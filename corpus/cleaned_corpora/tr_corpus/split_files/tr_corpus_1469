bir süreç gibi, yaşamın da bir başlangıcı, bir de sonu var bu başlangıç ise, aynı zaman­ da sonun bir başlangıcı. Freud, her halde şunu demek istiyor her süreç bir enerji olayıdır, enerji ise ancak karşıtların geriliminden doğar. Alabildiğine gerçek bir hakikati önümüze serdiği kesin içimizdeki bir şey bunu kabul etse de, gururumuz ve uygar­ laşan bilincimiz kabul etmeyebilir. Bu gerçek çoğu kimseyi sinirlendiri­ yor, düşmanca davranmalarına, hatta korkmalarına neden oluyor dolayısıyla da bir çatışmanın varlığını kabule yanaşmıyorlar. İnsanın, sadece ufak tefek zayıf yanlarından ve kusurlarından ibaret olmayan, kesinlikle şeytanî bir dinamizme sahip, gölge-yanı'nın olması korkunç bir düşünce doğrusu. İnsan, birey olarak, bunun farkında değildir pek koşullar ne olursa olsun, kendi kendini aşması inanılır gibi görünmez ona. Gelgelelim, bütün bu zararsız yaratıklar, bir araya gelip de bir yığın oluşturmaya görsünler, kudurmuş bir canavar karşısında buluruz kendimizi her birey, bu canavarın bedeninde minik bir hücreden başka bir şey değildir istese de istemese de, kanlı saldırılarına onunla birlikte gitmekten, hatta elinden geldiğince ona yardım etmekten kaçınmaz. Çevresini bu uğursuz olasılıkların yarattığı kuşkuların sardığı insan, doğasının gölge-yanı'nı görmezlikten gelmektedir. Gene de, alabildiğine gerçek, o yararlı ilk günah inancıyla körü körüne mücadele etmektedir. Acı duyarak bilincine varmış bulunduğu çatışmayı kabul etmekte bile tereddüt etmekte. Yaşamın güçlüklerle dolu yanı üzerinde ısrar eden bir psikoloji akımı — şu veya bu konuda önyargılı olsa da, abartılı davransa da— ürkütücü demeyelim ama en azından hoş karşılanmaz bizi sorunun dipsiz uçurumuna bakmaya zorlar da ondan. Bu olumsuz yanımız olmadan bütünleşemeyeceğimizi, tıpkı öteki cisimler gibi, bizim de, gölgede kalan bir yanı olan bu bedeni yadsıyacak olursak, üç boyutlu olmaktan çıkıp, dümdüz, tatsız tuzsuz bir duruma geleceğimizi bize duyu­ ran bir güç olmalı. Ne var ki, bu beden, hayvan ruhlu bir hayvandır, içgüdüye kayıtsız şartsız boyun eğen bir organizmadır. Kişinin gölge-yanı ile özdeşleşmesi, içgüdüyü, arkaplanda, sinmiş duran o korkunç dinamiz­ mi kabul etmek demektir. Hıristiyanlığın sofu ahlâkı bizi bundan kurtar­ mak istemektedir, ancak bunu, insanın hayvan doğasını derinden altüst etmesi pahasına gerçekleştirmektedir. Bunun ne demek olduğunun, içgüdüye «evet» demenin ne demek olduğunun farkına varan var mı acaba. Nietzsche'nin arzusu buydu, buydu öğretmek istediği, bu arzusunda da alabildiğine ciddiydi. Ender rastlanan bir tutku ile, bütün yaşamını, üstüninsan fikrine adamıştı, yani içgüdüye boyun eğerek kendini aşan insan fikrine. Ne biçim bir seyir izleyecekti bu tür bir yaşam tarzı. Zerdüşt'ün kehanette bulunduğu gibi oldu sonunda, önseziyle algıladığı ip cambazının ölümle sonuçlanan âkibetinde olduğu gibi, «aşılmaması» gereken adam, ölmekte olan ip cam­ bazına «Ruhun bedeninden önce ölecek» demekte idi. Daha ilerde cüce, Zerdüşt'e «Ey Zerdüşt, bilgelik taşı. Kendini yükseklere atıyorsun ya, atılan her taş er geç yere düşer.» diyecekti. «Sen ey kendine mahkûm kişi, kendi taşını kendin atmaya mahkûm kişi, sen ey Zerdüşt, gerçekten yük­ seklere atıyorsun ya taşı — tepene düşecek sonunda.» Kendi için «Ecce Homo» diye bağırdığında, çok geç kalmıştı, tıpkı bir kez daha, bu söz telâffuz edildiğinde, geç kalmış olduğu gibi, ruh, beden ölmeden önce çarmıha gerilmeye başlamıştı bile. Böylesine olumlu bir tutumu vazeden birinin yaşamına, iyiden iyiye eleştirel bir yaklaşımla bakıp, böyle buyuran kişinin sözlerinin kendi yaşamı üzerindeki etkilerini inceleyelim. Bu açıdan bakıp yaşamını ince­ den inceye tetkik ettiğimizde, içinde bulunduğu gerilim aklını patlatıncaya kadar Nietzsche'nin içgüdüsü ötesinde kahramanların ulu yüksekliklerinde yaşadığını en titiz bir sağlık rejiminin, titizlikle seçilmiş iklim şartlan altında bir sürü uyku ilacının yardımıyla yaşadığını kabul etmek zorundayız. Olumludan söz ederken, olumsuzu yaşıyordu. İnsana, insan denen hayvana karşı duyduğu nefret çok büyüktü. Her şeye rağmen, sık sık hayal ettiği ve yutmak zorunda olmaktan korktuğu koca lokmayı yutamıyordu bir türlü. Zerdüşt arslanmın kükremesi, yaşamak için feryat figan eden bütün o «üstün» insanları bilinçdışı mağarasına gerisingeri itmişti. Yaşayışı buyurduklarıyla bağdaşmıyordu. Çünkü «üstün» insan­ ları bilinçdışı mağarasına gerisingeri itmişti. Yaşayışı buyurduklarıyla bağdaşmıyordu. Çünkü «üstün» insan dediği, uyku ilacı olmaksızın uyuyabilmeliydi, Naumburg'da ve Basel'de «sise, gölgeye» aldırmadan yaşayabilmeliydi. Evlenmek, çoluk çocuk sahibi olmak, mevki sahibi olmak, saygı görmek istiyor, yaşamın anlık gerçeklerinin, estetik anlayış ve zevkten yoksun kişilerin beğendiği şeylerin dahi tadına bakmak isti­ yordu. Nietzsche, bu içgüdüyü, yaşamak isteyen hayvansal dürtüleri yaşayamamıştı. Tüm büyüklüğüne ve önemine karşın, Nietzsche patolo­ jik bir kişilikti. Yaşadığı içgüdü yaşamı değil de, neydi peki. Nietzsche'nin uygula­ mada içgüdüyü yadsıdığı söylenebilir mi. Kendisi bunu kabule yanaşmazdı, eminim. Tersine, içgüdüsel yaşamını en yüksek anlamda yaşadığını kolayca kanıtlayabilirdi de. Kendi kendimize hayret içinde sorabiliriz, nasıl oluyor da, insanın içgüdüsel doğası, onu hemcisinden ayırıyor, insanlıktan tamamiyle soyutluyor, nefretin ayakta tuttuğu sürü­ den ayırıyor. İçgüdüyü, insanları birleştiren, çoluk çocuk sahibi yapan, koşturan, duyusal isteklerinin doyumuna çalışan bir etken olarak düşünüyoruz. Bunun, içgüdünün olası cephelerinden sadece biri olduğunu unutuyoruz. Biyolojik türün korunması içgüdüsü yanında, Özben'in de bir korunma içgüdüsü vardır. Nietzsche'nin sözünü ettiği, işte bu içgüdüdür. Yani iktidar isten­ cidir. Ona göre içgüdüsel ne varsa, bu iktidar istencini izlemekte. Bu Freud'un cinsellik psikolojisi açısından apaçık bir yanılgı, biyolojinin yanlış kavranması, dekadan bir nevroz örneği. Hıristiyanlığın ötesine doğru yaptığı bu sıçramanın içinde gizli tehlikeler olduğuna işaret ediyor. Hıristiyanlığın, insanın hayvansı tarafını yadsıması, elbette ki, Nietzsche'yi derinden etkilemiş, bundan dolayı, iyi ve kötü'nün ötesinde, daha yüksek düzeydeki bir insan tamlığı hayal etmişti. Hıristiyanlığın temel tutumlarını ciddi olarak eleştiren, aynı zamanda bu tutumların ken­ disine sağladığı korumadan da yoksun kalır. Karşı konmaz bir şekilde hayvansı ruhun eline kendini terkeder. Bu, Diyonizos çılgınlığı anıdır, hiçbir şeyden kuşkulanmayan ruhta, tarifi olanaksız ürpertilere neden olan «sarışın hayvan»ın allak bullak edici tezahürüdür. Bu onu kahramana ya da yarı tanrı, insanüstü bir varlığa dönüştürmektedir. «İyi ve kötü»nün fer­ sah fersah ötesinde duyacaktı kendini ister istemez. Psikoloji açısından bakan kişi bu halin «inşanın gölge-yanı ile özdeşleşmesi» olduğunu bilir, bu, bilinçdışı ile çarpışma anlarında her zaman görülen bir olaydır. Bu durumda işe yarayacak tek şey ihtiyatlı bir özeleştiridir. Bir kere, insanın dünyayı yerinden oynatacak bir şey bulması pek olası değildir, çünkü böyle şeyler dünya tarihinde pek seyrek görülür. İkinci olarak, böyle bir şeyin başka bir yerde de meydana gelip gelme­ diğini dikkatle incelemek gerekir — örneğin, Nietzsche bir filolog olarak, zihnini yatıştıracağına kuşku olmayan, eski Yunanda birtakım benzer yaşantılar bulabilirdi. Sonra, insan, bir Diyonizos yaşantısının, putatapanlığa dönük olduğunu görüp, burada keşfedilen yeni bir şey olmadığını, aynı hikâyenin ta başlangıçtan beri yinelenip durduğunu farkederdi. Unutulmaması gereken dördüncü husus ise, ruhsal durumun insanı, böyle kıvanç içindeki kahramansı, tanrımsı yüksekliklere çıkarmasının ardın­ dan, aynı gücün onu uçurumların dibine götüreceği besbelliydi. Bu düşünceler insanı avantajlı bir duruma getirirdi, bütün bu fanteziler, oldukça yorucu bir dağ tırmanma seferinden dönüşte, günün sıradan olay­ larına dönmesiyle sona ererdi. Nasıl ki akarsular vadileri, geniş ırmaklar da düz arazileri arar, yaşam da sadece, sıradan şeyler boyunca akmakla yetinmez, her şeyi sıradan yapar. Olağandışı, eğer facia ile son bulmazsa, her zaman değilse de, kimi zaman, usul usul sıradan olanın yanısıra gider. Kronikleşen kahramanlık kasılıp kalır, buysa facia ile ya da nevrozla, ya da her ikisiyle birden sonuçlanır. Yüksek gerilim çarpmıştı Nietzsche'yi. Ama bu vecd haline, Hıris­ tiyanlığın yardımıyla da ulaşabilirdi pekâlâ. Bu, hayvan psişesi sorununa yanıt değil elbette — çünkü vecd halindeki hayvan bir canavardır. Hayvan, kendi yaşamının yasasına uyar. Böyle bir hayvana, uysal, «iyi» diyebiliriz. Ama vecd durumu, yaşamın kendi yasasının ötesine geçer ve doğa açısından bakıldığında uygunsuz hareket eder. Bu tür uygunsuzluk sadece insana özgüdür, bilinci ve özgür iradesi zaman zaman, hayvansı doğasındaki köklerinden dizginlerini koparır. Hem kültürün, hem de aşırı gidildiğinde, ruhsal hastalığın temelidir. İnsan, kendine zarar gelmeden ancak belli bir miktarda kültüre dayanabilir. Kültür ve doğanın sonu gelmez ikilemi, bir şeyin fazla veya eksik olması sorunudur, yoksa, ya o ya bu sorunu değildir. Nietzsche olgusu bizi şu soru ile karşı karşıya bırakıyor gölge-yanı ile, yani iktidar istenci ile çarpışması, kendisine ne göstermişti. Bu sahte bir şey miydi, duygularını bastırma belirtisi mi. İktidar istenci gerçek miydi, yoksa sadece ikincil bir olay mıydı. Gölge-yanı ile çatışma bir­ takım cinsel fantezilerin dizginini koyvermiş olsaydı, durum apaçık anlaşılırdı ama böyle olmadı. İşin esası, Eros değil, ben'in iktidarı idi. Bundan çıkaracağımız şey, bastırılan şeyin Eros değil, iktidar istenci olduğuydu. Eros'un gerçek, iktidar istencinin yapmacık olduğunu varsay­ mamız için neden yok. İktidar istenci de, Eros kadar güçlü, onun kadar eski ve özgün bir şeytandır. Nietzsche'ninki gibi bir yaşama, altta yatan iktidar içgüdüsünün doğasına ender bir tutarlılıkla bağlı, ölesiye yaşanan bir yaşama, yap­ macık, sahte bir yaşam diyemeyiz. Yoksa, Nietzsche'nin karşı kutbu Wagner için verdiği haksız hükümden biz de suçlu olurduk. Wagner için şöyle diyordu Nietzsche «Onda her şey yapmacık. Gerçek, ya gizlenmiş, ya allanıp pullanmış kelimenin iyi ve kötü anlamıyla tam bir sahne oyun­ cusu». Bu önyargının nedeni neydi peki. Wagner, Nietzsche'nin görmez­ likten geldiği ve Freud psikolojisinin üzerine dayandığı öteki temel isten­ ci simgeliyordu. Freud'un öteki içgüdüden, iktidar istencinden haberi olup olmadığı konusunda kendi kendimize soracak olursak, yanıtı, onu, «ben-içgüdüsü» adı altında algıladığı olurdu. Ne var ki, bu «ben-içgüdüleri»nin geniş mi geniş yer kaplayan cinsel unsurun yanında oldukça önemsiz bir yeri var. Gerçekte, insan doğası, ben-ilkesi ile içgüdü-ilkesi arasında korkunç, bitip tükenmek bilmeyen bir çatışmanın yükünü taşımaktadır ben demek, engel, sınırlama demek, içgüdü ise sınırsızlık ikisi de aynı güçte. Bir anlamda, insan, «sadece tek içtepinin bilincinde» olduğu için şükretmeli, ötekini tanımaya çalışırken de ihtiyatlı davran­ malı. Ancak, ötekini de öğrenecek olursa, gerisi artık insanın kendine kalmış bu durumda, Faust'un karşılaştığı çatışma ile karşı karşıya demektir. F aust'm birinci bölümünde, Goethe, içgüdüyü kabul etmenin ne demek olduğunu göstermiştir. İçimizde ne kadar önemsiz, değersiz, korkak varsa siner ve bu kabulden korkup kaçar bahanesi mükemmeldir içimizdeki «öteki», gerçekten «bir başkasıdır», gerçekte, düşünen, eylemde bulunan, duyan, iğrenç ve alçakça olan her şeyi arzulayan sahici bir insandır. Bu şekilde yapmacık olanı elimize geçirip, ona savaş ilan ederek rahatlarız. Ahlâk tarihinde bu kronik mizaçlardan örnekler vardır. Bunlardan biri, sözünü ettiğimiz Wagner'e, Paulus'a karşı Nietzsche'dir. Günlük yaşam bu çarpıcı örneklerle doludur. Bu akıllı yolla insan, kendi­ ni, karşısında cesaretinin ve gücünün yok olabileceği Faust'm faciasından kurtarabilir. Bütünleşmiş insan en amansız düşmanından, hatta düşman ordusundan daha korkunç olanın göğsünde barındırdığı «öteki-ben» olduğunu bilir. Nietzsche'nin içinde bulunan bir Wagner vardı, Parsifal'ine gıpta etmesi bundandı ancak daha da beteri, içinde aynı zamanda Paulus'u da barındırması idi. Nietzsche, ruhun damgasını yemişti «öteki» kulağına «Ecce Homo» diye fısıldarken, o, Paulus gibi, İsalaşmayı yaşamak zorunda kalmıştı — «Çarmıh karşısında yenilen» kim oldu sonunda, Wagner mi, Nietzsche'mi. Kader bu ya, Freud'un ilk öğrencilerinden Alfred Adler, nevrozun temelini yalnızca iktidar ilkesi üzerine dayandırdığı bir başka bakış açısı geliştirdi. Tersten vuran bir ışık altında bakıldığında, aynı şeylerin nasıl bambaşka görüntüye büründüğü gerçeği insanı hayrete düşürüyor. İlk karşıtlığı ele alalım Freud'a göre her şey daha önce yer almış olan olay­ ların neden olduğu şaşmaz bir nedensellik zincirini izler, Adler'e göre ise her şey teleolojik (erekcil) bir «düzen» işidir. Basit bir örnek verelim genç bir kadında endişe nöbetleri belirmişti. Geceleri kâbuslar görmekte, damarlarındaki kanı donduran canhıraş çığlıklarla uyanmaktaydı. Kendine hâkim olamamakta, kocasına sımsıkı sarılıp, ona kendisini bırak­ mayacağını, onu gerçekten sevdiğini söylemesi için yalvarıyordu. Zamanla sinirsel kökenli bir astım tablosu da ortaya çıkmış, nöbetler gündüz de gelmeye başlamıştı. Freud yöntemi, hemen hastalığın ve arazlarının esas nedenini araştırmaya başlar. Endişe uyandırıcı neler görmüştü acaba düşünde. Vahşi boğalar, arslanlar, kaplanlar, kötü niyetli erkekler ona saldırıyor­ lardı. Peki, bunlar hastada neler çağrıştırıyordu. Evlenmeden önce yaşadığı bir hikâyeyi. Dağda bir sağlık merkezinde kalıyordu. Epey tenis oynamış, birtakım insanlarla tanışmıştı. Özellikle de iyi tenis oynayan, akşamleyin de gitar tıngırdatan genç bir İtalyan vardı. Aralarında küçük çapta bir flört başlamıştı, bir keresinde de birlikte ay ışığında gezmeye çıkmışlardı. Bu arada İtalyan, huyu kurusun, «hiç beklenmedik bir anda» karakterini belli etmişti. Adam «öyle bir bakışla bakmıştı ki» ona, o bakışı zihninden silip atamamıştı bir türlü. Bu bakış, onu düşlerinde de izlemişti düşlerinde peşinden koşan hayvanların bakışı, tıpkı onun bakışına ben­ ziyordu. O bakış acaba sadece o kalyanda mı vardı. Bir başka am daha yardıma koşuyor burada. Hasta, on dört yaşındayken bir kazada babasını kaybetmiş. Babası sık sık yolculuğa çıkan bir dünya adamı imiş. Ölü­ münden az önce, kızını Paris'e götürmüş gezdikleri yerler arasında Folies Bergeres de varmış. Orada, kızın zihninden izi silinmeyecek bir olay geçmiş. Tiyatrodan çıkarken, oyalı boyalı bir yosma, edepsizce babasına toslamış. Kız dehşet içinde babasının ne diyeceğini beklerken, babasının gözlerinde o aynı bakışı, o hayvansı parıltıyı görmüş. Dile getirilemeye­ cek bir şey, gece gündüz kızı izlemeye başlamış. O günden sonra babasıyla olan ilişkisi değişmiş. Bazan sinir tutuyor, yanına yaklaşılmaz bir hal alıyormuş, bazan da babasına aşırı derecede sevgi gösterisinde bulunuyormuş. Derken, nedeni belirsiz, âni ağlama nöbetleri belirmiş, bir süre, babası ne zaman evde kalacak olsa, sofrada otururken yutkunma zorluğu çekmeye başlamış, boğulur gibi oluyor, bir iki gün sesi gidiyor­ muş. Babasının beklenmedik ölüm haberini alınca, önüne geçemediği bir acı duymuş ve histerik gülme nöbetine tutulmuş çok geçmeden kendine gelmiş, durumu düzelmiş ve nevrotik araz nerdeyse tamamiyle kaybol­ muş. Ancak İtalyan ile macerası, içinde, korktuğu bir şeyi depreştiriyormuş. Durup dururken, bir gün genç adamla ilişkisini kesivermiş. Birkaç yıl sonra da bir başkasıyla evlenmiş. Şimdiki nevrozunun arazlarının ilk belirmesi kocasının bir başka kadınla romantik bir ilişkisi olduğunu keşfedince, ikinci çocuğunun doğuşunun ertesine tesadüf etmiş. Bu hikâye insanın zihninde birçok sorun uyandırıyor örneğin, anneden hiç söz edilmiyor. Anne, sinirli bir tipmiş, vaktini hastane has­ tane dolaşarak, derdine çare arayarak geçiriyormuş. O da sinir kökenli astımdan şikâyetçiymiş, onda da endişe arazları varmış. Hastanın hatırlayabildiği kadarıyla evlilikleri pek resmi cinstenmiş. Annesi babasını doğrudürüst anlayamamışmış hasta kendinin babasını daha iyi anlamış olduğu kanısındaymış. Babası kızını çok seviyor, anasına karşı çok soğuk davranıyormuş. Bu işaretler hastalığın genel görünümü hakkında bize fikir vermeye yeter. Şimdiki arazlar ardında, İtalyan ile yaşantısına doğrudan bağlı fan­ teziler söz konusuydu ancak bu fantezilerin aslında babasıyla ilişkili olduğu apaçıktı babasının mutsuz evliliği küçük kızın kendine, aslında annesinin doldurması gereken güvenli bir yer sağlaması için bir fırsat yaratmıştı. Bunun ardında da, doğal olarak, baba için gerçekten uygun eşin kendisi olması gerektiği fantezisi yatıyordu. İlk sinir nöbeti, bu fan­ tezi büyük bir şok yarattığında ortaya çıkmıştı, aynı şoku annesi de yaşamış olabilirdi, ama kızın bundan haberi yoktu. Bu arazlar kolayca düşkırıklığına uğramış, karşılıksız kalmış bir aşkın ifadesi olarak yorum­ lanabilir. Boğulur gibi olma, yenilip yutulması kolay olmayan şiddetli duygusal yaşantıların bilinen bir sonudur (günlük dilimizdeki benzetme­ ler, bildiğimiz gibi bu tür fizyolojik olaylarla ilişkilidir). Baba ölünce, bi­ linçli zihni çok üzülmüştü, ama gölge-yanı buna gülmüştü bayır aşağı giderken ağlayıp, yokuş yukarı çıkarken gülen, hep ilerisini düşünen Till Eulenspiegel gibi. Baba evdeyken üzülüyor, hastalanıyor, gittiği zaman kendini daha iyi hissediyordu hiçbirinin diğeri için aslında elzem olmadığı o tatlı sırrı birbirinden gizleyen nice karı koca gibi. Bilinçdışının bu münasebetle gülmede haklı olduğu, gülmeyi izleyen sağlıklı durumla ortaya çıkmaktadır. Kız bütün geçmişini unutmayı başarabilmişti. Sadece, İtalyan ile olan macerası yeraltı dünyasını can­ landırmakla tehdit ediyordu. Ne var ki, kız kapıyı vurup kapamış, bir eş ve anne olarak mükemmel bir durumda dağı aşınca, nevroz canavarı sürünerek gerisingeri gelmişti. Cinsellik psikolojisi nevrozun nedeninin, hastanın babasından temelde kurtulamaması olduğunu söylemektedir eskiden üzerinde babası ile bağlantılı olarak büyük izlenim bırakmış olan o esrarlı «şeyi» İtalyanda görünce o yaşantı canlanmıştı. Bu anılar, nevrozun dolaysız nedeni, kocasıyla da yaşadığı benzer yaşantı ile canlanmıştı doğal olarak. Dolayısıyla, nevrozun içeriği ve nedeni, babasına karşı duyduğu çocuksuerotik duygu ile kocası için duyduğu aşk arasındaki çatışmadır, diyebiliriz. Ancak, aynı klinik vakaya «öteki» içgüdü, iktidar istenci açısından bakacak olursak, bambaşka bir görünüm ortaya çıkmakta. Anababamn mutsuz evliliği, çocuğun iktidar istenci için mükemmel bir fırsat yaratmıştır. İktidar içgüdüsü, ben'in, her ne vasıta ile olursa olsun, «üst»e çıkmasını istemektedir. Ne pahasına olursa olsun, «kişinin bütünlüğü» korunmalıdır. Süje üzerinde en ufak bir üstünlük elde etmeyi amaçlayan çevreden gelen her girişim, görünürde dahi olsa, Adler'in ifadesi ile «erkeksi bir protesto» ile karşı konmaktadır. Annenin düşkırıklığı ve nevroza sığınması iktidar sergilemek ve üstünlük elde etmek için istenilen fırsatı yaratmıştır. Sevgi ve iyi davranışın iktidar içgüdüsü bakımından bu amaç için biçilmiş kaftan olduğu bilinir. Erdem çoğu kez başkalarını kabul etmeye zorlar insanı. Hasta, daha küçük bir çocukken kendini sevdirerek, sırnaşarak babasının gözünde ayrıcalıklı bir yer sağlamış bulunuyordu — bu babasına olan aşkından değildi, sadece sevgi göster­ menin üstünlük elde etmek için iyi bir yöntem olduğundandı. Babasının ölümündeki gülme nöbeti bunun apaçık bir kanıtıydı. Bir an durup düşünürsek, dünyayı olduğu gibi görünceye kadar, aşkın böyle bir açıkla­ masına —haydi kötü bir ima demeyelim ama— korkunç bir hoşgörüyle bakmaya eğilimliyiz. Aşık olan ve aşkına inanan, amaçları gerçekleştiğin­ de sanki hiç âşık olmamış gibi sırt çeviren az mı insan gördük. Hem doğanın yöntemi de bu değil mi. «Pir aşkına» aşk mümkün müdür. Mümkün olsa da, son derece ender rastlanan en yüksek erdemlerden biri olmalı. Belki de aşkın amacı konusunda genelde, elden geldiğince az düşünme eğilimi söz konusudur yoksa, aşkımızın değerini daha az uygun bir ışık altında gösterecek buluşlarımız olurdu. Hastayı, babasının ölümünü öğrendiğinde, gülme nöbeti tutmuştu, eninde sonunda üste çıkmıştı işte. Histerik bir gülüştü bu, psikolojik kökenli bir arazdı, bilinçli ben'den değil, bilinçdışı sâiklerden doğan bir şeydi. Bu hafife alınmayacak bir ayrılıktır aynı zamanda insan erdem­ lerinin nereden ve nasıl doğduğunu da bize göstermektedir. Bunların karşıtı, bilinçli erdemlerimizin karşıtlarının nicedir birikmekte olduğu cehenneme —çağdaş bir ifadeyle— bilinçdışına inmiş bulunmaktadır. Erdem uğruna, bilinçdışı hakkında bir şey öğrenmek istememekteyiz bi­ linçdışı denen şey yoktur demek, erdemli anlayışın doruğuna ulaşılmışlığı gösterir. Heyhat. Hoffm ann'ın masalındaki Şeytan'ın İksiri gibi. Medardus kardeşin başına gelen bizim de başımıza gelmektedir bir yeri­ mizde, masanın altına atmaya can attığımız her şeyi saklayıp gizleyen, kötü niyetlerle istif eden, kendi etimiz ve kanımızdan uğursuz ve korkunç bir kardeşimiz var. Hastamızda, nevroz, babasında, hâkim olamadığı bir şeyin varlığını sezdiğinde patlak vermişti. Derken büyük bir ışık doğ­ muştu annesinin nevrozunun amacını öğrenmiş bulunuyordu, akılcı yön­ temlerle ve cazibeyle üstün gelinemeyecek bir engelle karşılaşıldığında, o ana kadar kendinin haberi olmadığı bir başka yöntem daha vardı, bu yön­ temi annesi daha önce keşfetmiş bulunuyordu. Bundan böyle annesinin nevrozunu taklit edecekti. Nevrozun ne yararı olur ki, diyeceksiniz. Nevrozun hikmeti ne ola. Çevresinde nevroz vakası gören herkes bilir bunun nelere «kadir» olduğunu. Bütün ev kasıp kavrulur bu yöntemle. Kalp spazmları, nefes tıkanma nöbetleri, kramplar, nelere yol açmaz ki. Acıma duyguları sular seller gibi akar, anababalar üzülür, hizmetçiler koşuşur, telefonlann ardı arkası kesilmez, doktorlara koşulur, teşhis koy­ makta güçlük çekilir, sonra hadi bakalım, bir doktordan ötekine işin yoksa gez dur, tedavi çarelerinin bini bir para gider, keselerin ağzı açılır ve bütün bunların orta yerinde saf, masum hasta durur, «spazm»ları geçince de, herkes on a müteşekkir olur. Adler'in ifadesi ile bu eşsiz «düzen» küçük kız tarafından keşfedil­ miş ve babası ne zaman orada olsa, başarıyla ona başvurmuştur. Baba ölünce, artık üstünlüğü elde etmiş oluyordu. İtalyan, ona erkekliğini uygun bir şekilde hatırlatarak kadınsılığını vurguladığında, İtalyan'ın pabucu dama atılmıştı. Ama uygun bir evlilik fırsatı çıkınca karşısına, âşık olmuş, eş ve annelik kaderine hemen razı olmuştu. Saygı gören üstünlüğü korunduğu sürece her şey yolunda gitmişti. Ama kocasının gözü bir an dışarıya kayınca, iktidarının dolaylı ifadesi eskisi gibi son derece etkin olan «düzene» başvurmuştu, çünkü, önceden babasının durumunda, üzerinde hâkimiyet kuramadığı bir engele —bu kez kocasına— toslamıştı. İktidar psikolojisi açısından durum böyle, korkarım okur şimdi Ho­ canın durumunda hissedecek kendini. Tarafların birini dinleyip ona haklısın derken, ötekini dinlediğinde ona da haklısın deyip, bir üçüncü nasıl olur da hem beriki hem öteki haklı olur, diye sorunca, «sen de haklısın» diyen Hocayı hatırlatıyor. İktidar istencinin son derece önemli rolü olduğu kesin. Kronik arazların ve komplekslerin, inanılmaz bir inat­ çılıkla ve kurnazlıkla, karşı konmaz bir şekilde amacına doğru ilerleyen ince «düzenler» olduğu doğrudur. Nevroz teleolojik olarak yönlenmiştir. Bununla Adler büyük başarı elde etmiştir. Şimdi, bu iki görüşün hangisi doğru dersiniz. İnsanın beynini patlatacak bir soru. Bu iki açıklamayı yanyana koymamız olası değil, birbirine taban tabana zıt da ondan. Birinde başta kesin gerçek Eros ile Eros'un kaderi, ötekinde ben'in ikti­ darı söz konusu. Birinci durumda Ben, amaca, yani iktidara erişmek için bir araç. Ben'in iktidarından yana olanlar birinci görüşe karşı çıkacaklar, aşktan yana olanlar, ikinci açıklamayı benimsemeye yanaşmayacaklardır. İşimize gelsin gelmesin, bunlardan birini ötekinin hatırı için görmezlikten gele­ meyiz. Önyargısız olarak, iki kuramı da inceleyecek olursak, ikisinde de önemli gerçekler olduğunu yadsıyamayız üstelik bunlar, ne denli çelişse de, taban tabana zıt değildirler. Freud kuramının basitliği insana çekici geliyor, bu kurama karşı çıkmak zor gibi görünüyor. Ama aynı şey, Adler'in kuramı için de geçerli. Onunki de basit, Freud'inki kadar açıklayıcı. Her iki okulun yandaşlarının da, tek yanlı gerçeklerine sımsıkı tutunmuş, onları bırakmak istememelerinde şaşılacak taraf yok. İki taraf da, güzel, oturaklı kuramlarını bir çelişkiyle değiş tokuş etmeye, birbirine karşıt görüş açılan arasında şaşkına dönmeye niyetleri yok, besbelli. Her iki kuram da, büyük çapta doğru olduğuna —yani ikisi de sorunu çözmüş göründüğüne— göre, ortaya çıkan, nevroz denilen şeyin birbirine karşıt iki cephesi olmalı biri Freud'un, öteki de Adler'in görüşleri ile açıklanmış oluyor. Ama nasıl oluyor da, araştırıcılardan her biri, olayın sadece bir yanını görebiliyorlar ve her biri sadece kendi kuramının doğruluğunu savunuyor. Bundan şu çıkıyor her araştırıcı, nevrozda, kendi psikolojik yapısına uyan tarafı görüyor demek. Adler'e gelen vakalar ile Freud'unkilerin, nevroz vakaları olarak, birbirinden ayrı şeyler olduğu söylenemez her halde ancak kişisel özellikler yüzünden, her biri olaya başka açıdan bakıyor, böylece de ortaya temelden ayrılan görüşler ve kuramlar çıkıyor. Adler, kendini aşağı, sindirilmiş gören bir süjenin, «protestolar» ile, birtakım «düzenler» ile, anababaya, öğretmen­ lere, kurallara, yetkililere, durumlara, kurumlara falan, aynı şekilde yöneltilen başka uygun yollarla nasıl hayali bir üstünlük sağlamaya çalıştığını görüyor. Başvurulan bu vasıtalar arasında cinsellik bile söz konusu. Bu görüş, objelerin mizacının ve anlamının tamamiyle ortadan kalktığı süjeye aşırı önem vermekte. Objelere, olsa olsa, bastıncı eğilim araçları olarak bakılıyor. Objelere yöneltilen aşk ilişkileri ve başka arzu­ ların da Adler'de temel unsurlar olduğunu söylersem, her halde yanlış olmaz ancak nevroz kuramında, bunlara Freud tarafından verilen baş rol tanınmamaktadır. Freud, hastasını, önemli objeler ile ilgili ve bağımlı olarak görüyor. Ana ve babanın buradaki rolü büyük, hastanın yaşamına giren başka önemli etkiler veya koşullar dosdoğru bu temel unsurların nedenselliğine geri gidiyor. Kuramındaki piece de resistance (direnme faktörü) transferans (aktarma) kavramı, yani hastanın hekimle olan ilişkisi, özellikle belirlenmiş bir objeyi ya arzulamakta, ya da onu direnme ile karşılamak­ ta, bu tepki ise, ilk çocukluk döneminde baba ve ana ile olan ilişki aracılığıyla kurulmuş pattern'i (kalıbı, örneği) izlemekte. Süjeden gelen şey temelde körü körüne haz peşinde koşma ancak bu çaba, niteliğini belirli objelerden almakta. Freud'da objelerin önemi daha büyük özellik­ le belirleyici rol oynayan sadece obje, ilginç bir şekilde nerdeyse önemsiz durumda, haz kaynağı ve «endişe mekânı» olmaktan öteye gitmiyor. Belirtildiği gibi, Freud, ben-içgüdülerini tanıyor ancak sırf bu deyim bile süje hakkmdaki kavramının, belirleyici unsurun süje olduğu Adler'inkinden apayrı olduğunu göstermeye yeter. Her iki araştırmacı da süjeyi, obje ile ilişkili olarak görüyorlar, ancak bu ilişki ne kadar da başka görünüyor. Adler'de obje ne olursa olsun, kendi güvenliğini ve üstünlüğünü arayan süje vurgulanıyor, Freud'da vurgu tamamiyle objeler üzerinde bu objeler, belirli özelliklerine göre, süjenin arzularını ya teşvik ediyor, ya engelliyor. Bu ayrılığın nedeni, olsa olsa bir mizaç ayrılığı sorunudur, insanoğlunun iki ayrı zihin yapısının birbirine karşıt olmasıdır bunlardan biri, belirleyici etkeni, özellikle süjede, ötekisi objede görmektedir. Bunun ikisi ortası, sağduyuya göre, insan davranışının, süje tarafından koşullandığı kadar obje tarafından da koşullandığı gerçeği olabilirdi İki araştırmacı da, kuramlarının normal insanın psikolojik açıklamasını değil, nevrozu kapsadığını ileri sürebilir­ lerdi. Ama böyle bir durumda, Freud'un hastalarının bazısını Adler'in doğrultusunda açıklayıp, tedaviyi ona göre yapması, Adler'in ise, bazı vakalarda, eski hocasının görüşünü lütfedip uygulamaya tenezzül buyur­ ması gerekirdi ki, durum böyle olmadı. Bu ikilem şöyle düşünmeme neden oldu acaba, dedim kendi kendime, iki ayrı tip insan mı söz konusu, biri daha çok obje ile, öteki daha çok kendi ile ilgilenen iki insan tipi mi var. Acaba bu, birinin sadece birini, ötekinin sadece ötekini görmesini ve birbirinden ayrı sonuçlara var­ malarını açıklar mı. Söylemiş olduğumuz gibi, feleğin, belli bir grubu, şaşmaz bir şekilde belli bir hekime yönlendirecek şekilde hastalar seçmiş olacağı düşünülemezdi. Bir süredir, hem kendimle hem de meslektaşla­ rımla ilgili olarak bir şeyin farkına varmıştım. Kimi vaka birimize, kimi de ötekimize itici geliyordu. Hekim ile hasta arasında iyi bir ilişkinin oluşup oluşmaması son derece önemlidir. Kısa süre içinde doğal bir güven doğmazsa aralarında, hastanın bir başka hekime gitmesi iyi olur. Karakterlerini tutmadığım, ya da bana itici gelen hastaları başka bir meslektaşıma göndermekten bir an için olsun geri durmamışımdır has­ tanın derdine daha iyi bir deva olurdu bu davranış. Yoksa, doğru iş yapmış olmaz, iyi sonuç almazdım. Herkesin kendine göre sınırı vardır özellikle bir psikoterapistin bunu gözardı etmemesi gerekir. Kişisel ayrılıklar ve uyumsuzluklar yerinde olsa bile, aşırı ve gereksiz direnmelere neden olur. Freud-Adler çatışması birçok olası davranış tipi arasında sadece biridir. Bu konu üzerinde uzun uzun düşündüm sayısız gözlem ve deneyim sonucu, iki temel davranış varsaydım bunlar içedönüklük ile dışadönüklük idi. İçedönük davranış, kendi içine kapanık, objelerden kaçınan, çekingen, düşünceye dalmaya eğilimli, geri çekilen, çoğunluk savunma durumuna geçmeyi yeğleyen, kendine güvenmeyen bir araştırma pozu ardına saklanmayı sever. Dışadönük ise, kendini kolayca mevcut duruma uyduran, çabuk ilişkiler kuran, kuruntuya kapılmayan, belirsiz durumlar karşısında atılgan bir davranıştır. Birinci durumda, doğal olarak, önemli olan şey süjedir, İkincideyse objedir. Bu gözlemler iki tipin sadece ana çizgileri. Birazdan yeniden ele alacağım bu iki davranış, aslına bakacak olursanız, hiçbir zaman yalnız başına görülmez. Tipler çok değişkendir, şimdi şöyle davranır, şimdi böyle şaşmaz değildir. Bireysel oynamalar bir yana, bu değişkenliğin nedeni, temel davranışa özel karakterini veren, düşünme veya duyma gibi, bilinçli işlevlerin birinin üstün gelmesidir. Temel davranış tipinin tam ters davranışlarda bulunmasının nedeni, insana nice acı verse de, doğasının dizginlerini serbest bırakmayacağını öğretmesidir belki de. Öyle vakalar vardır ki, örneğin nevrotiklerde, kişiliğinin bölünmesinden dolayı, insan, karşısında bilinçli bir davranış mı, bilinçsiz bir davranış mı bulunduğunu kesinlikle bilemez çünkü insan, karşısında bazan ön planda birinin yansını, bazen öteki yarısını bulur, bu da aklını allakbullak eder. Bu yüzden, nevrotik kişiliklerle bir­ likte yaşamak ömür törpüsüdür. Yukarda sözünü ettiğim kitapta, sekiz gruba ayırdığım geniş tip ayrılıklarının fiilen varoluşu, birbiriyle çatışan iki nevroz kuramını, bir tip-karşıtlığı gibi görmeme neden oldu, Bu buluş, karşıtlığın üstüne çıkıp ve sadece birine değil, ikisine birden eşit hayat hakkı tanıyacak bir kuram geliştirmeme yol açtı. Bunun için sözünü ettiğim kuramların her ikisinin de eleştirisini yapmak gerek. Her iki kuram da yüksek ideal, kahramansı davranışlar, duygu soyluluğu, derin inançlar, acı olmasına acı ama bu gibi şeylere uygulandığında, sıradan bir gerçeğe indirgenmiş oluyor. Bunlar hiçbir zaman böyle uygulanmamalıdır, çünkü her iki kuram da, hastalıklı ve zararlı olan şeyi kesip atacak, neşteri keskin ve acımasız cerrahın elin­ in altında uygun tedavi aletleri olabilir. Nietzsche'nin insanlığın ruhunda kanser tümörleri gibi gördüğü (gerçekte de kimi zaman böyledir) idealleri yıkıcı eleştirisinin nedeni buydu. İyi bir hekimin, insan ruhunu gerçekten tanıyan bir hekimin elinde, Nietzsche'nin deyimi ile «ince farkları» ayırt edebilen bir hekimin elinde — her iki kuram da ruhun gerçekten hasta ye­ rine uygulandı mı— iyi gelen ilaçlardandır, dozu bireye göre ayarlaması koşuluyla bunların büyük yararı olur, ancak ölçüyü kaçıran bir elde, zararlı ve tehlikeli olabilirler. Bunlar nazik yöntemlerdir, tıpkı başka eleştiriler gibi, yok edilmesi, ortadan kaldırılması, ya da indirgenmesi gereken bir şey olduğunda, iyi sonuç verirler, ancak inşa edilmesi gereken bir şey olduğunda zarar vermekten başka işe yaramazlar. Hekimin becerikli ve nazik ellerine bırakıldığında, her iki kuram da, tıpkı zehirli ilaçlar gibi, kötü sonuç doğurmaz çünkü, bu dağlayıcı ilaçları uygulamak için, insan ruhunu alabildiğine iyi tanımak gerekir. İnsan, değerli, korumaya değer şeyi hastalıklı ve yararsız şeyden ayırt etmeyi bilmelidir, bu en güç işlerden biridir. Psikoloji bilgisi taslayan sorumsuz bir hekimin, dar görüşlü, sözde-bilimsel bir önyargıyı nasıl sergilediğini anlamak için Möbius'un Nietzsche hakkındaki yazısına, ya da daha iyisi «İsa Olayı» yazısına bakmak yeter. Bu nevroz kuramları evrensel kuramlar değildir, mevzi uygulanacak dağlayıcı ilaçlar gibidir. Yıkıcı ve indirgeyici kuramlardır. Bu kuramlar, her şeye «Siz .......... 'den ibaretsiniz demektedir. Hastaya, arazlarının şundan bundan ileri geldiğini, şundan bundan ibaret olduğunu açıklamak­ tadır. Belli bir vakada, böyle bir indirgemenin yanlış olduğunu ileri sürmek doğru olmaz, ancak, hasta ruh kadar, sağlıklı bir ruhun da genel bir açıklaması çerçevesi içinde, indirgeme kuramı kendi başına olanaksızdır. Çünkü insan ruhu, ister hasta, ister sağlıklı olsun, sadece indirgeme ile açıklanamaz. Eros'un her zaman, her yerde varolduğu, ikti­ dar arzusunun ruhun her yerinde, yüce doruklarında, dipsiz derinlik­ lerinde mevcut bulunduğu, ancak ruhun ne sadece bunlardan biri, ne öte­ kisi, ne de her ikisi olduğu bir gerçektir. Ruhun bunlan aynı zamanda neye döndürdüğü, neye döndüreceğidir. Bir insanın nasıl oluştuğunu bile­ cek olursak, onun ancak yarısını anlamış oluruz. Hepsi bu kadarla bitmiş olaydı, ha şimdi yaşıyor, ha yıllar önce ölmüş, farketmezdi. Canlı bir kimse olarak anlaşılmamaktadır, çünkü yaşam sadece dünden ibaret değildir, bugünü düne indirgeyerek de açıklanamaz. Yaşamın bir de yarını vardır, bugün, dünün ne olduğu konusundaki bilginize yarının başlangıcını da ekleyebilirsek eğer anlaşılabilir. Bu, yaşamın bütün psikolojik ifadeleri için, hatta psikolojik arazlar için de geçerlidir. Nevroz arazları, ister «çocuk cinselliği» olsun, ister çocuktaki iktidar istemi olsun, sadece çok eskiye dayanan nedenlerin sonuçları değildir, aynı zamanda yaşamın yeni bir sentezine yönelik girişimlerdir de — ancak, bu cümle­ den olmak üzere, başarısız girişimler olduğunu da söylemek gerek. Öyle veya böyle, değer ve anlam taşıyan girişimlerdir. İç ve dış doğanın hava koşullarının kötü gidişi yüzünden filizlenemeden kalan tohumlardır. Okuyucu soracaktır elbette nedir şu nevroz denen şey, insanlığın şu yararsız, baş belâsının anlamı nedir diye. Nevrotik olmak ne işe yarar, diyeceklerdir. İnsanların yararlı sabır erdemini geliştirmeleri için, Rabbin yarattığı tıpkı sinekler ve zararlı böcekler ne işe yarıyorsa, nevroz da o işe yarar. Doğa bilimleri açısından bu düşünce budalaca görünse de, psikolo­ ji açısından «zararlı böcekler» yerine «sinir arazlarını koymak yerinde olur belki. Budalaca, sıradan düşüncelerle alay etmeye pek yanaşmayan Nietzsche bile, hastalığına çok şey borçlu olduğunu defalarca söylemiştir. Bütün yararını ve hikmeti vücudunu nevroza borçlu nice insan tanıdım nevroz bu kimselerin yaşamda yapacakları çılgınlıkları önlemiş, onları değerli potansiyellerini geliştirecek olan bir yaşam tarzım seçmelerine zorlamıştır. Eğer nevroz, demir pençesi ile onları oldukları yerde tut­ mamış olaydı, bu potansiyel boğulup kalmış olurdu. Öyle insanlar vardır ki, yaşamlarının bütün anlamı, gerçek önemleri bilinçdışındadır bilinçli zihinleri, aldatmadan ve yanılgıdan ibarettir. Başkalarında ters bir durum vardır, onlar için nevrozun anlamı başkadır. Bu son seçenek tam bir indirgeme yöntemi, uygulanması uygun yöntemdir. Bu noktada, okur, nevrozun bazı vakalarda böyle bir anlamı olabileceğini, ancak normal günlük vakalarda bu denli geniş kapsamlı bir amaçlılığı olmayacağını düşünebilir. Histerik endişe halleriyle birlikte görülen yukarda sözü edilen astım vakasının ne değeri olabilir ki. Doğrusu, değerin bu vakada nerede olduğu belli değil, özellikle de vaka kuramsal indirgeme açısından yani bireysel gelişimin Gölgesinde ele alındığında. İncelediğimiz iki kuramın ortak noktası, insanın Gölgesine ait her şeyi acımadan ortaya çıkarması­ dır. Patojenik unsurun neden ibaret olduğunu açıklayan kuramlar, daha doğrusu varsayımlar var. Bunlar, dolayısıyla insanın olumlu değerleri ile değil, kendilerini tedirgin edercesine görünür kıldıkları olumsuz değerler­ le ilgili. «Değer» denen şey, enerjinin sergilenmesi için bir olanaktır. Negatif bir değerin de enerji sergilenmesi için bir olanak olduğuna göre —ki bu, nevrotik enerjinin bildiğimiz belirtilerinde açıkça görülebilir— o da düpedüz bir «değer», ancak enerjinin yararsız ve zararlı belirtilerini olanaklı yapan bir değer. Enerji, kendi başına ne iyidir, ne kötü, ne yararlıdır, ne zararlı, nötürdür, çünkü niteliği enerjinin alacağı biçime bağlıdır. Enerjiye niteliğini veren şey biçimidir. Öte yandan, enerjisiz bir biçim de nötürdür. Dolayısıyla, gerçek bir değerin yaratılması için hem enerjiye, hem de biçime gerek vardır. Nevrozda psişik enerji yok değil, ancak aşağı düzeyde, işe yaramayacak bir biçimde. İki indirgeyici kuram, bu aşağı düzeydeki biçim için kimyasal çözücü rolü oynuyor. Sayelerinde elde edilen serbest, ancak nötür haldeki enerji, rağbet görmüş dağlayıcı devalardır. Şimdiye kadar, bu yeni, serbest kalan enerjinin hastanın emrinde bulunduğu, onu dilediği gibi kullanabileceği sanılmıştır. Enerji, cinselliğin içgüdüsel gücü olduğuna göre, herkes bunun süblime edilmiş (yüceltilmiş) bir uygulamasından söz eder olmuştur, hasta, bu çerçeve içinde, analizin yardımıyla, cinsel enerjiyi «yüceltebilecekti», yani cinsellikle ilgisi olmayan bir alana uygalayabilecekti, onu ya bir sanata yönel­ tecek, ya da başka, iyi veya yararlı bir etkinliğe dönüştürecekti. Bu görüşe göre, hasta dilerse, eğilimi de varsa, içgüdüsel güçlerini yüceltebilir. İnsan, ömrünün geri kalan yanında, izleyeceği kesin bir çizgi çize­ bilecek yetenekteyse eğer, bu görüşü bir dereceye kadar yerinde bulabili­ riz. Ancak biliyoruz ki, yaşamımız boyunca izleyeceğimiz yollan önce­ den saptamamızı belirleyecek bir ileri görüşlülüğe veya bilgeliğe sahip değiliz, kısa kısa aşılacak yollar için bir şeyler söyleyebiliriz ancak. Sözünü ettiğimiz «sıradan» bir yaşam için, «kahramanlık» dolu bir yaşam değil, çok daha ender olmasına rağmen, kahramanlık dolu yaşamlar da var, doğal olarak. Böyle bir yaşam için, yaşamın izleyeceği belli bir yol yoktur, ya da yollan ancak kısa kısa saptayabiliriz diyemeyiz elbette. Yaşamın kahramanca yaşanması salt bir olay, yani bazen ölümle sonuçlansa dahi bu tür bir yaşama neyle sonuçlanacağı belli kararlar yön verir. Kabul etmek gerekir ki, hekim genelde gönüllü kahramanlarla değil, sıradan vatandaşlarla uğraşır bu vatandaşların yüzeysel kahramanlıklan, kendilerinden büyük, çocuksu bir meydan okuyuş gibidir, ya da alıngan bir aşağılık duygusunu örtmeye çalışan bir böbürlenmedir. Bu, insanı ezici, yavan yaşamda, yazık ki, sağlıklı, sıradışı pek bir şey yok. Bizden kahramansı taleplerde bulunulmuyor değil tersine, insanı sinirlendiren ve iğrendiren de bu — her gün, sabrımızdan, sadakatimizden, sebatımızdan, fedakârlığımızdan, sıradan taleplerde bulunuyorlar, bu talepleri alçakgö­ nüllülükle yerine getirmek (ki böyle davranmak zorundayız) kahramanca davranışlara, alkış almaya yeltenmeden davranmak için, doğrusu dışardan fark edilmeyecek bir kahramanlık gerektirmektedir. Panltılı bir hali yoktur, övgü almaz, daima günlük kılığı ardına gizlenir. Bu talepler, öyle taleplerdir ki, yerine getirilmezse eğer, nevroz doğururlar. Bunlardan kaçınmak için birçok insan, herkesin gözünde büyük yanılgı gibi olsa da, yaşamını etkileyecek önemli kararlar almak cüretini göstermiştir. Böyle bir yazgı karşısında ancak saygı ile eğilinir. Ama, dediğim gibi, bu tür vakalar nadirdir büyük çoğunluğu öteki vakalar oluşturur. Bunların yaşamlarının yönleri basit, düz bir çizgide git­ mez kader, onların karşılarına çapraşık, zenginliklerle dolu bir labirent çıkarır, ancak bu sayısız olanaklardan sadece birini seçmek zorundadırlar. Kendi huyunu çok iyi bilse de, önceden bu tek olanağı kim önceden bilebilir ki. İrade ile çok şey başarılabilir. Ancak belirgin bir şekilde güçlü iradesi olan bazı kişiliklerin kaderine bakarak, kendi kaderimizi, ne pahasına olursa olsun, kendi irademize tâbi kılmak, büyük yanılgıya düşmek olur. İrademiz, düşünmemizin ayarladığı bir işlevdir dolayısıyla, söz konusu düşüncenin niteliğine bağlıdır. Buna, gerçekten düşünme di­ yorsak, mantıklı olması gerekir, yani akla uygun olmalıdır. Ama yaşam ile kaderin akla uygun olması, tıpatıp uyması nerede görülmüştür. Bunların akıldışı olduğunu, ya da en azından insan aklının ötesinde olduğunu düşünmemiz için nedenlerimiz var. Olayların akıldışılığını kör talih dediğimiz şey gösteriyor, gelgelelim, şans denen şeyi inkâr etmemiz gerekiyor çünkü, ilk olarak, nedensel ve gerekli olmayan her hangi bir süreci hayal edemiyoruz bu yüzden de şansa yoramıyoruz onu. Ama uygulamada, her şey şansa bağlı, öyle ki, bizim nedensellik felsefemizi rafa kaldırsak yerinde olacak. Yaşamın bütünlüğünü sözüm ona yasaya bağlı, ama işin tuhafı yasaya göre yönetilmiyor, aslında akıldışı. Dolayısıyla akıl ile akla dayanan istenç ancak bir noktaya kadar geçerli. Aklın seçtiği yönde ne kadar ileri gidersek, aynı şekilde hayat hakkı olan yaşamın akıldışı olanaklarım dışladığımızdan, o kadar emin olabiliriz. İnsanın yaşamına yön vermede daha çok yetenek sahibi olması uygun görülmüştür. Aklın ele geçirilmesinin insanlığın en büyük başarısı olduğu söylenebilir ancak bu, olayların daima o yönde gideceği anlamına gelmez. Birinci Dünya Savaşı'nın korkunç faciası kültürün en iyimser akılcılarının hesaplarını bile yanlış çıkarmıştı. 1913'de Osvvald şöyle yazıyordu Şimdiki silahlı barışın savunulamayacağı ve gittikçe olanaksızlaş­ tığı konusunda dünyada herkes aynı fikirde. Milletlerden kültür için sarfedilen paranın çok üstünde büyük fedakârlıklar beklenmekte, üstelik, karşılığında herhangi olumlu bir değer beklemeden. İnsanlık savaşçıl amaçların ve şimdiki durumun yarattığı bütün diğer sayısız kötülüklerin hayat bulmasına yönelik, asla gerçekleşmeyen şu savaş hazırlıklarını bir yana bırakacağı çareyi keşfedebilse, bir milletin erkek nüfusunun azami kuvvet ve etkinlik çağındaki gücünün büyük bir bölümünü terhis edebilse, öyle bir enerji tasarrufu sağlamış olurdu ki, bugüne kadar hayal dahi edilmeyen bir kültürün yeşereceğini düşünebilirdik. Çünkü savaş, irade çatışmalarının çözümüne yönelik en eski vasıta olsa da, tıpkı kişisel çatışmalarda olduğu gibi, uygunsuz, gereksiz enerji israfına yol açmak­ tadır. Dolayısıyla, hem potansiyel durumdaki savaşın hem de kuvveden fiile çıkmış savaşın toptan ortadan kaldırılması, başarının zorunlu şartı ve günümüzün en önemli kültürel görevlerinden biri olur. Ne var ki, kaderin akıldışılığı, iyi niyetli düşünürlerin akıldışılığı ile uyuşmuyordu kaderin bu akıldışılığı, sadece yığılan silah ve orduların yok edilmesini mukadder kılmıyor, aynı zamanda eşine rastlanmayan bir kitle katliamı, canavarca bir tahribatı da kapsıyordu — insanlık, bundan kaderin sadece bir yanına akılcı yollarla egemen olunabileceği sonucunu çıkarabilirdi. İnsanlık için sözkonusu olan, birey için de söz konusu, insanlık bireylerden oluşuyor da ondan. İnsanlık psikolojisi neyse, birey psikolo­ jisi de odur. Dünya savaşı, uygarlığın akılcı niyetleriyle korkunç tarzda boy ölçüşmüş oluyor. Bireyde «irade» denilen şey, milletlere uygu­ landığında «empeıyalizm» oluyor, çünkü irade, kadere karşı iktidarın başkaldırmasıdır, şansı dışlamaktır. Uygarlık, irade ve niyetin doğurduğu, serbest enerjilerin akılcı, «amaçlı» bir tarzda yüceltilmesidir. Birey için de durum aynıdır dünya uygarlığı fikri, savaş tarafından nasıl korkunç bir düzeltmeye uğramışsa, bireyin de yaşamında sık sık öğrenmesi gereken şey «kişinin kendi tasarrufunda» olduğu söylenen enerjilerin, aslında kendi tasarrufunda olmadığıdır. Bir keresinde, Amerika'da, bu anlatılanlara iyi örnek oluşturacak bir vaka ile karşılaştım, kırk beş yaşlarında bir işadamı çıkageldi günün birinde. Kendi kendini yetiştirmiş, çekirdekten başlayıp yüksek mevkilere çıkmış tipik bir işadamıydı. Çok başarılı olmuş, büyük bir şirket kurmuştu. Kendi kendini emekliye ayırmadan önce, şirkete yeni bir çekidüzen vermek istemişti. Bana gelmeden iki yıl önce şirketten ayrılmış bulunuyordu. O ana kadar, başarılı Amerikan işadamlarına özgü tek yanlılıkla, inanılmaz derecede yoğun bir çalışma ile bütün çabasını şirkete hasretmişti. Üzerinde «yaşamayı» düşündüğü görkemli bir mülk satın almış bulunuyordu. Mülkten anladığı atlar arabalar, golf, tenis kortları, partiler, daha neler neler idi. Ama bu arada, malsahibini hesaba kat­ mamıştı. Tasarrufunda bulunması gereken enerji, bu çekici planlara boyun eğmek istemiyor, başını almış, bambaşka bir yöne doğru gidiyor­ du. Ne zamandır özlem duyduğu mutluluk yaşamına başladığından bir­ kaç hafta sonra, bedeninde garip, ne olduğu belirsiz birtakım duyular üzerinde kara kara düşünmeye başlamıştı, birkaç hafta daha sonra da hastalık hastası olmuştu. Tam bir sinir krizi içindeydi. Görülmedik güçte, enerji dolu, sapasağlam biri iken, huysuz bir çocuk olup çıkmıştı. Görkeminin sonu buydu. Bir endişeden kurtulup bir başka endişenin kucağına düşüyordu, neyi olduğunu bir türlü anlayamıyordu. Ünlü uzman bir hekime başvurmuş, doktor ona işsizlikten başka bir derdi olmadığını söylemişti. Hasta bunu mantıklı bulmuş, eski işine dönmüştü. Ama bu onun için büyük bir düşkırıklığı olmuştu. Ne sabır, ne sebat işe yaramıyordu. Enerjisi işine zorla kanalize edilemiyordu. Durumu gittikçe kötüye gidiyordu. Eskiden sahip olduğu o hayat ve yaratma enerjisi, yıkıcı bir güçle, gerisingeri üstüne çullanmaya başlamıştı. Yaratıcı dehası sanki kendine karşı baş kaldırmıştı, kendisinin dünyada büyük örgütler kurduğu gibi, şeytanı da aynı şekilde, onu ezip tamamiyle yok edecek olan, ince sistemler örüyordu. Onu gördüğümde tamamiyle yıkılmış bir durum­ daydı. Kendisine bu denli devasa bir enerjinin içinden çekilebileceğini, ama sorunun, bu enerjinin nereye kanalize edilmesi gerektiği sorunu olduğunu anlattım. Kendisine, her ne kadar, bütün yaşamını ciddi işe adamış bir kimsenin, kendince eğlenmeye hakkı varsa da, atların en güzeli, arabaların en hızlısı ve partilerin en görkemlisi, bu enerjiyi pek muhtemelen kendine çekemeyecekti. Felek, insan aklıyla hareket etseydi, ilkin çalışma, sonra da hak edilmiş bir dinlenme, mantıklı olurdu. Ama feleğin davranışına akıl ermez, yaşam enerjisi ise münasebetsizce kendine uygun bir akış yolu ister. Yoksa tıkanır kalır, yıkıcı olur. Eski durumuna döner. Bizim vakamızda ise yirmi beş yıl önce yakalandığı bir frengi söz konusuydu. Aslında bu bile, kaybolup gitmiş olan, çocukluk anılarının canlandırılması yolunda aşamalardan biri idi ancak. Arazlarının seyrini planlayan, annesi ile olan ilk ilişkisi idi bütün bu arazlar, amacı çoktan ölmüş olan annesinin dikkatini ve ilgisini çekmek olan bir «düzen»den ibaretti. Varılan bu aşama, sonuncu aşama da değildi, çünkü son amaç, sanki onu kendi bedenine gerisingeri çekmekti, çünkü gençliğinden beri kafasının içinde yaşamıştı. Varlığının bir yanını ayrıştırmıştı öteki yanı âtıl durumda kalmıştı. «Yaşamak» için öteki yanma ihtiyacı vardı. Hastalık hastası «depresyonu», onu gerisingeri, hep ihmal etmiş olduğu bedenine doğru itmişti. Depresyonunun ve marazi muhayyilesinin işaret ettiği yönü izleyebilseydi, böyle bir durumun doğuracağı fantezilerin yarısının bilincinde olmuş olaydı, kurtuluş yoluna girmiş olurdu. Sözlerimin yakışıksız kaçacağını biliyorum. Bu kadar ilerlemiş bir vaka, ancak kişi ölünceye dek itina ile izlenebilir, tedavisi olanaksızdır. Bu örnekten anladığımıza göre, «tasarrufumuzda» bulunan enerjiyi, dilediğimiz gibi, rasyonel yolla seçilen bir objeye aktarmamız iktidarımız dahilinde değil. İndirgeyici analizin aşındırıcı niteliğiyle, kullanmamayacak biçimlerini yok ettiğimizde, serbest kalan, sözde kullanılmaya hazır enerji için de genelde aynı şey söz konusu. Söylemiş olduğumuz gibi, bu enerji kişinin isteğine bağlı olarak ancak kısa bir süre uygulanabilir. Ama çoğu kez, kendisine rasyonel olarak sunulan olanakları uzun süre elinde tutmak istemez. Psişik enerji, kendi koşullarının gerçekleştirilmesi üzerinde ısrar eden alabildiğine müşkülpesent bir şeydir. Enerjinin miktan ne olursa olsun, doğru yere kanalize edilemediği sürece bir işe yaramaz. Gittikçe açık olarak gördüğüm bir şey, yaşamın ancak doğru kanal­ da ileri doğru akabileceği. Karşıtların gerilimi olmadığı takdirde, enerji de olmaz dolayısıyla, bilinçli zihnin tutumuna karşıt olan şey nedir, onu keşfetmemiz gerek. Karşıtların birbirini telâfisinin, nevroz hakkındaki eski kuramlarda da rol oynadığını görmek ilginç Freud'un kuramı Eros'a, Adler'inki iktidar istencine takılıp kalmıştı. Mantıken, aşkın karşıtı nefret Eros'unki ise Phobos (korku)dur, ama psikolojik olarak, iktidar istencidir. Aşkın egemen olduğu yerde iktidar istenci yoktur iktidar istencinin üstün geldiği yerdeyse aşk yok demektir. Biri, ötekinin gölgesidir Eros görüş açısını benimseyen, telâfi edici karşıtını iktidar istencinde bulur, iktidarı vurgulayan kişi ise, bunu Eros'da bulur. Bilinçli davranışın tek yanlı açısından bakıldığında, Gölge, kişiliğin aşağılardaki bir bölümüdür, dolayısıyla da, yoğun bir direnme ile bastırılmış durumdadır. Ancak karşıtların gerilimini meydana getirmek için, bastırılmış içeriğin bilinç düzeyine çıkarılması gerekir, yoksa ileri doğru hareket düşünülemez. Bilinçli zihin üstte, Gölge alttadır yüksekte olan daima aşağıyı, sıcak ise soğuğu nasıl ararsa, bilinç de, belki de haberi olmadan, bilinçdışındaki karşıtını arar, onsuz âtıllaşır, tıkanır, katılaşır. Yaşam ancak kanıtların kıvılcımından doğar. Bir yandan entelektüel düşünüşün, öte yandan da psikolojik önyargının hakkını vermek için, Freud, Eros'un karşıtı olarak, yok edici «ölüm içgüdüsü» dediği unsuru koymak zorunda kalmıştı. Bir kere Eros, yaşamın eşdeğeri değildir ama öyle olduğunu sananlar için, Eros'un karşıtı ister istemez ölüm olması gerekir. Sonra, kendimizin en yüksek ilkesinin karşıtının katıksız bir biçimde yıkıcı, öldürücü ve kötü olduğunu düşünürüz. Ona her hangi bir olumlu yaşam gücü atfetmekten çekiniriz, ondan kaçınırız, korkarız. Belirtmiş olduğum gibi, hem yaşam, hem de felsefeye ilişkin, birçok yüksek ilke vardır dolayısıyla da, karşıt bir o kadar çeşitli telâfi biçimi olacaktır. Daha önce ikisini belirlemiştim içedönüklük ile dışadönüklük demiştim. Bunlar bana iki ana karşıt tip gibi gelmişti. William James, düşünürlerde bu iki tipin varlığına dikkat çekmişti. Birine «yumuşak başlı» diğerine «dik kafalı» demişti. Aynı şekilde, Ostwald da, bilim adamları arasında «klasik» ve «romantik» diye benzer bir ayırım yapmıştı. Birçok diğer tip arasında yalnızca bu ikisinden söz eden sadece ben değilim. Tarihe bakışım büyük manevi çatışmaların çoğunun, iki tipin karşıtlığı üzerine dayandığını göstermiştir. Bu tür örnekler arasında en çarpıcısı, nominalizm ile realizm arasındaki karşıtlıktır. Platon ile Megara ekolü arasında başlayan bu ayrılık, skolastik felsefenin mirası olmuş «konseptualism» inde birbirine karşıt görüş açılarını birleştirme girişiminde bulunması, en azından bir girişimde bulunması, Abelard'ın büyük başarısı olmuştur. Bu çekişme, idealizm ile materyalizm arasındaki bu karşıtlık günümüze dek gelmiştir. Öte yandan, sadece genelde insanoğlu değil, her birey daha bir yakından bakıldığında, her bir tip, eş olarak kendisini tamamlayıp, eksik yanını telâfi eden, karşıt tipi seçmeyi yeğlemektedir. İçedönüğün düşünür yapısı onu eylemden önce daima düşünüp taşınmasına, ince eleyip sık dokumasına iter. Bu, ister istemez, onun eyleme geçmesini yavaşlatır, çekingenliği, güvensizliği onu durak­ satır, dolayısıyla dış dünyaya kendini uydurmada güçlük çeker. Bunun tersine, dışadönük objeye karşı olumlu bakar. Deyim yerindeyse, nesne­ ler onu çeker adeta. Yeni, bilinmeyen durumlar onu büyüler. Bilinmeyeni yakından tanımak için can atar. Genelde, ilkin eylemde bulunur, sonra hareketi üzerinde düşünür. Dolayısıyla, eylemi hızlıdır, duraksamalara, kuruntulara yer yoktur. Bu durumda, iki tipin, birlikte, ortak yaşamaları için yaratılmış oldukları görülmektedir. Biri işin düşünme yanının gereğini yapmakta, öteki ise girişim ve uygulamanın icabına bakmaktadır. Bu iki tip evlenince, ideal bir birlik meydana getirebilirler. Yaşamın türlü cepheli ihtiyaçlarına uymak için vakitlerini harcadıkları süre, birbirleri için biçilmiş kaftandırlar. Ne var ki, erkek para kazandığında, ya da durup dururken şöyle okkalı bir mirasa konduğunda ve dış gereksinimler baskısı kalktığında, birbirleriyle uğraşmak için vakit bulurlar. O ana kadar sırt sırta vermişler ve dış zorluklara göğüs germişlerdir. Ama artık yüzyüze bakmakta, karşı tarafça anlaşılmayı beklemektedirler ancak, bir de bakar­ lar ki, meğer hiç anlamamışlar birbirlerini. Her biri başka bir dil konuşmakta. O zaman işte çatışma başlar. Bu mücadele sakin ve dört duvar arasında geçse bile, acıdır, zalimcedir, aşağılayıcıdır. Çünkü biri için değer olan şey, öteki için değer yokluğudur. Her birinin, kendi değerinin bilincinde, karşısındakinin değerini anlayacağını, böylece her hangi bir çatışmanın boşuna olacağını düşüneceği sayılır. Bu yolu deneyen fakat başarılı bir sonuca varmayan epey vaka gördüm. Normal insanlar söz konusu olduğu zaman, bu kritik geçiş dönemleri oldukça kolayca atlatılmaktadır. «Normal»den anlaşılması gereken kendisine asgari yaşam gereksinimi sağlayan koşullar altında yaşayabilen insandır. Ama çoğu insan böyle davranamamaktadır dolayısıyla normal insan sayısı da az olmaktadır. Kendini nisbeten tanıyan kişilerin çoğu, yeme ve yatma güvenliğinden çok daha başka şeyler ister yaşamlarında. Bu gibi kimseler için ortak ilişkinin sona ermesi büyük darbe olur. Bunun neden böyle olması gerektiğini anlamak kolay değil. Ancak hiç kimse sadece içedönük ya da dışadönük olmayıp, potansiyel olarak her iki davranışı da içinde sakladığından —kendini dış dünyaya uydurmak için ancak bun­ lardan birini seçmiş bulunduğuna göre— içedönüğün içinde, bir yerde, uyur durumda, gelişmemiş halde, dışadönüklüğün saklı bulunduğu, öte yandan ise dışadönüğün içinde içedönüklüğün, benzer bir biçimde, gölgede yaşamını sürdürdüğü sonucuna varmak zorundayız. İşte böyle, İçedönüğün içinde dışadönüklük vardır, ancak, bilinçli bakışı daima süjeye yöneldiği için bu davranış bilinçdışmdadır. Kendisi objeyi görmüyor değildir, ancak obje hakkında, ya yanlış kanıları vardır, ya da obje baskı altındadır, bu yüzden elinden geldiğince, sanki obje korkunç ve tehlikeli bir şeymiş gibi, ondan kaçınmak ister. Bir örnek vererek, anlatmak iste­ diğimi daha bir açıklığa kavuşturayım. İki genç, kırlarda gezintiye giderler. Karşılarına bir şato çıkar. İkisi de şatonun içini görmeye can atarlar. İçedönük «Acaba içinde ne var.» der. Dışadönük «Ne duruyoruz, girip baksak ya» diye yanıtlar. İçedönük duraklar «Ya bizi içeri almazlarsa.» der. Bu arada hayalinde birtakım zabıta kuvvetleri, cezalar, vahşi köpekler canlanmıştır. Dışadönük «Biz de sorarız o halde. Nasıl olsa girmenin bir yolunu buluruz.» Onun haya­ lindeki iyi yürekli yaşlı bekçiler, konuksever şato beyleri ve belki de kendilerini bekleyen romantik serüvenlerdir. Dışadönüğün iyimserliği üstün gelir, sonunda kendilerini şatonun içinde bulurlar. Hikâye şöyle çözümlenir şatonun içi restore edilmiştir, içinde eski el yazmaları bulu­ nan birkaç salondan başka bir şey yoktur. İçedönük, eski el yazmalarıyla çok ilgilenir. Onları görür görmez, sanki dünyası değişmiştir. Bulduğu hazine onu kendinden geçirmiş, haz çığlıkları atmaktadır. Müze bekçisini bir tarafa çeker, ondan bu konuda bilgi koparmaya çalışır, fazla bilgi elde edemeyince, delikanlı müze müdürünü görmek istediğini söyler. Çekingenliği kaybolmuştur, objeler çekicilik kazanmıştır, dünya kılık değiştirmiştir. Öte yandan, dışadönüğün sabrı tükenmektedir. Yüzünü asmış, esnemeye başlamıştır. Ne iyi yürekli yaşlı bekçiler vardır ortada, ne şövalye konukseverliği, ne her hangi bir süreven izi — görüp göreceği, müzeye dönüştürülmüş bir şatodan ibarettir. El yazması denen şeyin, geldikleri yerde bir sürü benzeri vardır. Birinin coşkusu artarken, ötekininki sönmektedir, şato kendisine artık sıkıcı gelmektedir, el yaz­ maları ona bir bilgi kitaplığı anımsatmaktadır, kitaplık üniversiteyi, üniversite ise dersleri ve karşısına dikilen sınavları. Daha önceleri, o kadar ilginç ve çekici gelen şato üstüne, şimdi kasvet bulutları çökmüştür. Obje negatif bir değer kazanmıştır. «Bu harika koleksiyonla karşılaşmak inanılmayacak şey.» diye çığlık atan içedönük karşısında, dışadönük, keyfi kaçmış olduğunu saklamadan «Burası çok sıkıcı, ben patlıyorum», diye yanıt vermektedir. Bu içedönüğün canını sıkmıştır, için için bir daha dışadönük biriyle gezintiye çıkmamaya yemin etmiştir. Dışadönük ise, içedönüğün kendisine kızmasına canı sıkılmış, için için şöyle düşünmek­ tedir «Herifin bencil olduğunu biliyordum zaten, böyle güzel bir bahar günü, açık havada gezmek dururken, kendi keyfi için günümüzün içine etti» demektedir. Peki, ne olmuştu. Şu şato karşılarına çıkıncaya dek mutlu bir ortak yaşamları vardı. Derken (Prometeus gibi) önceden-düşünen kişi şatonun içine girebileceklerini söylemiş, (Epimeteus gibi) sonradan-düşünen, dışadönük kişi, kapıyı açmıştır. İşte o an tipler tersine dönmüştür. İlk başta içeri girme fikrine karşı duran içedönük, şimdi dışarı çıkmak istememek­ tedir, dışadönük ise, keşke ayağım kırılsaydı da içeri adım atmasaydım, demektedir. İçedönük, objenin büyüsü altındadır, dışadönük, olumsuz düşünceler içindedir. İçedönük el yazmalarını bulduğunda her şey bitmiştir. Çekingenliği yok olmuştur, obje onu ele geçirmiştir, o da karşı koymadan boyun eğmiştir. Öte yandan obje, dışadönük için gittikçe itici bir nitelik kazanmış, sonunda, kendi keyifsiz öznelliğinin mahpusu duru­ muna gelmiştir, İçedönük dışadönük, dışadönük içedönük olup çıkmıştır. Ancak içedönüğün dışadönmesi ile dışadönüğün içedönmesi başka başka şeylerdir. İkisi de kıvançlı bir uyum içinde gezerken, birbirlerinden yakınmıyorlardı, ikisi de doğal karakterlerini yaşamaktaydılar. Davranış­ ları birbirlerini tamamladığından, her birinin ötekine karşı davranışı olum­ lu idi. Birinin davranışı, ötekini de içerdiğinden, birbirlerini tamamlıyor­ lardı. Bunu şato kapısı önündeki kısa konuşmalardan anlıyoruz. İkisi de şatoya girmek istemişti. İçedönüğün, şatonun içine girme konusunda ileri sürdüğü kuşkular öteki için de geçerliydi. Dışadönüğün girişimi de öteki için geçerliydi. Böylece birinin davranışı ötekini içeriyordu, bir kimse ken­ dinin doğal tutumunda, bu bir dereceye kadar daima böyledir, çünkü bu davranışta belli bir ortak uyum söz konusudur. Bu daima süjeden gelse dahi, içedönüğün davranışında da aynı şey geçerlidir. Dışadönüğün davranışı objeden süjeye yönelirken, içedönüğünki süjeden objeye yönelmektedir. Ancak, içedönük söz konusu olduğunda obje, süjeye egemen olur ve onu cazibesine kaptırırsa, davranışı sosyal niteliğini kaybeder. Dostunun varlığını unutur, onu içermemektedir artık, obje onu sindirmiştir, arka­ daşının ne kadar sıkıldığının farkında değildir. Aynı şekilde, bekledikleri onu düşkırıklığma uğratınca, dışadönük de ötekini düşünmez olmuştur, böylece kendi öznelliğinin kabuğuna çekilmiş, keyfi kaçmıştır. Olayı şöyle özetleyebiliriz içedönükte, objenin etkisi, ikincil durum­ daki dışadönüklüğü yüzeye çıkarmış, dışadönükte ise ikincil durumdaki içedönüklük sosyal davranışının yerini almıştır. Böylece, başlangıçtaki önerimize geri gelmiş oluyoruz. «Biri için değer, öteki için değer yokluğu olmaktadır.» Hem pozitif, hem negatif olaylar, ikincil durumdaki karşıtişlevi kendine çeker. Böyle bir durumda, ortaya duygusallık çıkar. Duygusallık, aşağılık duygusunun varlığının şaşmaz belirtisidir. Bu, sadece iki kişi arasında değil, aynı zamanda kendi içimizdeki çatışmanın ve anlaşmazlığın psikolojik temelini oluşturur. İkincil durumdaki işlevin özünü özerklik oluşturur bağımsızdır, saldırır, insanı büyüler bizi öyle etkisi altına alır ki, artık kendi kendimizin efendisi değilizdir kendimiz ile başkaları arasında bir ayırım yapamayız. Öte yandan, karakterin oluşması için, öteki tarafımızın, ikincil işlevin de ifade imkânı bulmasına bıraka­ mayız çünkü öteki işlere ihtiyaç duyabileceğimiz zaman, her an gelebilir ve yukardaki örnekte de gördüğümüz gibi, bizi hazırlıksız yakalayabilir. Sonuç da kötü olabilir, dışadönük objeye karşı olan kaçınılmaz ilişkisini, içedönükse süjeye karşı olan ilişkisini kaybeder. Öte yandan içedönüğün sürekli kuşkular ve duraksamalarla taciz edilmeden bir eyleme başlaması, dışadönüğün ise kendi ilişkilerini tehlikeye düşürmeden, kendi hakkında düşünmesi şarttır. İçedönüklük ile dışadönüklükte, Goethe'nin bir zamanlar diastol ve sistol diye atıfta bulunduğu birbirinin antitezini oluşturan doğal davranışlar, ya da eğilimler söz konusudur. Bunlar, uyumlu bir şekilde birbirini izleyerek, yaşama ritim sağlarlar, ancak bu ritmi gerçekleştirmek büyük bir sanat işi gibi görünüyor. Doğal yasanın herhangi bir bilinçli eylem tarafından tedirgin edilmemesi için, bunu ya tamamiyle bilinçdışmdan gerçekleştirmek, ya da antitetik hareketleri yapabilmek ve yap­ mayı istemek için çok daha yüksek bir anlamda bilinçli olmak gerekir. Gerisingeri, hayvanın bilinçdışılık durumuna dönemeyeceğimize göre, tek kalan şey, daha yüksek bir bilinç düzeyine gidecek çetin yoldur. Kendi serbest irademiz ve amacımız doğrultusunda, o büyük Evet'i ve Hayır'ı yaşamamızı olanaklı kılacak bilinç insanüstü bir idealdir. Gene de bir hedeftir. Belki de şimdilik zihniyetimiz Evet'i bilinçli olarak istememize, Hayır'a ise ancak tahammül etmemize izin vermektedir. Durum böyle olunca, çok şey gerçekleşmiş demektir. İnsan doğasında içkin ilke olarak, karşıtlar sorunu, kendimizi gerçekleştirmemiz sürecinde bir başka aşamayı daha oluşturmaktadır. Bu genelde bir olgunluk sorunudur. Bir hastanın pratik tedavisi, hele vaka gençler ile ilgili ise, pek bu sorunla başlamaz. Gençlerdeki nevrozlar, genelde hakikatin kuvvetleri ile, gelişmemiş, çocukluk davranışı arasındaki çatışmadan doğar, bu çocuksu davranış, gerçek, ya da hayali anababaya karşı aşırı düşkünlük, teleolojik (erekcil) açıdansa gerçekleşti­ rilmesi olanaksız kurgular, planlar ve özlemlerden meydana gelir. Bu gibi durumlarda Freud ile Adler'in indirgeme yöntemleri tamamiyle yerinde yöntemlerdir. Ya olgunluk çağında ortaya çıkan ya da hastayı çalışamaz duruma getiren birçok nevroz vakası vardır. Doğal olarak, bu vakalarda, hastaların gençliklerinde bile anababaya karşı aşırı derecede bağlı olduk­ ları ve her türlü çocuksu boş hayaller içinde bulundukları söylenebilir, ama bütün bunlar, onların bir meslek edinmelerini ve mesleklerini başa­ rıyla icra etmelerini, normal bir evlilik yapmalarını önlememiş, bu duru­ mu önceki davranışları olgunluk çağında birden başarısızlığa uğraymcaya kadar sürdürebilmişlerdir. Bu gibi durumlarda, onlara çocukluk fan­ tezilerini anababalarma karşı aşın bağımlılıklarını hatırlatmak işe yara­ maz bununla birlikte, bu da yöntemin gerekli bir bölümüdür ve çoğu kez kötü bir sonuç doğurmaz. Ancak gerçek terapi, yolunu tıkayan şeyin artık anababası değil, kendi — yani kendi kişiliklerinin ana ve baba rolünü üstlenmiş olan bilinçdışı bölümü— olduğunu anlayınca başlar. Bunun farkına varış olayı, yardımcı olsa da gene de negatiftir, «Bana karşı olan babam ve anam değil, ben kendimmişim meğer» demek yetmez. Kendi içindeki, kendine karşı olan kimdir. Ana ve baba imgeleri ardına gizlenen, yıllar boyu ona derdinin nedeninin bir yolunu bulup, içine, dışardan girmiş olduğuna onu inandırmış olan, kişiliğinin o esrarlı kısmı nedir. Bu kısım bilinçli davranışın karşıtıdır kendini kabul ettirmediği sürece ona rahat huzur vermeyecek, onu tedirgin edecektir. Gençler için geçmişten kurtulma yeterli olabilir, gelecek olanaklarla dolu, önlerindedir. Birkaç bağı koparmak yeter, işin geri kalan yanını yaşam-içgüdüsü halleder. Ancak, yaşamlarının büyük bir bölümünü arkada bırakmış olanlar için, geleceğin onlar için harika olanaklar gizlemediği ve günlük alışılmış işleri yapmaktan ve yaşlılığın belli belirsiz hazlannı beklemekten başka bir şeyin söz konusu olmadığı kimseler için durum başkadır. Geçmişinden azat etmeyi başarabilirsek, gençlerin anababalannm imgelerini daima daha uygun figürlere, onların yerini alacak şeylere aktardığım görmekteyiz. Örneğin, anneye karşı beslenen duygu kadın eşe, baba yetkesi ise saygı duyulan öğretmenlere, üstün kişilere veya müesseselere aktarılmaktadır. Bu esas bir çözüm değilse de, normal insanın bilin­ cinde olmadan yürüdüğü pratik bir yoldur, dolayısıyla da belirgin baskılar ve direnmeler söz konusu değildir. Erişkin için durum başkadır. Kolaylıkla veya zorlukla yolun bu bölümünü ardında bırakmıştır. Belki de çoktan geçmişten kopmuş durum­ dadırlar, annelerini ararken karşılarında eşlerini bulmuşlar, kadınlarsa, babalarını, kocalarında bulmuşlardır. Babalarına ve baba müessesesine gereken saygıyı göstermişlerdir, kendileri baba olmuşlar ve bütün bunları arkalarında bıraktıktan sonra, ilerlemelerin ve isteklerin yerine getiril­ mesinin sıkıcı bir şey olduğunun, pişmanlık ve gıpta karışımı bir duygu ile dönüp baktıkları gençliğin boş hayalleri olduğunun artık kendilerini yaşlılığın ve tüm boş hayallerinin sonunun beklediğinin farkına varmışlardır. Artık ana ve baba yoktur dünyaya ve nesnelere yansıttıkları bütün boş hayaller yavaş yavaş gerisingeri kendilerine doğru bitkin, yorgun ve argın gelmektedir. Bu çeşitli ilişkilerden geriye doğru yönelen enerji, bilinçdışına akmakta, geliştirmeyi ihmal etmiş olduğu şeyleri harekete getirmektedir. Gençlerde, nevrozda kördüğüm olan içgüdüsel güçler, serbest kaldığında, ona canlılık, ümit vermekte ve yaşamının kapsamını genişletme fırsatı sağlamaktadır. Yaşamının ikinci yansında olan biri için bilinçdışında uyur durumda yatan karşıtların işlevinin gelişmesi, canlan­ ma demektir, ancak bu gelişme, artık çocukluk çağındaki bağlannın çözülmesi, çocukluk çağındaki boş hayallerin yıkılması ile ve eski imgelerin yeni figürlere aktarılması yoluyla olmaz karşıtlar sorunu aracılığı ile gerçekleşir. Karşıtlık ilkesi, ergenlik çağındaki temel bir ilkedir, ergin kişinin psikolojik kuramının bu olayı tanıması şarttır. Bu bakımdan Freud ve Adler'in görüşleri genelde uygulanabilecek kuramlar olarak ileri sürüldüğünde birbirine zıt düşmektedir, teknik ve yardımcı kavramlar düzeyinde kaldıklan sürece, birbirleriyle çelişiyor, biri ötekini dışlıyor. Sırf bir teknik geçici önlem olarak kalmak istiyorsa, bir psikoloji kuramının karşıtlık ilkesine dayanması gerekir, yoksa nevrotik bakımdan dengesiz bir psişe oluşturmuş olur. Karşıtlık olmadan denge olmaz, kendi kendini otamatik ayarlayan bir sistem olmaz. Psişe işte böyle kendi ken­ dini otomatik ayarlayan bir sistemdir. Daha önce bıraktığımız yerden devam edersek, bireyde eksik olan değerlerin, niçin nevrozun kendi içinde bulunduğunu açıkça görürüz. Bu noktada genç kadının vakasına dönüp bu arada kazanmış olduğumuz bil­ giyi uygulayalım. Farzedelim bu hasta «analiz» edildi, yan i tedavinin sonunda, arazlarının arkasında gizli bilinçdışı düşüncelerinin niteliğini anladık, böylece bu arazlann kuvvetini oluşturan bilinçdışı enerjiyi yeniden ele geçirdik. Ortaya şimdi şu çıkıyor tasarruf edilebilmeye hazır enerji nasıl kullanılacak. Hastanın psikolojik tipine göre bu enerjiyi belli bir objeye yöneltmek gerekir, bir hayırseverlik etkinliğine örneğin, ya da başka yararlı bir işe. Kendilerini gerektiğinde işlerine bütün varlıklarıyla adayan özel enerjili, ya da çalışmaktan zevk duyan kimseler için, bu kolay olabilir, ama çoğu zaman durum başkadır. Çünkü unutulmamalıdır ki, teknik deyimiyle libido'nun bilinçdışmda objesi vardır, İtalyan genci gibi, ya da onun yerini alan başka bir insan gibi. Bu gibi durumlarda, yüceltme ne kadar arzu edilir olsa da, olanaksızdır, çünkü gerçek obje, övülesi etik etkinliklere göre, çok daha iyi bir kanal sağlamaktadır. Çoğumuz bir adamdan söz ederken, gerçekte olduğundan çok, olması gerektiği şekilde konuşuruz. Ama hekimin işi daima gerçek adamlarladır gerçeğinin bütün cepheleri yaşanıncaya kadar «kendi» kalan adamlarla. Gerçek eğitim, ancak çıplak hakikatten yola çıkarak başlar, aldatıcı ideallerden değil. Sözü edilen tasarrufa amade enerjiyi hiç kimse dilediği gibi yöneltemez. Enerji, bağlı olduğu kullanılmaz durumdaki biçiminden serbest bırakılmadan önce, bu kanalı bulmuştu bile. Hastanın önceden İtalyan gencinin çevresinde döndürdüğü fantezileri şimdi hekime aktarılmış bulunuyordu. Hekimin kendi, bilinçdışı libidonun objesi haline gelecekti. Hasta transferans gerçeğini kabul etmeyi reddederse, ya da hekim bunu anlayamazsa, veya yanlış yorumda bulunursa, hekimle olan ilişkiyi tamamiyle olanaksızlaştırmaya yönelik güçlü direnmeler ortaya çıkar. Sonra hasta çekip gider, başka bir hekim, ya da kendini anlayacak birini bulur, ya da araştırmayı bırakır ve sorunu ile başbaşa kalır. Bununla bir­ likte, eğer hekime transferans vaki olur ve bu kabul edilirse, eskisinin ye­ rine geçen doğal bir biçim bulunur, çatışmadan nispeten uzak bir enerji kaynağı sağlar. Bu vâki olduğu takdirde, doğa yasalarına veya tedirgin edici bir etkiye bile bile karşı gelmiş olur. Transferansta her türlü çocuk fantezileri aktarılır. Bu fantezilerin dağlanması gerekir, yani indirgeyici bir analiz ile çözülmesi gerekir, buna transferansı çözmek denir. Bu şekilde, enerji kullanılmaz durumda yeniden serbestliğe kavuşmuş, gene bir tasarruf konusu çıkmıştır ortaya. Bir kez daha doğaya güvenmek zorunda kalırız, uyum sağlayacak olan bir objenin daha aranmadan önce seçilmiş olmasını umarız. Çocuksu transferans fantezilerini öyle bir noktaya getirdik ki durum, hekimi, babasının, anasının, amcasının, velisinin, öğretmeninin ve bütün aile büyüklerinin yerine koyan hastanın kendi için bile yeterince açık artık. Ancak deneyimlerimizin sık sık kanıtladığı gibi, hekimi bir kurtarıcı, tanrısal bir varlık gibi canlandıran başka fanteziler de ortaya çıkmakta — doğal olarak bu, sağlıklı, bilinçli düşünme eylemi ile tamamiyle çelişmek­ tedir. Öte yandan, bu tanrısal sıfatlar, içinde yetiştiğimiz Hıristiyanlığın çerçevesini çok aşıyor putatapıcılığın büyüsüne bürünüyor, çoğu kez de hayvansı biçimde ortaya çıkıyor. Transferansın kendi de, bilinçdışı içeriklerin yansıtılmasından ibarettir. İlkin, hastalık belirtilerinden, düşlerden ve fantezilerden de anlayacağımız gibi, bilinçdışının yüzeysel içerikleri yansıtılmaktadır. Bu durumda, hekim (geçen bölümde sözünü ettiğimiz İtalyan genci gibi) olası bir âşık rolündedir. Sonra, baba rolünde çıkar ortaya Bu baba, has­ tanın gerçek babası için beslediği duygulara göre, ya iyi, müşfik bir baba, ya da «gürleyen» bir babadır. Bazan hekim, ananın ifade ettiği önemi üstlenir garip de olsa, olmayacak şey değildir. Bütün bu fantezi yansıtmalarının temeli, kişinin özel anılarındadır. Son olarak da, alışılmadık fantezi biçimleri çıkar ortaya. Hekime olağanüstü güçler atfedilir ya büyücü, ya şeytan, ya da bunun karşıtı iyi­ lik meleği, kurtarıcı olur çıkar. Öte yandan, bu iki karşıt kişiliği içinde bulundurduğu da olur. Hastanın bilinçli zihnine böyle görünmesi şart değildir elbette, onu bu kılıkta gösteren şey yüzeye çıkan fantezilerdir sadece. Bu tür hastalar, bu fantezilerin kendilerinden doğduğunu, hekimin kişiliği ile uzaktan yakından hiç ilgisi olmadığını bir türlü kabule yanaşmazlar. Bu yanılgı, bellekte bir tür bir yansıtmaya meydan verebile­ cek herhangi kişisel bir nedenin bulunmaması gereğine dayanmaktadır. Anne ve baba bunlara mahal verecek tarzda davranmamış olsalar da, bu tür fantezilerin, çocukluk çağındaki bir dönemde, anaya ve babaya atfedil­ diğini gösteren vakalara rastlanmıştır. Freud, kısa bir denemesinde, Leonardo da Vinci'nin yaşlılığında nasıl iki annenin etkisi altında kalmış olduğunu göstermiştir. İki anneden, ya da iki ayrı soydan gelme olayı, Leonardo vakasında, geçerli olmasına geçerli idi, ama bu olay sadece onun için değil, başka sanatçıların yaşamlarında da rol oynamaktadır. Benvenuto Cellini'nin de iki ayrı soy­ dan gelme fantezisi vardı. Bu genel mitolojik bir motiftir. Birçok efsane kahramanlarında iki anneden söz edilir. Bu fantezi, kahramanların gerçek­ te iki anneye sahip olmalarından doğmamaktadır, kişisel bellek alanına değil, insanlığın zihin tarihinin esrarına ait, yaygın bir ilksel imgedir. Her bireyde, kendi kişisel anılarından başka, Jacob Burckhardt'ın yerinde bir deyimi ile «ilksel» simgeler vardır bunlar «kalubelâdan» beri insan muhayyilesinden kalıtım yolu ile edinilen kuvvetlerdir. Bu kalıtım, bazı mitos ve efsane motiflerinin dünyanın her yerinde aynı biçimlerde tekrarlanması, gerçekten hayret verici bir olayı açıklıyor. Akıl hastalarımızın bizim çok eski metinlerde karşılaştığımız imgelerin ve çağrışımların aynını harfiyen niçin canlandırdığını gösteriyor. Symbole der Wandlung (Dönüşüm Simgeleri) adlı kitabımda bunlardan bazı örnekler verdim. Böyle derken, fikirlerin kalıtım ile geçtiğini ileri sürüyor değilim, bambaşka bir şey olan, bu gibi fikirlerin oluşma olanağından söz ediyorum. Tedavinin daha sonraki bir aşamasında, kişisel anılarla ilgisi olmayan fanteziler belirmeye başladığında, içinde insanlığa ortak ilksel imgelerin uyur durumda bulunduğu, bilinçdışının daha derin bir katının tezahürleri ile karşılaşıyoruz. Bu imgelere veya motiflere «arketipler» (ana örnekler) diyorum, bilinçdışının «dominantları» (baskın örnekleri) dediğim de oldu. Bu fikrin daha ayrıntılı açıklaması için okurun ilgili yapıtlara başvurmasını öneririm. Bu buluş, olayı anlamamızda bir adım daha ileri götürüyor bizi yani, bilinçdışında iki kat bulunduğu gerçeğini kabul etmemize. Bir kişisel, bir de, kişiötesi, kişidışında bilinçdışı var. Bu sonuncusuna «ortak bilinçdışı» da diyoruz, çünkü kişisel olabilecek bir şeyden tamamiyle uzak, tamamiyle evrensel bir olay bu içeriklere her yerde rastlamak mümkün, kişisel bilinçte olmayacak şeyler bunlar. Kişisel bilinçte, unutulan anılar, bastırılıp geri itilmiş olan (yani bile bile unutulmuş) acı hatıralar, eşikaltı algılamalar, yani bilinç yüzeyine çıkacak gücü bulamamış duyualgılamaları, en sonra da, bilinç için henüz olgunlaşmamış içerikler var. Bu, sık sık düşlerde karşılaştığımız gölge figürüne tekabül etmektedir. İlksel imgeler insanlığın en eski ve en evrensel «düşünce biçim­ leridir». Bunlar duygu oldukları kadar, düşüncelerdir de bilgi kaynağını, bilinçdışın kendini bilmesi gibi gören felsefî ya da gnostik sistemlerde görüldüğü gibi, kısmî ruhlar halinde, kendi bağımsız yaşamlarını sürdürürler. Melek, baş melek, Aziz Paulus'daki «prenslikler ve güçler», Gnostiklerin arhonları, Aeropagitus Diyonizos'un göksel hiyerarşisi vb. arketiplerin görece özerkliğinden kaynaklanmaktadır. Şimdi, transferansın kişisel, çocuksu biçiminden kurtulduğunda, libido'nun seçtiği objeyi bulmuş oluyoruz. Bilinçdışının derinliklerine doğru yolculuğuna devam eder ve orada ta başlangıçtan beri uyuklamak­ ta olan şeyleri harekete getirir. İnsanlığın o gün bu gündür yararlandığı gizli hâzineyi, tanrılarının ve şeytanlarının barındığı, insanın onlar olmasaydı insan olmaktan çıkacağı şu güçlü, büyük düşüncelerin barın­ dığı yeri bulmuştur. Ondokuzuncu yüzyılın doğurduğu büyük fikirlerden birini alalım ele enerjinin korunması fikrini. Bu fikri ilk ortaya atan Robert Mayer bir hekim