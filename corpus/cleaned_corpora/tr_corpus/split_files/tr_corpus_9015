manda ve koyunculuk yapılıyor. 300 Kovan kadar arıcılık da vardır. Modern bir kesimhane ( Mezbaha ) inşaat halinde, sebze üretimi kendi ihtiyaçlarını karşılayacak kadar yapılıyor. Hemen herkesin bahçesi ve bahçesinde meyve ağaçları bulunuyor. Meyvecilikte 5 - 6 elma bahçesi var. Ziraat yapılan arazide ise buğday, arpa, ayçiçeği ekimi yapılıp kendi ihtiyaçlarını karşılamaktalar bazı aileler de ihtiyaç fazlası %10 Civarında da ticaretini yapılabiliyor. Çok miktarda bakkal, manav, kesim yapan kasap, tekel bayii ve giyim üzerine çalışan mağazalari, haftanin belirli zamanlari kurulan koy pazari ile sirin ve sevimli ve kendine yetebilen bir yapiya sahip olan İhsaniye Köyü'nde bunlardan başka seyyar büyük otobüs tipi arabalarla köy pazarlarını dolaşıp manifatura ticareti yapan ve geçimini bu şekilde sağlayan insanlar da vardır. Oto tamirhanesi olmamakla birlikte, araç lastiği tamiri yapan bir dükkanı bulunmaktadır. Demir ve kaynak işi yapan bir dükkân da bulunmaktadır. Köyden dışarı iş icabı veya okumak için % 5 civarında göç olmasına karşın dışarıdan köye hiç göç yoktur. Köyün, İstanbul'un önemli iş merkezlerine olan uzaklığı, özellikle üniversite mezunu gençlerin köyden mecburi göçüne sebep olmaktadır. Köyde mesire yeri olarak Çayırtarla, Garipyokuş ve Pınarca mevkileri bulunmaktadır. Kocakuyu Mağarasında yarasa sürüleri bulunmakta olup ayrıca ender bulunduğu bilinen sarkıt ve dikitlere de rastlanmaktadır. 1. amatör ligde mücadele eden İhsaniye Gençlik Spor Kulübü'nün futbol takımı İstanbul'un ilk köy takımı olma özelliğini taşımaktadır. 1960 yılında o zamanki birkaç gencin kendi ceplerinden verdikleri paralarla kurulan kulüp, başka spor dallarında takımları bulunmamasına rağmen futbolda halen civardaki önemli amatör takımlardan biridir. Forma renkleri yeşil-kırmızı olup soyunma odaları olan bir binası, gece ışıklandırma yapılabilen yeni bir futbol sahası bulunmaktadır. Ayrıca AB'ye giriş sürecinde bütün köylere yapılmış olan bir parka da sahiptir. Bu parkta ışıklandırılmış basketbol sahası, fitness aletleri ve yürüyüş parkuru da mevcut olup gençler ve kadınlar tarafından oldukça kullanılmaktadır. Köyün geneli orman arazisi olduğundan avcılık da yapılmaktadır. Köyde Avcılar ve Atıcılar Kulübü de mevcuttur. Midgard Midgard, İskandinav mitolojisinde ölümlülerin yaşadığı yere verilen isim. Eski Nors dilinde özgün adı Miðgarðr idi. Çoğu İskandinav dillerinde (ve yakın bölgelerde konuşan farklı dil ve diyalektlerde) benzeşen farklı isimlerle anılmıştır: Midgård ve Mittilagart gibi. Germanik kökenleri araştırıldığında ve Orta İngilizce'de Middellærd veya Middel-erde isimleriyle anıldığı göz önünde tutulursa, etimolojik anlamının "orta-dünya" olduğu söylenebilir. Kimsenin geçemeyeceği bir okyanus (veyahut su, deniz) ile çevrelenmiş olarak, Yggdrasil'in ortasında bir yerlerde olarak betimlenir. Midgard'ı çevrelen okyanusta Jormungand isimli büyük deniz canavarının yaşadığına inanılırdı. KorkaklÄ±k Korkaklık ihtiyat bozukluğu olarak değerlendirilebilir. ABD askeriyesine göre "düşman önünde davranış bozmak" olarak adlandırılır ve düşmandan kaçmak, korunması gereken mevkiği terk etmek veya elevermek, mücadele esnasında silah veya cephaneyi ihraç etmek, ve yardım istendiğinde yardım etmemek gibi çeşitli durumları kapsar. Korku anında başın üst kısmı ile diz altı bacak kısmında uyuşma, karıncalanma, titreme hissedilir. Seyhan Belediyespor Seyhan Belediyespor, 1989 yılında Adana'nın Seyhan ilçesinde kurulmuş bir spor kulübüdür. 2001-2002 sezonunda 3. Lig'de (4. kademe) mücadele etmiş ve sondan 4. olarak küme düşmüştür. 2005-2006 sezonunda Adanaspor'un iflas ederek 3. Lig'e düşmesinden sonra ismini Yeni Adanaspor, mavi-beyaz olan renklerini turuncu-beyaza dönüştürmüştür. Ancak Adanaspor, 3. Lig'e kabul edilince yeniden eski ismini ve renklerini almış ve 2009-2010 sezonu 3. Lig'e yükselme maçlarına katılmaya hak kazansa da başarılı olamadı. 2014-2015 sezonu sonunda Adana Süper Amatör Ligi'ni 2. bitirerek tarihinde ilk kez Bölgesel Amatör Lig'de mücadele etmeye hak kazandı. Osmanlı dağılma dönemi göç hareketleri Osmanlı dağılma dönemi göç hareketleri. Osmanlı Devletinde görülen başlıca göç tarzı ele geçirilen yerleşim birimlerinin yeniden canlanması amacıyla buralara yapılan nüfus hareketleridir. Osmanlı devletinde nüfus hareketlerine devlet müdahalesi her zaman söz konusu olmuştur. Böylece Osmanlı Devletindeki göç hareketlerinin ağırlıklı olarak devlet eliyle planlandığı ve kontrol edildiği yönündeki belirleme haklı bir bakış açısı kazanmaktadır. Örneğin 1453 yılında İstanbul’un Bizanslılar tarafından alındığı zaman kent nüfusu yalnızca 50.000 idi Fatih Sultan Mehmet kenti canlandırmak ve nüfusu arttırmak için hemen bir seri önlemleri yürürlüğe koydu. İstanbul'un nüfusunu arttırmak için Anadolu ve Mora yarımadasından nüfus getirildi buralardan getirilen çoğu tüccar ve zanaatkar olan kişilere evler verilmişti. Nüfus kadar nüfusun becerileri de önemliydi 1520 yılına gelindiğinde kent nüfusu alınan önlemler ve imparatorluğun genişlemesiyle artan refah sonucu 400.000’e ulaştı. Görüldüğü üzere Osmanlı imparatorluğunun İstanbul'u fethi sonrası nüfus dönüşümüne yönelik politikalar uygulamıştır. Bunun yanı sıra imparatorluğa başkaldırmış grupları cezalandırmada sürgünlerinde göç açısından yeri önemlidir. Ayrıca Osmanlı İmparatorluğunun zayıflamasıyla azınlıkların devlet kurarak ayrılmaları ve imparatorluğun dağılma sürecinde sayısı binlerle ifade edilen göçler olduğu bilinmektedir. Bu göçlerin genellikle Türk asıllı insanların yeni kurulan devletlerde uygulanan homojen nüfus yaratma politikaları sonucunda,gördükleri baskıdan kurtulmak amaçlı, yani zorunlu göçler olduğu bir gerçektir. Osmanlı İmparatorluğunun karşılaştığı ilk dış göç olgusu 1789’da Kırımdan gelen göçle olmuştur. Kırım, Ruslar tarafından işgal ve tahrip edildiği sırada (1771) 35.000 Kırımlı Türk kılıçtan geçirildi. Bu türlü şiddet hareketleri karşısında Anadolu ve Balkanlara göçler yapıldı. Bu göçlerin en önemlisi 1789-1790 yılları arasında oldu ve 1800’e kadar devam etti. Böylece yaklaşık 500 bin kişi Kırımdan ayrıldı. 1812 yılında Osmanlı devletinin Rusya’ya karşı Fransa’yla işbirliği yapması sonucu Ruslar Kırım Türklerine yeniden zulüm yapmaya başladılar. Bir süre sonra göçlere Nogaylar’da katıldı. 93 Harbinden sonra göç hareketleri tekrar başladı ve toplam 400.000 kişi göç etmiş oldu. Türklerin yoğun olarak bulundukları bölgelerden biri olan kuzey Kafkasya’ya ilk Rus akını 1768’de oldu. Kuzey Kafkasya halkı önce Türklerle birlikte Ruslara karşı savaştı fakat düşman sayısının fazla olmasından dolayı yenilerek 10.000 kişilik bir kafile halinde Anadolu’ya göç ettiler. 1855-1859 yılları arasında Ruslarla yapılan bağımsızlık savaşı sonucu yenilgi alınmasıyla 1855-1863 yılları arasında 295,000 kişi Türkiye’ye göç etti. 1864’te Batı Kafkasya ve Kuban havalisinde Türkler bir ay içinde yurtlarını terk etmek zorunda bırakıldılar. Bir milyondan fazla insanın büyük bir kısmı Ege limanları ve İç Anadolu'ya gönderildi yaklaşık 400 bin kişi yolda öldü. 1886 yılına kadar yaklaşık 2 milyon insan Türkiye'ye göç etmek zorunda kaldı. Bunlar arasında Türkler, Avarlar, Çeçenler ve Çerkezler vardır. Azerbaycan’dan yapılan göçler 1800’den başladı. 1920 yılına kadar yaklaşık 45.000 kişi göç etti. Kars, Ardahan, Posof ve Iğdır bölgelerine yerleştiler. Cumhuriyetin ilanından sonra Türkiye'de görülen en ilginç göç hareketlerinden en ilginç olanı Lozan’da 30 Ocak 1923’te imzalanan ve resmi adı: ”Yunan ve Türk halklarının mübadelesine ilişkin sözleşme ve protokol” sonucunda ortaya çıkan göçtür. Ulus devletlerin kendi aralarında anlaşarak azınlıklardan değiş tokuş la kurtulmaları bu protokolle devlet hukukuna bir örnek olarak yerleşmiştir. Yunanistan’la yapılan bu mübadelenin ortaya koyduğu sonuç yaklaşık 1 milyon 600 bin kişinin doğup büyüdüğü ve kendisine ait gördüğü yerlerde göçürülmesi olmuştur. Bu şekilde Anadolu da yaşayan yaklaşık 1 milyon 200 bin Rum'un ve Yunanistan da yaşayan 400 bin civarında Müslüman’ın karşılıklı değiş tokuş u gerçekleştirilmiştir. Türkiye’nin Yunanistan’la yapmış olduğu karşılıklı nüfus mübadelesi ne yazık ki Türkiye için ekonomik açıdan önemli bir kayıptır. Anadolu’dan giden 1 milyon 200 bin Rumun çoğunluğunun zanaatkar ve ticaret erbabı olması buna karşılık Yunanistan'dan gelen 400 bin Müslüman’ın tarımdan başka bir şey bilmemesi sorunun önemini ortaya koymaktadır. Türkiye’nin Yunanistan la gerçekleştirdiği nüfus mübadelesi ulus devlet için homojen bir nüfus oluşturma gayreti olarak görülse bile hiçbir zaman sonuca ulaşmamıştır. Kendilerini Türk milliyeti dışında gören diğer unsurların varlığı bunun en iyi örneğidir. Birinci Dünya Savaşı sıralarında Ermenilerin savaş sahasında kalmaları ve bazı Zararlı eylemleri yüzünden İttihat ve Terakki Partisi tarafından yerleştirilmek üzere Suriye’ye gönderilmeleridir. Birinci Dünya Savaşı öncesine kadar Osmanlı topraklarında Ermeni ayrılıkçı ve silahlı grupları propaganda çalışmalarını silahlı eyleme kadar götürmüşlerdir. Osmanlı Bankası baskını ve devlet başkanına bombalı saldırı bunlardan sadece birkaçıdır. Ermeni ayrılıkçı hareketi diğer ülkelerde Osmanlı ile ilişkilerde bir kart olarak görülmüş ve zaman zaman kullanılmıştır. İngiltere, Fransa, Rusya ve diğer bazı devletler Ermenilerin haklarını gerekçe göstererek çok sayıda olayda Osmanlı Devletinin iç işlerine karışmıştır. Berlin Antlaşması bunun en açık örneğidir. Bazı Ermeni gruplarda bu ilgiyi teşvik etmiş ve bunu iç amaçlarında kullanmak istemişlerdir. Birinci Dünya Savaşı esnasında Rusya, Osmanlı ile arasında Ermenileri bir tür kalkan olarak kullanmıştır. Ermenilerin içeriden, kendisinin dışarıdan saldırmasıyla Osmanlı ordularını yenmeyi amaç edinmiştir. Savaş ilerledikçe Doğu Anadolu da Ermeni terör gruplarının saldırısı artmış ve Osmanlı ordusundan İstanbul’a önlem çağrıları gelmeye başlamıştır. İstanbul Hükümet’i bu olaylar karşısında iki seçenek görmüştür: İkinci seçenek tercih edilmiştir ve özellikle savaş alanına yakın olan Ermeni nüfus Suriye ve çevresine göç ettirilmiştir. Tehcir için kanun çıkarılmış göç edecek Ermenilerin ihtiyaçlarının karşılanması için yasal çeşitli önlemler alınmıştır. Ancak savaş şartları, Kürt çetelerin saldırıları, salgın hastalıklar ve kıtlık sebebiyle çok sayıda ,ermeni yolda hayatını kaybetmiştir. Bu kayıpların 100 bin civarına olduğu sanılmaktadır. Türk araştırmacılardan bu rakamı 400 bine kadar çıkartan olmuştur. Ancak Ermeni Diasporası ve Ermenistan bu rakamı 600 bin ile 2.5 milyon arasında geniş bir yelpazede yorumlamaktadır. Yaklaşık 1.5 milyon Ermeni tehcir edilmiştir. Rusların 1828’de Tuna’yı aşarak Edirne’ye kadar gelmesi ve Bulgarları Türklerin üzerine saldırtması sonucunda bozguna uğrayan şehir ve kasabalardaki perişan halde 30 bin Türk Türkiye’ye göç etmiştir. 1876’da Rusya, Almanya ve Avusturya tarafından Balkanlar bölündü. Avusturya Bosna-Hersek’ i aldı ayrıca Bulgarlar ve Sırplara Rusya himayesinde bağımsızlık verildi. Aynı yıl Bulgarlar Türklere karşı şiddet hareketlerine giriştiler. Buradaki Türkleri korumakla görevli Türk ordusunun hareketi Avrupa devletlerinin müdahalesiyle durduruldu. 1877 Osmanlı-Rus savaşı sonrasında yapılan Berlin Antlaşmasıyla Bulgaristan Devleti’nin kurulması kabul edildi. Bu durum Türkler için kötü oldu 1876-1878 yılları arasında 200 bin Türk Edirne ve çevresine yerleşti. 300 bin göçmen Rumeli’den Anadolu’ya geçti. I. Dünya Savaşında Bulgaristan Türkiye'nin Müttefiki olunca göç eden kafilelere bazı kolaylıklar gösterdi. Fakat göçmenlerin ellerindeki mal ve mülkün bedelini değerinden çok düşük ödedi. 1885-1923 yılları arasında Türkiye’ye 500 bin kişi göç etti. Kıbrıs'tan Lozan Antlaşmasıyla ada İngilizlere bırakılınca 24 bin kişi Türkiye’ye göç etti. Karşıyaka SK Karşıyaka Spor Kulübü, İzmir'in 1912 yılında kurulan ilk spor kulübüdür. "Kaf Sin Kaf" K.S.K harflerinin eski dilde okunuşudur. Renkleri yeşil-kırmızıdır. Karşıyaka Spor Kulübü armasının içinde ay-yıldız taşıma hakkına sahip olan üç kulüpten biridir. Kaf Sin Kaf'ın yerine bugün kısaca "Kaf Kaf" 'da denir. Kulüp, en büyük ününü futbolla yapmakla birlikte, atletizm, basketbol, hentbol, yelken ve yüzme sporlarında Türkiye şampiyonluklarına ulaşmıştır. Karşıyaka futbol takımı, şu anda 3. Lig'de yer almaktadır. Basketbol takımı ise Basketbol Süper Ligi'nde mücadele etmektedir. Basketbol takımı, 1986-87 ve 2014-15 sezonlarında şampiyon olmuştur. Ayrıca 2012-2013 sezonunda, Avrupa kupalarından FIBA Eurochallenge Kupası'nda final oynamıştır. Karşıyaka Spor Kulübü futbol ve basketbol haricinde başta voleybol olmak üzere birçok branşta faaliyetini sürdürür. 1980 de ise Göztepe-Karşıyaka maçını 80.000 seyirci izlemiş Türkiye'de ve Dünya'da (2. Lig) seyirci rekoru kırılmıştır. 8 Ekim 2016 tarihinde FIFA tarafından Ofeodu ve eski futbolcularına alacaklarını ödemedikleri için 2 dönem transfer cezası almıştır İttihat ve Terakki Partisi’nin İkinci Meşrutiyet’i ilan ettiği 1908 yılında Türkiye‘de futbol genellikle yabancılar tarafından oynanmaktaydı. İzmir’deki bütün takımlar Rumlar, Ermeniler ve İngilizler tarafından kurulmuştu. Panionios ve Apollon bu takımların önde gelenleriydi. Maçlar azınlıklar arasında oynanmaktaydı ve bu azınlıklar diğer şehirlerde olduğu gibi İzmir’de de futbola hakim durumdaydılar. Bu tarihte Kadızade Zühtü Işıl, Kadızade Raşit, Süreyya İplikçi, Refik Civelek, Osman Nuri ve Örnekköylü Hüseyin'den oluşan 6 Karşıyakalı genç aralarında para toplayarak satın aldıkları futbol topuyla Rus asıllı Karşıyakalı bir aileye ait olan boş bir arsada futbol oynamaya başladılar. Bu arsada futbol oynadıklar bir gün yağmurun çiselemesi üzerine bir zeytin ağacının altına sığınan gençler,azınlıkların futbol sahasındaki egemenliğine başkaldırı hareketi olarak kendi kulüplerini kurmaya karar verdiler ve 1 Kasım 1912 (1328) tarihinde Karşıyaka Muaresei Bedeniye Kulübü'nü yani bugünkü adıyla Karşıyaka Spor Kulübü'nün kuruluşunu gerçekleştirdiler. Kuruluş aşamasında altı genç ile birlikte Hüsnü Tonak, Tahir Bor, Fevzi Fikri Altay ve Sezai Çullu'da yer almıştır. Bu tarihten 1914'te Altay'ın kuruluşuna kadar Karşıyaka, İzmir'deki tek Türk spor kulübü idi. Karşıyaka’nın tarihindeki ilk on biri Kaptan Raşit Kadızade, Suat Karşıyaka, Refik Civelek, Kaleci Salih, Çakır Kemal, Örnekköylü Hüseyin, İtalyan Hanri Barter, Kemal Paşalı Sarı Ali, Muharrem Hüsamettin ve Zühtü Işıl’dan oluşmaktaydı. Kurulan bu takım, Birinci Dünya Savaşı ve Türk Kurtuluş Savaşı'na kadar yabancılarla birçok çekişmeli maç oynamıştır. Karşıyaka Spor Kulübü, kuruluşundan Kurtuluş Savaşı’na kadar geçen sürede hiçbir maçta yenilmemiş, İtalyan ve Yunan şampiyonlarını birçok kez yenerek bu kulüplerin kapatılmasına sebep olmuştur. Karşıyaka Kulübü'nün bir numaralı üyesi ve kurucusu olan Kadızade Zühtü Işıl, I. Dünya Savaşı ve Millî Mücadele'de 8 yıl birçok cephede savaşmış, hatta Filistin cephesinde “Kanal Harekatı” sırasında İngilizler'e esir düşmüştür. Kurtuluş Savaşı yıllarında İzmir'in çoğunluğunu Rum, Fransız ve diğer yabancılar oluştururken, Karşıyaka ise Türklerin yoğun yaşadığı bir yerleşim birimiydi. Bugün için söylenen "Biz Karşıyakalıyız" ifadesi de Türklerin Anadolu'ya geçerken kendilerini tanıtmak için kullandığı bir parolaydı. Bu parola ile "Biz Türküz" denilmektedir. Santrafor olarak oynayan eski Başbakanlardan Adnan Menderes'in de bulunduğu takım Türk Kurtuluş Savaşı’na katılarak birçok cephede savaşmıştır. İzmir’e ilk giren Türk kuvvetleri içinde Karşıyakalı bazı sporcular da bulunmaktaydı. Mustafa Kemal Atatürk İzmir'in yeniden Türk kuvvetlerinin kontrolü altına girdiği gün geceyi Karşıyaka'daki bir köşkte geçirmiştir. O yıllarda İzmir’de Göztepe, Altınordu,İzmirspor ve Bucaspor gibi kulüpler henüz kurulmamıştı. Karşıyaka ile birlikte tek Türk takımı Altay idi. 13 Ekim 1925 tarihinde kulübü ziyaret eden Mustafa Kemal Atatürk kulübün şeref defterine şu satırları yazmıştır: "Karşıyaka Spor Kulübü'nde karşı karşıya bulunduğum gençlik iftihara çok şayandır. Bu gençlik muvacehesinde istikbalin kuvveti, saadeti ne bariz görülmektedir." Karşıyaka 1926 yılında İzmir şampiyonu olmuştur. Bu şampiyonluktan sonra 24 Haziran 1926 tarihinde Atatürk’ün kulübe ikinci ziyareti gerçekleşmiştir. İsmet İnönü ve Fahrettin Altay ile kulübü ziyaret eden Atatürk, Karşıyaka Spor Kulübü’nün cepheden döndükten sonra yeniden kurmuş olduğu takımı ile İzmir Ligi’nde yabancı rakipleri ile yaptığı mücadele sonucunda hiç gol yemeden şampiyon olduğunu öğrenmiş ve bunun üzerine kulübün ambleminde ay-yıldız kullanılmasını istemiştir. Bu ziyaretinde de şeref defterine şunları yazmıştır: "Bu defa ki ziyaretimde geçen aylarda masarrıf ve mesai hizmetin kıymetli asarını gördüm. Teşekkür ve tebrik ederim." 1937'de arasında dönemin İzmir Valisi Fazlı Güleç'in zorlaması sonucu Yamanlarspor adıyla Bornovaspor'la birleşti. Bu birleşme 1944'e kadar devam etti. 1951-1959 yılları arasında 8 amatör branşta İzmir şampiyonluğu elde eden Karşıyaka 17 branşta faaliyette bulunan tek spor kulübüdür. "Kaf Sin Kaf" ise Osmanlıca'daki "ﻕ ﺱ ﻕ"(K S K)'den gelmektedir. 2018-19 3. Lig 2. grupta yer alan Karşıyaka Ufuk İskender ile başladığı sezonda 2. haftanın ardından Aytekin Sümbül, 7. haftanın ardından Mesut Toros yönetiminde ligde mücadele etti. 34 maçta 15 galibiyet, 10 beraberlik ve 9 mağlubiyet aldı. 55 puan toplayarak grubunu 4. tamamladı ve play-off oynamaya hak kazandı. Play-off yarı finalinde Van Büyükşehir Belediyespor'a 0-0 ve 1-2'lik maçlar sonucunda elenerek 2. Lig'e çıkma şansını kaybetti. 2019-20 sezonunda 3. Lig 2.grupta mücadele etmeye devam eden Karşıyaka sezona yine teknik direktör Mesut Toros ile başladı. İlk 3 hafta sadece 1 puan alınması sonucunda Mesut Toros ile yollarını ayıran yeşil kırmızılı takımda göreve eski hocası Soner Tolungüç getirildi. Karşıyaka Spor Kulubu futbol takımı devre arasını 27 puanla 4.sırada tamamladı. 4 sezondur transfer yasağı bulunan takım, mücadelesine alt yapılardan yetiştirdiği gençlerle devam etmektedir. Pınar Karşıyaka basketbol takımı ise 2019-20 sezonuna, 4 yıl önce birlikte lig şampiyonluğu yaşadığı efsane koçu Ufuk Sarıca'yı tekrar takıma geri döndürerek başladı. Amath M'Baye, Antonio Crocker, Brandon Triche, D.J. Kennedy, Jordan Morgan, Tony Taylor gibi etkili yabancı oyuncuların yanına; Semih Erden, Metecan Birsen, Onuralp Bitim, Nusret Yıldırım gibi rotasyona büyük destek veren yerli oyuncuları monte ederek yepyeni bir kadro kuran yeşil kırmızılılar lige fırtına gibi başladı ve 6 maçta 6 galibiyet aldı. Fenerbahçe, Galatasaray ve Beşiktaş'ı kendi sahasında yenen Pınar Karşıyaka, ilk devreyi 16 maçta 13 galibiyet alarak 2.sırada tamamladı. 1959-1964**, 1966-1967, 1970-1972, 1987-1991, 1992-1994, 1995-1996 1964-1966, 1967-1970, 1972-1973, 1980-1987, 1991-1992, 1994-1995, 1996-2001, 2003-2016 2001-2003, 2016-2018 1973-1980, 2018-günümüz Åžampiyon (4) : 1969-1970, 1986-1987, 1991-1992, 1994-1995 Åžampiyonluk (1) : 2002-2003 Åžampiyon (3) : 1925-1926, 1951-1952, 1958-1959 Karşıyaka Spor Kulübü günümüzde 9 branşta faaliyetlerini sürdürmektedir. Karşıyaka 2019-2020 yılında Türkiye Bayanlar Voleybol Birinci Ligi'nde yer alacaktır. Görkem Yurtseven, 14-16 18 yaş kategorilerinde millî takıma girmiştir. Ülkesini ve Kulübünü başarıyla temsil eden Yurtseven, ABD'nin UPenn adlı üniversitesine kabul olmuştur. Karşıyaka sahili, Karşıyaka Spor Kulübü’nün çalışmalarıyla 1920’li yıllarda bembeyaz yelkenlerle süslenmeye başladı. 1932 yılında şarpi, 1945’te kabayole, 1953’te dragon, 1954’te de pirat ve snipe sınıfında hizmet vermeye başlayan kulübün sporcularından Refik Çullu ve Kenan Salahor, 1934 yılında İstanbul’da yapılan mücadelede Şarpi Sınıfı Türkiye Şampiyonu oldu. 10 Kasım 1964’te resmen faaliyete geçen Yelken Şubesinin ilk kurucuları arasında merhum Haldun Akbulut ve Cezmi Zallak da bulunurdu. Zaman içinde yenilenen ve geliştirilen Karşıyaka Yelken Tesisi, bugün tekne parkı sahası, yarış ofisi ,2.5 ton’luk vinç, iki adet beton kızak ve 420 metrekare sundurma ile toplam 3.300 metrekarelik bir alana sahip. Tesiste ayrıca kayıkhane, 20X25 metre ebatlarında soyunma odaları, 70 kişilik eğitim salonu,antrenör odası, bakım onarım atölyesi ve depo bulunuyor. Sosyal lokali de kapsayan kulüp binasının alt katında toplantı ve yönetim odaları,üst katında ise kantin mevcut. Onur Derebaşı ve Güray Zünbül, kulübün bünyesinde yetişen ve Türkiye'ye Dünya Şampiyonluğu Kupası getiren sporculardır. Su sporlarında büyük varlık gösteren kırmızı-yeşilliler 28-30 Ağustos 1981 tarihlerinde İstanbul'da düzenlenen Türkiye Kulüplerarası Yüzme Şampiyonası'nda 17.427 puanla bu branşta tarihindeki tek Türkiye şampiyonluğunu kazandı. Sadri Özün 100 metre serbestte kırdığı rekor ve kazandırdığı birincilikle şampiyonlukta büyük rol oynadı . 2001 yılına kadar yaklaşık 10 yıl gayri faal olan şube, 2001 yılında İzmir Büyükşehir Belediyesince kulübe kazandırılan yüzme havuzu ile beraber yeniden faaliyetlerine başlamıştır. 2001-2006 yılları arasında sadece alt yapıya yönelip küçük yaşta yüzmeye başlattığı sporculardan şu an 40 kadar sporcu adayı ve 12 kişilik elit takım mevcuttur. 2004 yılı Pist Şampiyonası 600cc B kategorisi Türkiye 1.si ve 2005 yılı Pist Şampiyonası 600cc A kategorisi Türkiye 3.sü İlter Savtak başkanlığında faaliyetlerini sürdürmektedir. Gülhan Aksular, Levent Güre, Ayhan İskenderoğlu, Kadir Kaya, Berk Parlak, Mithat Şiveliol'dan oluşan takım dağılmış ve sporcuları başka kulüplerin oyuncuları olarak spora devam etmektedirler. Takım, temsil edildiği dönemde antrenmanlarını Karşıyaka Planet Bowling'de yapmıştır. Atletizm Karşıyaka Spor Kulübü'nün girişimiyle 1982 yılını Cumhurbaşkanı Kenan Evren Türkiye'de Atletizm Yılı olarak ilan etmiştir. O yılın Türkiye Kulüplerarası Atletizm Şampiyonası 21-22 Ağustos tarihlerinde İzmir'de düzenlenmiş ve Semra Aksu gibi dönemin en öndegelen kadın atletini de kadrosunda barındıran Karşıyaka 633 puanla kadınlarda Türkiye kulüpler şampiyonu olmuştur. Kırmızı-yeşilli takım üç yıl sonra final müsabakaları 28-29 Eylül 1985 tarihlerinde İzmir'de yapılan Şampiyona'da 26.061 puan toplayarak tarihinde ikinci kez Türkiye şampiyonluğuna ulaştı . Hentbol 1940'lı yıllarda hentbolün futbol sahalarında oynanmaya başladığı dönemlerde takım kuran Karşıyaka, 15-16 Aralık 1956 tarihlerinde İzmir'de düzenlenen Türkiye Hentbol Şampiyonası'na İzmir şampiyonu olarak katıldı ve Alsancak Stadyumu'nda dönemin en güçlü takımı Harbokulu'nu 11-8 yenerek bu branştaki tek şampiyonluğuna ulaştı. Gazi Üniversitesi İletişim Fakültesi Gazi Üniversitesi İletişim Fakültesi Ankara'da bulunan Türkiye'nin önemli iletişim fakültelerinden biridir.Birçok ünlü gazeteci ve televizyoncu yetiştirmiştir.1967-1968 eğitim öğretim yılında Ekonomik ve Sosyal Faaliyetler Ticaret ve Sanayi Anonim Şirketine bağlı olarak kurulan Başkent Gazetecilik Yüksek Okulu 24 Ağustos 1971 tarihinde devletleştirilerek Gazetecilik ve Halkla İlişkiler Yüksek Okulu adıyla Ankara İktisadi ve Ticari İlimler Akademisi'ne bağlanmıştır. Üç yıllık eğitim veren bu okuldaki eğitim süresi 10 Kasım 1973 tarihinde dört yıla çıkarılmıştır. Gazetecilik ve Halkla İlişkiler Yüksek Okulu 1981-1982 öğretim yılında Basın Yayın Yüksek Okulu adıyla Gazi Üniversitesi altında eğitim ve öğretim faaliyetlerine devam etmiştir. 1992 yılından itibaren de bütün basın-yayın yüksekokullarının fakülteye dönüştürülmesiyle de Gazi Üniversitesi Basın Yayın Yüksek Okulu, Gazi Üniversitesi İletişim Fakültesi adını almıştır. Kuruluşundan bu yana Doç. Cevdet Perin, Prof. Dr. Onur Kumbaracıbaşı, Prof. Dr. Ahmet Beyarslan, Prof.Dr. Aydın Güven Gürkan, Prof. Dr. İsmail Bulmuş, Prof. Dr. Süleyman Arslan, Prof. Dr. Ahmet Bican Ercilasun ve Prof. Dr. Nejat Tenker'in yönetici olarak görev yaptığı Fakültede, Prof. Dr. Ertan Oktay 1992'de kurucu Dekan olarak atandığı görevini 1998 yılına kadar sürdürmüştür. 1998 yılında ise Prof. Dr. Alemdar Yalçın Dekan olarak atanmıştır. Eylül 2001 tarihinde dekanlığa getirilen Prof. Dr. Nurettin Güz'ün görev süresinin 13 Eylül 2004 tarihinde dolması üzerine, Fakülte Dekanlık görevine, Prof. Dr. Korkmaz Alemdar atanmıştır. 15 Kasım 2007 Dekanlığa tekrar Korkmaz Alemdar getirilmiştir. Korkmaz Alemdar 4 Mart 2009 Gazi Üniversitesi İletişim Fakültesi Dekanlığından istifa etmiştir. Prof. Alemdar'ın yerine 11 Mart 2009 Prof. Dr. Naci Bostancı dekan olarak atanmıştır. 15 Temmuz 2011 tarihinde, iletişim fakültesi dekanlığına ikinci kez Prof. Dr. Nurretin Güz getirilmiştir. Gazi Üniversitesi İletişim Fakültesi kendisine misyon olarak aşağıdaki noktaları belirlemiştir: İnce bağırsak İnce bağırsak sindirim kanalının mide ile kalın bağırsak arasındaki kısmıdır. 5 yaşından büyük insanlarda boyu 5–6 m arasındadır. Üç kısma ayrılır: duodenum, jejunum ve ileum. Mideden gıdalar duodenuma pilor veya pilorik sfinkter diye adlandırılan bir kas ile girerler. Daha sonra ince bağırsak boyunca peristaltizm olarak adlandırılan kas kasılmaları ile hareket eder. İnce bağırsakta besinlerin emilimleri gerçekleşir. Yağların ilk kimyasal sindirimi yapılır. İnce bağırsağa gelen safra ve pankreas öz suyu ile yağların, karbonhidratların ve proteinlerin sindirimi tamamlanır ayrıca mideden gelen mide özsuyu (Killus)'un pH değerini yükseltmede yardımcı olur. Besinler ince bağırsakta en küçük moleküllerine kadar parçalanır. Bu moleküllerin ince bağırsaktan kan damarlarına geçmesine emilim adı verilir. İnce bağırsak, sindirim sistemimizde besinlerin en çok sindirildiği yerdir. Burada hem fiziksel hem de kimyasal sindirim vardır. Bütün besinlerin kimyasal sindirimi burada biter. Oniki parmak bağırsağı Duodenum veya "oniki parmak bağırsağı", sindirim sistemi anatomisinde mide ile jejunumu birleştiren bir tüptür. İnce bağırsağın ilk ve en kısa kısmıdır. Duodenum neredeyse tamamen retroperitonealdir. Duodenumun pH seviyesi yaklaşık 6'dır. "Duodenum" ismi Latince "duodenum digitorum" yani "oniki parmak"tan gelmektedir. Türkçe ismi olan "onikiparmak bağırsağı" da buradan gelir. Kmerce Kmerce, Kamboçya'da konuşulan resmî dil. Kamboçya'da Kmerce dışında Mon ve Vietnamca dilleri de konuşulmaktadır. Avustroasya dilleri grubunda bulunan Kmerce, lehçe bakımından Merkezî Kmer, Kuzey Kmer, Batı Kmer ve Güney Kmer olmak üzere dört ana lehçeye ayrılmıştır. Kuzey Kmer lehçesi daha çok Tayland'da konuşulmaktadır. Kamboçya'da konuşulan, bu dilin Merkezî Kmer lehçesidir. Jejunum Jejunum, daha çok memeliler,sürüngenler ve kuşlar gibi omurgalı hayvanlarda bulunan ince bağırsağın orta kısmıdır. Balıklarda ince barsağın bölümleri belirgin değildir ve orta bağırsak, jejunum terimi yerine kullanılır. Jejunum Duodenum ve ileum arasındadır. Yetişkinlerdeki ince bağırsak ortalama 5.5-6m uzunluğundadır. Bunun 2.5m si jejunumdur. pH seviyesi 7 ile 8 arasındadır. Jejunum ve ileum, karın içerisinde hareketlilik sağlayan mesenter zarıyla asılır. Ayrıca peristaltizm olarak da bilinen, yiyeceklerin bağırsak boyunca ilerlemesine yardım eden düz kaslar tarafından da sarılır. Jejunumun iç yüzeyi, kullanılabilir bağırsak iç yüzeyini artırarak bağırsak içeriği absorbsiyonunu artıran bir katmana sahiptir. Bu görevi yapan bağırsak villuslarıdır.Jejunum ve ileum ile epitel hücreleri arasında besin taşınması, fruktoz şekerlerinin pasif transportunu ve amino asitlerin, küçük peptitlerin,vitaminlerin ve büyük yapılı glikozların aktif transportunu kapsar. "Jejunum" aç olan anlamına gelen "jejune" sıfatından gelmiştir. Ä°leum İleum, memeliler, sürüngenler, kuşlar gibi omurgalı hayvanlarda bulunan ince bağırsağın son kısmıdır. Balıklarda ince bağırsağın bölümleri belli değildir fakat posterior intestine veya distal intestine ileum için kullanılabilir. Duodenum ve jejunumu ileum takip eder ve çekumdan iloçekal valf ile ayrılır. İnsanlarda ileum uzunluğu 2–4 m ve pH genellikle 7 ile 8 arasındadır. Genel olarak ileumun fonksiyonu B12 vitamini, safra tuzları, jejunumda sindirilip absorbe olmamış besinlerin emilimidir. İleum duvarı her biri küçük parmaklar gibi görev yapan, yüzeyinde mikrovillus adı verilen kıvrımlardan oluşmuştur. Kolon (anatomi) Kolon, sindirim sistemi anatomisinde kalın bağırsak anlamında kullanılan bir terimdir. Çekumdan, rektuma kadarki bağırsak kısmıdır. Ana görevi dışkılardan suyu çıkarmaktır. Memelilerde çekum, çıkan kolon, transvers kolon, inen kolon, sigmoid kolon ve rektum. Çekumdan transvers kolonun ortasına kadarki kolon kısmına "sağ kolon", kalan kısma ise "sol kolon" denir. Ã‡ekum Çekum veya çekum, periton içindeki kalın bağırsağın başlangıcı olarak kabul edilen bir kese. Tipik olarak vücudun sağ tarafında bulunur. Çekum kelimesi Latince kör anlamına gelen "'tan" köken almaktadır. İleumdan kimusu alır ve çıkan kolona ait kalın bağırsakta . İleumdan ileoçekal valf (ICV) veya Bauhin valfi ile ayrılır. Ayrıca, kolonik kavşak ile kolondan ayrılır. Çekum genellikle intraperitoneal iken, çıkan kolon retroperitonealdir . Otçullarda, çekum, bakterilerin selülozu parçalayabildiği gıda maddelerini depolar. Bu işlev artık insan çekumunda ( eke bakınız) meydana gelmez, bu yüzden insanlarda sadece kalın bağırsağın bir parçasını oluşturan çıkmaz bir kesedir. Çekum ve apandis, orta bağırsağın post-arteryel segmentinin genişlemesi ile oluşur. Tomurcukların proksimal kısmı çekumu oluşturmak için hızla büyür. Çekumun lateral duvarı medial duvardan çok daha hızlı büyür, bunun sonucu olarak apendiksin bağlanma noktası medial tarafta uzanır. Nötropenik enterokolit (tiflit), öncelikle bakteriyel enfeksiyonların neden olduğu çekumun iltihaplanması durumudur. Bağırsaktaki bakterilerin% 99'undan fazlası anaerobdur, ancak çekumda aerobik bakteriler yüksek yoğunluklara ulaşır. Rektum Rektum veya göden bağırsağı, memelilerde kalın bağırsağın son bölümüdür. Anüse açılır. Dışkının atılımdan önce tutulduğu yerdir. Rektumun son birkaç santimetresi deriye benzer bir doku ile kaplıdır. İnsanda rektum yaklaşık 12 cm uzunluğundadır. Anüs Anüs veya makat (Latince: "anus"; anlamı: "halka", "çember"), sindirim sisteminin sonunda yer alan ve dışkılamanın yapıldığı dış açıklıktır. Birincil görevi dışkılama olan anüsün açıklık ve kapalılığını iç ve dış büzgen kaslar (sfinkter) denetler. İç anal sfinkter istemsiz, dış anal sfinkter ise istemli şekilde hareket eder. Kadınlarda vajinanın arkasında yer alan anüs, erkeklerde ise testis torbasının arkasında yer alır. Cemiyet-i MÃ¼derrisin Cemiyet-i Müderrisîn, 15 Şubat 1919'da dönemin önde gelen din ve öğretim üyeleri tarafından kurulmuş olan ilmî bir dernektir. Medreselerin hocaları, dînî ilimlerle ilgilenenler ve İslâmiyet’in yücelmesinin gereklerine inanmış gönüllülerden oluşan bu cemiyet, eğitim yöntemlerini uygulayarak Müslümanlara ilim ve İslâmiyet’i sevdirmeyi, öğrenmeye teşvik etmeyi, İslâmiyet konusunda yeterli bilgisi olan ve çağın ihtiyaçlarını bilip anlayabilecek derecede fen bilimleriyle uğraşan öğrenciler yetiştirmeyi ve onların maddî ihtiyaçlarını karşılamayı amaçlamıştır. Cemiyetin kuruluş amacında siyaset yapmak bulunmamakla beraber siyasi partilere üye olabilecekleri belirtilmişti. Ülke içerisinde gelişen olaylar sonucu cemiyetin kuruluş beyannâmesinde yer alan siyasetle uğraşmama kararına uyulmadı. İkdam Gazetesi'nin 26 Eylül 1919 beyannâmeli nüshasında Kuva-yi Milliyeciler aleyhinde ağır ifadeler ve hakaretler içeren bir bildiri yayınlanmıştı. Cemiyet-i Müderrisîn'in siyaset yapmama kararı bu bildiri ile delinmişti. Siyaset sahnesinde adını duyurduğu ve bağlılık bildirgesi olarak nitelendirilen bu beyannâmeden sonra Said Nursî ve M. Tâhir Efendi gibi üyelerin de aralarında bulunduğu bazı üyeler istifa etmiştir. Daha sonra Kasım 1919'da genel kurula giden cemiyet, adını Teâlî-i İslâm Cemiyeti olarak değiştirerek faaliyetlerini ağırlıklı olarak siyasal alanda sürdürmüştür. Din ve devlet ayrılığına taraftar olmadan bilimsel, ahlaki ve sosyal yollarla siyasi hayata etkide bulunmaya çalışmış, Hürriyet ve İtilaf Fırkası’nı desteklemiş ve Anadolu hareketine cephe almıştır. Merkezi İstanbul’da bulunan bu cemiyet Konya ve civarında yoğun faaliyet göstermiştir. 19 Şubat 1919'da kurulan Müderrisîn Cemiyeti'nin 24 Kasım 1919'da genel kurul toplantısındaki karar gereğince Teâlî-i İslâm Cemiyeti ismini aldı ve Mustafa Sabri Efendi'nin şeyhülislam olması üzerine başkanlığa İskilipli Mehmed Âtıf Hoca getirildi. Cemiyet, ilk olarak İzmir'in Yunanlar tarafından işgalini protesto eden ve yeni bir tehlike olarak ortaya çıkan Bolşevizm'e ve işgal kuvvetlerine karşı beyannameler yayımladı. Anadolu'nun çeşitli yerlerinde şubeleri açıldı. Teâlî-i İslâm Cemiyeti'nin Konya şubesi 1920 tarihli TBMM seçimlerine katılmak istemişlerdir. Mustafa Kemal ise bunda bir mahzur görmemiştir. İstanbul hükümetinin baskıları sonucu meşihat makamınca hazırlanıp Teâlî-i İslâm Cemiyeti adına Millî Mücadele aleyhinde dağıtılan bir beyannâme cemiyeti töhmet altında bıraktı. Böyle bir beyannamenin hazırlandığını öğrenen Tâhir'ül Mevlevî, İskilipli Mehmed Âtıf Hoca ve diğer bazı üyeler buna tepki gösterdiler. Yapılan müzakerede Mustafa Sabri Efendi’nin damadı Bergamalı Zeki Efendi cemiyetin beyannâmeyi kabul etmesini, aksi durumda vatana hıyanet sayılacağını söyledi, ancak beyannamenin aleyhinde olanların daha güçlü olduğunu görünce kabul edilse de edilmese de hükümetin bu beyannâmeyi Anadolu’ya göndereceğini söyledi. Bu yoğun baskı altında yapılan oylamada kabul ve red oylarının eşit gelmesi üzerine o sırada başkan olan İskilipli Mehmed Âtıf Hoca’nın olumsuz oy vermesiyle beyannâme usulen reddedildi; buna rağmen mühürsüz ve imzasız olarak Yunan uçaklarından Anadolu üzerine atıldı. Mustafa Sabri Efendi'nin Dâmat Ferid kabinesinde şeyhülislam olarak görev alması üzerine boşalan başkanlığa İskilipli Mehmed Âtıf seçilmiştir. Ğ Ğğ, Latin alfabesinden türetilen Türk ve Azeri alfabelerinde; ayrıca Kırım Tatarcası, Lazca ve Tatarcanın yazımında kullanılan Latin kökenli alfabelerde de bulunan bir harftir. Kullanıldığı yazı dizgelerinde ötümlü artdamaksıl sürtünmeli ünsüz olan /ɣ/, ötümlü artdamaksıl sürtünmesiz /ɰ/ veya ötümlü küçükdilsil sürtünmeli ünsüz /ʁ/ seslerini temsilen yer almaktadır. Türkçenin öncülü olan dil değişkelerinde var olan ötümlü artdamaksıl sürtünmeli ünsüz /ɣ/ sesin İstanbul Türkçesinde kaybolması nedeniyle standart kabul edilen bu değişkede başka sesleri veya süreçleri temsil eder hâle dönüşmüştür. Anadil konuşucularından 'nin sesletilmesi istendiğinde verilen yanıt tipik olarak /ɣ/ olmakta, dikkatli konuşmada da sıklıkla ötümlü artdamaksıl sürtünmesiz ünsüz /ɰ/ olarak üretilmektedir. Ses değerini büyük ölçüde yitirmiş olduğu ve Türkçede ünlü aralığına izin verilmediği için bu aralıkların giderilmesi için çeşitli sesbilimsel süreçler işletilir ve bu süreçler farklı etkilere neden olur: Türkçede bir sözcüğün başına gelmeyen harfi, Kırım Tatarcası ve Tatarcada bu konumda kullanılabilir. Örneğin Türkçedeki Abdullah adı Tatarcada Ğabdulla olarak yazılır. Bu dillerde değişim geçirmemiş olarak /ɣ/ sesini karşılar. Kiril alfabesi ile geliştirilmiş sistemlerde ya da ile karşılanır. David Beckham David Robert Joseph Beckham (d. 2 Mayıs 1975), İngiliz eski futbolcu, Inter Miami CF'nin şu anki başkanı ve ortak sahibi ve Salford City'nin ortak sahibidir. Futbol kariyerinde en son Paris Saint-Germain'de forma giymiştir. İngiltere, İspanya, Amerika Birleşik Devletleri ve Fransa olmak üzere dört ülkede lig şampiyonluğu kazanan ilk İngiliz oyuncudur. Mayıs 2013'te 20 yıllık bir kariyerden sonra emekli oldu ve 19 büyük kupa kazandı. FIFA Yılın Futbolcusu Ödülü'ne iki defa aday oldu ve 2004'te dünyanın yüksek ücretli futbolcusu seçildi, ayrıca Top-100 Şampiyonlar Ligi'ne giren ilk İngiliz oldu. Beckham 2003 ve 2004 yıllarında Google'da en çok ismi aranan kişi oldu. Bu tür küresel tanınma ile de seçkin bir reklam marka ve moda ikonu haline geldi. Beckham İngiltere kaptanlığını 15 Kasım 2000'den 2006 FIFA Dünya Kupası'na kadar, tam 58 maç boyunca yapmıştır. Hâlen 109 katılım ile İngiltere'nin en-kepli orta saha oyuncusudur. Beckham, kariyerine Manchester United'te başladı, 1992'de 17 yaşında profesyonel futbolcu oldu. Onun zamanında 6 defa Premier League, 2 defa FA Cup ve 1999 yılında UEFA Şampiyonlar Ligi kazanıldı. Daha sonra Manchester United'ten Real Madrid CF'ye geçti, orada 4 sezon oynadı. Bu kulüpte ilk La Liga şampiyonluğunu yaşadı. Ocak 2007'de Real Madrid'den ayrıldı ve MLS takımlarından Los Angeles Galaxy'nin yolunu tuttu. Los Angeles Galaxy ile Beckham's sözleşmenin 1 Temmuz 2007 tarihinde yürürlüğe girmiştir ve ona MLS tarihinin en yüksek oyuncu maaş verilmiştir. İlk maçını Chelsea FC karşısında oynadı, ancak ilk golünü Kuzey Amerika SuperLiga 2007 yarı-finalinde attı. Ilk lig başladığının ardından 18 Ağustos'ta Giants Stadyumu'nda rekor bir kalabalık önünde geldi. Beckham ABD'deki futbol kariyerine devam edelerken eski Spice Girls üyesi Victoria Beckham ile evlendi. Ailesiyle beraber Beverly Hills, Kaliforniya'da yaşamaktaydı. David Beckham Paris Saint-Germain ile yaşadığı son şampiyonluktan sonra futbolu bıraktığını açıklamıştır. David Robert Joseph Beckham 2 Mayıs 1975 tarihinde, Leytonstone Doğu Londra, İngiltere'de doğdu. Babası Ted Beckham (d. Edmonton, Londra, Temmuz-Eylül 1948), mutfak tesisatçısı ve eşi (e. London Borough of Hackney, 1969) Sandra (b. 1949), bir kuafördür. O düzenli bir çocuk olarak, Ridgeway Park, Chingford futbol oynadı ve Chase Lane İlkokulu ve Chingford Vakfı Okulu katıldı. 2007'de bir röportajda Beckham şöyle diyor: "Okulda öğretmenler ne zaman 'Büyüyünce ne olmak istiyorsun?' diye sorsalar ben 'Futbolcu olmak istiyorum' derdim. Ve onlar, 'Hayır, gerçek iş olarak hangi mesleği yapmak istiyorsun? derlerdi. Ama yapmak istediğim yegane şey buydu." Dinin kendi üzerindeki etkisinden bahsetmesine ve kendisini "Yarı Yahudi" olarak nitelemesine rağmen Beckham'ın yalnızca anne tarafından olan büyükbabası Yahudidir. Beckham'ın ailesi Manchester United takımının fanatiğiydiler, bazen Old Trafford'a Manchester United maçlarını seyretmeye giderlerdi. Beckham, Mayıs 1992'de Crystal Palace'a karşı FA Youth Cup'ı Manchester United takımıyla kazanmıştır. Maçı rövanşta çevirebilmişlerdir. O yıl Brighton & Hove Albion FC karşısında ilk Manchester United maçına çıktı ve sözleşme imzaladı. Aynı yıl FA Youth Cup finalinde Leeds United karşısında yenilmiş, fakat ikinci olarak bir başka madalya kazanmayı başarmıştır. 7 Aralık 1994'te ilk UEFA Şampiyonlar Ligi golünü 4-0 kazandıkları Galatasaray maçında kaydetmiştir. United, o grubu Barcelona'nın ardında 3. sırada bitirdi ve Şampiyonlar Ligi Çeyrek Finali'ne çıkamadı. "Daha şimdiden çok güzel iki yakışıklı çocuğum vardı, şimdi bir tane daha güzel bir çocuğum var" — O 1994-1995 sezonunda Preston North End takımına kiralık olarak gitti. Başta korner vuruşu olmak üzere attığı beş farklı açılı vuruşuyla elde ettiği goller izleyenleri etkiledi. Oradan döndükten sonra 2 Nisan 1995'te tekrar Manchester United'a döndü. İlk gölünü Leeds United'a attı. United yöneticisi Alex Ferguson genç oyuncularla mükemmel bir anlaşma imzaladı. Beckham genç yetenekler grubunun parçası olarak, Ferguson Manchester United için 1990'larda Nicky Butt, Gary ve Phil Neville'i getirdi. Ne zaman deneyimli oyuncular Paul Ince, Mark Hughes ve Andrei Kanchelskis ve 1994-95 sezonunun sonunda, kulübün genç takım oyuncuları yerine başka kulüpleri gelen yıldız oyuncu satın almak için, eleştirilerin büyük büyük bir bölümünü çekti. Bu eleştiriler Aston Villa'ya 3-1 yenilgi ile başladı ve arttı, Beckham ile birlikte genç oyuncuların mükemmel performansı ile 5 maç üst üste kazandılar. Düzenli olarak Manchester United'de oynamasına rağmen Euro 96'da da takıma zarar verecek hiçbir davranışta bulunmadı. Beckham, 1996-97 sezonunda Mark Hughes'den aldığı 10 numaralı formayı giymeye başladı. 17 Ağustos 1996'da (bu tarih onun Premier League'e başladığı tarihtir.) Wimbledon'a karşı muhteşem bir gol attı. United 2-0 öndeyken, Beckham, Wimbledon'ın kalecisi Neil Sullivan'ın kaleden uzakta durduğunu fark etti ve orta sahadan attığı topu kalecinin üzerinden süzdürerek kaleye sokmayı başardı. Charlie Miller için yapılmış ayakkabı yanlışlıkla Beckham'a verilmiş, o da bu ayakkabıyla meşhur golünü attı. 1996-97 sezonunda Premier League şampiyonluğu için takıma yardım etti ve takım arkadaşları ve meslektaşlarıyla İngiltere Yılın Genç Futbolcusu Ödülü'nün sahibi oldu. United 1997-98 sezonuna iyi başladı, fakat düzensiz performanslarıyla ligin ikinci yarısında Arsenal'in arkasında kaldılar ve ligi ikinci tamamladılar. 1998-1999 sezonunda, hem Premier League'i, hem FA Cup'u, hem de Şampiyonlar Ligi'ni kazanarak ingiliz futbolunda bir ilke imza attılar. 1998 yılındaki Dünya Kupası'nda kötü oynadı ve İngiltere'den ayrılma durumu söz konusu oldu, fakat o Manchester United'de kaldı. 2003 yılında 36 milyon € karşılığında Real madrid'e transfer olmuştur. David Beckham 1 Temmuz 2007 itibaren Major League Soccer'a katılım göstermekte olan Los Angeles Galaxy'e 27 milyon euro ya transfer olmuştur. Los Angeles Galaxy transfer bütçesi bakımından Real Madrid'den sonra dünyada 2. sıradadır. Dünyanin en zengin 10 kulübünden biridir. Los Angeles Galaxy'de 23 numaralı formayi giyen David Beckham PSG ile anlaşmıştır ve orada futbolu bıraktığını açıklamıştır. Beckham'ın en sevdiği numaralar olan 7 (Manchester United) ve 23'ün (Real Madrid, Los Angeles Galaxy) Milan'da Alexandre Pato ve kaptan Massimo Ambrosini tarafından kullanılıyor olması sebebiyle önceleri 75 numara ile forma giyeceği yolunda söylentiler çıkmışsa da daha sonra 32 numara ile forma giymiştir. 29 Ocak 2013 tarihinde, Beckham, Arsenal ile antremanlara başladı ancak herhangi bir anlaşma yapılmayacağı açıklandı. 31 Ocak'ta Beckham, Fransız Ligue 1 takımı Paris Saint-Germain ile bir anlaşma olacağını açıkladı. Beckham daha sonra öğleden sonra kulüp ile beş aylık bir anlaşma imzaladı ve Paris'te oynadığı süre içinde tüm maaşını yerel bir çocuk hayır kurumuna bağışlanacağını doğruladı. 2012-2013 sezonun sonuna kadar Paris Saint-Germain ile anlaşmıştır. PSG'de 32 numaralı formayı giymiştir. 16 Mayıs 2013'te resmî olarak sezon sonunda profesyonel futbolu bırakmıştır. 2005 yılında Beckham, Londra ve Los Angeles'ta iki yerden faaliyet gösteren David Beckham Academy futbol okulunu kurdu. 2009 yılının sonlarında her ikisinin de kapanacağı açıklandı. Beckham tarafından Birleşik Krallık'ta ve daha uzaklarda seyahat etmek için bir mobil akademi geliştirilmektedir. 5 Şubat 2014'te MLS, Beckham'ın 2007 yılında LA Galaxy ile imzaladığı sözleşme kapsamında aldığı MLS genişletme takımını 25 milyon dolara satın alma seçeneğini kullandığını açıkladı. Beckham liderliğindeki sahiplik grubu aslında Miami merkezli takımın 2016 veya 2017'de lige başlamasını umuyordu. Bir stadyum anlaşmasının tamamlanmasındaki gecikmelerden sonra, MLS Ocak 2018'de Inter Miami CF takımının onaylandığını ve muhtemelen 2020'de lige başlayacağını duyurdu. Takım adı ve arması 5 Eylül'de açıklandı. Takımın tam ismi Club Internacional de Futbol Miami'dir (daha yaygın olarak Inter Miami olarak bilinir). Mart 2015'te Beckham, 52 milyondan fazla Facebook hayranıyla Cristiano Ronaldo ve Lionel Messi'nin arkasında sporcular arasında dünyanın üçüncü en yüksek sosyal medya sıralamasına sahipti. Ayrıca 57 milyondan fazla Instagram takipçisi var. Bu sayı bir sporcu için, Cristiano Ronaldo, Messi ve Neymar'ın arkasında dördüncü ve İngiltere'den bir kişi için en fazla takipçi sayısıdır. 2016 AB referandumu sırasında Beckham, Brexit'e (Birleşik Krallık'ın Avrupa Birliği'nden ayrılması) karşı çıktığını dile getirdi ve "Çocuklarımız ve çocukları için dünyanın sorunlarıyla yalnız değil birlikte karşı karşıya olmalıyız" diyerek görüşünü bildirdi. Beckham, 11 Mayıs 2018'de İngiliz Moda Konseyi'nin yeni Büyük elçi başkanı ilan edildi. Beckham, 2026 FIFA Dünya Kupası'nın ev sahiplerini seçmek için FIFA üyesi ülkelerin Haziran 2018'deki oylamalarından önce Kuzey Amerika teklifine (Kanada, Meksika ve ABD) destek verdi. 9 kez İngiltere U-21, 107 kez de A Milli olmak üzere toplam 116 kez millî formayı giymiş bu maçlarda 17 gol atmıştır. "Not: 31 Aralık 2008 tarihinde güncellenmiştir." Eşi Victoria Beckham, Spice Girls grubunun eski üyelerindendir. Brooklyn Joseph Beckham (d. 4 Mart 1999, Londra), Romeo James Beckham (d. 1 Eylül 2002, Londra) ve Cruz David Beckham (d. 20 Şubat 2005, Madrid, İspanya) isimlerinde 3 oğlu; Harper Seven (d. 10 Temmuz 2011 Los Angeles, Kaliforniya, ABD) isminde 1 kızı vardır. Yıldızlar Kuşandık Yıldızlar Kuşandık, Grup Yorum'un 20. albümüdür. Nisan 2006'da yayımlanmıştır. 1- Ateşin Çocukları (4.43) SÃ¶z: Kahraman Altun MÃ¼zik: Grup Yorum 2- Kayıpların Ardından (3.49) Söz: İbrahim Karaca MÃ¼zik: Grup Yorum 3- Vasiyet (5.00) Söz-Müzik: Grup Yorum 4- SÄ±ra Neferi (3.42) Söz-Müzik: Grup Yorum 5- Hasretim DaÄŸ Oldu (4.48) 6- Gel Yine (2.59) Söz: İbrahim Karaca MÃ¼zik: Grup Yorum 7- Yıldızlar Kuşandık (3.39) Söz: Eyüp Beyaz MÃ¼zik: Grup Yorum 8- Kavuşma (3.27) Söz-Müzik: Grup Yorum 9- Biz Olmasak (4.23) Söz: Enver Gökçe MÃ¼zik: Grup Yorum 10- Adiloş Bebe (4.47) SÃ¶z: Ahmed Arif MÃ¼zik: Grup Yorum 11- Yaşamak (4.23) Söz: Nazım Hikmet / Grup Yorum MÃ¼zik: Grup Yorum 12- Were Berxe Min (Gel Yavrum) (4.44) Söz-Müzik: Grup Yorum 13- Siz Öğrettiniz (4.38) Söz: Nazım Hikmet / Grup Yorum MÃ¼zik: Grup Yorum 14- Felluce (5.25) Åžiir: T. Asi Balkar Söz: Ümit İlter MÃ¼zik: Grup Yorum 15- Davet (4.15) Söz: Ümit İlter MÃ¼zik: Grup Yorum Mastering: Michael Schwabe Mixler: Ömer Avcı, Hakan Akay, Eliot Bates Kapak Fotoğrafı: Baran Özdemir Solo Vokal: Ufuk LÃ¼ker Solo Vokal: Eren Olcay Solo Vokal: Ã–znur Turan Solo Vokal: Selma KÄ±l Yapımcı: Hasan Saltık Koro Vokal: İnan Altın Koro Vokal: Ali Aracı Koro Vokal: Cihan Keşkek Koro Vokal: Eren Olcay Koro Vokal: Ã–znur Turan Koro Vokal: Selma KÄ±l DÃ¼zenleme: Grup Yorum Yapım: Kalan Müzik Grafik TasarÄ±m: Arternatif Kapak Tasarımı: Tavır Dergisi Bas Gitar: Ufuk LÃ¼ker Bas Gitar: İbrahim Gökçek Akustik Gitar: Ufuk LÃ¼ker Klasik Gitar: Muharrem Cengiz Bağlama: Ufuk Lüker Bağlama: İhsan Cibelik Bağlama: Cihan Keşkek Cura: Cihan KeÅŸkek Vurmalı Çalgılar: İnan Altın Tuşlu Çalgılar: Ufuk Lüker Tuşlu Çalgılar: İnan Altın Kaval: Ali Aracı Türkülerle (albüm) Türkülerle, Grup Yorum'un 1988 yılında çıkardığı üçüncü albümüdür. Arap-İsrail savaşları Arap-İsrail savaşları, Arap Birliği ülkeleri (başlıca Mısır, Suriye, Ürdün ve Filistin) ve İsrail Devleti arasındaki politik gerilim ve askeri savaşlar dizisidir. Modern Arap-İsrail savaşlarının kökenleri, 19. yüzyıl sonlarına doğru ortaya çıkan Siyonizm ve Arap milliyetçiliğine dayanır. Yahudiler tarafından tarihi anavatan olarak adlandırılan toprakları, Pan-Arap hareketi, Filistinli Araplara ait olarak görür ve Pan-İslamist bağlamda ise, bu toprakların, Müslümanlara ait olduğuna inanılır. Filistinli Yahudiler ve Araplar arasındaki savaş; 20. yüzyılın başlarındaki Nebi Musa ayaklanması (1920), Jaffa ayaklanması, 1929 yılında Filistin ayaklanması ve 1947 yılında büyük bir sivil savaşa dönüşen ve 1948 yılında İsrail Devleti’nin kurulmasıyla bütün Arap Ligi ülkelerine sıçrayan Arap başkaldırışıyla ortaya çıktı. Savaş, Osmanlı İmparatorluğu’nun çökmesinden sonra ortaya sınırlarla ilgili hırslardan doğan politik ve milliyetçi çatışmalarla başladı ve yıllar içinde, geniş çaplı bölgesel Arap-İsrail savaşına döndü. 1973 yılındaki Yom Kippur Savaşı sonrasındaki ateşkesle, geniş çaplı çatışmalar sona erdi ve savaş, lokal İsrail-Filistin Savaşına döndü. 1979 yılında, İsrail ve Mısır arasında, 1994 yılında, Ürdün ve İsrail arasında ateşkes anlaşmaları imzalandı. Oslo Anlaşmaları, 1993 yılında, Filistin Ulusal Yönetimi’nin kurulmasına öncülük etti ama bütün sorunları çözecek barış anlaşmasına ulaşılamadı. Suriye ve İsrail arasında bir ateşkes imzalandı ve 2006 yılında İsrail ve Lübnan arasında bir ateşkes imzalandı. İsrail, ve Hamas tarafından yönetilen Gazze arasındaki savaş, 2009 yılında ateşkesle sonuçlanmasına rağmen ve direkt olarak Arap Ligi’yle bağlantılı olmamasına rağmen, İsrail – Filistin savaşının bir parçası olarak görülür. Mısır ve Ürdün’le gerçekleşen ateşkeslere ve genel ateşkeslere rağmen, Arap dünyası ve İsrail’in arası sınırlarla ilgili genelde açıktır. Yahudi, Müslüman ve Hristiyanlar, uzlaşmaya kapalı duruşları için dini argümanlara başvururlar . Günümüzdeki Arap-İsrail savaşlarının tarihi; Hristiyan, Yahudi ve Müslümanların inançlarından, “söz verilmiş topraklar”, “seçilmiş insanlar” ve seçilmiş şehir Kudüs ile ilgili anlayışlarından etkilenmiştir. Her dinin mensubu insanlar, seçilmiş insanların kendileri olduklarına ve seçilmiş topraklarla seçilmiş şehir Kudüs’ün kendilerine ait olduğuna inanmaktadır . Tevrat’a göre, Kenan bölgesi ya da Eretz İsrail (İsrail toprakları) tanrı tarafından İsrail oğullarına söz verilmiştir. 1896 yılındaki “Yahudi Devleti” adlı manifestosunda, Theodor Herzl, tekrar tekrar kutsal kitaptaki söz verilmiş topraklar kavramından bahseder . Likud, İsrail topraklarıyla ilgili kutsal kitaptaki iddiaları parti politikasına ekleyen en seçkin partilerden biridir . Müslümanlar da, Kur’an’a göre, İsrail’in bulunduğu toprakların kendilerine ait olduğuna inanır . Toprakların tanrı tarafından İbrahim’in en küçük oğlu İshak’a söz verilmiş olduğuna inanan Yahudilerin aksine, Müslümanlar; Kenan topraklarının, İbrahim’in büyük oğlu İsmail (Arapların soyunun kökeni olduğuna inanılır)de dâhil olmak üzere, bütün torunlarına söz verildiğine inanır . Müslümanlar, İbrahim Tapınağı ve Tapınak Tepesi gibi birçok kutsal Yahudi alanlarına saygı gösterir. Geçen 1400 yılda, Müslümanlar, bu antik İsrail oğulları toprakları üzerinde birçok İslami abide inşa etti. Bunların arasında, Kubbet-ü Sahra ve Ağlama Duvarı’na oldukça yakın olan Mescid-i Aksa vardır. Bu yakınlık, Müslümanlar ve Yahudileri Kudüs’le ilgili savaşa getirdi. Müslümanlara göre, Muhammed, cennete ilk çıktığında Kudüs’ten geçti. Hamas’a göre, İsrail’in bulunduğu topraklar, Müslüman Araplara aittir ve Müslümanlar tarafından yönetilmelidir . Hristiyan Siyonistler, Yahudilerin bu topraklar üzerindeki haklarını desteklemekteler çünkü Hristiyan Siyonistlere göre, Yahudilerin İsrail topraklarına dönmesi, İsa’nın ikinci gelişi için bir ön koşuldur . I. Dünya Savaşı’ndan önce, 400 yıl boyunca, Güney Suriye’de dâhil olmak üzere Orta Doğu, Osmanlı İmparatorluğu’nun yönetimi altındaydı. İmparatorluğun sonlarına doğru, Osmanlılar Türk etnik kimliklerini benimseyip, İmparatorluk içerisinde Türklerin önceliklerini öne sürdüler ve Araplara karşı ayrımcılığa yöneldiler . Osmanlı İmparatorluğu’ndan kurtulma arzusu, birçok Yahudi ve Arabın, Birinci Dünya Savaşı esnasında İtilaf Devletleri’nin yanında olmasına neden oldu. Bu aynı zamanda geniş çaplı bir Arap milliyetçiliğinin önünü açtı. Hem Arap milliyetçiliği hem de Siyonizm ilk olarak Avrupa’da başladı. Siyonist Kongresi, 1897 yılında Basel’de ve Arap Kulübü 1906 yılında Paris’te kuruldu. 19. Yüzyılın sonlarında Avrupa ve Orta Doğu’daki Yahudi toplulukları artarak Güney Suriye’ye göç etmeye ve yerel Osmanlı toprak sahiplerinden toprak almaya başladılar. 19. Yüzyılın sonlarına doğru Güney Suriye’nin nüfusu 600.000’e ulaştı. Bunların çoğu Sünni Müslüman Araplardı ama kayda değer sayılarda Yahudi, Hristiyan, Dürzi, Samiri ve Bahailer de vardı. Bu dönemde Kudüs, duvarlarla çevrili alanı geçmiyordu ve nüfusu 30.000 civarındaydı. Kibbutz adı verilen kolektif çiftlikler kuruldu ve aynı zamanda ilk defa, tamamıyla Yahudiler tarafından yerleşim alanı olarak kullanılan, Tel Aviv şehri kuruldu. 1915-16 yıllarında, Birinci Dünya Savaşı başlama aşamasındayken, Mısır’daki İngiliz Yüksek Komiseri, Henry McMahon, Mekke ve Medine’nin yönetiminden sorumlu, Haşimi Ailesi’nin patriği Hüseyin İbn Ali’yle gizlice yazıştı ve Hüseyin’i Osmanlı İmparatorluğu’na karşı bir Arap ayaklanmasına liderlik etmesi için ikna etti. McMahon Araplara, eğer savaşta İngilizlerin yanında olurlarsa, Haşimi’lerin yönettiği bağımsız bir Arap Devleti kurmalarına destek verecekleri sözünü verdi. Bu devlet Filistin’i de kapsayacak ve Osmanlı’nın Arap vilayetlerini içine alacaktı. Arap Ayaklanması T.E. Lawrence (Arabistanlı Lawrence) ve Hüseyin’in oğlu Faysal tarafından yönetildi ve Osmanlılara karşı zaferle sonuçlandı. İngilizler Osmanlı’ya ait birçok alanın kontrolünü ele geçirdi. 1917 yılında, Güney Suriye, İngiliz güçleri tarafından işgal edildi. İngiliz hükûmeti Balfour Deklarasyonu’nu yayınladı. Bu deklarasyon, hükümetin, Filistin’de Yahudiler için millî bir vatan kurulmasına sıcak baktığını belirtiyordu ve aynı zamanda bu kuruluş esnasında Filistin’de bulunan gayri-Yahudilerin bütün haklarına (dini ve sivil hakları) sahip çıkılacağını da belirtiyordu. Deklarasyon, başta başbakan David Llyod George olmak üzere birçok İngiliz hükümetindeki kilit ismin, savaşı kazanmak için Yahudi desteğine ihtiyaç duydukları düşüncesinden ortaya çıktı. Arap dünyasında ise, deklarasyon büyük bir endişeyle karşılandı . Savaştan sonra, bölge, 1923 yılında, Filistin İngiliz Mandası olarak İngilizlerin yönetimine geçti ve günümüzdeki İsrail Devleti sınırlarını, Filistin bölgesini ve Gazze şeridini içerdi. 1920 yılında Suriye Arap Krallığı’nın kurulmaya çalışılması başarısızlıkla sonuçlanınca Arap milliyetçileri arasında büyük bir kriz oluştu. Fransız-Suriye savaşının kötü sonuçlarıyla, başkenti Şam olan Haşimi Krallığı yenildi ve Haşimi hükümdar, manda yönetimindeki Irak’a kaçtı. Krizin ilk çarpışması, 1920’de Tel Hai mücadelesiyle Arap ve Yahudiler arasında oldu. Krizin önemli sonuçlarından biri de Hajj Amin el-Hüseyni’nin Şam’dan Kudüs’e dönmesiyle ve Pan-Arabist Haşimi Krallığı’nın çökmesiyle, Arap milliyetçiliğinin, Filistin’de yerel versiyonu oluştu. Bu dönemde, manda yönetimindeki Filistin’e Yahudi göçü devam etti. Filistinli Araplar, bu Yahudi göç akımını anavatanlarına ve kimliklerine tehdit olarak gördüler. Ayrıca Yahudilerin toprak alım politikaları ve Yahudilere ait işlerde ve çiftliklerde Araplara iş vermemeleri Arapları öfkelendirdi . 1920 yılının başlarında İngiliz yönetiminin Yahudi göçmenlere yaklaşımlarının Araplar için adil olmayan sonuçlar doğurduğu gerekçesiyle gösteriler yapıldı. Aynı yıl bu kızgınlık, El-Hüseyni’nin Kudüs’te ayaklanmaları kışkırtmasıyla, şiddetin meydana çıkmasına neden oldu.1922 tarihli Beyaz Kâğıtta Winston Churchill, Araplara, Belfour Deklarasyonu’nun amacının bir Yahudi Devleti kurmak olmadığını belirtti. Vladimir Jabotinsky’nin Betar adlı politik grubunun 1929 yılında Ağlama Duvarı’nda gerçekleştirdiği gösterilerden sonra, Kudüs’te bir ayaklanma başladı ve Filistin’in her yanına yayıldı. Araplar 67 Yahudi’yi Hebron şehrinde öldürdü. Daha sonra bu Hebron Katliamı olarak adlandırıldı. 1929 yılındaki ayaklanmaların haftasında 116 Arap ve 133 Yahudi öldü ve 339 kişi yaralandı . 1931 yılına gelindiğinde Filistin’deki nüfusun 17% si Yahudi’ydi ve bu sayı 1922 yılından itibaren 6% artmıştı . Yahudi göçü Nazi’ler Almanya’da yönetime geldiğinde uç noktaya ulaştı ve İngiliz yönetimindeki Filistin’de bulunan Yahudi sayısını ikiye katladı . 1930’ların ortasında İzzettin El Kasım Suriye’den Filistin’e giderek, Kara El adlı anti-Siyonist ve anti-İngiliz milis güçlerini kurdu. Çiftçileri toplayarak askeri eğitim verdi ve 1935 yılına gelindiğinde 800 kadar adamı vardı. Hapishanelerde bombalar ve silahlar vardı ve buralarda Yahudi yerleşimcileri öldürürlerdi. 1936’ya doğru tansiyonun yüksekliği 1936-1939 Filistin Arap Ayaklanmasına götürdü . Arap tarafından gelen baskılarla birlikte , İngiliz Manda otoritesi Filistin’e göçen Yahudi sayısını oldukça azalttı. Getirilen kısıtlamalar, mandanın sona ermesiyle sona erdi. Bu Nazi Holokost’u ve Avrupa’daki Yahudi göçmenlerin Filistin’e akmasıyla aynı döneme denk geldi. Birçok Filistin’e giriş yasadışı olarak kabul edildi ve bölgede daha fazla probleme sebep oldu. Problemi diplomatik şekilde çözmeye çalışma girişimleri sonuç vermedi ve İngiltere, yeni kurulan Birleşmiş Milletler’ den yardım istedi. 15 Mayıs 1947 tarihinde, BM Genel Kurulu UNSCOP adlı komiteyi görevlendirdi. Komitede 11 devletten temsilciler vardı . Filistin’de gerçekleştirilen beş haftalık çalışmadan sonra, 3 Eylül 1947 tarihinde Genel Kurul’a rapor sunuldu . Raporda çoğunluk ve bir azınlık raporu vardı. Çoğunluk raporu "Ekonomik olarak bağlı bir Ayrılma Planı " sundu. Azınlık raporu ise bağımsız Filistin Devleti’ni önerdi. Birkaç değişiklikle, Ekonomik Birlikle Ayrım Planı, 29 Kasım 1947 tarihinde 181 numaralı çözüm önergesiyle sunuldu. Çözüm önergesi 33 evet 13 hayır ve 10 çekimser oyla kabul edildi. Arap Ligi önergeye karşı oy kullandı. Filistin’de ise Araplar ve Yahudi Filistinliler stratejik noktaları kontrol etmek için açıkça savaşıyorlardı. Her iki tarafta büyük zulümlerle karşı karşıya kaldılar . Mandanın sona ermesine birkaç hafta kala, Haganah, BM tarafından Yahudi Devleti’ne verilen bütün sınırlarda kontrolü sağlamak için saldırılarda bulundu. Çok sayıda mülteci yarattı bu saldırılar ve Tabariye, Hayfa, Safad, Beisan ve Jaffa şehirlerini ele geçirmelerini sağladı. 1948 başlarında, İngiltere, 14 Mayısta manda yönetimi sona erdirmek istediğini çok açık bir şekilde belirtti . Buna cevap olarak, ABD başkanı Harry S. Truman, 25 Martta bölünme yerine BM vekilliğini önerdi. Önerisi esnasında, bölünmenin barışçıl yollarla olmayacağını, acil adımlar atılmazsa, Filistin’de kanun ve düzeni koruyacak hiçbir otoritenin kalmayacağını belirtti. Şiddet ve kan, kutsal topraklara dökülecekti. Ülkedeki insanların geniş çapta bir savaşa gitmesi engellenemeyecekti . Bu savaşlardan başlıcaları şunlardır: Efüzyon Efüzyon veya effüzyon, plevra, periton, perikard gibi vücut kaviteleri içinde sıvı birikimi şeklindeki bir ödemdir. Normalde vücut kaviteleri içerisinde bulunan sıvı miktarı 50 mililitrenin altındadır. Bunun üzerindeki miktarlarda sıvı birikimi efüzyon olarak adlandırılır. Plevral effüzyon konjestif kalp yetmezliği, karaciğer sirozu ve nefrotik sendrom kökenli yaygın ödemlerde görülür. Plevra yüzeyine yakın yangılarda ve akciğer tümörlerinde de oluşabilir. Plevra boşluğunda soluk pembe renkli bir sıvı saptanır. Perikard effüzyonu perikarditlerde, üremide ve SLE’da görülebilir. Kalp ameliyatlarının ve toraks radyoterapisinin önemli komplikasyonlarından biridir. Perikard boşluğuna biriken sıvı değişik oranlarda eritrosit içerebilir. Periton effüzyonu (assit; ascites) karaciğer sirozunun önemli bulgularından biridir. Karaciğerdeki fibrozis portal sistemdeki kan akışını engelleyerek venöz sistemdeki kan basıncını arttırır (portal hipertansiyon). Portal hipertansiyon ascites ile sonlanır. Karaciğer işlevlerinin bozulması albümin sentezin azalmasına yol açar (hipoproteinemi). Ayrıca aldosteron inaktivasyonu yetersiz kalır ve sodyum retansiyonu başlar. Böylece "ascites" ile başlayan ödem sistemik nitelik kazanır. Batın tümörlerinde, pankreatitlerde, nefrotik sendromda, "v. hepatica" obstrüksiyonunda (Budd-Chiari sendromu) ve kalp yetmezliğinde assit oluşabilmektedir. "Ductus thoracicus"’un tümör hücreleriyle invazyonu ve tıkanması sonrasında saptanan assit sıvısı yüksek oranda yağ içeriği nedeniyle süt görünümündedir ("chylous ascites"). Periton boşluğunda biriken litrelerce sıvı reflü, dispne, göbek fıtığı yapabilir, plevra boşluğuna kaçabilir. Borç Borç, geniş anlamda, bir borç ilişkisini, dar anlamda ise borçlu tarafın ödemekle yükümlü olduğu parasal değeri ya da yerine getirme taahhüdünde olduğu edimi ifade eder. Hukuki alanda kullanılışı, geniş anlamıdır. Borç ilişkisi, borçlu ve alacaklı olmak üzere iki taraf arasında bir edimin yerine getirilmesine dayanan hukuki bağdır. Edim, borçlu açısından bakıldığında borç, alacaklı açısından bakıldığında ise alacaktır. İki farklı kelime aynı davranışın iki farklı açıdan bakılması ile oluşturulmuş adlandırmalardır. Edim fiili, yapma, yapmama veyâ verme olarak üç şekilde tezâhür edebilir. Kıta Avrupası Hukuk Sistemi'nin kökeni olan Roma Hukuku'nda "borç" ve "alacak" kavramları yoktur. Dava kavramı vardır. Bir hakkın temin edilebilmesi için o hakka ilişkin bir dava hakkı olması gerekir. Her borç ilişkisinde üç unsur vardır. Edimlerin bâzı ayrımları: Sorumluluk, borçlunun malvarlığının alacaklının alacağının güvencesini oluşturmasıdır. Borçlu borcunu ifâ etmediği takdirde alacaklı mahkemeye ya da icrâya başvurabilir. Borcun ödenmemesi durumunda alacaklı borcun ifâsını borçlunun vücudu veya özgürlüğü üzerinde gerçekleştiremez. Borçlu borcunu ifâ etmediği takdirde alacaklı devlet organları aracılığıyla borçlunun mal varlığına başvurur. Mal ile sorumluluk da sınırsız sorumluluk ve sınırlı sorumluluk biçiminde ikiye ayrılır. Kural olarak, borçlu borcundan mal varlığı ile sınırsız olarak sorumludur. Alacaklı, borcun ifâ edilmesi için sınırsız olarak borçlunun malvarlığına başvurabilir. Bu kural olmakla birlikte, bunun istisnaları vardır. Sınırlı sorumluluk, belli mallarla veya belli miktarlarla sınırlandırılmış olabilir. Örneğin, borçlunun mirasçısı yoksa, mirasçı devlettir. Devlet sadece kendisine intikal eden malvarlığı kadar sorumludur. Alacaklı, ölmüş olan borçludan devlete intikal edenden daha fazla alacak hakkına sahip ise de fazlayı temin edemez. Sınırlı sorumluluğa başka bir örnek de kefâlet sözleşmesinde görülür. Kefâlet sözleşmesinde kefil, asıl borçlunun borcundan sadece sözleşmede belirtilen miktar ile sınırlıdır (Kefâlet sözleşmesinin geçerli olması için yazılı olması ve ne kadar miktarla kefilin sorumlu olduğunun sözleşmede yazıyor olması gerekir). Borç ilişkisinden doğan haklar nispî nitelik taşır. Bunun anlamı, sadece hukuki ilişkinin tarafları arasında ileri sürülebilmesidir. Nispîliğin esâsı, herkesi değil sadece hukuki ilişkinin taraflarını ilgilendirmesidir (Mefhum-u muhalifinden yola çıkarak izah edilmesi gerekirse, mülkiyet hakkı, mutlak bir haktır, herkese karşı ileri sürülebilir). Örneğin, satıcı ile alıcı arasındaki bir satış sözleşmesinde satıcının yükümlülüğü sözleşme konusu malı alıcıya teslim etmektir, alıcının yükümlülüğü ise satım bedelini satıcıya ödemektir. Alacaklının burada malın teslimine ilişkin bir alacak hakkı vardır ve bu nispî niteliktedir. Nispîlik ilkesinin istisnâları vardır. İstisnâların bir örneği bazı hakların tapuya şerh edilerek güçlendirilmesidir (Tapuya şerh edilerek güçlendirilmesi, bir hakkı aynî hakka dönüştürmez). Bu şekilde güçlendirilmiş haklar üçüncü kişilere karşı da ileri sürülebilir nitelik kazanmaktadır ve bu yüzden artık nispî değildir. Bu haklar taşınmazlara ilişkin haklardır. Sınırlı sayı ilkesi geçerlidir. Dolayısıyla her nispî hak güçlendirilemez. Hangi hakların güçlendirilebileceğine dair "numerus clausus" ilkesinin geçerliliğine dair bir örnek, Türkiye'de Türk Medeni Kanunu'nun 1009. maddesinde görülmektedir: TMK 1009: Arsa payı karşılığı inşaat, taşınmaz satış vaadi, kira, alım, önalım, gerialım sözleşmelerinden doğan haklar ile şerhedilebileceği kanunlarda açıkça öngörülen diğer haklar tapu kütüğüne şerhedilebilir.Bunlar şerh verilmekle o taşınmaz üzerinde sonradan kazanılan hakların sahiplerine karşı ileri sürülebilir. Nispîliğin istisnâlarının başka bir örneği, borç ilişkisinin dışında olan üçüncü bir kişinin, o borç ilişkisinden kaynaklanan bir edimi talep etme hakkının söz konusu olduğu durumlarda görülür. Örneğin, A şahsı C şahsı adına B şahsından bir çiçek sipariş ettiğinde, sözleşme A şahsı ile B şahsı arasındadır. Fakat, çiçeğin C şahsına ulaştırılmaması durumunda C şahsı B şahsından çiçeği talep edebilir. Burada C şahsı, sözleşmede üçüncü kişi durumundadır. Bununla birlikte B'den sözleşmenin gereğini yerine getirmesini talep edebilme hakkı, nispiliğin bir istisnasıdır. Nispîliğin aynı türden istisnalarına başka bir örnek, A şahsının B kargo firması vasıtasıyla C şahsına bir kargo yollamasında görülür. C şahsı, bu sözleşmede üçüncü kişi durumunda olmasına rağmen, B kargo firmasından -şâyet kargo kendisine ulaşmamışsa- kargoyu talep edebilir. Nispiliğin bir başka istisnâsı, borç ilişkisinin tarafı olmayan bir üçüncü kişinin, tarafı olmadığı borç ilişkisine dayanarak tazminat talebinde bulunabilme hakkıdır. Bunlar üçüncü şahsı koruyucu etkili sözleşmelerle güvence altına alınmaktadır. Örneğin, A şahsı arkadaşı B'yi bir C firmasına ait bir kafeye götürmüş ve orada arkadaşı için bir kahve almıştır. Kahvede meydana gelebilecek bir tehlikeden B'nin zarar görmesi durumunda, B, C firmasını dava edip tazminat talebinde bulunabilir. Burada borç ilişkisinin tarafları A şahsı ve C firmasıdır, B ise üçüncü kişidir. Bununla birlikte, nispiliğin bir istisnası olarak, C firması üçüncü şahsı koruyucu etkili önlemleri almakla yükümlüdür. Borç ilişkileri, Türkiye'de 6098 sayılı Türk Borçlar Kanunu ile düzenlenir. Bu kanundan önce yürürlükte olan ve 6098 sayılı kanunla yürürlükten kaldırılan 818 sayılı Borçlar Kanunu, İsviçre'den iktibas edilmişti ve 22 Nisan 1926 târihinde yürürlüğe girmişti. Bu inkılapla birlikte, kanunun kökeni olan ülkenin kanunu yazmada kullandığı dil olan Almanca, Türk Borçlar Hukuku'nda uzmanlaşmak için gerekli bir dil hâline geldi. Almanca'da edim "leistung" olarak ifade edilir. Üç türü olan vermek "übergeben", yapmak "tun", yapmamak "unterlassen" olarak kullanılmaktadır. 1926'dan önce Türkiye'de borç ilişkilerini düzenleyen başlıca kanunî düzenleme, Ahmet Cevdet Paşa başkanlığındaki bir heyet tarafından 1868-1876 yılları arasında hazırlanan Mecelle idi. Borcun kaynakları, taraflar arasında bir borç ilişkisi doğmasına yol açan olaylar, olgulardır. Borçlar Kanunu, borcun kaynaklarını üç grupta düzenlemiştir. Bir hukuki işlemden doğan borçlardır. Hukuki işlem, hukuki bir sonuç doğurmak amacıyla, irade beyanında bulunmaktır. Hukuki işlemler, irade beyanında bulunan tarafların sayısı açısından, tek taraflı hukuki işlemler ve çok taraflı hukuki işlemler olmak üzere iki grup içinde düzenlenmişlerdir. Tek taraflı hukuki işlemler, sadece bir tek tarafın -doğal olarak borçlu tarafın- irade beyanıyla hüküm ifade eden borç ilişkileridir. Bir borç ilişkisi, tek bir kişinin irade beyanıyla gerçekleşmiştir. Çok taraflı hukuki işlemler, birden çok tarafın karşılıklı ve birbiriyle örtüşen irade beyanlarıyla ortaya çıkan hukuki işlemlerdir. Günlük hayatta en sık rastlanan türü, iki taraflı hukuki işlemlerdir. Hukuk literatüründe bu tarz hukuki işlemlere sözleşmeler denilmektedir. Eski dilde akit ya da mukavele denirdi. Haksız fiiller, Türk Borçlar Kanunu’nun 49.-76. maddelerinde tanımlanmıştır, çağdaş hukuk düzeni açısından kabul edilemez tutum ve davranışlar sonucunda karşı tarafın uğrayacağı kaybı ifade etmektedir. Çoğu kez, haksız iktisâb olarak da geçen bu hukuk terimi, herhangi bir kimsenin mal varlığının, hukuk düzeni açısından kabul edilir bir nedene dayanmaksızın, başka bir kimsenin mal varlığı zararına olacak şekilde artmasıdır. Uzay 1999 Uzay 1999, Britanya yapımı bilimkurgu televizyon dizisi. Özgün İngilizce adı "Space: 1999" olan dizi, iki sezonda toplam 48 bölüm olarak yayımlanmıştır. İlk bölümü 4 Eylül 1975 tarihinde Birleşik Krallık'ta gösterilen dizi Türkiye'de 11 Ekim 1975 ile 12 Mart 1976 arası, 8 Ekim 1977 - 4 Mart 1978 arası ve 24-25-27-30 Haziran 1980'de dört gün TRT tarafından yayımlanmıştır. Uzay Yolu'nun gölgesinde kalmasına rağmen yine de yayımlandığı dönemde büyük ilgi toplamıştır. Ay Üssü Alfa, 1970'lerin sonu 1980'de TRT'de oynayan Uzay 1999 dizisindeki Ay üssü. Dizi uzun süre TRT'de gösterilmiştir. Dizideki uzay araçları Kartal olarak adlandırılmıştır. Dizi Ay Üssü Alfa'da yerleşmiş insanların, Ay'ın Dünya'dan ayrılmasıyla yaşadıkları maceraları anlatmaktadır. Ay'da depolanmış olan bol miktardaki dünya kaynaklı nükleer atığın yol açtığı zincirleme nükleer patlamalar, bu uydunun dünya yörüngesinden kopmasına ve uzayda başıboş dolanmasına neden olur. Burada kurulu olan Ay Üssü Alfa'nın sakinleri için ay, çok yüksek hızlı dev bir uzay aracına dönüşür. Ay Üssü Alfa sakinleri yolculukları sırasında dost-düşman çeşitli dünya dışı yaşam biçimleri ile karşılaşırlar, muhtelif tehlikeler atlatırlar. Diziye 2. sezonda katılan Psychon gezegeninden Maya "Bilim Subayı" olarak katılır. Gerektiğinde -boyut ayırdetmeksizin- istediği yaratığın biçimine girebilme özelliğiyle ilgi çekmiştir. Olaylar, dizinin çekildiği zaman diliminden 20-25 yıl gibi ileri bir zamanda, 1999 yılı civarında geçer. YukarÄ±bey, Bergama Yukarıbey, İzmir'in Bergama ilçesine bağlı bir mahalle. Koçgiri İsyanı Koçgiri İsyanı, Osmanlı İmparatorluğu'nun dağılmasından sonra Mart 1918-Haziran 1921 tarihleri arasında Sivas'ın Zara, İmralı, Suşehri, Hafik, Kangal, Gürün ve Erzincan'ın Kuruçay, Kemah, Refahiye ilçesi, Tunceli'nin bazı ilçe ve köylerinde Alevi inançlı Kürt asıllı topluluğun bağımsızlık için başlattığı bir ayaklanmadır. İstanbul'da bulunan Kürt Teali Cemiyeti'nin aldığı karar doğrultusunda, bağımsız bir Kürdistan kurulması için çalışmaya başlanmıştı. Alınan karara uyan ve uygulayan Koçgiri bölgesine rağmen diğer Kürt illeri bu kararı uygulamamıştı. Koçgiri aşireti reisi Alişan Bey ile kardeşi Haydar Bey ve Gülağaoğullarından Mehmed İzzet, Naki, Hasan Askeri, Kazım ve Alişir Efendi yönetmiştir. Koçgiri aşireti; kendi arasında 16 kabileden oluşan Kızılbaş Kürt denilen Alevi inançlı Kürtlerden oluşur, ana dilleri Kürtçenin Kurmanci lehçesidir. Suşehri, Hafik (Koçhisar), Kemah, Kuruçay Ovacık, Zara, İmranlı, Divriği, Refahiye, Kangal ve çevresinde 135 köy ile en az 40.000 nüfustan oluştuğu tahmin ediliyordu. İsyanı bastırmak için 3.161 erden oluşan birlikler gönderildi. İsyancıların toplam mevcudu ise en az 3000 kadardı. Kürt Teali Cemiyeti Alişan Bey'i Dersim'e göndererek örgütün kurulmasını istemiş ve Alişan Bey, Baytar Nuri ile birlikte örgütü kurmuştur. Baytar Nuri, ayrıca Zara, Divriği, Kangal, Hafik, İmranlı, Beypazar, Celalli, Sincan, Hamo, Zınara ve Domura'da cemiyetinin şubesini kurmuştur. Mustafa Kemal Paşa, Erzurum Kongresi kararlarının Kürtleri de kapsadığını anlatarak Alişan Bey'i ikna etmeye çalışmış ve Sivas milletvekili olmasını önermiştir. Alişan Bey Sivas milletvekili olmayı başta kabul ettiyse de Kürt Devleti kurma amacında olan Baytar Nuri ile konuştuktan sonra bu öneriyi reddetmiştir. Bununla birlikte Baytar Nuri de milletvekilliği önerisini kabul etmemiştir. Ayrıca Baytar Nuri, Kürt özerkliğiyle yetinen Seyit Abdülkadir'i Türk ajan rolünü oynamakla suçlamıştır. 1920 başlarında Baytar Nuri, Yellice nahiyesinde Hüseyin Abdal tekkesinde Canbegan ve Kurmeşan gibi aşiretlerin reisleriyle birlikte toplantı düzenleyerek Sevr Antlaşması'nın uygulanmasını ve Diyarbakır, Van, Bitlis, Elazığ, Dersim ve Koçgiri'den oluşan bağımsız Kürt devleti kurmasını kararlaştırmıştır.İsyanı,Koçgirili Alişir ve 306 isyancının Temmuz ayında bir karakolu basmasıyla başlamıştır.Zara'nın Çulfa Ali karakoluna ve Şadan aşiret reisi Paşo da Refahiye'ye saldırmışlardır. Türkiye Büyük Meclis Hükûmeti Koçgiri aşireti reisi Alişan Bey'i Refahiye kaymakam vekilliğine, kardeşi Haydar Bey'i de İmranlı bucak müdürlüğüne atayarak çatışmayı önlemeye çalışmıştır. İsyanı bastırmak için İmranlı'ya gelen 6. Süvari Alayının komutanı Binbaşı Halis, yakalanarak isyancıların harp divanı kararıyla idam edilmiştir. İsyan eden aşiretler, Koçgiri kazasının mümtaz bir vilayet yapılmasını istemiştir. 25 Kasım 1920'de "Batı Dersim Aşiret Reisleri", Türkiye Büyük Millet Meclisi'ne Sevr Antlaşması'nın uygulanması gerektiğini ve aksi halde silah zoruyla hakkı almaya mecbur kalacağını açıklamıştır. Ayaklanma, bölgedeki 6. Süvari Alayı'nın bir grup asker kaçağını yakalamak isterken baskına uğramasıyla 6 Mart 1921'de başlamıştır. Türkiye Büyük Millet Meclisi Hükûmeti Sakallı Nurettin Paşa'nın Merkez Ordusu'nun emrinde Topal Osman Ağa'nın bizzat komuta ettiği 42. ve 47. Giresun Alayları'nı isyanı bastırmakla görevlendirmiştir. Nisanda harekatın birinci evresi sona erdiğinde asiler küçük gruplar halinde dağılarak Kuzey ve Kuzeydoğu yönünde kaçmışlardır. Bundan sonraki ikinci etapta geniş çaplı takip harekatı ile asilerin etkinliği iyice kırılmış, 17 Haziran'da asilerin elebaşılarından Haydar Bey'in kardeşi Alişan ve 32 asi ileri geleni ile 500'den fazla asi teslim olmuş, bunlar muhakeme edilmek üzere Sivas'a gönderilmişlerdir. İsyan Haziran 1921'de tamamen bastırılmıştır. Norton teoremi Norton teoremi, elektrik devrelerinin çözümlenmesinin kolaylaştırılması için kullanılan teorem ve yöntemdir. Bu yöntem sayesinde karmaşık elektrik devreler oluşturulan basit eşdeğer devre üzerinden kolayca çözülebilir. Norton Teoremi, benzer bir yöntem olan Thevenin teoreminin uzantısıdır. Teorem 1926 yılında birbirinden bağımsız olarak; Siemens firmasından Hans Ferdinand Mayer (1895-1980) ve Bell Laboratuvarları'dan Edward Lawry Norton (1898-1983) tarafından geliştirilmiştir. Mayer konu ile ilgili çalışmasını yayımlamış, Norton'un çalışması ise firma içi teknik rapor olarak kalmıştır. Dogrusal bir devre, herhangi iki noktasina göre,bir akım kaynağı ve buna paralel bir direnç haline getirilebilir". Bunun iÃ§in; Kısaca Thevenin teoreminin kaynak dönüşümü yapılmış hali olarak tanımlanabilir. Sazlıca, Merzifon Sazlıca, Amasya ilinin Merzifon ilçesine bağlı bir köydür. Sazlıca, Amasya ilinin Merzifon ilçesine bağlı bir köydür. Eski adı İlemi köyüdür. 1960 Darbesi'nden sonra adı değiştirilmiştir. Pehlivan ailesi çevresinde bir aile köyü olarak gelişmiştir. Şehir merkezinin güney batısında 3 km mesafededir. Bağları ile meşhurdur. Elektrik, su hizmetleri tamamlanmıştır. Geçim kaynağı tarım ve hayvancılıktır. Ağırlıklı olarak buğday ve pancar ekimi yapılmaktadır. Bir adet camisi bulunmaktadır.köyde 3 adet çeşme bulunmaktadır. Mevcut ilkokulu 8 yıllık temel eğitime geçiş sebebiyle kapatılmıştır. Tamamen Merzifon Ovası üzerindedir. Köyün adının kaynağı: Köyün şu aki adı: Sazlıca'dır. Yakın bir zamanda Merzifon'un bir mahallesi olmuştur. Köy, Sazlıca olmadan önce yörede İlemi- Elemi" olarak bilinmekte ve böyle söylenmektedir. İlemi adı: Eski kayıtlarda: İL-EMİN olarak geçer. İl-emin zaman içinde değişerek İlemi- Elemi olmuştur. 1530 tarihli Osmanlı kayıtlarında: İL-EMİN'dir. Köyün adının kaynağı ile ilgili olarak ayrıca Merzifonlu Atufi Hayrettin Hızır'ın oğullarından birinin de İl-emin olduğu rivayet edilmektedir. Bu köy bu zat tarafından kurulmuştur. Yakup ve Hayrettin'in de kardeşi olduğu ileri sürülür. Hayrettin çiftliği 1400-1500'lü yıllarda bölünerek bu üç köy kurulmuştur. Yani İleminin(Sazlıca'nın) 500 yıllık bir tarihi vardır. Araştıran Seyfettin CEYLAN 24.092007 Bu araştırmanın daha detayı köyle ilgili yürüttüğüm TOPRAĞI SÜRDÜKÇE-YAKUP KÖYÜ adlı çalışmamda mevcuttur. Bu çalışmayı ileride kitaplaştırmayı düşünüyorum. Amasya iline 49 km, Merzifon ilçesine 3 km uzaklıktadır. Serdar Bilgili Serdar Bilgili (d. 1963, İstanbul), Türk iş adamı, spor yöneticisi ve Beşiktaş Jimnastik Kulübü'nün 31. başkanıdır. Robert Kolej’den mezun olduktan sonra yüksek öğrenimini Redlands Üniversitesi, Kaliforniya İşletme ve Fotoğrafçılık bölümlerinde tamamlamıştır. Gayrimenkul ve turizm alanlarında yatırım ve geliştirme faaliyetleri gösteren Bilgili Holding’in Yönetim Kurulu Başkanıdır. Serdar Bilgili, aynı zamanda Türkiye ve Amerika’da gayrimenkul alanında yatırım yapan BLG Capital’ın da kurucusudur. ABD’de iki fotoğraf sergisi açmıştır. 2007 yılında İstanbul’da açtığı ‘’Engellere Rağmen...’’ adlı fotoğraf sergisinde yer alan eserleri, Ocak 2008’de aynı başlıkla yayımlanan kitapta toplanmıştır. Nişantaşı’nın simge isimlerinin siyah beyaz portrelerinden oluşan “Nişantaşı Portreleri” açık hava fotoğraf sergisi, 2018 yılı Ağustos, Eylül ayları boyunca Valikonağı Caddesi üzerinde ve Bilgili tarafından geliştirilen VK108 rezidans projesinin dış cephesinde yer almıştır. 1992-1998 yılları arasında aralıksız olarak Süleyman Seba başkanlığındaki Beşiktaş Yönetim Kurullarında görev alan Serdar Bilgili, bu süre zarfında Genel Sekreterlik ve Basın Sözcülüğü görevlerinde bulunmuştur. 26 Mart 2000’de yapılan seçimlerde Beşiktaş Başkanı seçilmiş ve teknik direktör olarak Nevio Scala'yı göreve getirmiştir. 31 Mart 2002 tarihli seçimde 7.363 geçerli oyun 4.078'ini alarak Beşiktaş Jimnastik Kulübü Başkanlığı’na 2. Kez seçilmiştir. Süper Lig’in 2003-04 sezonunun ikinci yarısında Beşiktaş’ın yaşadığı ağır puan kayıpları tepkilere neden olmuş ve 2004 yılında görevinden istifa etmiştir. 2000-2004 yılları arasında Beşiktaş Spor Kulübü başkanlığını yürütmüştür. Bu dönemde BJK halka arz edilmiş ve İMKB’de işlem gören ilk futbol kulübü olmuştur. Alan Shearer Alan Shearer (d. 13 Ağustos 1970, Gosforth, Newcastle), İngiliz eski millî futbolcu, futbol tarihinin en iyi santraforlarından biri olarak kabul edilir. Southampton, Blackburn Rovers, Newcastle United takımlarının yanında İngiltere millî futbol takımının da formasını giydi. Taraftarı olduğu ve en iyi dönemlerini geçirdiği Newcastle United takımına 1996 yılında gelmiştir. Gelmeden önce yaptığı bir açıklamada sonunda rüyalarım gerçek oldu diyip minnettarlığını göstermiştir. 260 golle Premier League tarihinin, 206 golle de Newcastle United tarihinin en golcü oyuncusudur.Ayrıca Futbol tarihinin en iyi penaltı kullanıcı ödülünü kazanmıştır. 17 Nisan 2006 tarihinde oynanan Sunderland - Newcastle United maçından sonra futbolu bıraktığını açıkladı. 11 Mayıs 2006 tarihinde St. James' Park`da Celtic ile yapılan jübile maçında sakatlığından dolayı oynayamadı. Gene de başlama vuruşuna geldi ve maçın sonunda amuda kalkarak kariyerini noktaladı. FA Premier Ligi 2008-09 sezonunda Newcastle United'ın düşme hattına gerilemesinden sonra sezon sonuna kadar takımın başına geldi. Gosforth'ta doğmuştur, Newcastle da işçi Alan ve Anne Shearer'ın çocuğudur. Babası metal işçisi, Shearer'ı genç yaşta futbola başlaması için cesaretlendirdi ve genç oyuncu okul boyuncada futbola devam etti. Sokaklarda oyununu geliştirirken, aslında orta saha oynadı, çünkü bu onun oyunun içinde daha çok bulunmasını gerektiriyordu. Wallsend Boys Club'a katılmadan önce, St. James' Park'taki turnuvada kaptanlığını