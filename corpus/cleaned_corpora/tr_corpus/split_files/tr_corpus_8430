1951, Sarıkamış), Türk siyasetçi ve eski Aydınlık Türkiye Partisi genel başkanı. Ahmet Bican Ercilasun'dan aldığı genel başkanlık görevini 2004–2010 yılları arasında sürdürmüştür. 2010 yılında partisini kapatarak Milliyetçi Hareket Partisi'ne katılmıştır. 1991 ve 2011 Türkiye genel seçimleri'nde Erzurum milletvekili, Haziran 2015 Türkiye genel seçimleri'nde ise Mersin milletvekili olarak meclise girmiştir. İlk defa 1991 Türkiye genel seçimleri'nde Erzurum milletvekili olarak meclise giren Öztürk, 1992–1997 yılları arasında Ülkü Ocakları'ndan ve Türk Dünyası'ndan sorumlu MHP genel başkan yardımcılığı yapmıştır. ATP'nin kurucu üyeleri arasında yer almıştır. Öztürk, 2004 Türkiye yerel seçimleri'nden başarısızlıkla çıkan genel başkan Ahmet Bican Ercilasun'dan görevi 2004 yılında devraldı. Genel başkanlığı sırasında partisi 2007 Türkiye genel seçimleri'nde %0,28 oy oranı almıştır. Devlet Bahçeli'nin teklifi üzerine partisini kapatarak MHP'ye katılmıştır. MHP Genel Başkan başdanışmanı görevine getirilmiştir. 2012 yılında yapılan 10. Olağan Genel Kurulunda ve 2015 yılında yapılan 11. Olağan Genel Kurulunda Merkez Yönetim Kurulu üyesi olarak seçilmiştir. Akabinde Merkez Başkanlık Divanı üyeliğine seçilerek Hukuk ve Seçim İşlerinden Sorumlu Genel Başkan Yardımcılığı görevini almıştır. Güzümüzde halen Hukuk ve seçim işlerinden sorumludur. Oktay Öztürk, 7 Şubat 1951 tarihinde Kars'ın Sarıkamış ilçesine bağlı Yenigazi Köyünde doğdu. Babasının adı Mevlüt, annesinin adı ise Leman'dır. İlkokul eğitimini Yenigazi Köyünde bitirdi. Ardından Yavuz Selim İlkokulu ve Ankara Yüksek Öğretmen Hazırlık Lisesini bitirdi. 1973 yılında Ankara Yüksek Öğretmen Okulu ve Ankara Üniversitesi Fen Fakültesi Matematik Bölümünden mezun oldu. Akabinde Erzurum Akşakale Lisesine atandı. Yavuz Selim Öğretmen Okulu, Erzurum Kazım Karabekir Eğitim Enstitüsünde görev yaptı. 1982 yılında öğretmenlik mesleğinden istifa edip özel bir dershane kurdu. 1980 yılında Ankara Üniversitesi Hukuk Fakültesi'ni bitirmesinin ardından stajını yapıp avukatlık mesleğine başladı. Öztürk, meclise ilk defa 1991 Türkiye genel seçimleri'nde Genel başkanlığını Alparslan Türkeş'in yaptığı Milliyetçi Çalışma Partisi'nden Erzurum milletvekili olarak girdi. 1992'den 1997 yılına kadar Ülkü Ocakları'ndan ve Türk Dünyası'ndan sorumlu Genel başkan yardımcılığı görevini sürdürdü. 1997 yılında partisinden ayrılarak Tuğrul Türkeş tarafından kurulan Aydınlık Türkiye Partisi'nin kurucu üyeleri arasında yer aldı. 2004 Türkiye yerel seçimleri'nde 11.037 oy aldı ve hiçbir belediyeyi kazanamadı. Yerel seçimlerden başarısızlıkla çıkan Ahmet Bican Ercilasun genel başkanlık görevini 2004 yılında Öztürk'e devretti. Öztürk'ün genel başkanlığı döneminde ATP 2007 Türkiye genel seçimleri'nde 100.982 oy sayısı ile %0,28 oranında oy aldı. 28 Şubat 2010 tarihinde Devlet Bahçeli'nin daveti üzerine ATP'yi kapatarak 11 Nisan 2010 tarihinde Milliyetçi Hareket Partisi'ne katıldı. MHP Genel Başkan Başdanışmanı görevine getirildi. 2011 Türkiye genel seçimleri'nde Erzurum milletvekili olarak meclise girdi. 4 Kasım 2012 tarihinde gerçekleştirilen 10. Olağan Genel Kurulunda Merkez Yönetim Kurulu üyesi olarak seçildi. 21 Mart 2015 tarihinde gerçekleştirilen 11. Olağan Genel Kurulunda Merkez Yönetim Kurulu üyesi olarak seçildi. Akabinde yapılan Merkez Yönetim Kurulu toplantısı sonrası Başkanlık Divanı üyeliğine seçilerek Hukuk ve Seçim İşlerinden Sorumlu Genel Başkan Yardımcılığı görevini aldı. Anayasa Uzlaşma Komisyonu üyesidir. Türkiye-Malezya, Türkiye-Kanada, Türkiye-Peru, Türkiye-Yeni Zelanda, Türkiye-Letonya ve Türkiye-Slovakya Parlamentolararası Dostluk Grupları üyesidir. Haziran 2015 Türkiye genel seçimleri'nde Mersin milletvekili olarak meclise girdi. Günümüzde Hukuk ve Seçim işlerinden sorumludur. Evli ve 3 çocuk babasıdır. GuantÃ¡namo ili Guantánamo, Küba'nın güneydoğusunda bir il. 1903'te yapılan özel bir anlaşma ile ABD'nin kullandığı Askeri Üs il sınırları içerisindedir. Kuzeydoğusunda Atlas Okyanusu, güneydoğusunda Rüzgarüstü Boğazı, batısında Santiago de Cuba, kuzeybatısında da Holguín illeriyle çevrilidir. 1976'ya değin Oriente ilinin bir parçasıydı. Küba'nın kahve merkezi olarak bilinir. Dağlık Oriente ilinde, Guasco Irmağı kıyısından 16 km kadar içeride yer alan Guantanamo'nun nüfusu 197.868'dir. 64 km güneybatısındaki Santiago de Cuba'ya karayolu ve demiryoluyla bağlanan kentte başlıca gelir kaynağı, yakınındaki büyük tarım işletmelerinde üretilen şekerkamışı ve kahvenin işlenmesine dayalı sanayi ve tuz çıkarımıdır. Fırın Fırın, ısıdan yararlanmak için kullanılan bir araç. Fırın sözcüğü Anadolu'da bazı şivelerde "hurun" olarak kullanılmaktadır. Genelde yemek pişirmek için kullanılır. Fırınların çeşitleri vardır. Bunlardan bazıları evde olan fırınlar, mikrodalga fırın metalleri eritebilmek için yüksek ateşli fırınlar, ekmek fırınları ve kazanlar fırınlara örnektir. Fırınlar ile yemek ya da ekmek pişirilebilir, metaller eritilebilir, cam şişeler eritilerek tekrar kullanılabilir. Üçüncü Yüzyıl Krizi Üçüncü Yüzyıl Krizi ("Askerî Anarşi veya "İmparatorluk Krizi" olarak da adlandırılır) 235 ve 284 yılları arasında Roma İmparatorluğu'nun aynı anda gerçekleşen üç krizin sonucunda harap olduğu ve neredeyse yıkılmanın eşiğine geldiği döneme verilen addır. Bu krizler dış istilalar, iç savaş ve ekonomik çöküştür. Kurumlar, toplum, ekonomik hayat ve en son olarak da dinde yaşanan değişimler o kadar derin ve temeldendi ki "Üçüncü Yüzyıl Krizi" giderek klasik antikite ile Orta Çağ ya da Geç Antik Çağı birbirinden ayıran dönem olarak görülmektedir. Yaklaşık yarım yüzyıllık bu dönemde her biri tek başına imparatorluk için bir tehdit oluşturan üç kriz bir araya geldi: dış istilalar, iç savaşlar ve kontrolden çıkmış hiper enflasyon yaşayan bir ekonomi. Normal şartlarda sona ermesi gereken imparatorluk bir dizi sıkı asker imparator, Diocletianus'un 284 yılında imparatorluğu ikiye ayırma girişimi ve diğer reformlar sayesinde varlığını sürdürmüştür. Bu dönemde imparatorluğun başına kabaca 20-25 kişi gelmiştir ancak gerçek sayı bir tartışma konusudur zira birçok kimse aynı anda tahta talip olmuştur. Bunların çoğu ortalama yalnızca iki, üç sene hüküm süren imparatorluğun tümünde ya da bir bölümünde iktidarı ele geçiren ve savaş yenilgisi, suikast veya ölüm sonucu iktidarı kaybeden öne çıkmış generallerdi. Ekmek fırını Ekmek fırını, (İngilizce: "bakery", Fransızca: "boulangerie", Portekizce: padaria) esas olarak ekmek, pide, simit ve çörek üretilen ve satılan işyerleridir. Bazıları aynı zamanda kafe olup ekmek dışında tart, pasta, top kek, bisküvi, kurabiye, galeta ve kırikkırak gibi diğer unlu mamulleri de üretmektedir. Ekmek üretiminde geleneksel olarak kara fırın kullanılır. Ancak teknolojinin gelişmesiyle akaryakıt veya elektrik enerjisi ile çalışan fırınlar yaygınlaşmıştır. Deniz Küstü Deniz Küstü Yaşar Kemal'in İstanbul'u anlatan romanıdır. Bu romanda yazar insanları, ağaçları, suları, balıkları, otomobilleri, minareleri, kuşları, camileri ile bütün bir şehrin dokusunu ve bu dokunun çürüyüşünü anlatmaktadır. Kitap,1985'te Collins and Harville Press tarafından İngilizce yayımlanmıştır. Romanın konusu çeşitli kahramanların yer yer kesişen zaman zaman ayrı yollar izleyen hayatları üzerine dağıtılmış halde okuyucuya sunulmaktadır. Başlıca öne çıkan kahramanlar Selim balıkçı ve Zeynel Çelik'tir. Kahramanların yaşadıkları etrafında ise bütün bir İstanbul ayrı bir kahraman olarak karşımıza çıkar. Yaşar Kemal bu eserinde de diğer eserlerinde olduğu gibi kahramanların ruhsal tasvirlerinin yanında yaşadıkları şehir ve bu şehrin birbirinden ayrı yüzlerini, renklerini de anlatmaktadır. Hey Arnold! Hey Arnold! Amerikan yapımı çizgi film dizisidir. Nickelodeon kanalında yayınlanmaktadır. Türkiye'de de bir dönem TRT 1'de yayınlanmıştır. Arnold'ın ailesi kayıptır.Çılgın büyükannesi ve öğüt dolu büyükbabasıyla yaşamaktadır. Çok sayıda evcil hayvanları vardır, ancak Arnold en çok Abner isimli domuzdan hoşlanmaktadır. En yakın arkadaşı Gerald'dır.Helga adlı başına bela olmuş bir kız vardır.Aslında Helga Arnold'a deli gibi aşıktır ama Arnold bunu bilmemektedir ve sonuna kadar da bilmeyecektir. 118 Nolu okulda okuyarak ve inanılmaz değişik maceralar yaşayarak hayatını geçirmektedir. PiranÅŸehr Piranşehr (Farsça: پیرانشهر, Azerice: Piranşəhr, Kürtçe: Pîranşar), İran'ın Batı Azerbaycan Eyaleti'nde şehir. Eyaletin aynı isimli Piranşehr şehristanı'nın yönetim merkezi olan şehrin 2017 yılı resmi nüfusu 138.864'dir. Eski adı 'Hana' olan şehrin halkını geçmişte Türkler oluşturmaktaydı. Ancak sonradan Kürtler şehre yerleşmeye başlamış, Pehlevi Hanedanı hakimiyeti zamanında ve sonrasında yeni kurulan İslam Cumhuriyeti merkezi hükümetinin göz yumması ile Türk ahalinin büyük çoğunluğu Kürtlerin baskısı ile silah gücüyle şehirden zorla çıkarılmıştır. Günümüzde ise şehir ahalisinin çoğunluğunu Kürtler, az bir kısmını ise Türkler oluşturmaktadır. Grace Park Grace Park (d. 14 Mart 1974) Kore asıllı Amerikalı-Kanadalı sinema sanatçısı. Battlestar Galactica dizisindeki Sharon Valerii rolü ile tanınmaktadır. Turan Yavuz Turan Yavuz (1957, Paris - 14 Mayıs 2007, İstanbul), Türk gazeteci. Paris doğumlu Turan Yavuz, ODTÜ'de başladığı Uluslararası İlişkiler eğitimini Washington Amerikan Üniversitesi'nde tamamladı. Gazetecilik kariyerine Reuters'de başladı. Uzun bir süre Tercüman ve Milliyet gazetelerinin Washington temsilciliğini yaptı. 32. Gün programına katkıda bulundu. "Tansu Çiller'in ABD'deki mal varlığı" haberiyle 1995 Sedat Simavi Yılın Gazetecisi Ödülü ile Türkiye Gazeteciler Cemiyeti Yılın Gazetecilik Ödülü'nü kazandı. 1995'te Türkiye'ye dönen Yavuz Kanal 6 ve Kanal D'de çalıştı. 1997-2003 yılları arasında Anadolu Ajansı Yönetim Kurulu üyeliği, 1999-2004 yılları arasında da TV8 Genel Yayın Yönetmenliği görevlerinde bulundu. Uzun süre mücadele ettiği akciğer kanserinden vefat eden Yavuz, evli ve 1 çocuk babasıydı. Ankara'da Cebeci Asri Mezarlığı'na defnedildi. Rugrats Klasky-Csupo tarafından 1991'de yayına başlayıp 2004'te biten çizgi dizidir. Nickelodeon'un en popüler programlarından biridir. All Grown Up! Şüphe (film, 2007) "Rihanna şarkısı için Disturbia (şarkı) sayfasına bakınız." Disturbia, 2007 yılı Amerikan yapımı gerilim filmi. Film Alfred Hitchcock'un klasik filmi Rear Window'un modernize edilmiş sürümüdür. Kale bir balık avı sonrası dönüş yolculuğunda babasını trafik kazasında kaybeder. Bu olay sonrası gergin bir tavır sergileyen Kale bir gün İspanyolca öğretmenine yumruk atar. Mahkeme sonucunda ev hapsi verilir. Ayak bileğine takılan bir alet nedeni ile ev sınırlarından dışarı ayrılamayacaktır. Bu arada komşu eve Ashley adında yaşıtı bir kızları olan aile taşınır. Tüm vaktini evde çevreyi gözetleyerek geçiren Kale bir süre sonra diğer bir komşusu Robert Turner'ın davranışlarından şüphelenir. Tarifide o sıralar haberlerde yayınalan bir seri katil tarifine uymaktadır. Ashley ile yakınlaşmalarından sonra Robert Turner'ı daha sıkı takip ederler. Bu arada diğer bir arkadaşları da onlara yardımcı olmaktadır. Bir gece Robert'in garaja büyük siyah poşet içinde bir şeyler taşıması şüphelerini artırır. Takip olayı ve Kale'in evinden ayrılamaması gerilimi artırır. Bir süre sonra katil gerçek yüzünü göstermeye başlar ve heyecanlı bir kovalamaca başlar. Jerry Cantrell Jerry Fulton Cantrell Jr. (d. 18 Mart 1966, Tacoma) Alice in Chains vokal ve elektro gitarist. Elektro gitarla tanışması 17 yaşındayken olmuştur. Daha önce birçok grupla çalışan Cantrell bir gün Layne ile tanışıp onu grubuna davet etmiştir. Böylece grubun kurucularından olmuştur. Grubun tüm şarkılarında katkısı olan Cantrell aynı zamanda çok güzel bir sese sahiptir. 2 tane solo albümü olan Jerry Cantrell hem solo hem de yeni kadrosuyla AİC'le çalışmaktadır. Grubu tsunami felaketinde zarar görenlere yardım için tekrar toplanmıştır. Layne'yle beraber mükemmel bir çift vokalleri vardır. Rock am ring konserinde Gruba James Hetfield Would şarkısında, Sebastian Bach'da Man in the Box şarkısında eşlik etmiştir. Layne'ye nazaran daha çok underground yerine piyasa istemiş bu yüzden grup içinde tartışmalara yol açmıştır. Boggy Depot Degradation Trip Degradation Trip Volumes 1 & 2 Disc: 1 Disc: 2 David Morse David Morse (d. 11 Ekim 1953) Amerikalı Emmy Ödülü adaylığı bulunan sahne, tiyatro ve sinema sanatçısı. Beverly, Massachusetts doğumludur. 1970'li yıllarda Boston'da tiyatro çalışmalarına başlamıştır. 1980'li yıllarda New York'ta zaman zaman katıldığı tiyatro çalışmaları sırasında bazı televizyon yapımlarında da görev almıştır. Bu yılların sonlarında, aralarında "The Good Son", "The Rock", "Twelve Monkeys", "The Long Kiss Goodnight", "Contact", ve "The Negotiator"'un olduğu bazı film çalışmalarında rol almıştır. Stephen King hikâyelerine dayanan The Langoliers, Hearts in Atlantis ve Yeşil Yol filmlerinde ününü artırmıştır. 2007 yılında House dizisinde canlandırdığı Michael Tritter rolü ile Emmy Ödülü'ne aday gösterilmiştir. Wish You Were Here (Pink Floyd şarkısı) Wish You Were Here, Pink Floyd'un bir albümüne ismini veren ve 1995'te de konser versiyonunu single olarak yayınladığı şarkıdır. Şarkı grubun kurucusu Syd Barrett için yazılmış ancak genel olarak insanların yalnızlığı konulu bir şarkıdır. Şarkının ana rifini David Gilmour bulmuş ve sözleri Roger Waters ile yazmışlardır. Şarkı birçok grup tarafından yeniden yorumlanmıştır. Ayrıca David Gilmour, Richard Wright ve Smashing Pumpkins solist Billy Corgan tarafından da söylenmiştir. Şarkının single versiyonunda The Division Bell şarkıları olan Gilmour'un karısı için yazdığı "Coming Back To Life" ve Stephan Hawking'in sesinin kullanıldığı "Keep Talking"'in konser versiyonları kullanılmıştır. High Hopes High Hopes (Yüksek Umutlar), Pink Floyd'un ""The Division Bell"" albümünden çıkan bir teklidir. Şarkı Pink Floyd'un son albümünün son şarkısıdır. Şarkıda grubun kuruluşu, başarılı dönemleri ve dağılışı sembolik bir dille anlatılır. Şarkının girişi "Atom Heart Mother" albümündeki ""Fat Old Sun"" şarkısındaki zil sesleriyle yaratılmıştır. Şarkı içindeki sinek sesleriyse Ummagumma'daki Grantchester Meadows şarkısındaki seslere göndermedir. Syd Barrett, David Gilmour ve Roger Waters'ın doğduğu yer olan Cambridge'de çekilen şarkının klibinde ise dev boyutta bir Syd Barrett büstü bulunmaktadır. Şarkı tekli olarak yine "The Divison Bell" albümünden Keep Talking ve Meddle dönemi şarkısı One Of These Days'in konser versiyonu ile birlikte yayınlanmıştır. Fransa'da ise Gilmour / Wright enstrümantali "Marooned" ile yayınlanmıştır. Mirasyedi Mirasyedi (özgün adıyla "Billy Madison"), yönetmenliğini Tamra Davis'in yaptığı, başrollerini Adam Sandler ve Bridgette Wilson'ın oynadığı bir Amerikan komedi filmi. Billy Madison (Adam Sandler) zengin bir ailenin çocuğudur. Okulda zamanında kötü birisi olmuş Billy babasının (Darren McGavin) ondan habersiz öğretmenlerine rüşvet vermesiyle mezun olmuş; ama bunun Billy için iyi olacağı konusunda yanılmış, Billy artık her gün arkadaşlarıyla gününü gün ediyordur. Dergi okuyor, içki içiyor, havuzda yüzüyor, başka insanları (babası da dahil) rahatsız ediyor ve tabii ki penguen hayalleri görüyor. Bir gün artık babası şirketinde çalışan Eric'e (Bradley Whitford) vereceğini söyleyince Billy'nin aklına ilginç bir fikir gelir, artık okula tekrar başlayacaktır. Okulda iyi giden Billy bir öğretmene (Bridgette Wilson) aşık olmuştur, birçok dost edinmiştir; fakat Eric'in onun hakkında kötü planları vardır. 12+, bazı sahneler ve konuşmalardan ötürü. Uzun Bıçaklar Gecesi Uzun Bıçaklar Gecesi (Almanca: ), ya da Sinekkuşu Operasyonu, Almanya'daki adıyla Röhm-Putsch, Nazi Almanyası'nda 1934'ün 30 Haziran'ını, 1 Temmuz'a bağlayan gece politik cinayetlerle yapılan tasfiye. Nazi Partisi'nin sol kanat Strasserist hizbinden Gregor Strasser, önemli muhafazakâr Nazi karşıtları (eski Şansölye Kurt von Schleicher ve 1923'te Birahane Darbesi'ni bastıran Gustav Ritter von Kahr) ve birçok Sturmabteilung (SA) lideri öldürülmüştür. SA'nın bağımsızlaşması ve SA üyelerinin sokakta şiddet eylemleri gerçekleştirmeye olan meyilleri Adolf Hitler'in yeni kazandığı politik gücü doğrudan tehdit ediyordu. Bu durum Hitler'i SA'ya ve liderleri Ernst Röhm'e karşı harekete geçirdi. Hitler ayrıca, disiplinsizliklerinden dolayı SA'yı hor gören ve ordunun kendilerine bağlanmasını istediği için SA'dan korkan Reichswehr generallerinin sadakatini kazanmak istiyordu. Ek olarak Hitler, Röhm'ün gelir dağılımıyla ilgili olan "ikinci devrim"e verdiği açıkça destekten rahatsızdı. Röhm'ün görüşüne göre Cumhurbaşkanı Hindenburg Hitler'i şansölye olarak atadığında devrimin nasyonalist aşaması tamamlanmıştı ama sosyalist aşaması hâlen gerçekleşmemişti. Temizliğin ardından Hitler, yeni rejime muhaliflerin, özellikle şansölye yardımcısı von Papen'e sadık olanların yanı sıra eski düşmanlarıyla da hesaplaşmıştır. Adı bilinen en az 85 kişinin öldürüldüğü temizlikte, ölü sayısı yüzü aşmış, binden fazla karşıt görüşlü de tutuklanmıştır. Cinayetlerin büyük çoğunluğu (SS) ve rejimin gizli polisi Gestapo ("Geheime Staatspolizei") tarafından işlenmiştir. Temizlik, Reichswehr'in Hitler'e karşı olan görüşünü düzeltmiş ve güçlendirmiştir. Bu temizlik ayrıca, Alman mahkemelerinin Nazilere olan bağlılığını göstermek adına yargısız infaz yasağını kaldırmasına yol açmış, bu da Nazi yönetimine yasal dayanak sağlamıştır. Uzun Bıçaklar Gecesi Alman hükûmeti için bir dönüm noktasıydı. Hitler 13 Temmuz 1934'te Reichstag'ta yaptığı konuşmada kendine "Alman halkının yüce yargıcı" olarak seslenmiştir. İnfazdan önce bazen operasyon planlayıcıları, operasyonu "Sinekkuşu" (Almanca: ) olarak adlandırmış, bu kod adını da infaz timleri o operasyon günü kullanılmıştır. Bu kod adı rastgele seçilmiştir. "Uzun Bıçaklar Gecesi" deyimi Almanca'da katliamdan önce de kullanılıyor ve intikam gecesi anlamına geliyordu. Almanlar cinayetleri hala Nazi döneminde verilen ismiyle, Röhm Darbesi () olarak tanımlar. Cinayetin haksız olup olmadığı tartışmasının engellenmesi için darbe tanımı kullanılmıştır. Alman yazarlar "sözde" Röhm-Putsch'un önemini vurgulamak için genelde tırnak işareti kullanırlar. Alaçam Alaçam (), Samsun ilinin batıdan Yakakent, güneyden Vezirköprü, doğudan Bafra ilçeleri ve kuzeyden Karadeniz ile çevrili bir ilçesidir. Yüzölçümü 632 km², denizden yüksekliği ortalama 15 m'dir. Samsun'a uzaklığı 78 km'dir. İlçe çok eski bir tarihe sahiptir. Milattan önceki devirlerde Frigyalılar, Kimmerler, Lidyalılar ve Persler, Alaçam'da hüküm sürmüşlerdir. MÖ 5. asırda yöreye gelen Miletliler ilçeye Zalikus adını vermişlerdir. Sonraları Pontus Krallığı tarafından ilhak edilen bölgede MÖ 1. yüzyılda Roma hakimiyeti başlamıştır. Roma İmparatorluğu’nun ikiye bölünmesinin ardından Bizans'ın elinde kalan Zalikus daha sonra Danişmentlilerce zaptedilerek Tralköy adını almıştır. Selçuklu döneminde "Tralköy" adı "Uluköy" olarak değiştirilmiş, 1385'te İlhanlılar döneminde ise ilçe Alaçam adını almıştır. Alaçam adının; ilçenin ortasından geçen Uluçay'ın kenarındaki "Uluçam" denilen büyük çam ağaçlarından geldiği söylenmektedir. Alaçam, Anadolu Beylikleri döneminde Eretna Beyliği'nin devamı olan Kadı Burhanettin tarafından ele geçirilmiş, ardından Candaroğulları ve İsfendiyaroğulları'nın hakimiyetine girmiştir (1390). 1398'de ise Osmanlı egemenliğine giren Alaçam, Anadolu Türk Birliğinin bozulmasıyla 1402'de tekrar Candaroğulları'nın eline geçmiştir. Çelebi Mehmet'in Canik Bölgesi'ni ele geçirmesiyle Alaçam Osmanlı'nın olmuş ve bu hakimiyet II. Murat döneminde sağlamlaşmıştır. Osmanlı'dan beri bir Türk kasabası olan Alaçam 1 Eylül 1944 tarihinde Samsun'un sekizinci ilçesi olmuştur. Hükümet Konağı 1963, Şadi Bey Camii 1515, Çarşı Camii 1887 yılında yapılmıştır. 1950'lerde Alaçam Ortaokulu açılmış, 1901-1902 yılları arasında Alaçam-Bafra yolu yapılmıştır. İlçenin ekonomisi genel olarak tarıma ve hayvancılığa dayanmaktadır. Bunun yanında balıkçılık da yapılmaktadır. Tarım ürünlerinin başında tütün gelmektedir. Bunu buğday, çeltik mısır ve fındık üretimi takip eder. Ayrıca sebze ve meyve yetiştiriciliği de yapılmaktadır. Hayvancılıkta ise büyük ve küçükbaş hayvan yetiştiriciliği yapılmaktadır. İlçe ekonomisi genel olarak tarım ve hayvancılığa dayalı olmakla birlikte, çiftçiler, buğdayı kendilerine yetecek kadar üretmektedirler. Yaklaşık 6200 çiftçi tütün tarımı ile uğraşmaktadır. İlçenin 2 km kuzeyinde deniz kıyısında temiz kumsalı, çınar, kavak ve taflan ağaçlarından oluşan güzel koruluğu ile Geyikkoşan mesire yeri yer almaktadır. Burası adını koruluğun içindeki Geyikkoşan Baba Türbesi'nden alır. Bir rivayete göre Geyikkoşan Baba Türbesi'nin bulunduğu yerdeki tarlayı, evcilleştirmiş olduğu geyikleri çifte koşarak sürermiş. Bu nedenle bu koruluğa Geyikkoşan denilmiş. Bu yöre hem piknik yeri olarak hem de denize girmek için ideal bir yerdir. İlçenin güneyinde Vezirköprü sınırındaki denizden yüksekliği 1.665 m. olan Dürtmen Yaylası da doğal güzellikleriyle görülmeye değer bir mesire alanıdır. Dürtmen Yaylası'na ulaşım asfalt yoldan sağlandığı için kolay olmaktadır. Kızılırmak deltasının bir kısmı da ilçe sınırları içindedir. Geyikkoşan mevkisinde 6 Mayıs tarihinde Hıdırellez Şenlikleri yapılmaktadır. Bu şenliklerde Türkiye genelinden amatör ve millî güresçiler davet edilerek yağlı pehlivan güreş müsabakaları düzenlenir. Bu şenliklerin kökeninin 600 yıllık bir efsaneye dayandığı söylenmektedir. Efsaneye göre; Geyik Baba isminde bir Arap ordusu komutanı 6 Mayıs'ta tüm işlerini bırakarak o mevkide koyun, kuzu, inek cinsinden hayvanları kestirerek fakir halka ziyafet verirmiş. Dürtmen Yaylası eteklerinde bulunan Hüseyin Dede Türbesi çevresinde de 7 Mayıs'ta benzer şenlikler düzenlenir. Geyikkoşan sahilinde Alaçam Öğretmen Evi vardır. Burası Alaçam içinde yaşayan insanların boş zamanlarda geldiği bir yerdir. Turistler de burada kalabilir. İlçe sınırları içinde bulunan tepeciğin, Alaçam'ın eski yerleşim yeri olduğu tahmin edilmektedir. Tepede eski yıkık surlar bulunmaktadır. Yapılan arkeolojik kazılarda tarihi çömlek kalıntılarına rastlanmıştır. Ayrıca Cumhuriyetin ilanından sonra tepeye bir adet sacdan Atatürk heykeli dikilmiştir. Her yıl geleneksel olarak Sivritepe'de keşkek günü yapılmaktadır. Davullar zurnalar eşliğinde bir yandan keşkekler pişer diğer yandan da pişen keşkekler misafirlere ikram edilir. Seçildikleri yıllara göre Belediye Başkanları:1950- FİKRİ ŞEN 2014 - Hadi Uyar Bayan Daisy'nin Şoförü Driving Miss Daisy, başrolünde Morgan Freeman,Jessica Tandy ve Dan Aykroyd`un oynadığı 4 oscarlı ve bundan başka 5 oscar adaylığı olan biraz komedi içeren dram filmi. Bayan Daisy Werthan (Jessica Tandy), 1950 lerde iyi bir yaşamı olan ancak kendisini hiçbir zaman zengin görmeyen ve fakir olduğu günleri de unutmayan kendi halinde yaşlı bir kadındır. Araba kullanma konusunda biraz sorunlar yaşamaya başlar; başka bahçelere girer, kaza yapar, vs. Daisy`nin eski bir öğretmen olan oğlu Boolie (Dan Aykroyd), iş yerinde becerikliliğini gösteren Hoke`yi(Morgan Freeman) annesinin şoförü olarak işe alır. Daha önce yanlarında çalışan yalnızca sadece İdellay'dır (Esther Rolle) . Fakat Daisy bir şoför istememekte Hoke`un kötü birisi olduğunu, birçok hata yaptığını düşünmektedir. Onu birçok kez azarlar. Sonunda Hoke kendisinin iyi bir şoför olacağı konusunda Daisy'i ikna eder. Bu arada Daisynin bilmediği bir şey vardır o da gelecekte Hoke`u çok seveceğidir. Her yaş grubu için uygundur. Küçük alamecek Küçük alamecek ("Rhodopechys githaginea"), ispinozgiller familyasına ait küçük bir kuş türüdür. "Rhodopechys" Yunanca'da "gülümsü ön" anlamına gelmektedir. Küçük alamecek, küçük ve uzun kanatlı bir kuştur. Kısa ve büyük bir başı ve çok kalın bir gagası vardır. Yazları erkekler kırmızı bir gagaya, gri baş ve boyuna, soluk kahve renklerde üst kısımlara sahip olurlar. Göğüs, kıç ve kuyruk pembe renkli, uçlara doğru koyulaşan tüylere sahiptir. Dişiler, genç kuşlar ve kışları erkekler, bu tonların solmuş renkli görünümüne sahiptirler. Kuşların şakımaları, genizden gelen titremyle, teneke bir trampet sesine benzer. Bu kuş türü, Kanarya Adaları'nda ve Orta Doğu ve Orta Asya'da bulunur. İspanya'nın güneyinde de küçük bir toplulukları bulunmaktadır. Kuşların bazıları yerleşik olarak yaşarken, bazıları dağınık olarak ve Asya'da bulunanları kış için Pakistan'a göç ederek yaşarlar. Kayalık çöller ya da yarı-çöller türlerin gelişimi için uygundur. Kaya çatlaklarındaki yuvalarına genellikle 4 yumurta bırakırlar. Sürü halinde yaşayan bu kuşlar çoğunlukla tohumlar ve üreme zamanlarında kısmen böceklerle beslenirler. 2005 yazında, Avrupa'nın kuzeybatısında bu türlerin sayısında diğer birkaç kuş türüyle beraber kaydedeğer bir artış olduğu görülmüştür. Geoff Hurst Sir Geoffrey Charles Hurst (d. 8 Aralık 1941, Lancashire), West Ham United ve İngiltere millî futbol takımının forvet oyuncusu. Aynı zamanda 1966 FIFA Dünya Kupası'nda attığı üç gol ile bir Dünya Kupası Finali'nde hat-trick yapan tek futbolcudur. İngiltere'nin Wembley Stadyumu'nda Almanya'yı 4-2 yendiği bu maçta attığı gol futbol tarihinin en tartışmalı gollerden biri olmuş, gol olup olmadığı yıllarca tartışılmıştır. Dünya kupaları tarihinde en geç golü atan oynucudur. (119 dk.) 1966-1972 yılları arasında 49 kez millî olmuş, bu maçlarda toplam 24 gol atmıştır. Geoff Hurst, futbolu bıraktıktan sonra teknik direktörlük yapmış 1979-1981 yılları arasında Chelsea'yi çalıştırmıştır. Parlamentolar ArasÄ± Birlik Parlamentolar Arası Birlik (PAB), İngilizce "Inter-Parliamentary Union" (IPU), egemen devletlerin parlamentolarından oluşan uluslararası bir örgüttür. 1889'da kuruldu. Büyük çütre Büyük çütre ("Carpodacus rubicilla"), ispinozgiller familyasına ait bir kuş türüdür. Tür, Afganistan, Azerbaycan, Çin, Gürcistan, Hindistan, Kazakistan, Kırgızistan, Moğolistan, Nepal, Pakistan, Rusya, Tacikistan ve Özbekistan'da bulunmaktadır. Büyük çütrenin doğal yaşam ortamı, tundralar ve ılıman otlaklardır. Kara iskete Kara iskete ("Serinus pusillus"), ispinozgiller (Fringillidae) familyasına ait küçük bir ötücü kuş türü. Kara iskete ismi verilmesine rağmen aslında bir kanarya türüdür. Kuşun tüyleri yetişkinliğinde, bütünüyle değişerek keten kuşuna benzeyebilir. Ön taraf, isli, baş tarafı kırmızı ve genç bireyler ise sarımsı-kahverengi başa sahiptir. Ötüşleri hızlı, tiz ve ince, "titihihihihihi" şeklinde ve keten kuşuna benzerdir. Kuş, kanarya yemleri, ak darı ve diğer küçük tohumlarla kafeste beslendiğinde yavrulayabilir. Eğer yuvada banyo yerleri varsa, her gün suya girebilen kuşlardır. Üreme mevsimleri dışında, küçük sürüler halinde ve devedikenli arazilerde aranadıklarında görülebilirler. Kafes kuşu olarak yetiştirilirler ve Avrupa'nın her yerinde bazen kafesten kaçmış olarak bulunabilirler. Yüksek dağlık bölgelerde bulunur. Yaklaşık 11–12 cm boyundadır. Bu kuş, Kafkasya'da ve Türkiye'nin ve İran'ın yüksek dağlık kesimlerinde ve kışları bazıları Yunanistan'a dek uzanan Ege adalarında bulunur. Play with Fire Play with Fire Hilary Duff, Kara DioGuardi ve will.i.am tarafından yazılmış bir şarkıdır. Amerikalı şarkıcı Hilary Duff'ın üçüncü stüdyo albümü Dignity (2007) de yer alır. Single 2006 yılının Ağustos ayından itibaren ABD'deki radyolarda çalınmaya başlanmıştır. Hilary Duff, bu şarkının albümden çıkan ilk singe olmasını kendisinin istediğini ve hatta parçanın klibinin şarkı daha tamamlanmadan çekildiğini söylemiştir. Şarkının kaydı tam üç saatte tamamlanmıştır. İlginçtir ki şarkı kaydedildikten sonra stüdyo yakınlarına yıldırım düşmüş ve müzik ekipmanlarından bazıları hasar görmüştür. Yapımcısı Rhett Lawrece'dır. Kayıtlar bittilten sonra bu işi Duff "Mükemmel bir iş" olarak nitelendirmiştir. Duff'ın açıklmalarına göre bu parça önceki albümlerindeki parçlara göre daha hareketli, dans türünde olduğu söylenmektedir. Hatta single hakkında; "Bu benim için çok yeniydi ve gerçekten çok güzel bir deneyimdi" demiştir. Parçanın öncekiler gibi rock ağırlıklı değil de daha elektronik bir taban sahip olduğunu da sık sık basın açıklamalarında dile getirmiştir. Şarkı, Material Girls filminin başındaki giriş sahnesinde çalmaktadır. Fakat filmin DVD'sinde filmde geçen şarkılar listesinde direkt olarak bu şarkının ismi geçememektedir. Bunun yerine "Happy" adlı bir Hilary Duff şarkısı geçmektedir. Aslında bu şarkının gerçek adı Happy'dir. László Kiss László Kiss (d. 12 Mart 1956), Macar forvet pozisyonunda oynamış millî futbolcu ve teknik direktördür. 1982 FIFA Dünya Kupası'nda Macaristan millî futbol takımında görev aldı ve El Salvador'la oynanan maçta, 69', 72' ve 76'. dakikalarda atarak en kısa sürede hat-trick yapan futbolcu oldu. László Kiss, aynı zamanda oyuna sonradan girip hat-trick yapan tek oyuncudur. Profesyonel olarak Macaristan takımları Pécsi MFC, Kaposvári Rákóczi FC, Vasas SC ve Fransa kulübü Montpellier HSC'de forma giymiştir.. Toplamda, Macar millî takımı için 33 maç oynadı ve bu maçlarda toplam 11 gol attı. Aktif futbolu bıraktıktan sonra, antrenörlüğe başladı. 2000 yılından beri kadın futbol takımı, 1. FC Femina Budapest'de görev alıp, bu takımda 4 şampiyonluk yaşadı. Alp isketesi Alp isketesi ("Carduelis citrinella"), ispinozgiller (Fringillidae) familyasına ait küçük bir kuş türü. Uzun bir zaman "Serinus" cins taksonunda yer almış olsa da, görünüşte saka kuşuna daha yakındır. Bu kuş, güneydoğu Avrupa'dan İspanya'daki Alp'lere kadar olan dağlarda yerleşik olarak bulunur. Üreme dönemlerinde ise Kara orman dolaylarında bulunur. 12 cm boyunda ve üzerinde siyah çizgiler bulunan grimsi renklidir. Arkada da siyah çigiler devam eder. Alt kısımlar ve kanar şeritleri sarı renklidir. Bu türlerdeki parlak sarı baş göze çarpan özelliklerdendir. Kuşun şakıması, saka kuşuna ve küçük isketeye benzer. Genellikle "tii-ii" şeklinde isketeye benzer tarzda öterler. Alt tür "Carduelis citrinella corsicanus" Korsika ve Sardunya'da bulunur. Max Morlock Maximilian ("Maxl" ya da "Max") Morlock (d. 11 Mayıs 1925 Nürnberg – ö. 10 Eylül 1994 Nürnberg) 1950 ve 60'lı yılların en popüler Alman futbolcularından biri. Futbol hayatı boyunca 26 kez Almanya millî futbol takımının formasını giydi ve bu maçlarda toplam 21 gol attı. Gençliğinde "Eintracht Nürnberg" kulübünde futbol oynadı. 1940 yılında aynı şehrin daha ünlü kulübü 1. FC Nürnberg'e transfer oldu ve 1964'e kadar bu takımda forma giydi. 1948 ve 1961 yıllarındaki Almanya Şampiyonluğu ve 1962'deki Kupa şampiyonluğunda pay sahibi oldu. 1961 yılında Almanya'da yılın futbolcusu seçildi. Max Morlock, 1994 yılında 69 yaşında iken öldü. Flórián Albert Flórián Albert (15 Eylül 1941, Hercegszántó, Macaristan - 31 Ekim 2011, Budapeşte, Macaristan), 1967 yılında Avrupa Yılın Futbolcusu Ödülü'nü almış ve forvet oynayan Macar futbolcudur. Kulüp takımlarındaki kariyeri boyunca 350 maç yapmış ve bu maçlarda toplam 258 gol atmıştır. 1958 - 1974 yılları arasında süren kariyeri boyunca Ferencvárosi'de forma giymiştir. Macaristan millî futbol takımı formasını 75 kez giymiş ve 32 gol atmıştır. 1962 ve 1966 yıllarında FIFA Dünya Kupası'na Macaristan adına katılmıştır. Ayrıca 1960 Yaz Olimpiyatları'nda bronz madalya kazanan takımda yer almıştır. 351||255|||||||||||||||| 351||255|||||||||||||||| !Toplam||75||31 JÃ´ João Alves de Assis Silva ya da bilinen adıyla Jô (d. 20 Mart 1987, Sao Paulo), Brezilyalı futbolcudur. Forvet pozisyonunda oynamaktadır. Nagoya Grampus takımında forma giymektedir. Futbol yaşantısına Corinthians'ta başlayan João Alves, 2003 yılında A takıma yükseldi. Brezilyalı yıldız, Corinthians'ta 2003-2005 yılları arasında forma giydiği 54 maçta 23 gol kaydederek dikkatleri üzerine çekti. Jo, 2005'te Rus ekibi CSKA Moskova'ya transfer oldu. Brezilyalı golcünün yıldızı 3 sezonluk CSKA Moskova macerasında parladı. Moskova ekibinde 53 karşılaşmada 30 gol atan João Alves, 2008 yılının yaz döneminde İngiltere Premier League ekiplerinden Manchester City'ye transfer oldu. 3 Temmuz 2008 günü, Manchester City'ye yaklaşık £ 22 milyon karşılığında transfer oldu. Sezon başından beri 9 maçta oynadı ve 2 gol attı.Manchester City'de toplam 37 maçta 10 gol 7 asist yapmıştır. Jô, Şubat 2009 yılında, 2008-09 sezonu sonuna kadar Everton'a kiralandı. Goodison Park'ta oynanan Everton FC - Bolton Wanderers arasındaki Premier League karşılaşmasında takımı adına 2 gole imzasını attı. 12 maçta 5 gol atarak sezonu tamamladı. Buradan Manchester City'nin isteğiyle Galatasaray'ya geçmiştir. 21 Ocak 2010 günü Galatasaray ve Manchester City'nin resmi sitelerinde verilen bilgilere göre yarım sezonluğuna Galatasaray'a kiralanmıştır ve aynı günün akşamı İstanbul'a gelmiştir. Aynı zamanda çıktığı ikinci resmi maçında sarı kırmızılı forma ile ilk golünü atmıştır. Daha sonra gece hayatı ile pek çok kez gündemi meşgul eden Jo, özel hayatının yeteneğinin önüne geçmesi sebebiyle Galatasaray' da etkili olamamıştır. Ligin bitimine 1 hafta kala takımdan kovulmuştur. Galatasaray'da 14 maçta 3 gol 3 asist yapmıştır. Jô, 2011 yazında Manchester City'den ülkesinin Internacional takımına transfer olmuştur.Bu takımda 23 maçta 3 gol 1 asist yapmıştır. Temmuz 2015 tarihinde Arabian Gulf League kulübü Al Shabab ile bir anlaşma imzaladı. 5 Şubat 2016 tarihinde Jô, Congguo Cuçio Şiehui Çaoci Liensai takımlarından Jiangsu Suning'a katıldı. Jô, 2 Kasım 2016'da üç yıllık bir anlaşma imzaladı ve ilk kulübü Corinthians'a geri döndü. Kasım 2016'da kulüp için imzalamaya rağmen, sadece 2017'den itibaren oynamasına izin verilecektir. 3 Ocak 2018'de Nagoya Grampus Jô'yu transfer ettiğini ilan etti. 24 Şubat'ta kulüpte ilk golünü Gamba Osaka'ya 3 - 2 galip geldikleri maçta attı. Ağustos 2018'de 5 maçta 10 gol attı. Performansı ile millî takıma kadar yükselen Jô, 2007'nin Mayıs ayında oynanan İngiltere - Brezilya maçının aday kadrosuna seçilse de forma giyemedi. Haziran 2007'de Türkiye ile oynanan dostluk maçında millî formayı ilk kez giydi. Jô, 2008 Pekin Olimpiyat Oyunları için Brezilya millî futbol takımına seçildi. Brezilya'nın Singapur'u 3-0 yendiği maçta 1 gole imzasını attı. Olimpiyatlarda daha çok yedek oturan Jô, aynı turnuvada ülkesinin Belçika'yı 3-0 yendiği maçta 2 gol atma başarısını gösterdi. Adrian Mutu Adrian Mutu (d. 8 Ocak 1979, Călinești Argeş), Rumen eski futbolcudur. Mutu, profesyonel futbol hayatına 1996'da FC Argeș Pitești takımında başladı. 1999 yılında Dinamo București'ye transfer oldu ve 22 golle gol kralı oldu. 2000 yılında ise İtalya'nın FC Internazionale Milanonazionale takımına transfer oldu ve 10 maçta hiç gol atamadı. Verona kulübüne kiralandı ve 2 sene burada oynadı. 2002 yılında dünya kupasından sonra Parma'ya transfer oldu. Buradaki büyük başarısının ardından İngilizlerin en zengin kulübü olan Chelsea'ye transfer oldu fakat kokain kullandığı gerekçesiyle 7 ay futboldan men cezası ve 17 milyon Euro para cezası aldı. Cezasının bitmesinin ardından Juventus'a transfer oldu. Burada sorunlar yaşadı ve ACF Fiorentina'ya transfer oldu. 2011-12 sezonunda Cesena'ya transfer oldu. Adrian Mutu ayrıca Euro 2008'de Romanya millî takımının da formasını giymiştir. İtalya grup maçında 1 gol atmış ve 1 penaltı kaçırmıştır. 30 Temmuz 2015 tarihinde Hindistan Süper Ligi kulübü FC Pune City'ye imza attı. Kwadi dili Kwadi yok olmuş bir Khoisan dilidir. Angola'nın güneybatısında konuşulmakta olduğu zannediliyor. 1971'de üç konuşmacının bu dili konuştuğu bilinmekteydi; ancak 1981'de tamamıyla yok olduğu belirtilmektedir. Kwadi dili çok az kaydedildiğinden onu kategorize etme şansı fazla değildir. Genel olarak Khoe dilleri ailesinin bir parçası olarak bilinir ve belki de bu dil ailesinin en ayrılmış parçasıdır. AyrÄ±ca bu dil Bakoroka, Cuanhoca, Cuepe, Curoca, Koroka, Makoroko ve Mucoroca olarak da bilinir. Cihat Tamer Ahmet Cihat Tamer, (d. 24 Şubat 1943, İstanbul), Türk sinema, tiyatro ve dizi film oyuncusu. Cihat Tamer, Mimar Sinan Üniversitesi Güzel Sanatlar Akademisi'nden mezun olduktan sonra, 1959'da Bakırköy Halkevi'nde amatör olarak tiyatroya başladı. 1961'den itibaren sırasıyla Münir Özkul Tiyatrosu, Bulvar Tiyatrosu, Üç Maymun Kabare Tiyatrosu, Devekuşu Kabare, Üsküdar Oyuncuları, Dostlar Tiyatrosu ve Cihat Tamer-Ercan Yazgan Tiyatrosu'nda çeşitli oyunlarda görev aldı. Sinema filmleri ve tv dizilerinde oynadı. Sanatçı Çasod üyesidir. Wonder Woman Wonder Woman, gelen her türlü kurşun saldırısını karşılayabilen, hatta bu kurşunları düşmanına tekrar atabilen bir süper kahraman ve DC Comics karakteridir. Wonder Woman uçabilir ve halkalarıyla atak yapabilir. Amazon kraliçesi Hippolyte kilden yaptığı bir heykelin kendi kızı olarak hayat bulması için Olimpos Dağı'ndaki tanrılara yalvardı. Böylece "Wonder Woman" dünyaya geldi ve adalet birliğinin saygın ve güçlü bir üyesi oldu. Güç olarak Superman'den sonra Adalet Birliği'nin en güçlü üyelerinden biridir. Adalet Birliği Adalet Birliği (Justice League) DC Comics'in süper kahramanlarının adalet için oluşturduğu ekiptir. Bu birliğin gayri resmi lideri Batman olmak üzere, başta Superman, Martian Manhunter, Green Lantern, Flash, Wonder Woman, Zatanna, Green Arrow, Aquaman, Hawkgirl, Black Canary, Kaptan Atom, Atom (Ray Palmer), Cyborg, Supergirl ve çok daha fazla süper kahramandan oluşmaktadır.Ekibin üyeleri zamanla değişmektedir. Bazı kahramanlar ekibe girip çıkmaktadır. Ekip koordinatörlüğünü Martian Manhunter üstlenmektedir. Bir olay meydana geldiğinde genellikle her kahraman kendi kötüsüne yollanır. Ekip dış atmosferde bir uzay üssünde yaşamaktadır. Uzay üssü Batman tarafından yaptırılmıştır. Batman yalnız çalışmayı sevdiği için sadece yarı üye olmuştur. Birlik 7 kişilik as üyeler tarafından yönetilmektedir. Bunlar Batman, Superman, Wonder Woman, Flash, Green Lantern, Hawkgirl ve Martian Manhunter. İki farklı seri vardır. Birincisi Justice League (JL), ikincisi ise Justice League Unlimited (JLU)'dır. İkinci birincinin devamı niteliğini taşır. Seri ilk yazıldığında adı Justice League of America'dır fakat daha sonra America çıkarılmıştır. Lex Luthor, Deathstroke, Penguen, Joker, Vandal Savage, Darkseid, Overmaster vb... Martian Manhunter Martian Manhunter "(Türkçe karşılığı: Marslı İnsanavcısı)" gerçek adı Jon Johnson'dır. Mars'tan gelmiştir. Jon dünyaya düştüğü zaman iyiliklerine devam etmiştir. İnsanlar artık onu bir süper kahraman gibi görmüşlerdir ve adını Martian Manhunter koymuşlardır. Martian Manhunter Avcı anlamına gelmektedir. Martian Manhunter yaptığı iyiliklerden ve kahramanlıklardan dolayı Justice League of America'nın üyesi olmuştur. Martian Manhunter'ın telepatik güçleri çok güçlüdür. Beyninden Hipnotizma saldırıları yapabilir. Görünmez olabilir ve görünmez olduğu zaman ona hiçbir şey olmaz. Martian Manhunter telepatik güçlerini kullanarak kendisini yaratık yapabilir. Yaratık olduğu zaman çok daha güçlü olur. Ayrıca ellerini, ayaklarını ve bütün vücudunu katı maddelerin içinden geçirebilir, vücudunu istediği kadar büyütebilir veya ellerini ve ayaklarını uzatabilir. Ellerini veya ayaklarını düşmanının içine sokabilir. Martian Manhunter oldukça hızlı bir şekilde uçabilir. Martian Manhunter eğer ateşe temas ederse bir daha suda dahi sönmez. Ateşe karşı alerjisi vardır. Martian Manhunter süper güçlerini kullanarak ateşi yenemez. YeÅŸil Fener Green Lantern (Yeşil Fener) "DC Evreni" adı verilen bir hayali bir evrende, bir yüzük ile saf enerjiyi maddeleştirebilen süper kahramanların konu alındığı bir çizgi roman. Gezegen OA merkezli, galaksiyi sektörlere ayırarak bu sektörleri koruma hedefi güden yüzüklerinin sayesinde irade gücünü ve saf enerjiyi maddeleştirerek eylemlerini gerçekleştiren bir "uzaylı birliği"dir. Yeminleri sırasında yüzüklerini yeşil fenere dokundurarak süreci tamamlarlar ve tamamen bir Yeşil Fener'e dönüşürler. Belirli periyotlarda yüzüklerini fenere dokundurarak tekrar şarj etmeleri gerekmektedir. Yüzük sahibinin ölüme yaklaştığını anlaması sırasında, yüzüğe verdiği "seç" komutuyla yeni Yeşil Fener seçilir ve yemin işlemi yapılır. Adalet Ligi'nin kurucularından biridir. Hal Jordan YeÅŸil Fener'in Yemini: Çizgi romanda geçen süper kahramanlar: Zatanna Zatanna, yazar Gardner Fox ve çizer Murphy Anderson tarafından yaratılan çizgi karakter. Zatanna sihirbaz bir süper kahramandır. Sihirle ateş yaratabilir, uçabilir ve kalkan yaratabilir. Zatara'nın kızıdır. Babası da aynen onun gibi bir sihirbazdır ama yetenekleri çok daha fazladır. Zatanna sihir yeteneğiyle eşyaları hareket ettirebilir ve insanları iyileştirebilir. Justice League of America'nın üyesidir. Hawkgirl Hawkgirl (Şahin Kız), çok güzel kanatları olan bir süper kahramandır. Şahinlerin bütün özelliklerine sahiptir. Şahin gibi bağırabilir, uçabilir. Örsünü kullanarak düşmanlarına saldırır. Örsünden özel iyon ışınları çıkararak rakiplerine zarar verebilir. Örsü nth metalden yapılmadır. Justice League ve Justice League Unlimited adlı çizgi dizilerde Justice League'in kurucu üyesi olarak gözükmektedir. Ayrıca Green Lantern olan John Stewart ile birbirlerine karşı ilgi beslerler. Çok azimlidir ve asla pes etmez. Bir ara Justice League'den ayrılmıştır ama sonra birlik onu yeniden takıma almıştır. Hawkgirl thanagarian yani şahin insanlar olan kendi ırkı nedeniyle takımdan ayrılmıştı. Thanagarlılar dünyayı ele geçirmeyi hedefliyordu ve Hawkgirl onlara yardım etti Thangarlılar dünyanın tek umudu olan Adalet Birliği'ni yakaladılar ve Hawkgirl arkadaşlarının acı çekmesine dayanamadı. Sonra Adalet Birliği'nin yenmesine yardım etti. Herkes Adalet Birliği'ne ihanet ettiğini sanıyordu ama Hawkgirl yüzünden Thanagarlılar iki savaş kaybetmişti The Flash adlı dizide Hawkgirl eski zamanlarda Mısır'da yaşayan rahibedir. Prens Khufu yani Hawkman ile gizli yaşayan o zamanlarki adıyla Shayera Vandal Savage'in takıntılı olduğu rahibeydi. Vandal Savage Prens Khufu ve Shayera'yı beraber olurken yakalamış ve onları öldürmüştür. Vandal Savage onları öldürdüğü sırada Thanagar adlı gezegenden göktaşları Mısır'ı yerle bir ederken Shayera Mısır tanrilarina dua etmiş ve böylece yıllar boyu üçü de reenkarnasyon geçirmişlerdir ve Shayera ve Prens Khufu Thanagar ırkının güçlerine sahip olmuşlar ve böylece Hawkgirl ve Hawkman olmuşlardır. Vandal Savage yıllarca onları öldürmüş ve onların gücünü almıştır. Legends of Tomorrow adlı dizide Hawkgirl ve Hawkman'in de aralarinda bulunduğu White Canary, Captain Cold, Heatwave, Firestorm ve Atom Rip Hunter'ın liderliğinde dizinin ilk sezonunda Vandal Savage'i öldürmeyi amaçlamaktadırlar. Tomáš Skuhravý Tomáš Skuhravý (d. 7 Eylül 1965), Çek eski millî futbolcudur. Futbol kariyerine Sparta Prag'da başladı. Uzun süre bu takımda oynadıktan sonra 1990'da Serie A'ya transfer oldu. 5 sezon oynadığı bu takımda 164 maça çıktı ve 59 gol attı. Böylece kulübün Serie A'de en çok gol atan futbolcusu oldu. 1995'te Portekiz ekibi Sporting Lizbon'e transfer oldu ve bu takımda aktif futbol yaşantısını tamamladı. Çekoslovakya millî futbol takımı ve daha sonra ülkenin bölünmesi ile Çek Cumhuriyeti millî futbol takımı formalarını toplamda 49 kez giydi ve 17 gol attı. 1990 FIFA Dünya Kupası kadrosunda yer aldı ve bu turnuvada 5 gol attı. Tomáš Skuhravý, futbolu bıraktıktan sonra Cenova'ya yerleşti ve TV'lerde yorumculuk yapmaya başladı. Studio Oyuncuları Studio Oyuncuları 1988 yılından beri İstanbul'da faalyet gösteren bir tiyatro topluluğudur. Şahika Tekand ve Esat Tekand tarafından kurulan topluluk, oyun sergilemenin yanı sıra, tiyatro eğitimi de vermektedir. Tiyatroya yaklaşımı Türkiye'deki tiyatroların çoğunlukla görülen gerçekçi sahneleme biçiminden farklıdır. Kuruluşundan beri tiyatroya ilişkin çalışma ilkelerini ‘Performatif Sahneleme ve Oyunculuk Yöntemi’ adı altında geliştirip uygulamaktadır. Oyunlarını sıklıkla uluslararası festival ve yarışmalarda sergilemiştir. Oyuncuları arasında meslekten gelme kişilerin yanı sıra ikinci meslek olarak oyunculuk yapan, topluluğun içinde yetişmiş kimseler de vardır. Studio Oyuncuları'ndan yetişen oyunculardan bazıları; Ozan Güven, Ece Uslu, Burcu Kara, Ayşe Tolga, Yiğit Özşener, Kerem Fırtına'dır. 1988'de Şahika Tekand ve Esat Tekand tarafından oluşturulan ""Oyunculuk ve Sanat Studiosu""'nun gösteri topluluğu olarak kuruldu; 1990 yılında profesyonel nitelik kazandı ve adı ""Stüdyo Oyuncuları"" olarak değişti. 1992-1993 tiyatro sezonunda Samuel Beckett'in "Mutlu Günler" adlı oyununu sahneledi ve bu oyunla 5. Uluslararası İstanbul Tiyatro Festivali'ne davet edildi. 1993-1994 sezonunda yine Samuel Beckett'in kısa oyunlarından beşini bir program içinde topladı; Şahika Tekand tarafından yönetilen bu oyun ile 6. Uluslararası İstanbul Tiyatro Festivali'ne, 1999 Ekim'inde 24. MOT Uluslararası Tiyatrı Festivali’ne, Sofya'daki 7. Balkan Gençlik Tiyatro Festivali'ne, Ağustos 2000'de Ljubljana'da gerçekleşen Mladi Levi Uluslararası Tiyatro Festivali'ne katıldı. 1995/1996 ve 1996/1997 tiyatro sezonlarında Şahika Tekand'ın yazıp yönettiği ""Gergedanlaşma" adlı oyunu sahneledi. Günümüz insanının ötekileşme ve farklılaşmadan korkusunu; düşüncelerinde, zevklerinde, estetik arayışlarında kişisellikten uzaklaşarak, bireyleri birbirinin hemen hemen aynı olan sürülere dönüşmesini hicveden bu çalışmasıyla 8. Uluslararası İstanbul Tiyatro Festivali'ne, 1998 Ekim ayında yapılan "The Theatre at the Cross-Roads Towards 2000" başlıklı MOT Uluslararası Tiyatro Festivali'ne, Bulgaristan'da gerçekleştirilen Balkan Genlik Tiyatro Festivali'ne, 6. Ankara Uluslararası Tiyatro Festivali'ne katıldı. 1997/1998 tiyatro sezonunda Samuel Beckett'in Oyun Sonu, Harold Pinter'ın Git Gel Dolap ve yine Samuel Beckett'in Beş Kısa Oyun’unu sahneledi. 2000 tiyatro sezonunda, Şahika Tekand tarafından tasarlanan, yazılan ve yönetilen (OYUN)CU adlı oyunu sahneledi. 2002 tiyatro sezonunda 13. Uluslararası İstanbul Festivali ve Avrupa Kültür Merkezi Delfi'nin 11. Uluslararası Antik Yunan Draması Buluşması'na Şahika Tekand'ın Sophocles'in Kral Oidipus teksti üzerine yeniden yazıp yönettiği ""Oidipus Nerede?"é adlı oyunla katıldı. 12. Uluslararası Antik Yunan Draması Buluşması Festivali'ne ve 14. Uluslararası İstanbul Tiyatro Festivali'ne yine Sophocles'in ""Oidipus Kolonos'ta"" adlı tragedyası üzerine Şahika Tekand'ın yeniden yazdığı ve yönettiği ""Oidipus Sürgünde"" adlı çağdaş tragedya ile katıldı. Bu oyunu 2005'te Türkiye Festivali kapsamında Brüksel Güzel Sanatlar Merkezi'nde, Ex Ponto Festivali kapsamında Ljubljana'da sahneledi. Oidipus Üçlemesinin son oyunu olan ""Evridike'nin Çığlığı"", 2006'da 15. Uluslararası İstanbul Tiyatro Festivali ve 4. Uluslararası Tiyatro Olimpiyatları'nın kapanış oyunu olarak sahnelendi. Ayrıca Toga 2006 Yaz Festivali kapsamında Japonya’da ve Saraybosna – MESS Uluslararası Tiyatro Festivali'nde sergilendi. Sonraki yıllarında Almanya'da, İsviçre'de ve Avusturya'da çeşitli festivallerde oynandı. 2008-2009'da sahnelenen ""Karanlık Korkusu"", 16. Uluslararası İstanbul Tiyatro Festivali’nde, Brüksel, Antwerp ve Rotterdam’da sahnelendi; “Fransa’da Türk Mevsimi” kapsamında Paris’te Theatre du Gymnase’de seyirciyle buluştu. Bireysel dünyasına sıkışmış, bilgi bombardımanı içinde cahilleştirilmiş, küçük konforlar yoluyla çevrsine duyarsızlaşmış çağdaş insanı anlatan ""10 Adımda Unutmak (Anti-Prometheus)"" 2010'da sahnelenendi. Hukuk fakÃ¼ltesi Hukuk fakültesi, hukuk biliminin öğretildiği ve bu bilim içindeki çeşitli dallarda araştırmalar yapılan fakülte. Mezunları, avukatlık, hakimlik, savcılık, hukuk danışmanlığı, noterlik, kaymakamlık yapabilmektedir. Türkiye'de eğitim süreleri önceden dört, günümüzde ise beş yıldır. Türkiye'deki ilk hukuk fakültesi 1874'te kurulan İstanbul Üniversitesi Hukuk Fakültesi olup, Cumhuriyet Döneminde yeni açılan ilk fakülte 1925'te kurulan Ankara Üniversitesi Hukuk Fakültesi'dir. Ankara Hukuk Fakültesi, 5 Kasım 1925 tarihinde "Ankara Adliye Hukuk Mektebi" adıyla, Atatürk tarafından kurulmuştur. İstanbul Hukuk Fakültesi'nin esasını 1874 tarihinde Galatasaray Lisesi'nde "Dârülfünun-u Sultanî" şubesi olarak açılan "Mekteb-i Hukuk" teşkil eder. Konya Hukuk Mektebi ise 1907 yılında alınan bir kararla kurulmuş, 1908 yılında da eğitime başlamıştır. Ege Üniversitesi Hukuk Fakültesi ise 1978 yılında kurulmuştur, 1982 yılında Dokuz Eylül Üniversitesi kurulması ile hukuk eğitimi bu üniversiteye geçmiştir. Şahika Tekand (d. 1959), Türk sinema ve tiyatro sanatçısı, oyun yazarı, eğitmen, yönetmen, ışık tasarımcısı. Hukuk Fakültesi'ndeki eğitimini yarıda bırakarak, Dokuz Eylül Üniversitesi Güzel Sanatlar Fakültesi Sahne ve Görüntü Sanatları Bölümü Tiyatro Anasanat Dalı Oyunculuk bölümünden mezun olan sanatçı, aynı dalda doktora yaptı. 1984'te tiyatro ve sinema oyunculuğuna başladı. Dostlar Tiyatrosu gibi topluluklarda çalışan ve sinema filmlerinde rol alan Tekand, 1988'de "Studio" adı altında oyunculuk stüdyosunu kurdu. Daha sonra 1990'da, eşi Esat Tekand'la birlikte adını Studio Oyuncuları olarak değiştirdikleri toplulukta birçok ünlü oyuncuyu yetiştirmenin yanı sıra, değişik oyunlar da sergiledi. "Studio Oyuncuları" topluluğunda oynadıkları oyunların yönetmenliğini yapmakta ve oyuncu yetiştirmenin yanı sıra çeşitli üniversitelerde dersler vermektedir. Şahika Tekand, ""Performatif Sahneleme ve Oyunculuk Yöntemi"" adını verdiği, 20 yıllık çalışması sonucunda geliştirdiği ve çeşitli araştırmalara konu olan, sahneleme ve oyunculuk yöntemi üzerine bir kitap yayınlamayı planlamaktadır. Dušan Bajević Dušan Bajević (Duško Bajević) (Sırpça: Душан Бајевић,Doúsan Báyevits) (d. 10 Aralık 1948, Mostar, Bosna-Hersek) Bosnalı eski futbolcu, teknik direktör. 1970-1977 yılları arasında 40 kez Yugoslavya millî futbol takımı formasını giymiş ve bu maçlarda toplam 36 gol atmıştır. Aynı zamanda 1974 FIFA Dünya Kupası kadrosunda yer bulmuş ve Zaire'ye karşı oynanan maçta hat trick yapma başarısı göstermiştir. Futbolu bıraktıktan sonra kulübü Velež Mostar'da teknik direktörlüğe başlamış ve daha sonra 10 yıl boyunca Yunanistan Ligi'nde çeşitli takımlarda teknik direktörlük yapmıştır. Bostanlı, Karşıyaka Bostanlı, İzmir'in Karşıyaka ilçesine bağlı bir mahalledir. Karşıyaka sahili ile Mavişehir sahili arasında yer almaktadır. Bostanlı Vapur İskelesi burada bulunmaktadır. Ayrıca Karşıyaka tramvayı ve İZBAN'ın Nergiz Tren İstasyonu da mahalleye hizmet vermektedir. Mahallede Bostanlı Pazarı yani nam-ı değer Bospa olarak bilinen bir pazar her çarşamba düzenli olarak kurulmaktadır. Karşıyaka'da yaşayan kesimin oldukça vakit geçirdiği ve ikametin yoğun olduğu, sevilen bir mahalledir. GÃ¼lsen Tuncer Gülsen Tuncer (d. 1945, Adana), Türk tiyatrocu ve sinema oyuncusu. Aşk-ı Memnu televizyon dizisi 'Ahsen Hanım' karakteriyle daha geniş kitlelerce tanınmıştır. İlk profesyonel gösterisini 1968 yılında Haldun Taner klasiği, baş rolde Gülriz Sururi'nin oynadığı “Zilli Zarife” ile yapmıştır. Sanat hayatında kırk yılı aşkın süredir aktiftir. İstanbul Kız Lisesinde ortaokulu, İstanbul Tarhan Kolejinde liseyi bitirmiştir. Burada Yıldız Kenter, Melih Cevdet Anday, Ahmet Kutsi Tecer, Sabahattin Kudret Aksal ve Samih Nafiz Tansu ’dan eğitim almıştır. İstanbul Belediye Konservatuvarı Tiyatro bölümünü bitirmiştir. Nişantaşı,LCC (Language and Culture Centre) Lisan ve Kültür Merkezi'nde Ayla Algan ve Beklan Algan’dan tiyatro, Selma Berk’ten şan, Seyit Mısırlı’dan eskrim eğitimi almıştır. Öğrencilik döneminde aktif olarak TMTF (Türkiye Milli Talebe Federasyonu) çalışmalarına katılmış olan Tuncer, öğrenci temsilciliği yapan başarılı bir öğrenciydi. İstanbul Büyükşehir ilce Belediyesi Tepebaşı sahnesinde ve Ankara Çağdaş sahnesinde yöneticilik yapan Tuncer, 37 filmde yönetmen yardımcılığı görevini üstlenmiştir. Şarkı sözü ve diyalog yazımı, çevre düzeni, yapım yönetmenliği görevlerinde bulunmuştur. 1968 de profesyonel tiyatro oyunculuğuna Gülriz Sururi-Engin Cezzar Tiyatrosu “Zilli Zarife” oyunu ile başlamıştır. Konservatuvar döneminde Ertuğ Koruyan, Deniz Türkali, İbrahim Bergman, Mehmet Çerezcioğlu ve Mustafa Alabora ile birlikte altı arkadaş Grup 6 Tiyatrosunu kurmuş, Erdek şenliklerini düzenlemişlerdir. Yetmişli yıllardan bu yana 300’ün üstünde politik kitlesel gösterinin sanat yönetmenliğini ve bu gösterilerin sunuculuğunu yapmıştır. Türkiye’de ilk kez bu gösterilerde senaryolu akış ve dia kullanımını gerçekleştirmiştir. İlk dia uygulamasını 1974 yılı Ümit Tiyatrosu' nda Türkiye'de ilk kez kutlanan ‘Dünya Kadınlar Günü’’ nde denemiştir. ‘İstanbul Açıkhava Tiyatrosu’, ‘Spor Sergi Sarayı’ gibi mekânlarda ilk kez dia - film destekli anlatımlarla ajit-prop gösterileri sahneye koymuştur. Demokratik kadın örgütlerinde çalışan Tuncer, Türkiye’de ilk kez toplanan Ümraniye Kadın Kurultay’ ının hazırlanışı içinde yer almıştır. İstanbul TRT radyosunda birçok şiir, radyo tiyatrosu, kültürel programı seslendirmiş, TRT televizyon programlarında (ilk canlı yayınlarda) sanatçılarla söyleşiler yapmıştır. Sinema ve tiyatro çalışmalarının yanı sıra yurt içi ve yurt dışında ( Almanya, Fransa, İngiltere, Yunanistan, Avusturya, Belçika, Hollanda, İsviçre'de ) tek kişilik, metnini kendi hazırladığı okuma tiyatroları, şiir resitalleri ve müzikli gösteriler düzenlemiştir. İstanbul ve Türkiye'nin birçok yerinde demokratik örgütlerin, belediyelerin festivallerini yönetmiş, sunuculuğunu ve danışmanlığını yapmıştır. Altınoluk Belediye Kültür Festivali' nin isim annesi olan başarılı oyuncu festivale “Yaşama Saygı” adını koymuştur. Mehmet Teoman’ la profesyonel olarak müzik çalışmaları yapmıştır. Harbiye “Siyah Gümüş” lokalinde Türkiye’ de ilk kez denenen bir kuartet eşliğinde türkülerimizi caz formunda söylemişlerdir. Sanat çalışmalarının yanı sıra, dönemin, İstanbul Büyük Şehir Belediye Başkanı Ahmet İsvan’ ın danışmanlığını yapmıştır. Milletvekili seçimlerine ve Beyoğlu Belediye Başkanlığı seçimlerine bağımsız adaylığını koymuştur. İstanbul Konservatuvarı' nda Nedim Otyam' ın teşviki ve seçimiyle halkla ilişkiler sorumluluğu yapmıştır. Mimar arkeolog Mustafa Uz denetiminde İzmir – Teos antik şehir kazısında iki sezon kazı yöneticiliği yapmıştır. Eğitmenliğe Yalçın Tura’nın davetiyle İ.T.Ü. (İstanbul Teknik Üniversitesi) Konservatuvarında “Sahne Estetiği” ve “Oyunculuk” dersleri vererek başladı. Hâlen TÜRSAK’ta (Türkiye Sinema ve Audiovisuel Kültür Vakfı) sinema ve tiyatro oyunculuğu dersleri vermekte olup, Sadri Alışık Kültür Merkezinde tiyatro tarihi, oyunculuk bilgisi ve dramaturji dersleri vermektedir. Meslek örgütleri SODER, TODER, SİNESEN’ de ikişer dönem yönetim kurulu üyeliği yapan aktif insan, hâlen üyesi olduğu FİLM-SAN vakfında 2 dönem yönetim kurulu üyeliği ve başkan yardımcılığı görevini üstlenmiştir. Çalıştığı Tiyatrolar: Boz alamecek Boz alamecek ("Rhodospiza obsoletus"), güney Avrasya'da bulunan büyük ve kahverengi bir alamecek türü. Kuşun kanat açıklığı ortalama 26 cm'dir. Kalın, siyah bir gagası, siyah ve beyaz tüyleri ve her kanadının üzerinde pembemsi bir çizgi bulunur. Dişiler erkelerden daha soluk renklerdedir. Kuş, suyun bulunduğu kurak alanlarda bulunduğu gibi, alçak dağlar, dağ etekleri ve ekili vadilerde de bulunabilir. Bu tür, yöre haricinde göç etmez, köy yerleşimlerine yakın olarak bulunur. İyi sulanmış meyve bahçeleri bu kuşlar için iyi birer yaşam ortamı oluştururlar. Kalabalık sürüler halinde veya diğer ispinozlarla beraber beslenirken görülebilirler. Tohumlarla ve bulursa böceklerle beslenir. Yuva, baharda ve genellikle meyve ağaçları içinde oluşturulur. Dişiler, 4 ila 6 arasında soluk yeşil renkli ve belirsiz benekli yumurta bırakır ve üzerinde kuluçkaya yatarlar. Zamora (2006), yaptığı incelemelerde, bu türün floryalara daha yakın olduğunu bulmuştur. DNA sekans analizlerine göre, muhtemelen floryaların atası konumundadır. Andrzej Szarmach Andrzej Szarmach (d. 10 Mayıs 1950, Gdańsk, Polonya), eski Polonyalı millî futbolcudur. Polonya millî futbol takımının altın çağını yaşadığı 1970'li yıllarda millî takımda oynayan önemli oyunculardan biriydi. Üç kez FIFA Dünya Kupası'na katıldı. Sağ kanattan Grzegorz Lato, soldan Robert Gadocha, ortadan Kazimierz Deyna'nın desteği ile döneminde oldukça başarılı turnuvalar yaşadı. Özellikle önemli forvet oyunculardan Włodzimierz Lubański'nin sakatlanması ile katılamadığı 1974 FIFA Dünya Kupası'nda oldukça başarılı performans gösterdi. Bu turnuvada 7 gol atarak gol kralı olan takım arkadaşı Grzegorz Lato'nun ardından 5 gol attı. 2 yıl sonra 1976 Yaz Olimpiyatları'na katıldı ve 9 gol atarak ülkesinin gümüş madalya kazanmasını sağladı. Aktif futbolu bıraktıktan sonra, teknik direktörlük yapmaya başladı. Asabiyim Asabiyim, "(İngilizce orijinal adı: Anger Management)" Adam Sandler ve Jack Nicholson`un oynadığı yönetmenliğini Peter Segal`in yaptığı Happy Madison yapımı, 2003 yılı komedi filmi. Dave Buznik (Adam Sandler) çok sakin, bir türlü terfi edemeyen ve tüm sorunları içine atarak kimseye bir şey söylemeyen iyi bir işadamıdır. Sevgilisine ise bir türlü evlenme teklifi edememektedir; Bir gün iş için uçakta giderken büyük bir yanlış anlama sonucu Dave mahkemeye yollanır, mahkeme kararıyla aslında hapis onun için uygun görüldüğü halde, mahkeme salonuna birden daha önce uçakta yanında oturmuş olan Dr. Buddy Rydell (Jack Nicholson) girer. Yargıç ve Buddy bir süre konuştuktan sonra Dave'in öfke kontrolü tedavisi almasına karar verilir. Dave'in tek isteği hayata geri dönmek olsa da uzman doktor Buddy onu pek rahat bırakmayacaktır, bunlar da yetmezmiş gibi Dave'in hayatını öğrenmek için onunla yaşamaya başlar. Buddy hayatının her yönüyle öfke saçar. Dave ise ne yapacağını bilmemekte hayatıysa gittikçe kötüye gitmektedir. 12+, cinsellikten bahsedilen sahneler ve küfürler. =Dizisi= Charlie Sheen, Mike Guzman, Stephen Taylor ve daha birçok ünlü ismin oynadığı Anger Management adlı dizi 2012'nin 28 Haziran tarihinde FX'de vizyona girecek. FX tarafından 10 bölümü sipariş verilen dizinin filmden esinlenildiği belirtiliyor. Aynı zamanda Two And A Half Men'den atılan Charlie Sheen için izleyicelere kendini yeniden sevdirebilmek için çok iyi bir fırsat gibi gözüküyor. Ak başlı kiraz kuşu Ak başlı kiraz kuşu ("Emberiza leucocephalos"), kiraz kuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından ispinozgiller familyasından ayrı olarak sınıflandırılmışlardır. Ayrıca akbaş kiraz kuşu, ak başlı çinte ve ak başlı yelve olarak da adlandırılır. Ak başlık kiraz kuşunun güçlü görünen gövdesi 16-17.5 cm. boylarındadır. Kalın ve tohum kırıcı bir gagaya sahiptir. Erkekler beyaz bir taca ve yanaklara sahiptir. Göğüs ve boyun kestane rengi ve sırt kahverengidir. Dişiler, daha soluk renkli ve altları daha çizgilidir. Üreme zamanları haricinde kuşun bütün tüyleri sarı kiraz kuşuna benzer, fakat, sarı rengin yerine beyaz hakimdir. Kuşun şakıması sarı kiraz kuşuna benzer özelliktedir. Ak başlı kiraz kuşunun doğal yiyeceği, tohumlar, yavruları beslerken böceklerle birlikte tohumlardır. Yuvalarını yere yaparlar. 4-6 arası yumurta, kiraz kuşunun kılımsı yuva özelliklerini taşıyan yuvalarında bulunur. Ak başlık kiraz kuşu, ılıman Asya'nın birçok yerinde, kışın göçleri sırasında Asya'nın güneyinden merkezine, Kuzey Hindistan ve güney Çin'e kadar olan yerlerde bulunur. Açık düzlükler ve çalılık veya ağaçlık bölgeler, ekili alanlarda bulunsa da, daha çok iğne yapraklı (genelde çam) ormanlık alanları tercih ederler. Avrupa'nın batısında geniş bir dağılım alanları vardır. Hukuk (anlam ayrımı) Hukuk ÅŸu anlamlara gelebilir: Sarı kiraz kuşu Sarı kiraz kuşu ("Emberiza citrinella"), kiraz kuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından ispinozgiller familyasında sınıflandırılmıştır. Ayrıca sarı çinte, sarı yelve olarak da adlandırılır. Vatanı Avrasya olan bu kuş türü Yeni Zelanda ve Avustralya'ya sokulmuştur. Avrupa'da yaşayanların çoğu yıl boyunca üreme bölgelerinde kalırken doğuda yaşayan alt türleri kısmen göçmendir ve popülasyonun çoğu kışı geçirmek için güneye iner. Erkeğin kafası parlak sarı, sırtı çizgili kahverengi, kuyruk sokumu kızıl kahverengi ve karnı da sarı renklidir. Dişi ve erişkin olmayanların tüyleri erkeklerin daha mat renklisidir. Çalılık ve orman kenarlarında açık alanlarda yaygın olarak yaşarlar. Şakıması en yakın akrabası ak başlı kiraz kuşuna benzer. Üreme mevsimi nisan ve mayıs aylarında dişilerin yere yakın ve gözden uzak yerlere yuva yapmasıyla başlar. Dişiler üzeri ince koyu renkli çizgilerle kaplı 3-5 yumurta yumurtlar. Dişiler 12-14 günlük kuluçka süresinden sonra yavruların bakımını palazlanana kadar 11-13 gün kadar daha devam ederler. Hem erkek hem de dişi yuvadaki yavruları birlikte besler ve yılda iki ila üç kere çiftleşirler. Yuvalar kemirgenler ile kargalar tarafından tehdit altındadır ve erişkin kuşlar da yırtıcı kuşlar tarafından avlanırlar. Sarı kiraz kuşu üreme mevsimi dışında sürü hâlinde olmak üzere yerde beslenir. Gıdaları genellikle tohumlardan ve üreme döneminde bazı omurgasızlardan ibarettir. Tarım uygulamalarının değişmesi sonucunda Batı Avrupa popülasyonları azalma gösterse de sayılarının çokluğu ve geniş yaşam alanları nedeniyle Dünya Doğa ve Doğal Kaynakları Koruma Birliği tarafından asgari endişe altındaki türler arasında listelenmiştir. Bu göz alıcı kuş Robert Burns ve John Clare'in şiirlerine konu olurken kendine özgü şakıması Beethoven ile Messiaen'ın eserlerine ilham kaynağı olmuştur. Kiraz kuşugiller (Emberizidae) familyası büyük çoğunluğu Amerika kıtalarında yaşayan yaklaşık 300 kadar tohumcul kuş türünü içinde barındırır. Bu familyada sınıflandırılan ve kırktan fazla üyesi bulunan "Emberiza" cinsi ise Eski Dünya'da bulunur. İçinde bulunduğu cins içinde sarı kiraz kuşunun en yakın akrabası ak başlı kiraz kuşudur ki bazen bu iki tür aynı tür olarak da sınıflandırılmıştır. "Emberiza stewarti" ve bahçe kiraz kuşu da yakın akrabalarıdır. Yaşam alanının kesiştiği yerlerde sarı kiraz kuşu ile ak başlı kiraz kuşu çiftleşmektedir. Sarı kiraz kuşunun baskın olduğu melezlerin bulunduğu bölgeler giderek doğuya doğru kaymaktadır. Sarı kiraz kuşu 1758 yılında Linnaeus tarafından günümüzdeki bilimsel adı ile "Systema Naturae" adlı eserinde tanımlanmıştır. Cins adı "Emberiza" Eski Yüksek Almanca'da kiraz kuşu anlamına gelen "embritz" sözcüğünden türetilmiştir. Epitet "citrinella" ise İtalyanca küçük sarı kuş demektir. Üç alt türü sınıflandırılmaktadır. "E. c. citrinella" (Linnaeus, 1758) İngiltere'nin güneydoğusunda, Avrupa'nın büyük bir bölümünde doğuda Rusya'nın kuzeybatı köşesiyle Ukrayna'nın batısına kadar olan bölgede yaşar. "E. c. caliginosa" (Clancey, 1940) İrlanda'da, Man Adası'nda ve İngiltere'nin güneydoğusu hariç olmak üzere Büyük Britanya'da bulunur. "E. c. erythrogenys" (Brehm, 1855) Rusya'da, Ukrayna'nın merkez bölgelerinde, Balkanların doğusunda Sibirya'ya ve Moğolistan'ın kuzeybatısına kadar olan bölgede ürer ve ayrıca Karadeniz'in doğusu ile Kafkaslar'da ayrık popülasyonları da bulunur. İri bir kiraz kuşu olan sarı kiraz kuşu 16-16,5 cm. boyundadır ve 23 ila 29.5 cm. arasında bir kanat açıklığına sahiptir. Ağırlığı 20 ila 36.5 g. arasında değişir. "E. c. citrinella" alt türünün erkekleri parlak sarı başlıdır; sırtları kalın kahverengi çizgilidir, kuyruksokumları kızıl kahverengi, karnı sarı, kuyruğunun dış tüyleri beyazdır. Dişilerin renkleri erkeklere göre daha soluktur. Tepeleri, göğüsleri ile yanları daha az çizgilidir. Her iki cinsiyette de Üreme dönemi dışında yeni tüylerin koyu renkli kenarları sarı tüylerin daha az dikkat çekmesine neden olur. Genç kuşlar erişkinlere göre daha az sarı ve mat renklidir; kuyruksokumları daha soluktur. Üreme döneminden sonra sekiz hafta boyunca erişkinler tüm tüylerini dökerek değiştirir. Erkeklerin rengi her tüy dökümünden sonra daha da sarılaşır. Genç kuşlar plazlandıktan kısa bir süre sonra baş, gövde ve örtücü tüyler olmak üzere kısmen tüy değiştirirler. Alt türler arasında farklılıklar az dikkat çekicidir ve yaşam alanının örtüştüğü yerlerde geçişler kademelidir. "E. c. caliginosa " alt türünün erkekleri "E. c. citrinella" alt türüne göre biraz daha küçük ve koyu renklidir, aynı zamanda sırtındaki çizgiler daha yoğundur, başındaki sarı tüyler yeşile çalar ve yanlarında daha fazla kızıl kahverengi tüy görülür. Doğuda yaşayan "E. c. erythrogenys" alt türü ise "E. c. citrinella" alt türünden daha soluk ve daha az çizgilidir. Yanları, kuyrukaltı ve kanatlardaki çizgiler daha beyazdır; başı da daha parlak sarı renklidir. Özellikle soluk renkli "E. c. erythrogenys" alt türünde olmak üzere dişiler ve genç kuşlar ak başlı kiraz kuşu ile karıştırılabilirler ama her zaman için tüyleri sarıya çalar , kuyruksokumları daha soluk kızıl kahverengidir ve üst tüyleri daha tekdüzedir. Bahçe kiraz kuşu da kuyruksokumunun boz rengi ile dişi ve genç sarı kiraz kuşundan ayırt edilebilir. Ak başlı kiraz kuşu ile melez erkekler genellikle beyaz yüzlüdür ve başlarında, karınlarında ve uçuş tüylerinde biraz sarılık bulunur. ancak dişi melezler melez olmayan sarı kiraz kuşundan ayırt edilemez. Kuşların doğal besini tohumlar, yavruları beslerken ise, tohumlarla birlikte böceklerdir. Yuvalarını yere yaparlar. 3-6 arası yumurta, kiraz kuşunun kılımsı yuva özelliklerini taşıyan yuvalarında bulunur. Avrupa ve Asya'da kuşların çoğu yerleşiktir, fakat bazı kuzey kuşları kışın güneye göç ederler. Açık alanlar ve çalılık ve ağaçlar bulundukları yerlerdir. Kışları küçük sürüler halinde toplanarak göç ederler. Avrupa'dan Asya'ya kadar olan bölgelerde bulunur. Bununla beraber, 1862'de Yeni Zelanda'da da tanımlanmıştır. Günümüzde Yeni Zelanda'da ciddi şekilde sayısı azamakta olan Avrupa'dan daha fazla bulunması muhtemeldir. Avusturyalı piyanist, Karl Czerny, sarı kiraz kuşunun şakmasının, Beethoven'nın 5. Senfonisinin ilham kaynağı olduğunu ileri sürmüştür. Mad Season Mad Season, alternatif rock, grunge tarzındaki Amerikalı rock grubu Grup Seattle çıkışlıdır. Grupta Alice in Chains solisti Layne Staley, Pearl Jam'in gitaristi Mike McCready ve Screaming Trees'den Barrett Martin ve John Baker Sounders bulunmaktadır. Grup bir seri katil olan Gacy Bunch'ın adı verildiği grupla birlikte birkaç konser verdi. Topluluk bir süre sonra adını Mad Season olarak değiştirdi. 14 Mart 1995'te grubun tek albümü "Above" Columbia Records tarafından piyasaya sürüldü, Albüm 10 günde kayıt edilmiştir. Albümdeki parçaların biri hariç tamamı Layne Staley tarafından yazılmıştır. Bunun dışında River of Deceit, I Don't Know Anything ve Long Gone Day 3 tekli albüme sahiptirler. Rob Rensenbrink Pieter Robert ("Rob") Rensenbrink (3 Temmuz 1947 Amsterdam - 24 Ocak 2020) eski Hollandalı millî futbolcudur. Hollanda millî futbol takımının oldukça başarılı olduğu 1970'li yıllarda millî takım kadrosunda yer almış ve 1974 ve 1978 yıllarında 2 kez üst üste FIFA Dünya Kupası final oynama başarısı göstermiştir. Amsterdam'da doğdu ve şehrin amatör kulüplerinden olan DWS'de futbola başladı. 1969'da Belçika Ligi'nin önemli takımlarından Club Brugge'e transfer oldu. 1971 - 1980 yılları arasında Anderlecht'de oynadı ve bu takımla en büyük kulüp kariyeri başarısı olan UEFA Kupa Galipleri Kupası'nı 1976 ve 1978 yıllarında kazandı. 1977 yılında ise bu kupada final oynadı. İlk kez 1968 yılında İskoçya maçı için çağrıldı ve Johan Cruyff ve Piet Keizer ile değişmeli olarak kadroda yer buldu. Gösterdiği performans ile 1974 FIFA Dünya Kupası kadrosuna teknik direktör Rinus Michels tarafından seçildi. Millî takımın 1974'teki lider oyuncusu Johan Cruijff'un Arjantin'deki askeri yönetimi eleştirerek, turnuvaya katılmayı reddetmesi ile 1978 FIFA Dünya Kupası'nda takımının önder futbolcusu oldu. Cruijff'un eksikliğine rağmen, 4 yıl sonra bir kez daha finale çıkan takımda, ev sahibi Arjantin ile maç 1-1 devam ederken, 89. dakikada vurduğu şut direkten dönmüş ve oyunun kaderi değişmiştir. Bu an Finallerin unutulmaz anlarından biri olmuştur. Ayrıca bu turnuvada, İskoçya millî futbol takımı karşısında alınan 5-1'lik galibiyette attığı gol ile, FIFA Dünya Kupası tarihinde atılan 1000. gol oldu ve Rensenbrink Dünya Kupası tarine geçti. Rob Rensenbrink, Mart 2004'te Pelé tarafında yaşayan en iyi 125 futbolcu arasında gösterildi. Bahçe kiraz kuşu Bahçe kiraz kuşu ("Emberiza cirlus"), kiraz kuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından ispinozgiller familyasında sınıflandırılmışdır. Ayrıca boğmaklı çinte, bahçe çintesi ve çit kiraz kuşu olarak da adlandırılır. Bahçe kiraz kuşu, sarı kiraz kuşuna benzer. 15-16,5 cm boyunda bir vücuda sahiptir. Kalın, tohum kırıcı bir gagası vardır. Erkekler, açık sarı renkli bir başa ve siyah çizgili gözlere, boğaza ve yeşilimsi göğüs ve sarı alt kısma sahiptirler. Sırt çizgili ve kahverengidir. Dişiler sarı kiraz kuşuna daha çok benzerler, fakat kıç, göğüs ve omuzlar gri-kahvedir. Kuşların doğal besini tohumlar, yavruları beslerken ise, tohumlarla birlikte böceklerdir. Yuvalarını yere yaparlar. 2-5 arası yumurta, kiraz kuşunun kılımsı yuva özelliklerini taşıyan yuvalarında bulunur. Avrupa'nın güneyinden, Akdeniz adaları ve Kuzey Afrika'ya kadar olan bölgelerde bulunur. Bu ılıman alanların yerleşik kuşudur ve kışları göç etmez. Açık alanlar ve çalılık ve ağaçlar bulundukları yerlerdir, bununla beraber güneşli bayırlarda bulunmayı tercih ederler. LCC MTV Unplugged MTV Unplugged; MTV kanalında yayınlanan bir müzik programıdır. Hiçbir elektronik enstrüman kullanmadan yapılan müziğe "Unplugged" denilmektedir. MTV Unplugged'e katılan gruplar ve şarkıcılar şarkılarının akustik performanslarını ortaya koyarlar. Kimi zaman albüm kimi zamansa DVD olarak da piyasaya sürülen MTV Unplugged serisinin en büyük özelliği sadece akustik enstrümanların kullanılıyor olmasıdır. MTV Unplugged, ilk olarak 1989 yılında MTV Video Müzik Ödülleri’nde gerçekleşen Bon Jovi performansından etkilenilerek hazırlanmıştır. Birçok ünlü sanatçı ve grup bu performansa katılmıştır. Mariah Carey, Eric Clapton, Nirvana, Alice in Chains, Elton John, The Cure, R.E.M., Korn, Pearl Jam, Roxette, Björk, Tori Amos, Sting, Bryan Adams, Rod Stewart, George Michael, Kiss , Katy Perry ve daha birçok ünlü ismin katıldığı program büyük ilgi görmektedir. Gri başlı kiraz kuşu Gri başlı kiraz kuşu ("Emberiza striolata"), kiraz kuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından ispinozgiller familyasında sınıflandırılmışdır. Ayrıca gri başlı çinte olarak da adlandırılır. 14 cm boyunda ve kaya kiraz kuşundan daha küçük bir vücuda sahiptir. Erkekler, kestane rengi vücuda ve kaş ve bıyık üzerleri beyaz çizgili, gri bir başa sahiptirler. Dişilerin başı griyle kahverengi tonlarda ve çizgilenmesi daha karmaşık şekildedir. Kuşların kuluçka süresi 14 gün sürer ve genellikle 3 yumurta yumurtlarlar. Tür, insan elinin değmediği uzak vadilerde, genellikle akarsulara yakın olarak bulunur. Yuvası yerdedir ve 2-4 yumurtayla birlikte bulunur. Doğal yiyecekleri tohumlar, yavruları beslerken ise, tohumlarla birlikte böceklerdir. Afrika'nın kuzeydoğusundan (kuzeybatı Kenya ve Etiyopya, Mısır'ın kuzeyinden güneyine), güneybatı Asya ve kuzeybatı Hindistan'a kadar olan yerlerde kuru alanlarda bulunan yerleşik bir kuştur. LCC Language and Culture Center LCC Language and Culture Center 1961 yılında Milli Eğitim Bakanlığına bağlı olarak kurulmuştur. Tiyatro dışında, Grafik sanatlar, makyaj, cilt bakımı, modelistlik, stilistlik, iç mimari dekorasyon, lisan ve resim gibi branşlarda eğitim vermektedir. Ali UyandÄ±ran Ali Uyandıran (d. 20 Kasım 1946, Bursa), Türk sinema, tiyatro ve dizi oyuncusu. Hukuk Fakültesi mezunu olan Ali Uyandıran, LCC Tiyatro kurslarını bitirdikten sonra, Bakırköy Halkevinde "Hamlet 70" oyunuyla profesyonelliğe adım attı (1970). Dostlar Tiyatrosu gibi topluluklarda çalıştı. "Selamsız Bandosu" filmindeki bando şefi rolüyle çizdiği başarılı karakterden sonra, "Bizimkiler" dizisindeki Almancı ailenin oğlu "Dummkopf Halis" rolüyle zirveye ulaştı. Sanatçı Çasod üyesidir. Ezginin Günlüğü grubunun Ebruli şarkısının klibinde de oynamıştır. Boz kiraz kuşu Boz kiraz kuşu ("Emberiza cineracea"), kiraz kuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından ispinozgiller familyasında sınıflandırılmışdır. Ayrıca boz çinte, kül rengi yelve ve gri kiraz kuşu olarak da adlandırılır. Kuşun boyu 16–17 cm, vücudu ince yapılı ve beyaz kuyruk tüylüdür. Kalın gaga kısmı daha soluk ve az çizgilidir. Sırt grimsi, koyu izler taşır, kanatlara doğru kahverengimsi tonlardadır. Yetişkin erkeğin başı soluk sarı ve bıyık kısmı ve boğaz daha parlak çizgilidir. Türkiye'nin güneyinde yerleşenlerin genellikle alt kısımları sarı, fakat doğudakiler ("E. c. semenowi" formları) grimsidir. Dişiler, kahvemsi-gri üst kısımlı, boğaz beyazımsı renkli ve sadece bıyık bölgeleri sarı çizgilidir. Genç bireylerde düz bir soluk karın kısmı ve çizgili göğüs bulunur. Kuşlar genellikle tohumlarla beslenirler. Yavrularını beslerken diğer kiraz kuşları gibi böceklerle de yerler. Kuru dağlık yamaçlarda yuvalanır, yuvasına genellikle 3 yumurta bırakır. Şakımaları, sert ve kısık "zru- zru-zru-zru" şeklindedir. Boz kiraz kuşu, Türkiye'nin ve İran'ın güneyinde ve kışları Kızıl deniz çevresinden Afrika'nın kuzeydoğusuna Afrika ve Yemen'e kadar olan bölgelerde bulunur. Bayağı kiraz kuşu Bayağı Kirazkuşu ("Emberiza hortulana"), Kirazkuşugiller (Emberizidae) familyasına ait bir ötücü kuş türü. Günümüzde bazı araştırmacılar tarafından İspinozgiller (Fringillidae) familyasında sınıflandırılmıştır. Ayrıca çinte, bayağı çinte, ortolan, kirazkuşu olarak da adlandırılır. Bu kuşun genel adı Fransızcadır. Kuşun bilimsel adı, Latince'de "hortulanus", "bahçıvan kuşu" anlamına gelir. (Bu kelime de "hortus" kelimesinden türemiştir. "hortus", "bahçe" demektir.) Avrupa ülkelerinin birçoğunda ve Batı Asya'da yerel bir kuştur. Sonbaharda tropikal Afrika'ya göçer ve Nisan sonu ya da Mayıs başında geri döner. Dağılımı üreme alanıyla paralellik gösterir ve oldukça yereldir. Bunun için de türün dağılımının saptanması oldukça zordur. Fransa'da bağları tercih ettiği söylenmektedir. Fakat kesinlikle asmalardan beslenmez. Ve diğer ülkelerde de eşit olarak üzüm bağlarında bulunup bulunmadığı meçhuldür. İskandinavya'nın kuzey uçlarına ve Kutup Dairesi'nin ötesine kadar uzanır. Mısır tarlalarına ve komşu tarlalara dadanır. Britanya Adaları'nda ilkbaharda ve özellikle sonbaharda nadir görünür. Bayağı Kirazkuşu 16 cm uzunluğunda ve 20-25 g ağırlığındadır. Görünüş ve alışkanlık olarak Sarı Kirazkuşu'na çok benzer. Fakat tür olarak parlak renklerden yoksundur; örneğin Bayağı Kirazkuşu'nun kafası parlak sarı yerine yeşilimsi gridir. Erkeğin oldukça tekdüze şarkısı Sarı Kirazkuşu'nunkine benzer. Bayağı kirazkuşu yuvaları yerde ya da yere yakın yerlerde bulunur. Birçok kirazkuşunda olduğu gibi yumurtalarda nadiren çizgili işaretler görülür. Doğal rejimini tohumlar oluşturur. Fakat yavrularını beslerken kanatlı böcekler ve diğer böcekleri de yer. Bu türün sayısı en az on Avrupa ülkesinde azalmaktadır. Buna rağmen türün toplam popülasyonu 400,000-600,000 çift olarak tahmin edilmektedir. Fransa'da 1960-1980 yılları arasında 17 bölümde yok olmuşlar, diğer 7 bölümdeyse sayıları oldukça azalmıştır. 1992 yılındaki tahmini Fransa popülasyonu 15,000 çifttir. Bu hızlı gerilemenin nedenleri doğal ortamlarının tahrip edilmesi, yuvalama alanlarının azalması ve tarım arazilerindeki değişiklikler olarak gösterilmektedir. Avcılık (özellikle Landes bölgesinde) yılda 50,000 kuşun yok olmasının sorumlusudur. (Bu sayı Almanya, Belçika ve Hollanda'nın Bayağı Kirazkuşu popülasyonunun 10 katıdır.) Bu tür Avrupa'da korunan türler arasındadır ve Fransa'da satışı yasadışıdır. Fakat Gaskonya bölgesinde yaz sonunda semirdiği zaman hala yakalanmaktadır. Bu uygulama politik olarak hassastır ve en önemli sebeplerinden biri de "Avcılar ve Balıkçılar" gibi grupların yöresel başarılarıdır. Eylül 2007'de Fransız hükûmeti en sonunda türün zorlayıcı kanunlarla korunmasının ve bu kanunların 8 yıl süresince kanun kitaplarında yer almasının planlandığını duyurdu. Işık Yenersu Işık Yenersu Türk, sinema ve tiyatro oyuncusu, seslendirme sanatçısı. 19 Mart 1942 yılında Zonguldak iline bağlı Çaycuma ilçesinde doğmuştur. Ankara Devlet Konservatuvarı Tiyatro bölümü mezunu olan sanatçı öğrenciyken, Cüneyt Gökçer'in yönettiği "Anna Frank'ın Hatıra Defteri"nde Anna'yı, Mahir Canova'nın yönettiği Antigone'da Antigone'u oynayarak dikkat çekti. Tiyatro bölümünü bitirince Devlet Tiyatroları Genel Müdürlüğü kadrosuna girdi. Metin Erksan'ın "Suçlular Aramızda" filminde yönetmen asistanlığı yaptı. Daha sonra Ali Poyrazoğlu tiyatrosuna geçen Yenersu, o süreçte Yılmaz Güney'in oyunculuk önerisini reddedip asistanlığını yaptı. 1983 - 1984 yıllarında Ankara Sanat Tiyatrosu'nda Rutkay Aziz ile birlikte "Güneyli Bayan" da oynadı. Dostlar Tiyatrosu'nda çalıştı. Çok sayıda seslendirme yaptı. "Her yıl verilen Yaşamı Boyunca Tiyatro Dalında Başarılı Çizgisini Sürdürmüş Tiyatro Sanatçısı 2004 Nisa Serezli Aşkıner Özel Ödülünü aldı." Sanat yaşamının anlatıldığı "Işık Yenersu: Tiyatronun Narin, Çetin Divası" adlı bir belgesel yapılmıştır. Mehmet Cansun Hepşen Mehmet Cansun, (d. 1947, İstanbul) 1958'de Galatasaray Lisesine başladı. Bu okulu 1967'de bitirdi. Mesleği Reklam ve Gıda Sektörü Yönetim Kurulu Başkanlığıdır. Mehmet Cansun