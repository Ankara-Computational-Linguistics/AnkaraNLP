mezun olmuştur. İçişleri Bakanlığı Mahalli İdareler Genel Müdürlüğü'nde memurluk yapmış, 1975 yılında Danıştay yardımcısı unvanıyla mesleğe başlamıştır. 14 Mayıs 1981'de görev unvanı Danıştay Tetkik Hakimi olarak değişmiştir. Zonguldak İdare Mahkemesi Üyeliği ve Danıştay Tetkik Hakimliği yapmıştır. 1990 yılında Danıştay Kıdemli Tetkik Hakimi olmuş ve 2000 yılında Danıştay üyesi olmuş, 2002-2007 yıllarında Yüksek Seçim Kurulu üyeliği görevinde bulunmuş, 2007 yılında Danıştay 10. daire başkanlığına ve 2015 yılında Danıştay Başsavcılığına seçilmiş, 27 Ekim 2015 tarihinde yaş haddinden emekli olmuştur. Evli ve bir çocukludur. 17-25 Aralık yolsuzluk ve rüşvet operasyonları ardından Aralık 2013'te Hükûmet tarafından yapılan Adli Kolluk Yönetmeliği'nin, başvuru ardından, başkanlığındaki Danıştay 10. dairesi yetki aşımı gerekçesiyle ivedilikle yürütmesini durdurmuştur. Ayrıca Danıştay’daki rutin uygulamanın aksine Daire Başkanı Mehmet Rıza Ünlüçay, davayı tetkik hakimine vermeyip dosyayı bizzat kendisi incelemiştir. Romanya TatarcasÄ± Romanya Tatarcası (kendilerince "Tatarca; Nogayca; Tatça"; ), Romanya'da Dobruca bölgesinde yaşayan Romanya Tatarları tarafından konuşulan Kıpçak ve Oğuz grubundan Kırım Tatarcasının bir lehçesidir. 3 ana varyantÄ± bulunur: Airties AirTies, 2004 yılında İTÜ Maslak Kampüsü KOSGEB kapsamında kablosuz bilgisayar ağ cihazları üzerine ar-ge çalışmalarına başlamış bir teknoloji şirketidir. 2013 yılı Mart ayı itibarıyla Dünya üzerinde 8.000.000'dan fazla DSL modem, ağ geçidi, IPTV cihazı kurulumuna ulaşmıştır. Dünya üzerindeki belli başlı önemli kurulumları: Ian Thorpe Ian James Thorpe (d. 13 Ekim 1982), Avustralyalı yüzücü. Ana olarak serbest yüzmede yarışan Thorpe, sırtüstü ve bireysel karışıkta da mücadele etmektedir. Toplam beş olimpiyat altın madalyası kazanan sporcu, bu alandaki en başarılı Avustralyalıdır. 2000 Yaz Olimpiyatları'nda üç altın ve iki gümüş madalya ile en başarılı isim olmuştur. 2001 Dünya Su Sporları Şampiyonası'nda ise altı altın madalya kazanan Thorpe, tek bir şampiyonada bu performansı gösterebilen ilk isim olmuştur. Thorpe, Ken Thorpe ve Margaret Thorpe’un tek oğlu olarak 13 Ekim 1982’de Avustralya’nın Sidney kentinde dünyaya geldi. Doğduğunda 4,1 kg ağırlığında ve 59 cm boyunda olan Thorpe’un sporcu bir ailesi vardı. Babası kriket sporunda Junior seviyesinde gelecek vadeden bir sporcuydu ve Bankstown Kriket Klubü’nde oynuyordu. Annesi de Bankstown’da netbol oyuncusuydu. Kız kardeşi Christina’nın bileğinden yaralandığı bir kazanın ardından doktorların yüzmesini önermesiyle 5 yaşındaki Ian Thorpe’da onunla birlikte Padstow Yüzme Havuzu’nda yüzme dersleri almaya başladı. Küçükken klora alerjisi nedeniyle bir süre kenara çekilen Thorpe, 7 yaşındayken katıldığı ilk yarışmasına kadar yüzmedi. Kafası suyun dışında yüzmesine rağmen okul festivalindeki bu yarışmada hızı ve vücudu sayesinde birinci oldu. Bir süre sonra alejisini yenen Thorpe, 1994'te Avustralya İlkokullar arası yarışmada da başarı sağladı. Aynı yıl State Age Short Course Championships’de kendi yaş kategorisinde 9 altın madalya kazandı. 1995 yılında East Hills Boys Technology High School’da ortaokul eğitimine başlayan Thorpe, koçunu değiştirerek Doug Frost’un yanında kız kardeşiyle birlikte yüzmeye başladı. Kız kardeşi Atlanta’da yapılan 1995 Pan Pacific Yüzme Şampiyonası’nda yarışması için milli takıma seçilirken, boyu iyice uzayan Ian da ilk National Age Şampiyonası’nda 13 yaşındakilere karşı yarıştı ve 200 metre ile 400 metre serbest dallarda bronz madalya kazandı. Aynı yıl State Age Şampiyonası’nda 10 kategorinin tamamında 1. oldu. 14 yaşındayken Avustralya Milli Takımı’na seçilen Ian Thorpe, takıma giren en genç yüzücü oldu. 1999’da Sidney’de düzenlenen Pan Pacific Şampiyonası’nda, 4 günde 4 altın madalya kazanarak tarih yazdı ve 25 bin dolar tutarında para ödülü kazanan Thorpe, bu parayı "Lifeline" ve "Children’s Cancer Institute of Australia" adlı yardım kuruluşlarına bağışlayarak yardımseverliği ile de kalpleri kazandı. 2001 yılında Japonya’da düzenlenen tekler Dünya Şampiyonası’nda şimdiye kadar en fazla altın madalya kazanan sporcu olan Thorpe, 6 madalyanın 4’ünü dünya rekoru kırarak kazandı. Yine 2001 yılında Avustralya Şampiyonası’nda 40 yıl sonra John Konrads’ın ardından 100 metreden 800 metreye kadar tüm serbest stillerde başarı sağlayan ilk yüzücü oldu. Ülkesinin en verimli sporcularından biri olmasının yanı sıra insanlığı ve yardımseverliğiyle de birçok insanın saygısını kazandı ve dünya çapında şöhrete kavuştu. Birçok uluslararası organizasyonun tanıtımını üstlenen Thorpe Avustralya, Fransa, Çin, Amerika ve Japonya tarafından kendisine verilen birçok ödülün de sahibi oldu. IAAF tarafından 2001 yılı Dünyanın En İyi Sporcusu seçilen Thorpe, 2002’de Foreign Press tarafından Avustralya kültürünün en iyi temsilcisi seçildi ve ayrıca “2002 Australian Face Abroad Award” a layık görüldü. Ian’ın sudaki başarısı olağanüstüden de öteydi. Thorpe, 200 metre karışık stil rekorunu önce 2003 Avustralya Şampiyonası’nda, ardından da Barselona’da düzenlenen 2003 Dünya Şampiyonası’nda kırdı. 22 Dünya rekoru kıran Thorpe, ilk Olimpiyat Oyunlarında 3 altın ve 2 gümüş madalya kazandı ve 2004 Atina Olimpiyat Oyunları’nda 2 altın, 1 gümüş ve 1 bronz madalyayla Avustralya’nın Olimpiyatlardaki en başarılı sporcusu oldu. 11 Dünya Şampiyonluğu ile kırılması zor bir rekoru da elinde bulunduran Thorpe’un 10 Ulusal Şampiyonluğu ve 9 Pan Pacific Şampiyonluğu bulunuyor. 200 metre ve 400 metre serbest dalda dünya rekorlarını elinde tutan yüzücü, 4x200 metrede dünya rekorunu elinde bulunduran takımda yer aldı. Brisbane'deki Avustralya Yüzme Şampiyonası’nın ardından 2007 Dünya Su Sporları Şampiyonası (World Aquatics Championships) seçmeleri öncesinde basında Thorpe’un motivasyonunu kaybettiğine dair haberler çıkmaya başladı. Çok geçmeden 21 Kasım 2006’da Sidney’de bir basın toplantısı düzenleyen Ian Thorpe, yarışlara katılmayı bıraktığını açıkladı. 24 yaşındaki başarılı yüzücü, Avustralya halkına verdikleri destek için teşekkür ederken, göz yaşlarına zorlukla hakim olabildi. Sidney'de yaşamaya devam eden Ian Thorpe, hayır işleriyle uğraşmaya devam ediyor. Japonya'da yürütülen anti-uyuşturucu kampanyası için seçilen Thorpe, aynız amanda da UNICEF ile birlikte çocuklar için bir çalışma yürütüyor. Britanyalı sunucu Michael Parkinson ile 2014 Temmuz'unda yaptığı bir açıklamada eşcinsel olduğunu açıkladı. Romanya TatarlarÄ± Romanya Tatarları (kendilerince "Nogay, Tatar, Tat"; Rumence "Tătarii"), Romanya'da ve Bulgaristan'da Dobruca bölgesinde yaşayan Kıpçak ve Oğuz grubundan Kırım Tatarlarının bir kolu olan Sünni Müslüman Türk halkı. Nevruz geleneği vardır. Lehçe bazında da ayrılan 3 ana grubu bulunur: Asılları Kırımndan göç eden Kırım Tatarlarına dayanır. Dobruca'nın 93 Harbi (1877-1878 Osmanlı-Rus Savaşı) ile Türklerin elinden çıkmasıyla birlikte Rusların baskı ve yıldırma politikalarıyla bunalan Tatarların çoğu Türkiye'ye göçmüştür. 1876-77, 1914-18, 1935-37 yılları arasında yoğunlaşan bu göçlerden arta kalanlar Günümüzde azınlık teşkil ederler. Ayşe Tezel Ayşe Tezel (d. 19 Eylül 1980, Londra), Britanyalı oyuncudur. Babası Türk, annesi ise Yeni Zelandalı olan Ayşe Tezel; 19 Eylül 1980'de, Londra'da doğdu. Üç yaşında bale dersleri almaya başlayan Tezel, sekiz yaşına geldiğinde repertuvar tiyatrosuna yazıldı. 2002'de, Yeni Zelanda dizisi "Shortland Street"in iki bölümünde Melody Goodall karakterini canlandırarak oyunculuk kariyerine başladı. 2005'te, Yeni Zelanda filmi "Meet Me in Miami"de canlandırdığı Annie karakteriyle ilk sinema deneyimini yaşadı. 2006 yapımı "Court of Lonely Royals" ve "Gene-X" filmlerinde ilk kez büyük roller alan Tezel, 2013 yılında "" adlı dizide konuk oyuncu olarak yer aldı. Tefhimu'l Kur'an Tefhimu'l Kur'an (Urduca: تفہيم القرآن‎), İslâm âlimi Ebu'l A'lâ el-Mevdudî tarafından yazılmış altı ciltlik Kur'an-ı Kerim'in çevirisi ve tefsiri. Eser 1942 yılında yazılmaya başlandı ve 1972 yılında tamamlandı. Kitap Urduca olarak yazılmıştır ancak birçok dilde çevirisi mevcuttur. "Tefhim" (تفہيم) kelimesi Arapçada anlamak anlamına gelen "feheme" (فهم) kelimesinden gelen Arapça kökenli Urduca bir kelimedir. Tefhimu'l Kur'an, "Kur'an'ı anlama/anlaşılması" anlamına gelmektedir. Cuma Camii, Prizren Cuma Camii veya Fethiyye-Cuma Camii Kosova’da, Prizren’in Yeni Mahalle semtinde bulunan ve bugün kullanım dışı olan tarihî bir dinî yapıdır. X. yüzyılda kilise olarak kurulup XV. yüzyılda camiye dönüştürülmüştür. XX. yüzyılın ilk yarısından sonra kiliseye dönüştürülmüş; 1999 yılından sonra da kullanım dışı olmuştur. MS. XIII. yüzyılda katedral olarak gelişen yapı hakkında yapılan incelemelerle ve elde edilen bazı buluntular bu mabedin kuruluşunu MS. X. yüzyıl olarak belirtmektedir. Kosova’nın Sırpların egemenliğinde olduğu devirde katedral olarak ismi "Bogorodica Ljeviška"’dır. 1306/7 yılında Kral Stefan Uroš II. Milutin tarafından restore edilmiştir. Bizans İmparatoru II. Basileios tarafından Sırp Ortodoks Kilisesi’nin, 1018 yılında bu kilisede yerleştirildiği farz edilmektedir. Katedral olarak XIV. yüzyılda Stefan Uroš II. Milutin tarafından inşa edilmiştir. Fatih Sultan Mehmed'in Prizren'e geldiği ve bir cuma namazından sonra Prizren'in en büyük Ortodoks kilisesi olan "Sv. Bogorodica"'yı (yani Cuma Camii’ni) camiye dönüştürdüğü anlaşılmaktadır (M. Tahir Efendi, Menakıb, 165-167 beyitler). 1 Haziran 1455 yılında Nobırda kalesinin düşmesinden sonra, Fatih Sultan Mehmed Han üç ay kadar burada kalmıştır. Kosova'nın diğer şehirlerinin fethedilişinden sonra, Prizren'e gelip bu kiliseyi bir cuma namazından sonra camiye dönüştürmüştür. Camiye dönüştürüldüğünde çan kulesi üzerine bir minare ilave edilmiştir. Kitabeden görüldüğü gibi, 1858 (hicri 1275) yılında yapılan bir onarım esnasında eski minare harap ve yıkık olduğu için kilisenin çan kulesi üzerine bir şerefe ilavesi ile minare onarılmıştır. Osmanlı İmparatorluğu’nun 31 Ekim 1912 tarihinde Prizren’den çıkışından sonra camide ibadetler 1918 yılına dek devam etmiştir. O yıldan sonra, I. Dünya Savaşı’ndan sonra, 5 Haziran 1923 tarihinde Osmanlı İmparatorluğu’nun yaptığı bütün ilaveler çıkarılmış, minare yıktırılmıştır. Çan kulesi kubbeyle örtülmüş, üstüne haç ve içine büyük bir çan takılmıştır. Bu dönemde camide imam görevinde Cemil Fluk Efendi’nin babası merhum Feyzullah Fluk bulunmuştur. 1918 yılından sonra, Cuma Camii cemaati bu cami yakınlığında bulunan mahallede bir mescit kurarak, ibadetlerine devam etmiştir. Cemil Efendi’ye göre bu mescit, Cuma Camii’nin devamıydı ve camiden kalan eşyaları alıp bir yer tutarak ibadete orada devam etmişlerdir. Kosova bölgesinin I. Kosova Savaşı ile beraber tam olarak Türk hükmüne bağlanmasıyla beraber Prizren şehrinde yaptırılan Namazgâh ve "Bogorodica Ljeviška" Katedrali’nden camiye dönüştürülen ve Cuma Camii (veya yöre ağzıyla "Cuma Cami") adıyla bugününe gelen bu eski yapı, 1999 sonrasında NATO ve uluslararası güçlerin kontrolundaki Kosova’da 2004 yılında yaşanan iç karışıklıklarda yakılma girişimiyle karşı karşıya kalmıştır. Bu girişimlerde tamamen yakılmaktan kurtulsa da kısmi tahribatlar yaşamıştır. İbadethanenin Prizrenliler ve hatta Kosovalılarca bugün bile “Cuma Camii” olarak bilinmekte, bu şekilde adlandırılmaktadır. Osmanlı belgelerinde bu yapı, “Fatih Sultan Mehmed Han Camii” olarak kayıtlıdır. Bugün kullanıma kapalıdır ve güvenlik güçlerince koruma altına alınmıştır. Kilise olarak da kullanılmamaktadır. 2004 yılında UNESCO, Deçan Manastırı'nı olağanüstü evrensel değeri nedeniyle Dünya Mirası olarak listeledi. İki yıl sonra, üç ayrı dini anıt eklenerek Dünya Mirası alanı genişletildi: İpek Patrikhanesi, Graçaniça Manastırı ve "Meryem Ana Kilisesi" adıyla Cuma Camii. 2006 yılında Dünya Mirası alanı, bölgedeki siyasi istikrarsızlıktan kaynaklanan yönetim ve koruma güçlükleri nedeniyle Tehlike altındaki Dünya Mirasları listesine eklendi. Anthony Ujah Anthony Ujah (d. 14 Ekim 1990, Ugbokolo, Nijerya) Nijeryalı futbolcudur. Ujah futbola beş yaşında başladı ve çeşitli Nijerya kulüplerinin altyapılarında forma giydi. 2008'de FC Abuja takımının seçmelerine girip 100 kişi arasından seçildi. 2008-09 sezonunda bu takımla beraber profesyonel futbol hayatına başladı. 14 Eylül 2008'de ilk Nijerya Premier Ligi maçına çıkan futbolcu, Heartland FC Owerri ile oynanıp 1-1 biten maçta ilk golünü de kaydetmiş oldu. Devre arasında ise yine aynı ligden Warri Wolves takımına transfer oldu. Sezonu dördüncü olarak bitirdiler. Temmuz 2009'da Fegor Ogude ile birlikte Vålerenga takımı ile antrenmanlara çıkmıştı. Transferte sorunlar yaşanınca ise Lillestrøm SK takımı ile bir ay antrenmanlara çıktı. Bu transfer gerçekleşmeyip Nijerya'ya geri dönse de Ocak 2010'daki hazırlık kampına yeniden çağrıldı. Hazırlık kampında iyi bir performans gösterdi. İlk hazırlık maçında Strømmen karşısında gol buldu. İki hazırlık maçında daha gol bulan futbolcu, Lillestorm ile 4 yıllık sözleşme imzaladı. 14 Mart 2010'da Aalesunds FK karşısında ilk maçına çıktı. Bir hafta sonra ise Tromsø IL'e ilk golünü attı. Sezonun son haftası Sandefjord Fotball maçında hat-trick yaptı. Sezon sonunda attığı 14 golle takımının en golcü ismi oldu. 2011 sezonuna çok iyi başlayan futbolcu, sezonun ilk maçında Stabæk'u 7-0 yendikleri maçta 4 gol attı. 19 Haziran 2011'de Lillestorm ile çıktığı son maçta da Strømsgodset karşısında yine 4 gol buldu. Devre arasında takımdan ayrılmasına rağmen 12 maçta attığı 13 golle takımının en golcü ismi olurken, gol krallığında en iyi gol ortalamasına ulaşan futbolcuydu. 2011-12 sezonu öncesi Bundesliga ekibi 1. FSV Mainz 05 takımına 2.300.000 €'ya transfer oldu. 28 Temmuz 2011'de Gaz Metan Medias ile oynanan UEFA Avrupa Ligi ön elemesi, Mainz forması giydiği ilk maç oldu. Ancak maçlar sonunda kupadan elendiler. Bundesliga'nın ilk haftasında kenarda oturtulan futbolcu, ikinci hafta SC Freiburg'u 2-1 yendikleri maçın 85. dakikasında Elkin Soto'nun yerine oyuna girerek ilk Bundesliga maçına çıktı. Ujah, teknik adam Thomas Tuchel'in ilk tercihlerinden biri olamadı. 4 Kasım 2011'de ikinci kez ilk 11'de sahaya çıktığı VfB Stuttgart maçında attığı iki golle maçın yıldızı olurken, ilk Bundesliga gollerini kaydetti. Ancak sezon boyunca başka bir gol kaydedemedi. DFB-Pokal'ın son 16'sında 3. Liga takımı Holstein Kiel'e 2-0 yenilerek elenirlerken, kendi kalesine bir gol kaydetti. 2012-13 sezonuna da Mainz'da başlayıp kupanın ilk turunda 14 dakika forma şansı bulan futbolcu, sadece ilk hafta maçında kadroya girdi ancak forma giyemedi. Başarısız geçen Mainz macerası sonrası, 2012-13 sezonunda transfer döneminin sonlarında 2. Bundesliga ekibi 1. FC Köln'e kiralandı. 17 Eylül 2012'de FC St. Pauli ile oynanan maçında ilk kez Köln forması giydi. 28 Eylül 2012'de Paderborn 07'a sezonun ilk golünü atarken, Mart 2013'te iki maç üst üste ikişer gol atarak, takımının Bundesliga'ya çıkma mücadelesinde önemli katkıda bulundu. 5 Haziran 2011'de Nijerya U-23'ün Tanzanya ile oynadığı maça çağrılıp ilk kez millî seviyede forma giydi. 2013 Afrika Uluslar Kupası için Nijerya millî futbol takımı kadrosuna çağrılsa da 1. FC Köln kariyerine odaklanmak için daveti geri çevirdi. Gordon B. Hinckley Gordon Bitner Hinckley (23 Haziran 1910 – 27 Ocak 2008), Mormonluk adıyla da bilinen İsa Mesih'in Son Zaman Azizler Kilisesi'nin 15. başkanı. Mormon inanışında Kilise başkanı peygamber kabul edildiğinden Kilise üyelerince peygamber kabul edilir. Başkanlığa geliş tarihi olan 12 Mart 1995'ten ölüm tarihi olan 27 Ocak 2008'e kadar Kilise'ye başkanlık etmiştir. 5 çocuk sahibi olan Hinckley'nin eşi Marjorie Pay 2004 yılında vefat etmiştir. 2 Kasım 2006 tarihinden itibaren Gordon B. Hinckley, daha evvel David O. McKay'in elinde bulunan Kilise'nin en yaşlı başkanı unvanını devralmıştır. Lorenzo Snow Lorenzo Snow (d. 3 Nisan 1814 - ö. 10 Ekim 1901) İsa Mesih'in Son Zaman Azizler Kilisesi'nin 1898 yılından ölümüne kadar başkanlık yapmış 5. başkanıdır. Snow Mormonların 19. yüzyıldaki son lideridir. Baptist bir aileden gelen Snow'un ilk olarak annesi ve ardından ablası Eliza Roxcy Snow Kilise'ye katılmıştır. Ardından Haziran 1836'da dönemin 12 Havariler Kurulu'ndan olan John F. Boynton tarafından vaftiz edilmiştir. Joseph Smith'in ölümünün ertesinde meydana gelen çekişmeler ve yaşanan bölünme esnasında Snow, Brigham Young'ın başkanlığındaki İsa Mesih'in Son Zaman Azizler Kilisesi'nde 12 Havariler Kurulu'na getirilmiştir. 1845 yılında ise Nauvoo Tapınağı'nın yapımındaki çalışmalara doğrudan müdahil olmuştur. Mormonlar arasında çok yaygın olan bir şiir, Lorenzo Snow'a aittir. Bu şiir günümüzde halen dinsel arenada çeşitli tartışmalara neden olmaktadır. Lorenzo Snow, İsa Mesih'in Son Zaman Azizler Kilisesi tarafından çekilen "The Windows of Heaven" isimli filmde Francis L. Urry tarafından canlandırılmıştır. Snow, 1901 yılında Salt Lake City, Utah'da zatürreden ötürü yaşamını yitirmiştir. Kırmanç Kırmanç ya da Kırmanc şu anlamlara gelebilir: Kırmançlar Kırmançlar ya da Kuzey Zazaları ("Kendi deyimleriyle; Kırmanc"), Türkiye'nin iç doğusunda daha çok Tunceli ve Erzincan çevresinde Kırmanciye olarak da adlandırılan bölgede yaşayan Alevi Zazaların kendilerine verdikleri isimdir. Kırmançça konuşan nüfus 140.000 kişidir. Richard Chamberlain George Richard Chamberlain (d. "31 Mart 1934"), Amerikalı oyuncu ve şarkıcı. 1961-66 arası rol aldığı televizyon dizisi "Geçmişi Olmayan Adam" 'daki "Dr. Kildare" karakteriyle Altın Küre ödülü kazanmıştır. Yine Türkiye'de TRT kanalında yayınlanan bir dönem fenomen olmış televizyon dizileri "Adadaki Doktor" ve "Shogun" ile beğeni kazanmıştır. Serebral hemisfer Serebral hemisfer, beyin hemisferi veya beyin yarımküresi omurgalılarda beynin medyan düzlemi (medial longitudinal fissür) tarafından iki parçaya ayrılan her iki bölgesine verilen isimdir. Beyin böylece sol ve sağ serebral hemisferler olarak ikiye bölünmüş olarak tarif edilebilir. Bu hemisferler serebral korteksi oluşturan gri cevher adı verilen bir dış tabakaya ve beyaz madde tarafından oluşan bir iç tabakaya sahiptir. Eteneliler grubundaki memelilerde, yani plasentalı memelilerde (ancak Eteneliler grubunda olmayan memelilerde ya da diğer omurgalılarda yoktur), hemisferler korpus kallosum adı verilen çok büyük bir sinir lifi paketi ile birbirleriyle bağlantılıdır. Küçük komissürler denen bağlantılar da her iki hemisfer arası bağlantıda kullanılırlar. Ön komissür, arka komissür ve hipokampal komissür hem eteneliler hem de diğer omurgalılarda mevcuttur. Bu komissürler iki hemisfer arasında bilgi aktarımı yoluyla lokalize fonksiyonları koordine ederler. Hemisferler birbirlerinin ayna görüntüleri gibidirler. Makroskopik olarak hemisferler arasında sadece ince farklılıklar (örn. Yakovlevian torku) görülür. Mikroskobik düzeyde ise; mimari, hücre tipleri, nörotransmitter ve reseptör alt tipleri her iki hemisfer arasında belirgin olarak asimetriktir. Bu hemisferik dağılım farklılıkları aynı tür içinde bireyden bireye değişebildiği gibi insanların davranışlarına da etki etmektedir. Bu tabloda fonksiyon bakımından geniş farklılıklara sahip beyin hemisferleri arasında hesaplama ve dil bakımından farklılıklar gösterildi. Villa Epecuén Villa Epecuén, Arjantin'in başkenti Buenos Aires'in güneyinde 'boğulmuş kasaba' olarak tanınan yer. Kasım 1985’te aşırı yağışlar nedeniyle kasabanın kıyısına kurulu olan lagünün taşmasıyla bütün kasaba 10 metre yüksekliğindeki suların altında kaldı. Taşma yaşanmadan hemen önce 1500 kişilik nüfus değerli eşyalarını alıp kaçacak vakit bulmuştur. Fumarik asit Fumarik asit ya da trans-butenedioik asit, kimyasal formülü HO2CCH = CHCO2H olan kimyasal bir bileşiktir. Bu beyaz kristalli bileşik iki adet izomerik doymamış dikarboksilik asitten birisidir, diğeri maleik asittir. Fumarik asitte, karboksilik asit grupları trans (E) formunda iken maleik asitte cis (Z) formundadır. Fumarik asit meyve tadı veren bir aromaya sahiptir. Tuzları ve esterleri fumaratlar olarak bilinir. Dimetil fumaratın multipl skleroz hastalığında özürlülük ilerlemesini anlamlı olarak azalttığı bulunmuştur. Fumarik asit şahtere otu (" Fumaria officinalis"), bolete mantarları (özellikle" Boletus fomentarius var. Psödo-igniarius"), likenler ve İzlanda yosununda bulunur. Fumarat hücrelerin gıdalardan gelen enerjiyi adenozin trifosfat (ATP) formunda depolamak için kullandığı sitrik asit döngüsünün ara ürünlerinde birisidir. Burada süksinatın süksinat dehidrogenaz enzimi yardımıyla oksidasyonu sonucu oluşur. Fumarat sonra fumaraz enzimi ile malata dönüştürülür. Fumarat aynı zamanda üre döngüsünün bir ürünüdür. Bitmeyen Şarkı (dizi) Bitmeyen Şarkı, başrollerini Bülent İnal ve Bergüzar Korel'in paylaştığı atv'nin 2010 yapımı aşk ve drama dizisidir. İpek Üniversitesi İpek Üniversitesi, Koza İpek Eğitim Sağlık Hizmet Yardım Vakfı tarafından 2011 yılında Ankara'da kurulmuş bir vakıf üniversitesidir. Üniversitenin kurulmasına ilişkin karar 03. 03. 2011 tarih ve 27863 sayılı resmî gazetede yayınlanmıştır. Türkiye'nin ilk ve tek sanat ve sosyal bilimler üniversitesi olma özelliğini taşımaktadır. 2013-2014 akademik yılında ilk öğrencilerini almıştır. Kurucu rektörü Prof. Dr. Ali Fuat Bilkan'dır. Kampüsü, Turan Güneş Bulvarı 648. Cadde, 651. Sokak No: 4, 06550 Oran, Çankaya / Ankara adresinde bulunmaktadır. Kampüsün 2013 yılında tamamlanması planlanmaktadır. Kampüs, şehir kampüsü tarzında neoklasik mimariyle inşa edilmektedir. Bilkan, üniversiteyi "Özel sektörün şimdiye kadar sosyal bilimler alanına yaptığı en büyük yatırım" şeklinde tanımlamaktadır. Üniversite kampusu, inşaatı bittiği zaman yirmi dört saat yaşanabilir bir sosyal ve kültürel alana dönüşecektir. Üniversitenin disiplinlerarası çalışmalara ve yabancı dillere ağırlık vermesi, senaryo yazarlığı, moda tasarım, animasyon gibi programları açması dikkat çeken yanlarındandır. 23 Temmuz 2016 tarihinde, Olağanüstü Hal (OHAL) Kapsamında Alınan Tedbirlere İlişkin Kanun Hükmünde Kararname'yle üniversite kapatılmıştır. İpek Üniversitesi Tarih Bölümü, 2013 yılında kurulmuş olup, kurucu başkanı Prof. Dr. Kemal Çiçek'tir. Türk Tarih ve Kültürü hakkında araştırmalar yapmak ve Türklerin başka devlet ve kültürlerle etkileşimi üzerinde araştırmalar yapmayı amaçlamaktadır. Bölümün öğretim dili İngilizcedir. Bölüm kuruluş felsefesi doğrultusunda öğrencilerine geniş bir perspektiften Türk tarihine bakmayı öğretmeyi amaçlamaktadır. Öğrencilerine İngilizce ve Türkçe dışında en az bir yabancı dilde daha yazma, okuma ve konuşabilme yeteneği kazandırmayı amaçlayan Tarih Bölümü, doktora ve yüksek lisans düzeyinde ise Bölge Uzmanı unvanı ile araştırmacılar yetiştirmeyi hedeflemektedir. Tarih Bölümü, Erasmus Bologna vb. Uluslararası Öğrenci değişim programlarına üyedir ve bu sayede uluslararası düzeyde öğrenci değişimleri yapacaktır. İpek Üniversitesi Türk Dili ve Edebiyatı Bölümü, Türk dili ve edebiyatının öğretilmesini ve bu alanda araştırmalar yapılmasını amaçlar. Bölüm, sanat ve sosyal bilimler üniversitesinin tüm imkânlarından faydalanan, disiplinlerarası çalışmalara öncelik veren, en az iki yabancı dili öğrencilere kazandırmayı hedefleyen, Türk dili, kültürü ve edebiyatını araştırmayı, dünyadaki diğer örnekleriyle karşılaştırmayı ve eleştirel çalışmalar yapmayı amaç edinmiş bir bölümdür. Bu anlamda öğrencilerin farklı alanlardan dersler alarak Türk dili ve edebiyatının kendine özgü şartlarını öğrenmesinin, anlama ve araştırma için gerekli donanımları edinmesinin yanında küresel ve karşılaştırmalı bir bakış açısı kazanmaları da teşvik edilmektedir. Bölümün öğrenci odaklı amaçları şunlardır: İpek Üniversitesi İngiliz Dili ve Edebiyatı Bölümü 2013 yılında kurulmuş olup, lisans eğitimine 2013-2014 akademik yılında başlayacaktır. Program İngiliz Edebiyatı ağırlıklı derslerin yanı sıra mitoloji, klasik edebiyat ve batı düşünce sistemine yönelik dersler içermektedir. Ayrıca üniversite ve bölüm kapsamında açılan ve bölüm müfredatının yaklaşık %25’ini oluşturan seçmeli dersler vasıtası ile öğrencilerin hem İngiliz kültürü ve edebiyatının inceliklerine hakim olmaları, hem de bu edinimlerini farklı sosyal disiplinlerdeki bilgileri ile desteklemeleri amaçlanmaktadır. Farklı çerçevelerdeki değişim programları kapsamında da seçkin üniversiteler ile ikili anlaşma çalışmaları sürdürülmektedir. İpek üniversitesinin genel felsefesine uygun olarak öğrencilerin İngilizce dışında en az ikinci bir yabancı dili de iyi düzeyde öğrenmelerine imkân sağlanmaktadır. İngiliz Dili ve Edebiyatı Bölümü 2015-2016 akademik yılında Lisansüstü programlarını başlatacaktır. İpek Üniversitesi İşletme ve Yönetim Bilimleri Fakültesi, İktisat ve İşletme bölümlerinden oluşmaktadır. İşletme ve Yönetim Bilimleri Fakültesi'nin hedefi, dünyanın gelecekteki seçkin yönetici ve sosyal bilimcilerini, zamanın ruhunu algılayıp değişimleri fark edecek bir donanıma sahip kılmaktır. İşletme ve Yönetim Bilimleri Fakültesi, prestijli okullarda doktoralarını tamamlamış öğretim üyesi kadrosuyla, pek çok farklı özelliklere ve ilgi alanlarına sahip öğrencilere ihtiyaç ve hedefleri doğrultusunda, hem sosyal hem de akademik bakımdan mükemmel uluslararası bir eğitim ortamı sunmaktadır. İpek Üniversitesi Animasyon bölümü, teknolojik ürünlerle donatılmış animasyon stüdyoları ile öğrencilere eğitimleri süresince pratik yapabilecekleri bir atölye ortamı sunarken mezuniyet sonrasında da iş olanağı sağlayabilmektedir. Lisans eğitimi boyunca öğrenciler spesifik olarak aşağıdaki konularda çalışmalar gerçekleştirmiş olacaklardır: İpek Üniversitesi Uluslararası İlişkiler Bölümü öğrencilerine şu avantajlar ve imkânları sunmaktadır: İpek Üniversitesi Siyaset Bilimi bölümü öğrencilerine şu avantajlar ve imkânları sunmaktadır: Eğitimde teknolojinin olanaklarından yararlanmak artık kaçınılmazdır ve eğitim alanında son yıllarda yapılan birçok araştırmada belirtildiği gibi teknoloji kullanımı öğretim sistemlerinde önemli yer tutmaktadır. Ders kitapları önemini tam anlamıyla yitirmemekle birlikte özellikle de dijital yerliler olarak adlandırılan bugünün bireyleri için eğitimde yüksek motivasyonu sağlama konusunda yetersiz kalmakta ve tatmin edici olamamaktadır. İnternet Temelli Uzaktan Eğitim ile öğrencilerin ve öğretim elemanlarının yerden zamandan bağımsız çalışma yapabilecekleri çoklu ortam (multimedia) destekli eğitim materyalleri ve sesli-görüntülü iletişim sistemi erişime açılmakta, bu sayede hareketli, etkileyici ve öğrencinin motivasyonunu artırıcı bir eğitim ortamı sağlanabilmektedir. Böylelikle öğretim içeriği animasyon, simülasyon, video ve çarpıcı görseller ile çok daha zengin bir şekilde öğrencilere sunulabilmekte, öğrenilenlerin tekrarı yapılabilmektedir. Uzaktan eğitimle öğrenci kendi hızına göre çalışma yapabilme özgürlüğüne de sahiptir. Yabancı Diller Bölümü, İpek Üniversitesi'nin bütün bölümlerinde İngilizcenin dışında okutulacak ikinci ve üçüncü seçmeli dilleri koordine edecektir. - İpek Üniversitesi, orta vadede İngilizce ve diğer seçmeli dillerin öğretilmesi konusunda “Dil Mükemmeliyet Merkezi” haline getirilecektir. - Diller, mümkün olduğunca Avrupa Ortak Başvuru Metni sınıflamasına göre A1 (A1-1/A1-2), A2 (A2-1/A2-2), B1 (B1-1/B1-2), B2 (B2-1/B2-2), C1, C2, D1, D2 şeklinde okutulacaktır. - Öğrenciler Hazırlıktan itibaren, seçmeli dillerden birini ya da birkaçını alabileceklerdir. Hedef, mezun olan öğrenciye YDS ya da eş değeri sınavlardan 70/100 puan aldırmaktır. Üniversitemizin eğitim ortamında şu diller kademeli olarak devreye sokulmak suretiyle, ilgili dili anadili olarak konuşan öğretim elemanları tarafından öğretilecektir: Almanca, Arapça, Çince, Farsça, Fransızca, İspanyolca, İtalyanca, Japonca, Rusça, Ermenice, Hintçe, İbranice, Sırpça, Kore Dili, Macarca, Portekizce, Urduca, Bulgarca, Swahili Dili. İpek Üniversitesi, 15 Temmuz 2016'da gerçekleştirilen askerî darbe girişimi sonrasında kararlaştırılan 667 Sayılı Kanun Hükmünde Kararname doğrultusunda, "milli güvenliğe tehdit oluşturduğu tespit edilen Fethullahçı Terör Örgütüne (FETÖ/PDY) aidiyeti, iltisakı veya irtibatı belirlenen" kurumlar arasında yer aldığı gerekçesiyle kapatıldı. Öğrencilerinin Ankara Sosyal Bilimler Üniversitesi'ne yerleştirilmesine karar verildi. 14 Haziran 2017'de yerine Ankara Müzik ve Güzel Sanatlar Üniversitesi kurulmuştur. Omar Anguiano Omar Xavier Anguiano (d. 20 Mayıs 1981, Kaliforniya), Amerikalı oyuncu. Öğrencilik yıllarında tiyatro eğitimi almıştır. 1998 yılında oyunculuğa adım atmış 2000 yapımı romantik-dram filmi Amerikalı oyuncu Penelope Ann Miller ile başrolü paylaştığı "All-American Girl: The Mary Kay Letourneau Story " filmi ile tanınmıştır, sonraki yıllarda "Dragnet", "The Shield" gibi yapımlarda yardımcı rollerde gözükmüştür. Paralitik demans Paralitik demans, frengi enfeksiyonu nedeniyle oluşan, beyin ve merkezi sinir sistemini etkileyen nöropsikiyatrik bir bozukluktur. Hastalar genellikle ani ve dramatik başlangıçlı psikotik belirtiler ile başvururlar. Bilimsel olarak ilk kez ondokuzuncu yüzyıl civarında belirlenen bir psikiyatrik bozukluktur. Çoğu gelişmiş ülkede nadir görülür. Tanıda, karakteristik gözbebeği reflekslerinde anormallik (Argyll Robertson pupili), kas refleks anormallikleri geliştirme, nöbetler, hafıza bozukluğu (bunama) ve nispeten yaygın nöroserebral bozulma belirtileri görülmesi yardımcıdır ve bilinen diğer psikozlardan ayırt etmede kullanılır. Ä°stasyon Sanat Akademisi İstasyon Sanat Akademisi 1980 yılında yüksek mimar Ömer Ferda Düzenli, ressam Hülya Düzenli tarafından İstanbul Fındıklı'da kurulmuştur. Kurumun görüş ve disiplinleri değerli sanat ve düşünce insanları ressam Nurullah Berk ve ressam Sabri Berkel'in çağdaş eğitim ve kültür kavramları ile oluşturulmuştur. Türkiye'de ilk defa yaygın sanat eğitimini amaçlayan İstasyon Sanat Akademisi, başlangıçta Paris'te bulunan André Lhote ve Fernand Legér atölyelerinde olduğu gibi akademilere alternatif bir eğitim ortamı oluşturmak amacıyla kurulmuştur. Kuruluş yıllarında Heykeltıraş Seyhun Topuz, ressam Tomur Atagök, ressam Gün İrk daha sonraki yıllarda; heykeltıraş Mehmet Şenel, ressam Adnan Çoker, müzik adamı Timur Selçuk bu öğretinin temel taşlarını oluşturmuşlardır. İstasyon Sanat Akademisi’de eğitim alanlarını içermektedir. Türkiye'de ilk kez kurulan ve birçok sanat kurumunun kurulmasına öncülük eden İstasyon Sanat Akademisi’nde amaç; toplumda herkesin sanat kültürünü geliştirmek ve kopya model yerine çağdaş ve özgün tasarım yaratan sanat kavram ve ilkelerini bilen tasarımcılar yetiştirmektedir. Her yaş ve seviyeden dileyen herkesin katılımına açık (hafta içi - hafta sonu) eğitimlere; İstasyon Sanat Akademisi’nde MEB onaylı olarak 2 yıl süreli tam zamanlı okuyan öğrenciler yatay geçişle bir üst sınıfta okumak üzere; Portsmouth Üniversity Faculty of Creative and Cultural Industries bağlı olan School of Art, Design and Media içinde bulunan Moda Tasarım, Grafik Tasarım ve Resim bölümlerine ve School of Architecture içinde yer alan İç Mimarlık bölümüne devam edebilmektedir. Böylelikle 2 Yıl Türkiye'de İstasyon Sanat'ta okuyan öğrenciler, yatay geçişle yurt dışında İngiltere'de 2 yıl daha devam ederek 4 yıllık üniversite mezunu olma şansına sahip olmaktadırlar. İstasyon Sanat Akademisi; İngiltere'deki üniversiteler için geçerli olan uluslararası düzeyde 1 yıl süreli Güzel Sanatlara Hazırlık Eğitimi vermesi nedeniyle aynı zamanda Foundation College olarak da kabul görmektedir. Fatshe leno la rona Fatshe leno la rona (Türkçe: "Kutsanmış olsun bu asil ülke" ya da: "Bu bizim ülkemiz"), Afrika ülkesi Botsvana Cumhuriyeti'nin ulusal marşıdır. Ülkenin 30 Eylül 1966 tarihinde bağımsızlığını kazanması ile kullanılmaya başlanmıştır. Afrika kıtasındaki birçok ülkede olduğu gibi Botsvana ulusal marşı, sömürge ve koloni döneminde kullandığı İngilizce dilinde değil de, Bantu dil ailesine mensup Setvana dilinde söylenmektedir. Daniel Clark Daniel Clark (d. 16 Eylül 1988, Greenwich), EuroLeague ve Liga ACB'de mücadele eden İspanyol kulübü CB Estudiantes takımında forma giyen İngiliz profesyonel Basketbol'cudur. 2.10 boyunda 95 kg ağırlında olan Clark Pivot pozisyonunda görev alabilmektedir. Anthony Carmona Anthony Thomas Aquinas Carmona (d. 7 Mart 1953), Trinidad ve Tobago Cumhurbaşkanıdır. Trinidad ve Tobago Yargıtayı'nda emekli Yüksek Mahkeme Yargıcı ve Uluslararası Ceza Mahkemesi Hakimi olarak görev yaptı. Santa Flora Devlet İlköğretim Okulu ve San Fernando College'den mezun oldu. Batı Hint Adaları Üniversitesine katıldı ve 1973 ve 1983 yılları arasında Hugh Wooding Hukuk Fakültesinde okudu. 1983 yılında Hugh Wooding Hukuk Fakültesi'nden mezun olduktan sonra, Devlet Müşaviri olarak çalıştı. 1989 yılında, Kıdemli Eyalet Savcısı oldu. 1994 yılından 1999 yılına kadar Başsavcılık'a Müdür Yardımcılığı yaptı. 2001 ile 2004 yıllarından Lahey'deki Eski Yugoslavya Arusha Ruanda Uluslararası Ceza Mahkemesi Savcılığında Temyiz Müşaviri oldu. 2004 yılında Trinidad ve Tobago Yargıtay bir Yüksek Mahkeme Yargıcı olarak atandı. 12 Aralık 2011 tarihinde, Uluslararası Ceza Mahkemesi yargıcı olarak seçildi. Mehmet Şerif Fırat Mehmet Şerif Fırat (d.: 1894/1899, Kasıman (günümüzde Küprücük), Varto – ö.: 1 Temmuz 1949, Kasıman, Varto) Zaza asıllı Türk öğretmen ve yazar. Kendisi Hormekli aşireti mensuplarındandı. "Tanin" gazetesinde yayımlanan "İrtica Yılanı Uyanıyor" başlıklı Varto Mektubu yazdı. Vartolu Alevi Zaza olan Mehmet Şerif Fırat, Zazaların Arap istilası döneminde İranı terk ettiklerini ve zaman içinde Türkçe olan dillerini unuttuklarını belirtmiştir. 1948 yılında yayımlanan "Doğu İlleri ve Varto Tarihi" adlı kitabında Hormekli aşiretinin kökenini Harezmlilere bağladı ve Dersimli aşiretlerinin de Türk olduğunu ileri sürdü. Aynı zamanda Doğu İlleri ve Varto Tarihi adlı kitabında Kürtlerin kökeninin Türklere dayandığını belirtmiştir. 1 Temmuz 1949 tarihinde Kasıman'da amcası Halil Ağa (Kanmaz) tarafından öldürüldü. Kipello Ellados Yunanistan Kupası (Yunanca: Κύπελλο Ελλάδος Ποδοσφαίρου) Yunanistan'da 1931 yılından beri düzenlenen ulusal kupa organizasyonudur. Yunanistan Kupası'nı kazanan takım UEFA Avrupa Ligi'ne katılmaya hak kazanır. Kupayı en fazla Olympiakos (27) kazanmıştır. 1931 yılında başlayan organizasyonun ilk yıllarında giriş isteğe bağlıydı, futbol federasyonu tarafından birbirlerine karşı eşleştirilmiş takımlar vardı. Daha sonra maçlar uzun yıllar iki ayaklı final şeklinde oynandı. 90'lı yıllarda eleme maçları gruplar oluşturularak devam etti. Kupadaki en farklı skor 1959 yılında "Apollon Atina" ve "PAO Neas Melandias" arasındaki maçta görülmüştür. "Apollon Atina" nın 23-0 üstünlüğüyle sona eren maç Yunanistan Kupası'nda ki en farklı skor olarak tarihe geçmiştir. Yıllar içinde kupa çeşitli biçimlerde oynanmıştır. Kura ile belirlenen ilk maç ev sahibi takımın sahasında oynanırdı eğer maçta beraberlik görülürse ikinci maç rakibin sahasında tekrar oynanırdı uzatma dakikaları vardı ama penaltılar yoktu, uzatma dakikalarında da eşitliğin bozulmaması halinde şampiyon kura çekimi veya madeni para atışı sonucunda belirlenirdi. 1969 yılından itibaren penaltı atışları getirilmiş ve günümüze kadar gelmiştir. İlk Tur - Football League 2 (Yunanistan Üçüncü Ligi)'nde "Kuzey" ve "Güney" grubundaki takımlar karşılaşır. Maçlar tek ayak üzerinden yapılır, beraberlik durumunda, ek uzatma ve penaltı atışları uygulanır. İkinci Tur - Football League (Yunanistan) (Yunanistan İkinci Ligi) takımları "Kuzey" ve "Güney" grubunda elemeleri geçen Football League 2 (Yunanistan Üçüncü Ligi) takımlarıyla karşılaşır, maçlar Yunanistan Üçüncü Ligi takımlarının sahasında yapılır, ek uzatma ve penaltı atışları vardır. Üçüncü Tur - Elemeleri geçen 32 takım birbiriyle karşılaşır. Dördüncü Tur - Dördüncü turda Super League (Yunanistan) takımları kademeli olarak alttan gelen takımlarla karşılaşır ve son 16'ya girmeye çalışırlar. Beşinci Tur - Dördüncü turda elemeyi geçen 16 takım karşılaşır, beraberlik durumunda uzatmalar oynanmaz rakip takımın sahasında ikinci maç yapılır. Çeyrek final - Beşinci turda elemeyi geçen 8 takım karşılaşır, ek uzatma ve penaltılar uygulanır. Yarı final - Çeyrek finalde elemeyi geçen 4 takım karşılaşır, ek uzatma ve penaltılar uygulanır. Final - Tek maç üzerinden tarafsız sahada oynanır, ek uzatma ve penaltılar uygulanır. Toplam 6 şehirden 11 kulüp bu organizasyonu kazandı. Umut Gündoğan Umut Gündoğan (d. 12 Haziran 1990, Brüksel), Türk futbolcudur. Boluspor'da oynamaktadır. 70'li yıllarda Belçika'ya göç eden Maden işleri ile uğraşan 3 çocuklu Türk bir ailenin küçük oğlu olarak 6 Aralık 1990 tarihinde Belçika'nın Brüksel şehrine 50 KM uzaklıkta zamanında Faslıların, İtalyanların az da olsa Türklerin göç ettiği bir bölgede dünyaya gelen Umut Gündoğan, küçük yaşlarda faslı arkadaşlarıyla mahalle aralarında oynadığı futbol ile dikkat çekti ve 7 yaşında bu arkadaşlarıyla babası istemese de Seneffe takımına yazıldı. Aynı yıl ülkenin köklü ekiplerinden RSC Anderlecht altyapısında futbola başladı. Altyapı eğitimini burada alan Umut, 1997 yılında ağabeyinin isteğiyle Anderlecht takım seçmelerine katıldı ve gösterdiği performansla bu takıma seçildi. Ancak evine 50-60 KM uzaklıkta olan tesislere gitme zorunluluğu olan Umut, bundan dolayı bu konuda kararsız kaldı. Kulübün benzin parasını biz öderiz demesiyle ise teklifi kabul etti. 10 sene altyapıda oynayan Umut, genelde kendinden yaşça büyük olan 1988 ve 1989'lu lar ile mücadele etti. Çeşitli kategorilerde de altı kere Belçika şampiyonluğu yaşadı. Ülkenin en büyük takımı olarak gösterilen RSC Anderlecht'in rezerv takımında yer almaya başladı. Ancak kadroda Lucas Biglia, Ahmed Hassan, Mbark Boussoufa, Serhat Akın ve Cheik Tioté gibi oyuncuların kadroda bulunması nedeniyle A takımda şans bulamayan oyuncu 2007 yılının Ocak ayında Hollanda'nın ikinci lig ekiplerinden MVV Maastricht'nin yolunu tuttu. Burada çok kısa bir süre forma giyen genç oyuncu, 2007 yılının Ağustos ayında Hollanda'dan bir takım ile anlaşmasına rağmen Süper Lig ekiplerinden Gençlerbirliği'ne bedelsiz olarak transfer oldu. 23 Ağusutos 2007 tarihinde Ankara'ya gelen ve kendisi için imza töreni düzenlenen Umut Gündoğan, basın toplantısında "Bundan sonraki tüm çabamı Gençlerbirliği için harcayacağım. Bu takımda uzun süre forma giyeceğim için mutluyum. Geçen sezon Vestel Manisaspor'dan teklif almıştım, ancak Türkiye'ye gelmeyi hiç istemediğim için bu teklifi kabul etmemiştim. Bu sene de menajerimin beni ikna etmesi neticesinde Gençlerbirliği'ne geldim." ifadelerinde bulunmuştur. Bir dönem Hollanda ve Belçika'da görev yapan Fuat Çapa'nın o dönem kırmızı-siyahlı takımda teknik direktör olmasının bu transferde etkisi olduğu dile getirilirken, Fuat Çapa'nın ligin 5. haftasında takımdan ayrılmasıyla Umut'un kadrodaki statüsü de değişmiştir. Fuat Çapa'nın planlarında gelecek vadeden genç oyuncu olarak yer alan Umut, Gençlerbirliği'nin 5 hoca değiştirdiği sezonda yeni teknik direktörlerin gelmesiyle Gençlerbirliği'nin PAF takımından A takıma çıkamadı. 2007-2008 sezonunda Gençlerbirliği forması altında ilk maçına 1 Eylül 2007'de bir diğer Ankara temsilcisi MKE Ankaragücü karşısında çıktı. Kadrosunda Özkan Karabulut ve Ramazan Köse gibi gelecekte A takıma çıkan oyuncuların dışında birçok yetenekli oyuncunun bulunduğu Gençlerbirliği'nin PAF takımında "10" numaralı formayı sırtına geçirdi ve tüm sezon boyunca PAF Ligi'nde tamamı ilk on birde olmak üzere 25 müsabakaya çıkan Umut Gündoğan, bu karşılaşmalarda rakip fileleri 3 kez havalandırmayı başardı. Bu sezonda ilk golünü ise 9 Aralık 2007'de 35. dakikada atmış ve takımı bu maçı 3-0 kazanmıştır. 2008-2009 sezonuna da Ankara temsilcisinin kadrosunda başlayan genç oyuncu PAF Ligi'nde sadece 2 maçta forma giyerken, zaman zaman da A takımın kadrosunda yer aldı. "10" numaralı formasını Soner Aydoğdu'ya kaptıran Umut, maç tecrübesinin artması amacıyla 2. Lig Klasman ekiplerinden Fethiyespor'a sezon sonuna kadar kiralandı. Buradaki ilk maçına Denizli Büyükşehir Belediyespor karşısında "39" numaralı formasıyla 15 Şubat 2009'da Tolga Altun'un yerine 75. dakikada girerek çıktı. Hamdi Yılmaz'ın çalıştırdığı Fethiyespor'da altı aylık süre içerisinde 6 maçta forma giydi. İstediği süreleri bulamayan ve Gençlerbirliği'nde de kadroda düşünülmeyen Umut, sezon sonunda (2009, Ağustos) sözleşmesini fesh ederek Hollanda 2. Ligi ekiplerinden RBC ile sözleşme imzaladı. Gençlerbirliği'ne kendini aldıran hoca olan Fuat Çapa'nın görev yaptığı Hollanda ekibinde daha fazla süre bulacak olduğunu tahmin eden Umut transferi sonrası yaptığı açıklamada ayrıca gelişimi ve maç tecrübesi açısından da önemli bir fırsat elde edebileceğini söyledi. 2009-2010 sezonuna RBC forması altında başlayan genç orta saha oyuncusu beş maç dışında tamamı ilk on bir olmak üzere 25 lig maçında sahaya çıktı. Bu karşılaşmalarda 3 gol - 2 asistlik performans ortaya koyan Umut Gündoğan, kupada da tek maçta forma giydi ve kariyerinin ilk profesyonel kontratına sahip olduğu sezonu 26 resmi karşılaşma ile tamamlamış oldu. Fuat Çapa'nın sezon başında görevden ayrılmasıyla birlikte 2010-2011 sezonuna RBC forması altında başlayan fakat ligin ilk haftasının ardından 18 Ağustos 2010 tarihinde Belçika ekibi Brussels'e transfer olan Umut, burada sakatlığı sebebiyle uzun süre takımdan ayrı kalmasına rağmen dikkate değer sürelere imza attı. Belçika 2. Ligi olarak kabul edilen organizasyonda 18 resmi karşılaşmada forma giyen ve 2 gol - 2 asistlik bir performans sergileyen oyuncu, sakatlığı sebebiyle belli dönemlerde toplamda 8 hafta forma giyemedi. 2011-2012 sezonuna da Brussels forması altında başlayan orta saha oyuncusu ilk maçına Christophe Nahimana'nın yerine 75.dakikada girdiği ilk hafta maçı olan KV Oostende maçında çıktı. Ligin ikinci haftasında ise ilk hafta son 15 dakikalık gösterdiği olumlu performanstan dolayı KSK Beveren maçında Michel de Wolf tarafından ilk 11'de başlatıldı ve 90 dakika sahada kaldığı müsabakanın sbitmesine saniyeler kala yerini kendisi gibi Türk asıllı olan Hakan Bilgiç'e bıraktı. 3. haftada da ilk 11 başlayan oyuncu bu sefer daha az şans buldu ve maçın 53.dakikasında yerini Samy Houri'ye bıraktı. 4. haftada sakatlığı nedeniyle kadroda bulunmayan Umut, 5. haftada ise takımının Boussu Dour ile karşılaştığı maçın tamamında forma giydi. Bu maçı takımı 3-1 yenise de takımının tek golünün sahibi olan Senegal'li stoper oyuncusu Ablaye Seck'in golünün asistini yaptı. Ancak Umut daha sonra istediği süreleri bulamadı. Bütün sezonda yalnızca 8 maçta forma giyebilen ve bu karşılaşmalarda da 1 asist yapan Umut, kulübünün kendine o ülke için 400.000 Euro gibi yüksek bir rakam belirlemesiyle sezon sonunda sözleşmesini uzatmadı ve takımdan ayrılma kararı aldı. 2012-2013 sezonu öncesinde Salih Uçan'ı Fenerbahçe'ye satan 1. Lig ekiplerinden Bucaspor ile menajer Erman Güraçar ve Brüksel takımının kondisyoneri Veli'nin kulüp hakkında bilgilendirmesiyle iki yıllık sözleşme imzalayan Umut Gündoğan, böylece üç yıl aradan sonra yeniden Türkiye'ye dönmüş oldu. Umut ligin ilk haftasında ilk maçına Konyaspor karşısında çıktı ve 4-3-3 sisteminin gerideki oyuncusu konumunda oynadığı maçta 85 dakika forma giydi. Bu maçtan sonra düzenli olarak bu mevkiide forma giyen Umut, ligin 7. haftasında Bucaspor'un MKE Ankaragücü'nü 5-1 mağlup ettiği karşılaşmada 1 gol atarken 1'de asist yaparak yıldızlaştı. 1 Nisan 2013'te ise 5-5 biten Adana Demirspor maçında çok şık gol atan Umut'un bu golü sezonun en güzel 5 golü arasında gösterildi. Dönemin teknik direktörü Sait Karafırtınalar tarafından takımın önemli isimleri arasında yer alan ve beş maç dışında tamamı ilk on birde olmak üzere 35 maçta forma şansı bulan Umut Gündoğan bu karşılaşmalarda rakip filelere 2 gol bırakırken, arkadaşlarına da 3 kez golden önceki pası veren isim oldu. 2012-13 sezonunda 1. Lig organizasyonunda 32 resmi müsabakaya çıkan ve takımının Süper Lig'e yükselmek için play-off aşamasına katılmasında önemli bir yere sahip olan Umut, yarı final turunda sarı-lacivertli takımın Konyaspor'a elenmesine engel olamadı. Umut kariyerinde ilk kez böylesine düzenli ve istikrarlı bir şekilde forma giymiş, performansıyla takımın önemli isimlerinden birisi olmuş konumdaydı. Ligin ikinci yarısından itibaren, Umut Gündoğan her ne kadar yeni takımında ilk yılını geçirmiş olsa da performansıyla göz doldurdu. Sezon sonunda Kayserispor ve Kayseri Erciyesspor'dan teklif alsa da teklifleri geri çevirdi. 2013-2014 sezonuna da Bucaspor bünyesi altında başlayan Umut Gündoğan takımın değişmez isimlerinden birisi oldu. Genç orta saha oyuncusu 1. Lig'de ilk maçına Kemal Kılıç yönetiminde 18 Ağustos 2013'te Kahramanmaraşspor karşısında çıktı. Bir önceki sezon 4-3-3 sistemi oynayan Bucaspor'da 4-2-3-1 sistemine dönülmesinin ardından zaman zaman Tamandani Nsaliwa zaman zaman ise Taylan Antalyalı ile ortasaha'nın ortasında görev yaptı. Bu sezondaki ilk golünü ise ligin 3. haftasında TKİ Tavşanlı Linyitspor ağlarına yolladı. Türkiye Kupası'nda 2 ve 3. turda dinlendirilmesi için kadroda bulunmayan Umut, Bucaspor'un 4. tur'da Beşiktaş ile eşleşmesinin ardından bu maçta şans buldu. Bu maçta forvet arkası mevkiinde görev yapan Umut, Atilla Yıldrım'ın pası sonrasında 41. dakikada şık bir vuruşla topu Cenk Gönen'in koruduğu kaleye yolladı ve takımını 1-0 öne geçiren golü kaydetti. Bucaspor maç sonucunda 2-1'lik skor ile Beşiktaş'ı elerken Umut gösterdiği performansla Süper Lig ekiplerinin dikkatini çekti. Bir sonraki turda ise Antalyaspor ile eşleşen Bucaspor'da yine maça forvet arkasında 11'de başlayan oyuncu normal süresi 0-0 biten ve Antalyaspor'un uzatmalarda bulduğu gol ile üst tura yükseldiği karşılaşmada 120 dakika sahada kaldı. Umut, 2013-14 sezonunun ilk yarısında 16 resmi karşılaşmanın tamamında ilk on birde görevlendirilirken, 2 kez de Türkiye Kupası'nda forma şansı buldu. Geride kalan 18 haftalık PTT 1.Lig'de bir kez sarı kart cezalısı olduğundan, bir kez de kırmızı kart cezalısı olduğundan dolayı forma giyemeyen Umut, gösterdiği performansın ardından TFF'nin 2013-14 sezonu yürürlüğe koyduğu "PTT 1.Lig Karması" takımına seçildi ve millî takım antrenörleri tarafından izlemeye alındı. 23 yaşındaki orta saha oyuncusu böylece Ocak ayında gerçekleştirilen millî takım seçmelerine katılmış oldu. Umut Gündoğan 2013-14 sezonunda gösterdiği performansla Beşiktaş sportif direktörü Önder Özen'in dikkatini çekti ve Özen'in bu oyuncu için "Çok iyi futbolcu aldık mı, bizde direkt takımda oynar" raporunu verdiği öğrenildi. Ancak kısa bir süre sonra devreye bir diğer İstanbul takımı Galatasaray'nün ayrıca Kayserispor'un da dikkatini çeken oyuncu için Bucaspor kulüp başkanı Hüsnü Kaya; "Galatasaray bize Umut Gündoğan için resmi teklifini yaptı. Teklifleri değerlendiriyoruz. Henüz netleşen bir şey yok." açıklamalarında bulundu. 15 Ocak 2014 günü Galatasaray Kamuyu Aydınlatma Platformu (KAP)'a yaptığı açıklamada; FC Basel'den Endoğan Adili Kayserispor'dan Salih Dursun ve Bucaspor'dan Umut için görüşmelere başlandığını borsaya bildirdi. 17 Ocak 2014'te ise Galatasaray, Umut ile 4,5 yıllık sözleşme imzaladığını açıkladı. Aynı günün akşamı Umut, Galatasaray'nün Antalya kampına katıldı ve takım arkadaşları ve hocası Roberto Mancini ile tanıştı. Umut Gündoğan ilk röportajında ise "Performansımla Galatasaray'a layık olmaya çalışacağım. Anderlecht'te birçok yıldız isimle oynadım. Arkadaşlıklarımız devam ediyor. Belçika'ya gittiğimde görüşüyoruz. Beni birçok kulüp takip ediyordu. Belki de Beşiktaş ile oynadığımız kupa maçıyla bu transferim gerçekleşti. O maç, benim için dönüm maçıydı." ifadelerinde bulundu. Umut 22 Ocak 2014'te oynanacak olan Elazığspor kamp kadrosuna tıpkı Salih Dursun gibi alınmıştır. Umut bu maça "90" numaralı formasıyla Felipe Melo ve Yekta Kurtuluş ile orta saha'da başlamıştır. Bu maçta 80 dakika etkili performans gösteren Umut, 80. dakikada yerini adaşı Umut Bulut'a bıraktı ancak G.Saray bu maçı rakibi Elazığspor'a 1-0 mağlup oldu. Süper Lig'in 2. yarısında ise Gaziantepspor deplasmanında kadroda olan Umut, bu maçta forma şansı bulamadı. 30 Ocak 2014 tarihinde ise Elazığspor ile oynanan kupa maçında kadroda olan Umut, bu maçın sonlarına doğru oyuna girdi ve maçın 85. dakikasında Sabri Sarıoğlu'nun golünün asistini yaptı. Ayrıca bir pozisyonda da Emre Çolak'ın pasıyla kaleci ile karşı karşıya kalan Umut, golü yapamadı. Ancak maçta az sürede verdiği paslar ve top tekniğiyle dikkatleri üstüne çekti. Belçika'ya göç eden Türk bir ailenin küçük oğlu olarak Belçika'da doğan Umut, hem Belçika hem de Türkiye pasaportu olması nedeniyle iki ülkenin de millî takımınıda oynama şansını ilk olarak Belçika'dan yana kullandı. O dönemlerde RSC Anderlecht'in altyapısında bulunan Umut, ilk kez 2004 yılında bu ülkenin U-15 millî takımına çağrıldı. Umut bu takımda Nacer Chadli, Eden Hazard ve Dries Mertens gibi isimlerle forma giydi. Bu takımda çoğu maçta forvet arkası oynayan Gündoğan çoğu maçlarda kendinden 1 yaş küçük Eden Hazard'ı yedek bıraktı. Hazard ise oynadığı maçlarda sağ kanat mevkiinde görev yaptı. Umut'un Türkiye transferinin ardından ise millî takıma çağrılmadı ve formasını ülkenin genç yeteneklerinden Eden Hazard'a bıraktı. Umut Gündoğan 2013-14 sezonunda yaptığı çıkışın ardından ise bir yere yaptığı röportajda "Şimdiye kadar hiç Türkiye millî takımına çağrılmadım. Süper Lig'e çıkmaktan sonra en büyük hayalim millî takıma çağrılmak. Ancak doğru zamanda millî takıma çağrılmalıyım. Sadece 1 kez giyip sonra unutulanlardan olmak istemiyorum. Fiziki ve taktiksel gelişimimi tamamlayıp, komple bir oyuncu olarak Türk futboluna katkı sunmak istiyorum." ifadelerinde bulunmuştur. Bu açıklamaların ardından ise 2013-14 sezonunun devre arasında PTT 1.Lig karmasına seçilen oyuncu, millî takım antrenörleri tarafından PTT 1.Lig'de yer alan 19 takımın 13'ünden oyuncuların bulunduğu karmaya dahil edildi. Mart 2014'te ise kariyerinde ilk kez Slovakya maçı için Türkiye A2 takımının kadrosuna dahil edildi. Umut, orta sahanın ortasında üç farklı pozisyonda da forma giyebiliyor. 2012-13 sezon başında teknik direktör Sait Karafırtınalar tarafından defansın önünde oyun kurucu olarak oynayan 1990 doğumlu orta saha oyuncusu, dönem dönem merkez orta sahada da forma giydi. 2013-14 sezonu ise teknik direktör Kemal Kılıç yönetiminde ilk olarak savunmanın önünde forma giymeye devam ederken, yaşanan teknik direktör değişikliği sonrası göreve gelen Mustafa Bahadır tarafından merkez orta sahada oynamaya başladı. Bucaspor adına atakların organizasyon aşamasında yer alan Umut, 2013-14 sezonunun ilk devresinin sonuna doğru ise ofansif orta saha olarak tek forvet arkasında görev yaptı. Her iki ayağını kullanabilen, ceza sahası çevresinden rakip kaleye sert şutlar atabilen Umut'un en dikkat çeken özelliği ise maç içerisinde gösterdiği tempolu oyunudur. Mücadeleden kaçmayan bir yapıya sahip olan Umut, topla birlikte dikine oldukça süratli bir görüntü sergilerken pas organizasyonu konusunda da takım arkadaşlarına oldukça iyi servisler yapabilmesiyle dikkat çekiyor. Almanya'ya göç etmiş maden işleriyle uğraşmış ve bu işten emekli olmuş bir baba ve annenin çocuğu olarak dünyaya gelen Umut'un, iki ablası ve bir de ağabeyi vardır. Ağabeyi de kendisi gibi Seneffe takımında oynamış ancak futbolu bırakmıştır. Ulusal Kurtuluş Cephesi Ulusal Kurtuluş Cephesi şu anlamlara gelebilir: Hayat Gibi Hayat Gibi, Toygar Işıklı'nın ikinci solo albümü. Oğuz Mataracı Oğuz Mataracı (d. 7 Ağustos 1994, İstanbul), Türk futbolcudur. Süper Lig takımlarından Fenerbahçe de profesyonel olmuştur. Şu an da Antalyaspor'da orta saha mevkisinde oynayan futbolcudur. toplam 2 kez Türkiye U-19 takımında forma giydi. Futbola 2000 yılında Fenerbahçe altyapısında başladı. Fenerbahçe'de 13 yıl çeşitli alt yaş gruplarında forma giydikten sonra, 2011-12 sezonunun ikinci yarısında Fenerbahçe A2 takımı kadrosuna dahil oldu. Bu sezonda 13 maçta forma giydi. 2012-13 sezonunda yine A2 takımı kadrosunda yer aldı ve 35 maçta 4 gol attı. Ayrıca 2012-13 sezonunda 2 kez Türkiye 19 yaş altı millî futbol takımı formasıyla Portekiz karşısında yer aldı. 2013 yılının yaz transfer döneminde Fenerbahçe ile ilk profesyonel sözleşmesini imzaladı. 2013-14 sezonu başında 2. Lig ekiplerinden Turgutlusporla 1 yıllığına kiralık olarak transfer oldu. 2014-2015 sezonunda Avusturya'nın Lask Linz takımına transfer oldu. SM UB-8 SM"UB-8, "UB I" tipinde, Alman İmparatorluğu'na ait bir denizaltı. I. Dünya Savaşı'nda Alman İmparatorluk Donanması'nda hizmet veren "UB-8", 25 Mayıs 1916'da Bulgaristan'a satılmış ve bu tarihten sonra Podvodnik No. 18" (Bulgarca: "Пoдвoдник №18") adıyla anılmaya başlanmıştı. "Podvodnik No. 18", Bulgaristan'ın ilk denizaltısıydı. Abbâsîler devrinde Aleviler Abbâsîler devrinde Alevîler Hicrî 129 / Milâdî 747 yılında Ebû Müslim Horasânî’nin "İmâm İbrahim" tarafından bütün bu kıt’alar ile Irak dâîlerinin fiilen riyasetine tâyin edilmesiyle artık Türkistan’ın tamamı Şîʿa-i Bâtın’îyye adına hazırlanmış oluyordu. Ebû Müslim Horasânî’nin komutasında Emevîler aleyhine başkaldıran ihtilâl fırkalarının çoğunluğunu oluşturan Türkler, Abbâsîler’in kazandıkları başarılarda da en büyük pay sahibi olmuşlardı. Sonunda hilâfet mâkamı Türkler’in sağlamış olduğu destek sayesinde Abbâsîler tarafından ele geçirilmiş oldu. Fakat Şîʿa’nın fedâ ettiği bu kadar canlar, Ehl-i Beyt’e ait bir hakkın elde edilmesi için nehirler gibi akıtılan kanlar ve Ehl-i Beyt nâmına yapılan onca büyük fedâkârlıkların dahi Alevîlerin hilâfeti ele geçirmeleri için yeterli olamaması gönüllerde kapanmaz yaralar açtı. Abbâsîler’in ikinci halifesi olan Hâlife El Mansûr’un Türkler’e karşı takındığı hasmane tavırlar ve bilhassa Ebû Müslim Horasânî’in katli üzerine ihtilâlciler derhal fa’aliyete geçmek suretiyle “Mübeyyize” "(Beyazlar)" fırkasını oluşturdular. Halife Mansûr tarafından Kâbe’nin bir benzeri olarak Bağdat’ta “Kubbe’t-ül Adrâ” adında büyük bir kale inşa edilmiş ve halk Kâbe’ye hacdan menedilmişti. “İmâm Dâr ül-Hicre” adıyla da tanınan İmâm Mâlik’in bir fetvâsıyla, hilâfetin vaktiyle Alevîler arasında “Nefs’üz-Zekiyye” nâmıyla tanınan Hasan bin Ali’nin oğlu Hasan el-Mu’tenâ’nın torunu Muhammed bin ʿAbd Allâh’a ait olduğu tüm Abbâsî aleyhtarı fırkalara duyurulmuştu. Emevîler’in son günlerinde Medine toplantısında hazır bulunan bütün Ehl-i Beyt’in, ve hattâ Abbâsîler’in dahi biatleriyle hilâfeti kabul edilmiş olan Hasan el-Mu’tenâ’nın torunu olan Muhammed bin bin ʿAbd Allâh’ın lehine İmâm-ı Â’zam Ebû Hanîfe Nu’man İbn-i Sâbit te fetvâ vermişti. Bunun üzerine, Abbâsîler tüm şiddetleriyle Alevîler aleyhine harekete geçtiler. H. 145 / M. 763 yılında “Hasan el-Mu’tenâ’nın torunu Muhammed bin ʿAbd Allâh” Medine’de Halife Mansûr’un amcası İsa tarafından öldürüldü. Hemen akabinde olayların kanlı bir biçimde gelişmesi ve Abbâsîler’in gittikçe artan zulmü karşısında, Alevîler yeni bir huruç hareketi başlattılar. Nefs’üz-Zekiyye’nin kardeşi “İbrahim bin ʿAbd Allâh” Ehl-i Beyt nâmına hilafeti ele geçirmek amacıyla İmâm-ı Â’zam Ebû Hanîfe’nin de fetvâsını alarak, Abbâsîler aleyhine kendi hayatına mâl olan başarısız bir isyân girişiminde bulundu. Aynı İmâm-ı Â’zam, H. 121 / M. 739 yılında “Hânedan-ı Alevîyye” mensuplarından "“İmâm Zeyd bin Ali Zeyn el-Âb-ı Dîn”" tarafından Emevî Hâlifesi Hişâm bin Abd’ûl-Melik’in zâlimâne idaresine karşı çıkarılan isyânı da Muhammed’in komuta ettiği Bedir Savaşı’na benzetmiş, ve destek vermekten hiç de çekinmemişti. ayrılmaktalardı. Akabinde verdiği fetvâlar ile sürekli olarak Ehl-i Beyt’e arka çıkan, ve Alevîler’i destekleyen Ebû Hanîfe Nu’man İbn-i Sâbit te Halife Mansûr tarafından katledildi. Bu başarısız huruç hareketinden sonra Alevîler, hilâfet merkezi olan Bağdat’tan uzak Mağrip, Horasan ve Türkistan gibi yerlere kaçtılar. Bütün bu bölgelerde Alevî propagandaları hızla yükseldi. Horasan, hem Şiîlik ve Alevîlik teşkilâtının hem de coğrafî açıdan Orta Asya, İran ve Afganistan’ın bir merkezî konumu durumunda yer almaktaydı. Alevîlerin en serbest fa’aliyetlerde bulundukları bölgelerin başında Türkistan şehirleri başta gelmekteydi. İran ve Irak ihtilâllerinde “Bermekî” Hanedanının oynadığı rôllerden dolayı Süffahi Abbâsî’nin nazarında İranlılar, sanki bir hâlâskâr olarak algılandılar. Bütün devlet memuriyetleri birer birer onlara tahsis edildi. Hâlbuki, bütün inkılâbı filen yürüten ve sonra da kılıçla müdafaa eden Türkler bu gösterdikleri çaba ve hizmetlerine karşılık hiçbir mevki elde edemediler. Fergane ve Şaş Türkleri'nden oluşan Alevî dâîleri aldıkları tesirlerin etkisi altında kalarak farkına varmadan Fars millî kültürünün nüfuz alanının içine düştüler. İranlılarla Türkler’in karşılıklı uygar ilişkilerinin başlangıcı hakkında verilen bilgilere göre İskender ve Selefkiyan devirleri kadar geçmişe uzanan birtakım hâdiselerin arasında Türk kamları ile İran mübidleri Maverâünnehir topraklarında İslâmiyetin bir hayli ilerlediği zamanlarda dahi aynı kudsiyyet ile karşılanmaktaydılar. Diğer taraftan ise, Türkler ve İranlılar Arap mezalimi karşısında “ortak Alevî propagandalarına ihtiyaç gerektiren ihtilâl fikirleri” ile meşgul olmaktaydılar. Yüzyıldan fazla bir süredir devam eden muharebelerin uyandırdığı kin ve husumet, Emevîler’e karşı her iki mağlup olmuş olan Fars ve Tûran akvamını çok haklı bir dâvanın kazanılması uğrunda birleştirmişti. Tam bu sıralarda Merv şehrinde El-Mukannaʿ "(Peçeli)" adında bir yalancı peygamber ortaya çıktı. Fosforlu maddelerle yüzünü parlatan ve ülûhiyet dâvasına kalkışan bu "“peçeli”" kişi, halka Allah’ın da insan suretinde olduğunu söylüyordu. Ebû Müslim Horasânî’nin Abbâsîler tarafından gaddarane bir şekilde kâtli Emevîler aleyhine ihtilâle katılan Horasanlılar ile tüm Maverâünnehir halklarını son derece müteessir etmişti. Abbâsîleri iktidara taşıyan bu müthiş inkılâbı meydana getiren Ebû Müslim Horasânî’ye yine Abbâsîlerin revâ gördükleri bu menfur cinayet karşısında sonsuz nefret duyanlar, El-Mukannaʿ gibi ilâhî kuvvetleri kendinde topladığına inanılan bir başbuğa muhtaçtılar. İşte Mukannaʿ böyle bir ortamda kendisinde gördüğü sonsuz bir kuvvetle ortaya çıktı. “Ebû Müslim Horasânî Muhammed’den efdâldir,” diyordu. Bu fikrin altında Abbâsîlerin Muhammed adına haksız olarak taşımakta oldukları hilâfet tâcının değerini düşürmek ve Arap varlığını sarsmak amacı yatmaktaydı. İhtilâl Irak’ta başladı. Ebû Müslim Horasânî’nin taraftarlarından oluşan “Mübeyyezâ” fırkaları El-Mukannaʿnın komutası altında birleştiler. Hattâ Buhârâ hükümdarı da önemli destek kuvvetleri ile Mukannaʿya yardımcı oldu. Abbâsî Hâlifesi Muhammed el-Mehdî (H. 169, M. 786) Oğuz Türklerinden oluşan kuvvetli bir ordu ile bu isyânı bastırmağa çalıştı. İhtilâlciler, hep geçmişteki İran ruhânîlerinin elbiseleri gibi beyazlar giymişler ve beyaz bayrak altında toplanmışlardı. Bu renk hürriyete, nûra ve hayâta işaret etmekteydi. Abbâsîler’in bayrakları ve kıyâfetleri ise onlara göre efendilik nişânesi ve hâkimiyetin alâmeti olarak algıladıkları siyah renkten oluşmaktaydı. Hâlife Mehdî’nin sevk ettiği kuvvetler “Kiş” kalesini kuşattı. Kalede mahsur kalan Ebû Müslim Horasânî’nin taraftarlarının hepsi teslim olmayı ret ederek intihar ettiler. El-Mukannaʿ ise, katledilmişti. Fakat onun yandaşları efkâr-ı umûmiyeyi kaybetmemek amacı ile yeni bir çare buldular. “El-Mukannaʿ ölmedi ama İsa gibi göğe çekildi,” diyorlardı. Sonunda bu mühim ihtilâli desteklemiş olan Buhârâ hükümdarı da yakalanarak i’dam edildi. Fakat “Beyazlar” fa’aliyetlerini gizliden gizliye devam ettirmekten geri kalmıyorlardı. “Mübeyyize” akideleri sönmüyor, aynı fikir ve maksatları doğuran yeni mezhebe ait gizli oluşumlara da bu i’tikatlar aktarılıyordu. Her şeyde ortaklığı savunan El-Mukannaʿ görünüşte tam bir Mazdekçî idi. Ortaya attığı “Eşitlikçilik Dâvası” halkın üzerinde bir yıldırım etkisi yapmış ve kitleler onun bayrağı altında hürriyete kavuşacaklarına içtenlikle inanmışlardı. İslâm yazarları "Beyazlar" fırkasını dâva itibarı ile Mazdekçîlerle özdeştirdiklerinden onları “Zındik” olarak tanımladılar. Abbâsîler hilafeti ele geçirmeden evvel Horasan Şiîleri ile onlara iltihak etmiş olan Taberistan ve Deylem Alavileri Ebû Müslim Horasânî’nin nüfuzundan çekindikleri için Abbâsîler’in iktidarını kabullenmişlerdi. Daha sonra ise Ebû Müslim Horasânî’nin katli üzerine ayaklanan “Ravendîler”, İslâm Sünniliğini temsil eden Abbâsîler tarafından perişan edildiler. Bunun üzerine “Taberistan ve Deylem Alavîleri” ile bütün Horasanlılar intikam almak maksadıyla birleşerek Abbâsîler’e karşı kin ve husumet beslemeye başladılar. İkinci hicrî yüzyılın ortalarında Deylem’de yeni bir önderin yıldızının parladığı görüldü. Bu, Alevîler’in en mümtaz şahsiyetlerinden Nefs’üz-Zekiyye’nin diğer kardeşi olan “Yahya bin ʿAbd Allâh” idi. H. 176 / M. 793 yılında hilâfetini ilân etti. Dehşetli bir telâşa kapılan Abbâsî Hâlifesi Hârûn er-Reşîd Bermekîler’den Fazl’ı Yahya’nın başlattığı ihtilâli bastırmakla görevlendirdi. Bermekîler ise, Alevîler’e son derece sevgi ve hürmet beslemekte ve Hârûn Reşîd’in Alevîler’e karşı yürütmekte olduğu zulüm ve baskı politikalarına şiddetle muhalefet etmekteydiler. Sonunda Fazl, Hârûn Reşîd ile Yahya’yı barıştırmayı başardı. Bütün Haşimî hanedanının imzalarını taşıyan bir imân-nâme ile “Yahya bin ʿAbd Allâh” serbes bırakıldı. Fakat, daha sonra Hârûn Reşîd sözünde durmayarak Yahya’yı öldürttü. Abbâsîler’in şiddetlenen bu mezâlimi karşısında, Alevîler nerdeyse Emevîler’i arar hale gelmişlerdi. Âli Büveyh’in hüküm sürdüğü Deylem bölgesinin en meşhur dâîsi olan Hasan el-Utruş halkı Abbâsîler aleyhine isyâna teşvik etmekteyken Deylemliler’in Abbâsîler’e karşı duydukları kin ve öfke her geçen gün artmaktaydı. Abbâsîler’in Ehl-i Beyt aleyhine yürüttükleri bu tedhiş siyaseti olumsuz neticeler doğurmuş ve halk kitleler halinde Şiîliğe girmeğe başlamıştı. Bu sıralarda, Abbâsî Halifesi El Emîn’in hilâfet makamına yakışmayan tavırlarından öfkelenen halk kardeşi El Me’mûn’a taraftar oluyorlardı. El Emin’in mağlubiyetiyle sonuçlanan iktidar kavgasından sonra Abbâsî tahtına oturan El Me’mûn hür bir fikirle yetiştirilmişti. Alevîler’in Abbâsî halifelerinden geçmişte sürekli olarak görmüş oldukları gadr ve zulmü telâfi etmeya kalkışan El Me’mûn hulefâ-i Abbâsîyye’nin pek azında bulunan serbestî ve taşıdığı hür fikirleriyle filozoflar ve diğer İmamiye Şiası ile Şîʿa-i Bâtın’îyye mensuplarına karşı sonsuz iltifatlarda bulundu. Bu devirde ilmî nüfuzu ile büyük şöhret kazanan Ebû Câ’fer Tusî’nin fıkıh, tefsir ve bilhassa mukaddes metinlerin te’vili alanında yayınlamış olduğu eserleri muâsır ulemâ arasında hürmetle elden ele dolaşmaktaydı. El Me’mûn’nun hilâfete geçtiğinde, izlediği ılımlı siyasetiyle Horasan’daki Türkler arasında İslâmiyetin yayılmasını teşvik etmeye başladı. Türk dostluğu ile tanınan Esed bin Saman’nın oğulları Maverâünnehir ve Herat yöneticiliklerine atandılar. Bu teşvikkâr fa’aliyetlerin bir semeresi olarak İslâmiyet Oğuz Türkleri arasında sür’atle yayılmaya başladı. Merv şehri civarındaki Oğuzlar’ın tamamı İslâmîyeti kabul ettiler. Bu sırada, Karluklar, Oğuzlar ve Batı Türklerinden birçok kabile Şaş ve Farab’ın çevresindeki bereketli ovalara inmekteydiler. Mezhebî kanaatlerinde daha serbest olan bu halife Alevîler’e karşı da daha müsamahakâr bir tutum sergilemekteydi. Halifenin izlediği bu ılımlı siyâset sayesinde Şîʿa-i Bâtın’îyye dâîleri de Türkistan’ı karış karış dolaşmakta, ve bu yeni mezhebin Türk kabileleri arasında yayılabilmesini kolaylaştırmak amacıyla her türlü dinî eğilimlere uygun bir ortam hazırlamakla uğraşmaktaydılar. Eski Türk ve Moğol inançlarıyla “Şîʿa-i Bâtın’îyye” arasında çok sıkı ilişkiler kuruldu. Hattâ “Râfi bin Leys” isyânında, bütün bu fırkalar ile Şaş, Hocend, Buhârâ, Harezm’deki Dokuz Oğuzlar, Karluklar ve Tibetliler hep birlikte ayaklandılar. Bu çeşit başkaldırmaların, göçebe Oğuzlar arasında Ehl-i Sünnet akidelerinden farklılaşan Bâtınî toplulukların gelişimine büyük katkıları olmuştu. Irak’ta çıkan ihtilâl ile bütün bu bölgelerden Arapların sürülmeleri ve tüm Emevî memurlarına yol verilmesi ve neticede “Hanedan-î Ehl-i Beyt” adına ayaklanarak nihâyetinde Abbâsîler’in hilâfet makâmını ele geçirmelerinde baş rôlü oynayan da yine Türkler olmuştu. Sonunda, bu kadirşinaslığı takdir eden Abbâsî halifeleri Türkler hakkında unutulmaz minnettarlık hisleri duydular. Hattâ Halife Mansûr divândan Arap isminin kaldırılması ve yerine “Türk” yazılmasını emretti. Türkler’i hilâfet makâmına daha sıkı bağlamak için halifeler onların İslâmiyetine çok önem verdiler. Özellikle Harun Reşid’in bir Türk cariyesinden doğan oğlu Halife El Me’mûn bununla başlı başına meşgul oldu. El Me’mûn’nun Horasan valiliği esnasında oralara göç eden Türkmen boylarıyla birçok Oğuz ve Kanıklı Türklerini maiyetine almıştı. Me’mûn’dan sonra hilafete geçen Harun Reşid’in üçüncü oğlu Abbâs El-Mu’tâsım Billâh’ın annesi de Türk’tü. Bu kadın oğluna çok kuvvetli bir milliyet duygusu aşıladı. Türkler’in doğruluğu, fedakârlığı ve temiz yürekliliği bütün Araplar’ca da i’tiraf edilmişti. Kâşgar’da oturan “İlk Han” iktidarının kurucusu Abd’ûl-Kerîm Sâtuk Buğra Han’ın maiyetinden iki yüz bin çadır halkı İslâm olmuştu. H. 346, M. 958 tarihinde Tibet yaylâsında yaşayan Şâmânî Türkler de Arslan bin Kâdir Han’ın yönetimi altına girdi. Arslan bin Kâdir Han’ın İslâma dâvetini kabul eden on bin çadır halkı Müslüman oldu. Artık muhtelif Türk aşîretleri birbirlerini görerek İslâma girmeye başlamışlardı. Türk devletlerinden olan Tolunoğulları, Akşitler, Gazneliler gibi Selçuklular da Abbasiler’in resmi mezhebi olan Sünnilik aleyhinde bir cephe oluşturmaktan kaçındılar. Bu Türk devletlerin hükümdarları “Es-Sultân’ûl-Galib”, En-Nâsır’ed-Dîn”, Es-Sultân’ûl-Kâhir” gibi lâkaplar ile anılıyordu. FatÄ±miler devrinde Aleviler Fâtımîler devrinde Alevîler Hicrî üçüncü asırda Afrika’da devam eden propagandalar neticesinde Fâtımîler’in yayılmaları da daha hızlı ilerlemekteydi. Doğudan batıya doğru durmadan akın eden Alevîler Ehl-i Beyt’in maruz kaldıkları haksızlıkları en feci bir tablo şeklinde tasvir ederek Afrika halkını şiddetli bir Alevîlik yandaşlığıyla Abbâsîler aleyhine teşkilâtlandırıyorlardı. İşte böyle bir ortamda "“Ebû Muhammad Ubeyd Allâh el-Mehdi Billah ibn Razî ʿAbd Allâh”" "Rakkade" kentinde hilâfet ilân ederek "“Benî Merdar”, Cezâyir merkezli “Benî Rüstem Haricî Hanedânlığı” ve “Benî İdris Alevî Hanedânlığı”" hükûmetlerini nihâyete erdirdi. Bu yoğun çalışmalar neticesinde istilâ hudutları da genişleyerek “Delta” kıt’asına kadar dayandı. Sonunda Mısır’ın “Mûiz’ed-Dîn Allâh” tarafından feth edilmesi üzerine "Fâtımîler", olanca güçleriyle Abbâsî Hâlifeliği’nin kaşısına çok kuvvetli bir "“Alevî Devleti”" olarak dikilmeyi başardılar. Hicrî dördüncü asrın ortasında H. 358 / M. 969 tarihinde Kahire kenti inşa edilerek, sadece Şiîliğin eğitim ve öğrenimi maksadıyla meşhur “Ezher Medresesi” kuruldu. Sünnî Ulemâ tedrisattan men’edildiği gibi yeni şehir Kahire de "Fâtımî Payitahtı" olarak seçildi. O asırlarda, "“Doğu İslâm Âlemi”" Bağdat’taki Abbâsîler ve Mısır’daki Fâtımîler olmak üzere iki ayrı merkezin etrafında toplanmışlardı. Batıda ise Suriye Emevîleri’nin çöküşünden sonra hayatta kalmağa muvaffak olabilen “Endülüs Emevîleri” vardı. Bütün bu merkezlerin hepsi de Hilâfet makamını kendilerine mâletmek maksadıyla diğer muhasımlarıyla en kanlı çekişmelere girmekten asla geri kalmıyorlardı. Fâtımîler, Ehl-i Beyt’e olan akrabalıklarından dolayı kendilerinin Hilâfet makamına lâyık olduklarını ileri sürmekteydiler. Abbâsîler’in Sünnî mezhebini redetmekte ve Hânedan-ı Âlevîyye’ye müntesip olduklarını hatırlatacak bir ad ile kendilerini tüm Şîʿa-i Bâtın’îyye’nin mutlak temsilcisi ve Hilâfet makamının da vârisi olarak görmekteydiler. Sünnîliğe aykırı mezhepleri kabullenmiş olan hükûmetlerden Büveyhîler, Rüstemdârlar, Bâvendîler ve tüm Taberistan Alevîleri Fâtımîler’i Hâlife olarak tanımakta, Samânîler, Gazneliler, Selçuklular da Abbâsîler’in Hâlifeliğini kabul etmekteydiler. Fâtımîler’in Mısır’da hükûmet kurmaları üzerine Mısır dâ’îleri Suriye üzerinden uç Anadolu’ya, Horasan’a ve Türkistan’a gelmeye başladılar. Horasan’da oturan büyük dâ’î, Maverâünnehre ve oradan daha esaslı bir teşkilât oluşturabilmek amacıyla Nesef ve Buhârâ’ya geçmişti. “Bâtınîler”, artık Abbâsîler’e karşı en önemli dâ’îlerini Kahire saraylarından ithâl etmeye başlamışlardı. "EbûʿAlî el-Mansûr el-Hâkim bi-EmrʿAllâh" ve "Ebû Tamîm Ma’add el-Mûstensir bil-Lâh" gibi Bâtınîliğin dâ’î a’zâmlık mertebesine ulaşmış olan hâlifeler, bu harekâtın idaresini tüm hassasiyetleriyle ellerinde tutmakta ve en ehliyetli dâ’îlerini Türkistan’a tayin etmekteydiler. Deylem’e Ebâ Hâtim, Nişabur’a Ahmed Nesefî ve Ebû Yakûb Sizcî, Maverâünnehir’e Bendanî, Hindistan’a Ahmed bin Keyyâl (H. 270, M. 884), Endülüs’e İbn-i Meserret (H. 310, M. 923) gibi çok iktidarlı dâîler “Bâtınîlik Teşkilâtını” oluşturmak üzere atanmışlardı. Abbâsî Halifeliği’ne karşı şiddetli bir husumet ve muhalefet beslemekte olan Mısır Fâtımî dâîleri Buhârâ’ya hâkim olan Samânîler’in en yakınları arasına nüfuz ederek Maverâünnehir ve Türkistan valilerinin saraylarına girmeyi başararak Fâtımî halifeleri adına halkı Şîʿa-i Bâtın’îyye mezhebine davet etmeğe başladılar. Maverâünnehre atanan Fâtımî dâîlerinden Muhammed Nesefî’nin çabalarıyla Samânîler’in ikinci hükümdarı olan “Nasr bin Ahmed bin Sâman” Şîʿa-i Bâtın’îyye mezhebine girdi. Ali’nin “İlâh el-Arab” nâmı ile anılmakta olduğu bu bölgede Türkistan hükümdârı ile Âli Saffar’ın müessisi olan Yakûb bin Leys de “Bâtınî-Alevîliği” kabul etmişlerdi. Böylece, Orta Asya’da çok kuvvetli bir “Bâtın’îyye Teşkilâtı” vücuda getirilmiş oldu. Din ve felsefe ilimlerinde büyük şöhret sahibi olan “Muin’ed-Dîn Nâsır-ı Hüsrev”, Tuğrul Selçukî’nin kardeşi Çağrı Bey’in Horasan valiliği esnasında önemli memuriyetlerde bulundu. H. 437, M. 1046 yılında Hicaz’a gitti. H. 440, M. 1049’da Fâtımî halifesi Ebû Tamîm Ma’add el-Mûstensir bil-Lâh’ın emrine girdi. “İmâm-ı Zaman” tarafından Horasan Dâî Â’zamlığına tâyin oldu. Tehame, Yemen, Lehsa Karmatîler’i ile ilişkiler kurdu. Oralarda bir hayli neşriyatta bulunduktan sonra Basra ve İsfahan’a uğrayarak kardeşi Ebû Said ile birlikte Belh’e geldi. Kendisine “Hüccet-î Mûstensir”, “Hüccet-î Horasan” ve “Sâhib-î Cezîre” unvanları verildi. Nâsır Hüsrev’in fa’aliyetlerinden şüphelenen hükümet onu Horasan’dan çıkardı. Uzun seyahatlerden sonra Belh’e oradanda Mazenderan’a gitti. Vardığı yerlerde hep Bedmezheplik ile suçlandı. Bu sebeple kimliğini gizlemek ve deruhte ettiği görevi tehlikesiz ifa edebilmek amacıyla kimi zaman bir tarikât üyesi gibi Ebû’l Hasan Kharakânî zâviyesinde, kimi zaman da İsfahan ve Geylan âlimleriyle hikmet ve felsefeye dair münakaşalara giren bir hâkim olarak tanınmaktaydı. Bedehşan köylerinden Yemlekân’da öldü. “Orta Asya Alevîleri” üzerinde derin izler bırakmış olan Muin’ed-Dîn Nâsır-ı Hüsrev’in mezarı bütün Rusya, İran, Hindistan, Afganistan ve Çin’den akın eden ziyaretçilerle takdis edilmektedir. Nâsır-ı Hüsrev’in yaydığı ve telkin ettiği bâtınî akideler içerdiği onca te’vilâta rağmen nass’ın zâhir hükümlerinin göz ardı edilmesine kesinlikle karşı çıkması ve şer’in amelî tekliflerini kabul etmesi nedeniyle Bâtıni Suriye Nusayrîler’i ile Elemût Bâtınîliği’nden ayrılmaktadır. Bâtınîliğe kendi şahsi kanaatlerini ekleyerek bir hususiyet kazandırmağa çalışan Nâsır-ı Hüsrev, bilumum Bâtınîlerce esas olan te’vil yolunu daha ziyâde tevsi’ ederek o zamana kadar gidilmiş olan yoldan farklılaşan yeni bir çığır açmıştır. Doğu Hurûfîliği’nin bir atlama basamağı konumunda bulunan hurûfun anlamları Nâsır’ın öğretilerinde çok önemli bir yer tutmaktadır. Şîʿa-i Bâtın’îyye’nin Kur'an-ı Kerîm hakkında çıkardığı hükümlerle Hurûf-u Mukattaa’nın izahatına yönelik yapmış olduğu te’vil ve tevcihler hususundaki üstün zekâsını ustaca kullanabilme yeteneği Nâsır-ı Hüsrev’i diğer “Âba-i Bâtınî’yye” arasında çok farklı bir üst seviyeye taşımaktadır. "“Türkistan Bâtınîleri”" ve "“Pamir Alevîleri”" tarafından mezhepte “Düstur-û Amel” olarak bilinen Nâsır-ı Hüsrev’in fıkıh kitabını andıran eseri “Veçh-î Dîn,” günümüzde "Bâtınî Pamir–Alevîliği" i’tikadının ana hatlarını kayıt altında tutabilmiş olan en ciddî belge niteliğindedir. Abbâsîler ordularını Türkler’den oluşturdukları gibi bilâhare Türkler’in üzerinde zalimane bir baskı oluşturmanın olanaksızlığını kabul ettiler. Bundan başka Horasan, Yemen, Mısır, Suriye vilâyetlerine hep Türk valiler atadılar. Bu ülkeler ise, şiîliğin en fazla revaçta olduğu yörelerdi. Fâtımîler’in Mısır’da yerleşmeleri üzerine bu ailenin yanında Türkler, Abbâsîler’den gördükleri ayrıcalıktan çok daha fazlasına mazhar oldular. H. 465 / M. 1073 tarihlerine doğru Fâtımîler’in en önemli memuriyetlerini Türkler işgal ediyordu. Fâtımî Bâtın’îyye dâîlerinin çoğu bu Tûrânîler’in yardımları sayesinde Orta Asya ile kalıcı münasebetler kurabilmekteydiler. EmevÃ®ler devrinde Aleviler Emevîler devrinde Alevîler Muhammed’in komutasındaki Müslüman kuvvetlerin Bedir Savaşı’nda bin kişilik Mekke putperest ordusunun başkumandanı olan Muaviye’nin babası Ebû Süfyân’a karşı kazanmış oldukları zafer büyük itibar kaybına uğrayan "“Emevî”" soyunun hem "“Süfyânî”" hem de "“Mervânî”" kollarını son derece rahatsız etmişti. Ebû Süfyân’nın oğlu Muaviye’nin kardeşi "“Hanzala”" da bu savaşta Ali bin Ebâ Tâlib tarafından öldürülenler arasındaydı. Ayrıca, öldürülen yetmişi aşkın Mekkeli içerisinde yirmi tanesini Ali öldürmüştü. Bedir’de kin ve nefretleri üzerine çeken diğer iki önemli şâhsiyet “Hamza” ile “Ammâr bin Yâsir” idi. Bu üç kıymetli şâhsiyet daha sonra "Bedir putperest ordusu başkumandanı Ebû Süfyan’nın karısı “Hint” ve oğlu “Muaviye”" tarafından öldürülmüşlerdir. Siyâsî hâdiselerin sevk ve tahrikiyle Emevî valilerinin zulmüne katlanamayarak isyân etmek zorunda kalan Türkler, Şîʿa-i Bâtın’îyye dâîleri tarafından büyük bir meserretle karşılandılar. Said bin Amr’ûl Harşî’nin Horasan valiliği döneminde çıkan bir ihtilâl, şiî misyonerler tarafından emsalsiz bir fırsat olarak algılandı. Emevî hazinelerini dolduran haraçların tahsil edilmesi esnasında uygulanan mezâlim nedeniyle Said bin Abdülaziz’in Horasan mütesellimliğinden aşırı derecede mûzdarip olan Türkler, artık ayaklanmaktan başka çare bulamadılar. Bu hâdise üzerine Horasan’a dolan Şîʿa-i Bâtın’îyye dâîleri, halkı Ehl-i Beyt nâmına isyana davete başladılar. Bu hâdiselerden haberdar olan Emevî valisi Türkler aleyhinde şiddetli bir takibat başlattı. Türkler’in Emevîler’e karşı kin ve husumetlerle dolu olduğunu ve yapılan davete sadık kalacaklarına dair tüm samimiyetleri ile söz verdiklerini de öğrendi. Neticede Horasan’a vali olarak tayin edilen “Esad bin ʿAbd Allâh Kisrî”, Şîʿa-i Bâtın’îyye dâîlerini yakalatarak i’dam ettirdi. (H.106, M. 725). Bu sırada tam bir asırdan daha uzun süredir Türkler’in çıkardığı ihtilâl ve isyânlar ile uğraşmakta olan Emevîler de Türkler’e karşı aşırı kin ve garez duyguları beslemekteydiler. Abbâsîler adına hilâfeti ele geçirmeye uğraşan komitenin başkanı olan "Muhammed bin Ali" Horasan’a meşhur dâîlerden Süleyman bin Kesir’i dâvet etti. Türkistan ve Maverâünnehir Türkleri tarafından derin bir samimiyetle benimsenen “Süleyman bin Kesir,” Fergane, Buhâra ve Hazar hükümdarı ile Buğra Han’dan Ehl-i Beyt nâmına biat aldı. Soğud hükümdarı olan “Gorek” ile akit edilen antlaşmada Zerdüşt mâbedlerinde ne kadar mukaddes eşya varsa teslim edilmesi şartı konulmuştu. Bu maddeye dayanarak Buhara ve Semerkand mâbedlerindeki eşyaların tamamı Araplar’a teslim edildi. İslâmiyetin talimatı aleyhine olan ve mukaddes tanınan her şey Araplar tarafından ateşe atılarak imha edildi. Hiçbir Mecûsi’nin silâh taşıma yetkisi bulunmamaktaydı. Uygulanmakta olan bu gibi baskılar nedeniyle Maverâünnehir ve Türkistan şehirleri Emevî hükümetine karşı sonsuz kin ve husumet duyguları ile dolup taşmaktaydı. Nihâyetinde, bu zulme dayanamayan yerli halk Maverâünnehir ve Türkistan şehirlerinde ihtilâller çıkardılar. Bunu duyan Horasan nâibi “Kuteybe bin Müslim” isyânı bastırma ve asayişin sağlanması adına şiddetli tedbirler aldı ve kardeşini bu işe memur tayin etti. Buhara ve Semerkandlılar’ın ellerindeki bütün silâhları toplatarak İslâmı kabul etmeyenleri cizyeye bağladı. Ayrıca Kuteybe Arap ordularında bulunan Suriye Nusayrîler’ini yeni zapt edilen şehirlerdeki evlere yerleştirmeğe başladı. Diğer taraftan da, Emevî valilerinin uyguladığı mezalimler gün geçtikçe artmaktaydı. Bunun üzerine dehşetli ıstıraba düşen Türkler, Araplar’ın ileri sürdüğü ağır şartları kabullenerek antlaşmak zorunda kaldılar. Böylece, zaten Haccâc bin Yûsuf’un uyguladığı mezâlim karşısında sabırları tükenenmiş olan Türkler de İslâmiyet’i kabullenmeğe başladılar. Araplar yeni feth edilen topraklar üzerinde yaşayan halkın arasından eski dinlerini terk ederek İslâma yeni girenleri ibâdete teşvik etmek amacıyla içlerinden Cuma Namazlarına katılanlara Beyt’ûl-Mal-i Müslimîn’den “2”şer dirhem ödeme yapmaktaydılar. Ayrıca ibâdetin Farsça ifâ edilmesine müsaade edildiği gibi, namazda da tercümesine sadık kalınması şartıyla Kur'an-ı Kerîm’in herhangi bir lisanla okunmasına Ulemâ da fetvâ vermişti. Aslında bu İslâmlaşma hâdisesi daha Arap istilâsı vuku bulmadan başlamış, İran ruhânilerinin ve “Dehkan” adı verilen Fârisî yöneticilerinin baskısından usanan Maverâünnehir ahalisi İslâm’ı kendiliğinden kabullenmişlerdi. İslâmiyet’ten önce Tûran’a birçok Nesturî ve Zerdüşt rahipler gelmişler ve kendi inançlarına ait neşriyatta bulunmuşlardı. Din ve mezhebe ait olan ilgilerinde pek zayıf fakat Millî an’anelerine dinî talimlerden daha fazla bağlı olan Türkler, eski Şâmânî dinine benzer akidelere taraftar