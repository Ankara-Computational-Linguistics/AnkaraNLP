çok kullandığı kelime "shikantaza"dır. Bu kelimenin anlamı Türkçeye yaklaşık olarak "tam olarak oturmaktan başka hiçbir şey" şeklinde aktarılabilir. Meditatasyon yapan kişi sadece zihnini düşüncelerden arınık şekilde, belirli bir meditasyon nesnesi de dahil olmak üzere hiçbir şeye bağlamaksızın uyanık bir dikkatle oturur. Dōgen'in öğretileri aşağıda isimleri yer alan bazı önemli talebeleri tarafından aktarılmaya devam etmiştir: Fakat onun ön önemli halefi Sōjiji Tapınağı'nın kurucusu ve Keizan (瑩山; 1268–1325) idi. Siddhartha Gotama'dan (Buddha) kendisine kadar gelen tüm Zen ustaları hakkında bilgi veren "Işığın Aktarımının Kayıdı" (傳光錄 "Denkōroku") adlı eserin yazarı olan Keizan Dogen ile birlikte Japonya'da Soto okulunun kurucuları arasında görülürler. Edil Abe Saperstein Abe M. Saperstein (d. 4 Temmuz 1902 Londra, İngiltere – ö. 15 Mart 1966) daha sonra Harlem Globetrotters olarak ünlenecek Savoy Big Five adlı takımın kurucusu spor adamıdır. Harlem Globetrotters'i anlatan belgesel yapım "6 Decades of Magic" 'e göre takıma Abe Saperstein, Afro-amerikan oyuncuları temsilen "Harlem" ismini vermiş uzun süren turnelerin Dünya turuna benzemesi nedeniyle de "Globetrotters" ismini vermiştir. Shakhbet Shakhabeet Shakhbet Shakhabeet, Lübnanlı şarkıcı Nensi Acram 'ın 6. albümüdür. Albüm çocuklara yönelik olarak düzenlenip 2007 yılında piyasaya sürülmüştür. Edirne Büyük Sinagogu Edirne Büyük Sinagogu, Edirne'de bulunan ve Türkiye'nin en büyük ve Avrupa'nın üçüncü büyük sinagogu olan ibadethane. Geçmişi 1492 yılında Avrupa’daki baskılardan kaçarak Osmanlı İmparatorluğu’na sığınan Seferad cemaatine kadar uzanan ve 1905 yılında çıkan büyük yangında yanan sinagog padişah II.Abdülhamit'in fermanı ile yeniden inşa edilerek 1907 'de Hamursuz Bayramı arifesinde tekrar hizmete girdi. Fransız mimar France Depré, binayı Viyana'daki Leopoldstädter Tempel adlı sinagogdan esinlenerek projelendirdi. 1983 yılına kadar ibadete açık olan sinagog, Yahudilerin Edirne'yi terk etmeleri nedeniyle kullanılmadı ve yıkılmaya yüz tuttu. Sinagogun mülkiyeti 1995 yılında Vakıflar Genel Müdürlüğüne geçti. Sinagog 2010 yılında Vakıflar Genel Müdürlüğünün kararı ile restorasyona alındı ve 26 Mart 2015 tarihinde devlet temsilcileri ve yahudi cemaati fertlerinin katılımıyla yeniden kullanıma açıldı. Açılışta ve açılışı takiben sinagogda yapılan ilk düğünde Sefardik Musevi gelenekleri uyarınca "Anoten" duası edildi. Maftirim Maftirim, İbranicede "sonlandırmalar" anlamına gelen bir kelimedir. Sinagoglarda okunan maftir adlı ilahilerin literatürünü tanımlamak için kullanılır. Yani bu ilahiler, adından da anlaşılacağı gibi, sinagogda yapılan herhangi bir ibadet ya da kutlamanın bitiminde cemaate artık törenin sona erdiğini anlatmak için okunan dualardır. Çoğunluğu İbranice olup, Türk makam sistemine göre şarkı formunda yazılmış olan eserlerdir. Kökenleri 16. yüzyıl'da Osmanlı topraklarında yaşamış olan İsrael ben Moşe Nadjara ile Şelomo ben Mazaltov'un, İbranice duaları Türk Halk ve Şehir Müziğine adapte etme çalışmalarına dayanmaktadır. 17. yüzyıl'da Edirne'de ortaya çıkan bu müzik biçimi yoğun bir biçimde uygulanarak 20. yüzyıl ortalarına kadar gelmiştir. Günümüzdeki maftirim literatürünün yalnızca seksen adetten oluştuğu belirtilmekte, 20. yüzyıl başında ise bu sayının binlerce olduğu ifade edilmektedir. Elhamra Kararnamesi Elhamra Kararnamesi, Kastilya ve Leon Kraliçesi I. Isabel ile Aragon Kralı II. Ferdinand tarafından 31 Mart 1492'de Elhamra Sarayı'nda imzalanarak ilan edilen ve İspanya'da yaşayan Yahudilerin kovulması kararını, gerekçeleriyle birlikte ifade eden belgedir. Bu kararnameye göre Yahudi dinine mensup veya biyolojik olarak Yahudi olan herkes İspanya'yı terk edecek; yanına altın, para vb. ziynet eşyası almayacaktır. Kararnamenin muhataplarına ülkeyi terk etmek için 31 Temmuz tarihine kadar süre tanınmış ve bu süre sonunda da ülkeyi terk etmeyenlerin idam edileceği belirtilmiştir. Bu tarihten bir yıl sonra yine II. Ferdinand'a ait olan Sicilya (1493'te), beş yıl sonra da Portekiz (1497'de) aynı uygulamayı gerçekleştirecektir. İspanya'daki Yahudi varlığı çok eskilere dayanmaktaydı. Buraya gelen ilk Yahudilerin Fenike kolonileri aracılığıyla yerleştiği belirtilir. Vizigot yönetimi altında da Yahudilerin yaşadığı bilinmektedir. 8. yüzyılda Kuzey Afrika'dan gelen Müslüman askerler ve sivil halkla Yahudiler arasında bir gerilim olduğundan fazla söz edilmemektedir. İber Yarımadası'nın tüm topraklarına yayılmış olan Yahudiler, ülkenin İslam İmparatorluğu'na dahil olması sonucunda, Hristiyanlarla birlikte, Zımmi uygulamasına tabi olarak yaşamaya başladılar. Vergilerini verdikleri sürece onları görece serbest bırakan İslam yönetimi, Yahudilerin gerek ticarette gerekse de eğitim ve bilim alanlarında kendilerini geliştirmelerine olanak sağladı. İspanya'nın birçok metropolü, Yahudilerin de katkılarıyla söz konusu alanlarda hızla gelişmeye başladı. Bu durum İspanya'nın Yahudi Dünyası önünde bir cazibe merkezi olmasına yol açtı. Çeşitli ülkelerden buraya Yahudi göçleri gerçekleşirken, süreç içinde İspanya, dünyanın en önemli Yahudi merkezi olma unvanını Babil'in elinden aldı. İslam ordularının saldırısıyla etkinliğini yitiren ve Kuzey İspanya'ya sıkışıp kalan Katolik aristokrasi, zamanla kendini toplamaya başladı ve yine güneye doğru saldırılar düzenledi. İslam yönetiminin zayıflamasına paralel olarak adada ilerleyen yönetim alanı, "Reconquista" adı verilen bir süreçle genişliyordu. Yarımada artık 14. yüzyıl itibarıyla Magripliler'in elinden hemen hemen alınmıştı. Eski toprağını tekrar ele geçiren Katolik otoritelerin ilk icraatlarından biri muhakkak bölgede bulunan Yahudilerin Hristiyanlaştırılması oluyordu, ki bu gelișme de aslında sonradan kovulmaya önemli bir sebep teşkil edecekti. Çünkü bu süreç "Yeni Hristiyanlar" ya da "Konversolar" adı verilen yeni bir grubun ortaya çıkmasını beraberinde getirdi. Konverso, ""Dönüştürülmüş, Dönmüş; Dönme"" anlamlarına gelen bir kelimeydi ve Katolik dinini sonradan kabul eden herkesi tanımlamak için kullanılıyordu. Yahudi kökenli Konversolara "Marrano" ismi takılmıştı. Marrano, ""Domuz"" anlamına geliyordu. Bazı Marranolar yeni dinlerini aynen benimsiyor ve eski inançlarını olduğu gibi bırakıyor, önemli bir kesim ise dışarıda Katolik görünmekle beraber, eski inanç ve pratiklerini gizli gizli devam ettiriyordu. Bu durum bir Kripto-Judaizm'in doğmasına yol açtı. Marranolar çoğunlukla kendi aralarında evleniyorlar, bu da toplum ve idari-dini yetkililer tarafından şüpheyle karşılanıyordu. Bu kesim Kilise içinde de üst düzey örgütlenmelere giremiyordu. Tüm bu çabalara rağmen Yahudiliğin, İslamla beraber, hala etkili bir biçimde varlığını sürdürmesi 14. ve 15. yüzyıl İspanyası'nda şiddetli bir anti-semitizm'in doğmasına yol açtı. 1469'da Kastilya ve Leon Kraliçesi I. İsabel ile Aragon Kralı II. Ferdinand evlendi. Böylece iki büyük gücün birleşmesiyle İspanya'daki İslam aristokrasisinin tasfiye edilmesine yönelik son dönemece girilmiş oldu. Kendi kökenlerinde de Yahudilikten bağlantılar bulunan İsabel tam bir koyu Katolik'ti ve İspanya'nın Katolikleşmesi konusuna büyük önem veriyordu. Eşi Ferdinand'la beraber, kendisine gelen ""Yeni Hristiyanlar'ın gizli Yahudilik faaliyetleri""yle ilgili ihbarları ciddi bir biçimde ele alıyor ve takip ediyordu. 1478'de ""Hristiyan sapkınları bulma ve cezalandırma"" amacıyla İspanyol Engizisyonu'nu kurdu ve başına tam bir Yahudi düşmanı olan Tomás de Torquemada'yı getirdi. 1492'ye kadar geçen süreçte binlerce Yahudi ve Konverso, Engizisyon tarafından mahkûm edilerek yakıldı. İspanya Müslümanları'nın Endülüs'te bulunan son kalesi Beni Ahmer Devleti, bu devletin de başkenti, aynı zamanda büyük bir Yahudi cemaatini de bulunduran Gırnata (günümüzde Granada) idi. Gırnata'nın 2 Ocak 1492'deki düşüşünden üç ay sonra, yönetim bütün Yahudiler ile Konversolar'ı ülkeden çıkarma kararı aldı. Bunu duyan Yahudi otoriteleri hemen harekete geçti. Özellikle bu süreçte en öne çıkan şahsiyetlerden biri İberya'nın son Yahudi büyüklerinden olan Don İzak Abravanel'dir. Aslen Portekizli olan Abravanel İspanya'daki anti-semitizme karşı büyük mücadele vermekteydi. Bunlardan en dikkat çekeni ise Malaga'da dinleri değiştirilmeye zorlanan Yahudileri bazı kaynaklara göre 20; bazı kaynaklara göre de 30,000 İspanyol altını ödeyerek kurtarmasıdır. Abravanel, anlatıldığına göre, kararnamenin iptali için 600,000 duka vermeyi önerdi. Torquemada, buna tereddütle de olsa ılımlı yaklaşan Ferdinand'a Hristiyan (ve de İslam) Mitolojisi'nde yer alan Yahuda'nın İsa'yı para karşılığında ihbar etmesi öyküsünü örnek göstererek; İspanya'da kalabilmek için para teklif eden Yahudilerin yine para karşılığında krallarına ihanet edeceklerini öne sürdü ve böylece kralı, Yahudilerin en son umudu olan bu tekliften de vazgeçirdi. Bunun ardından ferman, 31 Mart 1492'de I. İsabel ve II. Ferdinand tarafından Elhamra Sarayı'nda imzalandı. Kararnamede uygulamanın sebebi Yahudiler'in "iyi Hristiyanları kendi kutsal inançlarından döndürmeye çalışmaları" olarak belirtiliyordu. Bütün Yahudiler hangi yaş ve cinsiyetten gelirse gelsin buna uymaya zorunlu kılındı. Yanlarına altın ya da gümüş eşyalar almaları yasaktı. Ülkeyi terk etmeleri için tanınan süre dört aydı. Bu sürenin dolmasına rağmen ülkede kalanlar olursa idam edileceklerdi. Aynı şey Yahudiler'i evlerinde saklayanlar için de geçerli olacaktı. Kararnameyle ilgili ilginç bir rastlantı da, İspanya'dan son çıkış tarihi olan 31 Temmuz'un Yahudilerin matem ve oruç günü olarak kabul ettikleri Tişa beAv'a denk gelmesiydi. Tişa beAv, Kudüs'te bulunan Beth Amikdaş'ın MÖ 580 ile MS 70'deki yıkılışının tarihiydi. Kararnamenin ilanının ardından Yahudiler hızla Kuzey Afrika'ya, özellikle de Magrip'e geçmeye başladılar. Önemli bir kesim de Portekiz'e geçerken, Hollanda ve İngiltere'ye yönelenler oldu. İskandinavya'ya gidenler de vardı. Osmanlı İmparatorluğu'ndan ise Yahudiler'e iş ve vatandaşlık hakkı tanındığı haberi gelmişti ama Osmanlı İmparatorluğu uzaktı. Buna karşın özellikle elit diplomat, zanaatkar, tüccar, bilim insanları ve din bilginlerinin başını çektiği sayıca önemli bir ekip Osmanlı İmparatorluğu'na yöneldi. Portekiz'e geçenler önlerindeki beş yıl içinde daha acı süreçlerle karşılaşırken, Kuzey Afrika'ya geçen birçok kafile çöllerde vahşi hayvanlar ya da doğal koşullar dolayısıyla vefat etti. Hollanda, İngiltere ve Osmanlı İmparatorluğu'na gidebilenler ise en şanslılardı. Süreç içinde yaklaşık 200,000 kişi İspanya'yı terketti. Bir yıl sonra da 1493'de II. Ferdinand'a ait olan Sicilya topraklarından yaklaşık 30,000 kişi atıldı. Yahudiler'in İspanya'dan kovulması deneyimini 1497'de de Portekiz geçirdi. Portekiz Kralı I. Manuel, 5 Aralık'ta yayınladığı kararnameyle; Yahudiler'e dinlerini değiştirme ile ülkeyi terk etme arasında bir seçim yapmalarını emretti. Dinini bırakmak istemeyen ve can güvenliğinden endişe duyan birçok Yahudi ikinci şıkkı tercih etti. Böylece XII. yüzyılda İngiltere'nin başlattığı, XIII. yüzyılda da Fransa'nın devam ettirdiği Batı Avrupa'nın Yahudiler'den temizlenme süreci büyük ölçüde tamamlanmış oldu. Portekiz'i İspanya'dan ayıran bir özellik de aynı yıl bütün Müslümanları da ülkeden kovması oldu. Kararnamenin ilan edildiği yıl olan 1492'de, yine I. İsabel'in finansmanıyla batıya doğru giderek Hindistan yolunu arayan Kristof Kolomb, Amerika'yı keşfetti. Avrupa'dan bu yeni kıtaya göçler başladı. Hollanda ve İngiltere'ye geçen Yahudiler arasından bir kesim de bu göç dalgasına katılacak ve kıtadaki ilk Yahudi cemaatleri Sefaradlar, yani İspanyol ve Portekiz asıllı Yahudiler, tarafından başlatılacaktı. Elhamra Kararnamesi'yle Yahudiler'in İspanya'dan kovuluşu sürecinde Müslümanlar'ın durumuna nasıl bir bakış açısı getirileceği konusu her zaman bir sorunsal olarak ortaya çıkmaktadır. Sanal ya da reel ortamlarda bu konuda yapılan çalışmalarda, en çok rastlanılan ifadelerden biri ""İspanya'nın 1492'de Yahudileri ve Müslümanları kovduğu"" şeklindedir. Bu, özellikle Yahudi Soykırımı ve benzeri uygulamaların sadece Yahudiler'e getirdiği zararların daha öne çıkarıldığı, buna bağlı olarak da "soykırım sömürüsü" üzerinden bir ""Yahudi Propagandası"" yapıldığı düşüncesini paylaşıyor olmaktan ya da bu tarz düşüncelere dayanan tepkilere bir duyarlılık gösterme çabasından kaynaklanmakta olsa gerektir. Gerçekten de tarihte Yahudilere karşı yapılan bir takım faaliyetler aynı anda diğer azınlıklara ve çoğunluktan olup sisteme tehdit olarak algılanan kimselere de yapılmıştır.Yahudi Soykırımı'nda altı milyon civarında Yahudi, toplama kamplarında katledilir ve birçok cemaat tarihten silinirken; Yahudi olmayan beş milyon kişi de çeşitli sebeplerden ötürü aynı kamplarda can vermiştir. İspanyol Engizisyonu da birçok Yahudi'nin yanı sıra bir o kadar da Müslüman'ı, Katolik'i ve Katoliklik dışına çıkmak isteyen Hristiyan'ı sapkın ilan ederek katletmiştir. İspanya Müslümanları ise Reconquista sürecinde Katolik yönetimine girdikleri her yerde İspanyolca "Mudejar"; Arapça "Müdeccen" adını almaktaydılar. Gırnata'nın düşüşüne kadar geçen süreçte de Yahudiler'le aynı deneyimleri yaşadılar ve dinlerini değiştirmeye zorlandılar. Konverso Yahudiler'e Marrano dendiği gibi, Konverso Müdeccenler'e de "Morisko", yani ""Magribi'ye benzer"" deniyordu. Bu da tıpkı "Marrano"da olduğu gibi küçük düşürücü bir ifadeydi. Moriskolar da eski dinlerini bırakmadı ve gizlice devam ettirdi. Böylece bir Kripto-İslam ortaya çıktı. Gırnata'nın düşüşünden sonra İsabel ile Ferdinand; Müdeccenler'le Gırnata Sözleşmesi'ni imzaladı. Buna bağlı olarak Müdeccenler dinlerini özgürce yerine getirebileceklerdi, nitekim ki bu da uzun sürmedi. Elhamra Kararnamesi'ne bakıldığında ferman yalnızca Yahudiler'i kapsamakta, Müslümanlar (ve eğer o tarihte İspanya'da varlar ise Ortodokslar) anılmamaktadır. Buna karşın, kararname ilan edildikten sonra Yahudiler'le beraber İslam toplumu içinden de İspanya'yı terk edenler olduğu bilinmektedir. Örneğin Türkiye'ye yönelen kesim içerisinde Müslüman Araplar'ın da bulunduğu ve ülkeye ulaştıkları zaman Adana dolaylarına yerleştirildikleri anlatılmaktadır. Yine İstanbul'da bulunan Arap Camii, İspanya'dan kaçan Müdeccenler'e tahsis edilmiştir. Bunun yanında dikkat çekebilecek bir nokta da Portekiz'in 1497'de bütün Müslümanları kovmasıdır. Kaynaklarda, Yahudiler'e tanınan din değiştirme seçeneğinin geçtiğine yönelik bir ifade yoktur. Bununla beraber Portekiz, İspanya'nın Yahudilere uyguladığı politikanın aynısını Müslümanlar'a uygulamıştır. Müslümanlar'ın Elhamra Kararnamesi'nde adlarının geçmemesine rağmen, bu toplum içinden bir kesimin niçin İspanya'yı terk ettiğinin fazla bir açıklaması bulunmamaktadır. Bu, her hâlde Engizisyon'un baskı, asimilasyon ve etnik temizlik uygulamalarını arttırması; bunun karşısında da, Yahudiler'in ülkeden kovulmalarıyla azınlık olarak yalnız kalan İslam toplumunun güvenlik duygusunu önemli ölçüde yitirmesi olarak açıklanabilir. Üstünde en az çalışılan konulardan biri de, İspanya'yı Katolikleştirmek ve Yahudiler'den temizlemek isteyen I. İsabel ile II. Ferdinand'ın, ülkede önemli bir azınlık olarak bulunan Müslümanlar'ı neden kovmadığıdır. Bunun sebepleri Müslümanlar'ın hala daha vergi verebilecek ve işgücü oluşturabilecek bir potansiyel bulundurmaları olsa gerektir. Elhamra Kararnamesi Yahudi Tarihi'ndeki önemli kırılma noktalarından biri olmakla beraber İspanya(ve belki de Avrupa)'daki Müslüman varlığı için de bir dönüm noktasıdır. Çünkü artık bu süreçten sonra Müslümanlar'a yönelik baskı ve şiddet artacaktır. Yüz yılı aşkın geçen zor bir süreçten sonra İspanya kralı III. Filip, 22 Eylül 1609'da yayınladığı "1609 Sürgün Fermanı"'yla, Müslümanlar'ın Kastilya'yı terk etmelerini emretmiştir. Bunu 1610'daki "Sürgün Fermanı" izlemiştir. Ülkenin % 4'ünü oluşturan yaklaşık 300,000 kişi ülkeden ayrılacak, İspanya artık resmen Katolikler'in yaşadığı bir ülke haline gelecek ve İslam'ın varlığı Batı Avrupa'dan silinecektir. Bu noktada Elhamra Kararnamesi, İberya'da geçen bir sürecin en son adımlarından yalnızca biri olmakla beraber, aynı zamanda en önemlisidir. Disappear "Disappear" (), No Angels tarafından seslendirilen 2008 Eurovision Şarkı Yarışması'nda Almanya'yı temsil eden şarkı. Şarkı İngilizce dilinde seslendirilmiştir. Şarkı Remee, Hanne Sørvaag ve Thomas Troelsen tarafından yazılmıştır. Şarkı yarışmada Arnavutluk'un temsilcisi Olta Boka'nın şarkısı "Zemrën e lamë peng"'dan sonra ve Ermenistan'ın temsilcisi Siruşo'nun şarkısı "Qele Qele"'den önce 4. sırada çıkmıştır. Yarışmanın finalinde 25 şarkı arasından 23. olmuştur. Bir sonraki gelen 2009 yarışması'nda Alman katılımcı, "Miss Kiss Kiss Bang" adlı şarkısıyla Alex Christensen ve Oscar Loya olmuştur. Fongafale Funafuti (diğer deyişlerle Fogale ya da Fagafale) Tuvalu'nun Funafuti adacıklarının en büyüğüdür ve başkenttir. Yılan gibi şekli olan 12 kilometre uzunlukta ve 10 ila 400 metre genişliktedir. Doğusunda Büyük Okyanus ve batısında da lagün bulunur. Funafuti'in koordinatlarÄ±: Komşuları : Vaiaku en önemlisidir. Resmi binalar buradadır. Adada 4 taksi ve motorsikletler kiralanabilir. Köy yaklaşık 0.65 kilometrekare alana sahip ve 4000 nüfusludur. Tuvalu'nun tek havalimanı, Funafuti International Airport'dur ve bu adadadır. Sadece Air Fiji tarafından sağlanan Suva, Fiji'ye olan uçuşlara ev sahipliği yapar E-mail pazarlama e-mail ile pazarlama, elektronik postanın; pazarlama mesajlarını belli bir kitleye ulaştırmak için bir çeşit doğrudan pazarlama aracı olarak kullanıldığı pazarlama biçimidir. Genel anlamda potansiyel ya da mevcut müşteriye gönderilen her e-mail, e-mail pazarlama olarak düşünülebilir ancak daha çok aşağıdaki durumlar e-mail pazarlama olarak değerlendirilmelidir. Firmaların pazarlama çalışmalarında sıkça tercih ettikleri e-mailin birçok avantajı bulunmaktadır: Her ne kadar çoğu firma kendi veritabanına e-mail gönderse de, bazı firmalar çeşitli yollardan elde ettikleri veya satın aldıkları dataya spam adını verdiğimiz toplu gönderimler yapmaktadırlar. Bu tarz gönderimler gerçek e-mail pazarlama dediğimiz kavramı da zan altında bırakmaktadır. Bu işi layığıyla yapan firmalar bile kanun karşısında zor durumda bırakıldıklarından işlerinin gerçekliğini ve kanuna uygunluğunu ispat etmek için mücadele etmektedir. Genellikle bu iki farklı gönderiyi birbirinden ayırmak özellikle kullanıcı açısından zordur. Spam gönderimlerinin yoğunluğunun artmasıyla da spam filtreleri artık çoğu kullanıcı için zorunlu hale gelmiştir. Bu filtrelere, spam olmayan e-maillerin de bazen takılmasına rağmen genellikle kullanıcılar bu durumdan şikayet etmemektedirler. İzinli pazarlama, pazarlamacılar tarafından e-mailin dezavantajlarını minimum düzeye indirgemek için oluşturulmuş bir kavramdır. İzinli pazarlama yapan kuruluşlar, kullanıcılarının kendilerinden e-mail almayı beklediklerini bilirler. İzinli pazarlama kapsamında gönderilen e-mailler mesaja ilgi duyabilecek kişilere gönderildiğinden daha başarılı olur. Bir firmanın kendi oluşturduğu veritabanına gönderdiği haber bültenleri izinli pazarlama çalışmalarına örnek verilebilir. E-mail ile ilgili çok kullanılan terimlerden bazıları: Edil TÃ¼rkleri Edil Türkleri şu anlamlara gelebilir: Gördes düğümü Gördes düğümü, çift düğüm, simetrik düğüm ya da kapalı ilme, adını Manisa'nın Gördes kazasından alan, Türk halılarında kullanılan düğüm çeşidi. "Türk düğümü" de denir. Dünyada el halılarında kullanılan iki önemli düğüm tipinden birisidir (diğeri İran-sine düğümü). Gördes düğümünde, ilme iki çözgü telinin de etrafına dolanarak çözgü tellerinin arasından çıkarılma yöntemiyle bağlanır ve kesilir. Böylelikle düğüm iki çözgü telini de sarmış olur. Daha çok geometrik, üsluplanmış ve köşeli desenler için elverişlidir. Gördes düğümü ile dokunan halılar İran düğümü ile dokunanlara göre daha sağlamdır; çünkü halı eskidikçe tüyleri dökülse bile lupu (ipin ucu) kalır ve halı desen ve rengini korur. Gördes düğümü, Isparta halıları ile bazı Hereke halıları hariç Türk halılarında, Kafkas halılarında, bazı İran ve İngiliz halılarında kullanılmıştır. Tarihte bilinen ilk düğümlü halısı olan Pazırık Halısı da gördes düğümü ile dokunmuştur. 10 santimetrekaresinde 36000 gördes düğümü bulunur. Gördes düğümünün iki türü görülmektedir: İç Anadolu Bölgesi'nde kullanılan düğüm şeklinde; iplik, çözgü çiftinin önce öndeki sonra arkadaki teline dolanarak bağlanır; Batı Anadolu'da kullanılan düğümde aynı işlem ters uygulanmaktadır. Bu değişiklik halının kalitesini etkilememekte, yalnızca Batı Anadolu'da dokunan halıların hav kesiminde kolaylık sağlamaktadır. Manchester Åžehir Stadyumu Etihad Stadium (COMS veya Eastlands olarak da bilinir), Manchester, Ä°ngiltere'de bulunan futbol stadyumudur. Orijinal olarak Manchester'in evsahipliğine aday olup kazanamadığı 2000 Yaz Olimpiyatları'nın bir parçası olarak tasarlanan yapı, 2002'de düzenlenen İngiliz Milletler Topluluğu Oyunları için inşa edilmiş ve 110 milyon sterline mal olmuştur.Oyunlardan sonra stadyum futbol sahasına dönüştürülen stad ve Main Road'tan buraya taşınan Manchester City'nin evi haline gelmiştir. Manchester City 2003'te stadı 250 yıllığına kiralamıştır. 2011 yılında isim haklarını Etihad alınca stadın ismi Etihad Stadyumu oldu. 23 Haziran 2007 itibarı ile stadyum 47.726 seyirci kapasitesi ile Premier League'nin en büyük beşinci stadıdır.4 Ekim 2006'da stadyumun 2008 UEFA Kupası finaline ev sahipliği yapacağı anons edilmiş ve bu final maçı 14 Mayıs 2008 günü oynanmıştır. Stadın isim hakları Etihad Airways tarafından 150 Milyon Sterlin'e 10 yıllığına satın alınmıştır. Etihad Airways ise stadın isminin Etihad Stadium olarak değiştirdi. Batı rüzgârları Batı rüzgârları, 30° güney ve 30° kuzey paralellerinde bulunan dinamik yüksek basınç alanlarından, 60° kuzey ve 60° güney paralellerindeki dinamik alçak basınç alanlarına doğru esen rüzgârlardır. KYK'de güneyden GYK'de kuzeyden esmeleri gerekirken, dünyanın dönmesi ile oluşan coriolis kuvvet sebebiyle yön değiştirirler. Her iki yarım kürede de batı yönlü eserler. Dönenceler civarındaki alçalıcı hava kütlelerinden kaynaklandıkları için başlangıçta kuru ve sıcaktırlar. Deniz ve okyanus üzerinden geçerken nem yüklenirler. Özellikler Orta kuşak karalarının batı kıyılarına bol yağış bırakırlar. 90°. enlemlerden esen soğuk ve kuru Kutup rüzgârlarıyla 60.enlemler çevresinde karşılaşır ve cephe yağışlarına neden olurlar. Batı rüzgârları yıl boyu esen "sürekli rüzgârlar"dandır. Esme sırasında altlarındaki okyanus sularını da sürüklerler. Gulf Stream sıcak su akıntısı ve Alaska sıcak su akıntısı bu etkiyle oluşur. Batı rüzgârlarının ve sıcak okyanus akıntılarının etkisiyle orta kuşak karalarının batı kıyıları, doğu kıyılarından daha sıcaktır. Batı rüzgârları Alaska ve Batı Avrupa kıyılarında ılıman okyanusal iklimin yaşanmasının temel sebebidir. 25 mm otomatik hava savunma silahÄ± M1940 (72-K) 25 mm otomatik hava savunma silahı M1940 (72-K) (Rusça 25-мм автоматическая зенитная пушка образца 1940 года (72-К)) Sovyet yapımı 25 mm kalibreli uçaksavar silahıdır. Silah 1940 yılında Kaliningrad bulunan 8nci Kalinin Top Dökümhanesinde görevli Şef Tasarımcı Mikhail Loginov tarafından üretilmiştir. Emirates Stadyumu Emirates Stadyumu (sponsorluk öncesinde Ashburton Grove olarak da bilinir) İngiltere'nin başkenti Londra'nın Holloway semtinde yer alan ve Arsenal Futbol Kulübü'nün iç saha maçlarına ev sahipliği yapan futbol stadyumu. Emirates, 60,272 seyirci kapasitesiyle; Wembley ve Old Trafford'tan sonra İngiltere'nin en büyük futbol stadyumudur. 1997 yılında Highbury'nin genişletilmesi gündeme geldi. Ancak stadyumun bulunduğu konumun yerleşim yerlerinin ortasında olması ve bazı önemli yapıların yakınında olması sebebiyle genişletme planı gerçekleşmedi. Sonrasında çeşitli seçenekler değerlendirildi ve 2000 yılında 60,355 seyirci kapasitesine sahip Ashburton Grove adında yeni bir stadyum projesinin yapılması gündeme geldi. Stadyum inşaatı mali sıkıntılar sebebiyle ancak Şubat 2004 tarihinde başladı. Daha sonra Emirates Havayolu'nun stadyumun ana sponsoru olduğu duyuruldu. Proje, 390 milyon sterlin maliyetle 2006 yılında tamamlandı. Stadyum, 2009 yılından başlayarak Arsenal'in mirasını ve tarihini geri kazandırmak amacıyla "Arsenalisation" (Arsenalleştirme) ismi verilen bir süreçten geçti. Stadyum müzik konserlerine ve Brezilya'nın uluslararası maçlarına ev sahipliği yaptı. Stadyumun ilk adı Ashburton Grove'du fakat Emirates isim hakkını 100 milyon sterline satın aldı. Lig ve hazırlık maçlarında stadyumun adı Emirates Stadyumu olarak geçmektedir. UEFA Şampiyonlar Ligi ve UEFA Avrupa Ligi'ndeyse sponsor isimleri kullanılmadığından Arsenal Stadium adı kullanılmaktadır. (Eski stadyum Highbury de bu isimle kullanılmaktaydı) Kutup rüzgârları Kutup rüzgârları, kutuplardaki termik yüksek basınç alanlarından, 60° enlemlerindeki, dinamik alçak basınç alanlarına doğru esen rüzgârlardır. Dünya kendi ekseni etrafında dönüşüne bağlı olarak Kuzey Yarım Küre'de kuzeydoğudan, Güney Yarım Küre'de güneydoğudan esen rüzgârlardır. Soğuk ve kuru oldukları için, etkili oldukları alanlarda sıcaklığı azaltarak kar yağışlarına neden olurlar. 60° enlemleri civarında Batı rüzgârları ile karşılaşarak cephe yağışlarına yol açarlar. Soğuk okyanus akıntılarının oluşumuna neden olurlar. Dans Et Dans Et, Türk pop şarkıcısı Demet Akalın'nın 12 Mart 2008 tarihinde Seyhan Müzik'ten çıkan 5. stüdyo albümüdür. Albümdeki birçok şarkının düzenlemesini Erhan Bayrak yapmıştır. Ayrıca Sinan Akçıl ve Kıvanch K. da albümde aranjör olarak yer almaktadır. "Mucize"'nin remiksini ise DJ Suat Ateşdağlı yapmıştır. Albümden çıkan ilk single "Mucize" oldu. Kısa zamanda sevilen şarkı tam 7 hafta boyunca Türkiye'nin 1 numarası olmayı başarırken, 9 hafta boyunca da Avrupa Radyo Listesi'nde çalmayı başardı. Arkasından gelen 2. single ise "Bebek" oldu. Klip yönetmenliği Teoman Topcu tarafından yapılmıştır. 305-mm obüs M1939 305 mm obüs M1939 (Br-18) (Rusça 305-мм гаубица образца 1939 года (Бр-18)), SSCB tarafından üreitlmiş ağır sınıf bir obüstür. 210 mm top M1939 (Br-17) ile aynı kundağı kullanmıştır. 210-mm top M1939 210 mm top M1939 (Br-17) (Rusça 210-мм пушка образца 1939 года (Бр-17)) SSCB tarafından üreitlmiş ağır sınıf bir obüstür. 305-mm obüs M1939 (Br-18) ile aynı kundağı kullanmıştır. AyÅŸe Olcay Tiryaki Ayşe Olcay Tiryaki (1 Eylül 1955, Eskişehir - 24 Mart 2008, Ankara), Türk iç hastalıkları ve klinik immünoloji uzmanı tıp profesörü ve akademisyen. 1974 yılında TED Ankara Koleji'ni bitiren Ayşe Olcay Tiryaki, aynı yıl Ankara Üniversitesi Tıp Fakültesi'ne girdi. Buradaki lisans öğrenimini 1980'de tamamlayan Tiryaki, 1980 ve 1982 yılları arasında aynı fakültede Psikiyatri Ana Bilim Dalı'nda araştırma görevlisi olarak görev yaptı. Ardından, 1983 ve 1988 yılları arasında yine Ankara Üniversitesi Tıp Fakültesi'nde İç Hastalıkları Uzmanlığı görevinde bulundu. Bunun sonrasında immünoloji bölümünde 1989'da da devam eden bir zorunlu hizmet yaptı ve 1989'un Nisan ile Temmuz ayları arasında Berlin Hür Üniversitesi'nin İmmünoloji Enstitüsü'ne gitti. 1990 - 1992 arasında Klinik İmmünoloji üst ihtisası yaptı ve immünoloji yandal uzmanı oldu. Yine 1990 - 1991 arasında İngiltere'de yapılan araştırmalarda görev aldı. 4 Şubat 1992'de immünoloji bilim dalında Ankara Üniversitesi Tıp Fakültesi'nde yardımcı doçentliğe olarak atandı; ardından çok geçmeden 5 Ekim 1992'de doçent oldu. 4 Eylül 1995'te Ankara Üniversitesi Tıp Fakültesi immünoloji bilim dalında doçent kadrosuna atandı. 16 Haziran 1998'de de profesörlük kadrosuna atandı ve bu tarihten vefatına kadar bu görevi sürdürdü. Ocak 2000 ve Mayıs 2005 arasında Ankara Üniversitesi Tıp Fakültesi'nde dekan yardımcılığı yaptı. Kollajen Vasküler Hastalıklar (Bağ dokusu hastalıkları), otoimmün romatizmal hastalıklar, Behçet hastalığı, Vaskülitler, Seronegatif spondiloartropatiler, otoinflamatuvar sendromlarla ilgili araştırmalar yaptı. EURO-LUPUS projesine katıldı. 38 uluslararası makale, 1 uluslararası kitap, 59 uluslararası basılı tebliğ, 42 Türkçe makale, 26 Türkçe kitap, 1 kitap çevirisi ve 45 Türkçe basılı tebliğ yazdı. Ayrıca bir kitapta da koordinatörlük görevini üstlendi. İngilizce ve Almanca bilen Ayşe Olcay Tiryaki, 1981 - 2005 yılları arasındaki evliliği nedeniyle, bu dönemde soyadını, yanına "Aydıntuğ" ekleyerek kullandı. Bazı kaynaklarda, Ayşe Olcay Tiryaki Aydıntuğ olarak geçmektedir. Ayşe Olcay Tiryaki, 24 Mart 2008 günü sabah 04:00 sularında Bilkent'te bulunan Planlamacılar Sitesi'ndeki evinde boğazı kesilmiş şekilde ölü bulundu. Tiryaki'yle aynı evde yaşayan kızı, Bilkent Üniversitesi Hukuk Fakültesi ikinci sınıf öğrencisi olan 21 yaşındaki Başak Aydıntuğ'un komşulara haber vermesi sonucu Jandarma ve sağlık ekipleri olay yerine geldi. Tiryaki'nin kızı Başak Aydıntuğ'un elinde ve boğazında da kesikler olduğu görüldü; ardından sorguya alınan Başak Aydıntuğ, önce ""O saatte ben odamda ders çalışıyordum, sesler üzerine baktığımda birisinin annemle boğuştuğunu gördüm. Ben de müdahale ederken elimden yaralandım. Daha sonra o kişi kaçtı. Bu arada ben de evden çıkarak komşulardan ve çevreden yardım istedim"" dediği belirtildi; fakat sonradan evin kapısı ya da pencerelerinin zorlanmadığı görülmesi ve bıçakta genç kıza ait parmak izlerinin bulunmasının ardından ""Kavga ettik. Ben de öldürdüm"" diyerek, suç itirafında bulunduğu belirtildi. Daha önce de ruhsal tedavi gören katil zanlısı, Cumhuriyet Savcılığı'na sevkedildikten sonra tutuklandı. Başak Aydıntuğ'un, kendi vücudundaki kesikleri, suçunu örtmek için yaptığı iddia edilmektedir. Otopsisi tamamlanan Ayşe Olcay Tiryaki'nin cenazesi, Adli Tıp Morgu'na kaldırıldı. Ankara Üniversitesi Rektörü Prof. Dr. Nusret Aras, yaptığı açıklamada, Prof. Dr. Ayşe Olcay Tiryaki için, toprağa verileceği 26 Mart 2008 Çarşamba günü Ankara Üniversitesi Tıp Fakültesi Morfoloji binasında tören düzenleneceğini bildirdi. Vaketa Vaketa postal, hayvan koşumları, kütüklük ve saraciyede kullanılan bir deri çeşididir. Sığır derisinden, özellikle de inek derisinden imal edilir. Vaketa deri, orta ve hafif ağırlıkta ham sığır derilerinin bitkisel tanenler ile tabaklanmasından sonra, yağlanmak ve sırça (cilt) tarafı perdahlanmak suretiyle elde edilen, doğal renkli veya boyanmış, kösele deriye göre daha yumuşak tutumlu deri tipidir. Sığır ham derileri öncelikle ıslatma ve yumuşatma işlemine alınarak kaybettikleri nem içeriğine (%65-70) kavusturulur. Bu işlem pervaneli teknelerde gerçekleştirilir. Ardından ham deriler kıl kiderme ve kireçlik işlemine alınırlar. Bu işlemde derilere kireç ve zırnık kimayasaları verilerek, deri yüzeyindeki kıllar uzaklaştırılır ve deri bünyesinde, tabaklayıcı, boyayıcı ve yağlayıcı maddelerle bağ yapabilecek aklif lif uçlarının ortaya çıkarılması sağlanır. Buna tola gelişimi adı verilir. Ardından derilere deri işleme dolaplarında kireç giderme işlemi uygulanarak derideki kirecin uzaklaştırılması sağlanır. Kireç gidermeden sonra sama işlemine geçilir. Bu işlemde derilere proteolitik enzimler verilerek eriyebilir proteinler uzaklaştırılır. Daha sonra derilere dolapta bir bitkisel tabaklama maddesi olan ve meşe ağacından elde edilen öğütülmüş meşe palamudu tabaklama maddesi verlir. Bu işlem üç kez uygulanır ve deriler bitkisel tabaklanmış olarak dolaplardan çıkarılır. Bu işlemden sonra yıkanan derilere sıyırma tıraş uygulanarak derinin et yüzeyindeki fazlalıklar uzaklaştırılır. Asılarak kurutulan derilerin cildine mermer üzerinde balık yağı veya bitkisel yağ uygulanır. Bu işlemden sonra asılarak kurutulan deriler, suda ıslatılarak yumuşak bir kıvama gelmesi sağlanır, daha sonra bir gün baskıya alınır. Mermer üzerinde perdahlanarak ciltleri açılır. Tekrar ince tıraştan geçirilerek inceltilen deriler, mantar geçilerek yumuşatılır ve istenilen renge boyanarak cilalandıktan sonra kullanıma hazır hale getirilir. KaracaÃ¶ren, Araban Karacaören, Gaziantep ilinin Araban ilçesinin kuzeyinde kalan, Araban'a 5 km uzaklıkta bir mahalledir. Larry Flynt Larry Flynt (1 Kasım 1942), Amerikalı yayımcı ve Larry Flynt Publications'ın sahibi. LFP temel olarak pornografik dergiler ve görüntüler üretir. Bunlardan en bilineni Hustler dergisidir. Şirket yaklaşık olarak yıllık 150 milyon dolarlık bir ciroya sahiptir. 1978'de Joseph Paul Franklin'in suikast girişiminde aldığı yaralar yüzünden belden aşağısı felçtir. Alain de Botton Alain de Botton (d. 20 Aralık 1969, Zürih), Yahudi asıllı Londra'da yaşayan yazar ve televizyon programları yapımcısı. Egoist Okur'da: http://egoistokur.com/bizim-okulda-ask-ogretilmez-fakat-muhakkak-yasanir/ J-pop J-Pop, Japanese Pop (Japon pop müziği) öbeğinin kısaltmasıdır ve popüler Japon şarkıcılarına atıfta bulunur. Japon medyası tarafından Japon şarkıcıları yabancı şarkıcılardan ayırmak için ortaya çıkarılmıştır. J-Pop'un izi Shōwa döneminde (1926-1988) popüler olan Caz müziğe kadar sürülebilir.Caz pek çok müzikal enstrüman içerir. Caz önceden sadece barlarda ve kulüplerde klasik müzik ve millî marşlar için kullanılırdı. Caz aynı zamanda Japon müziğine "eğlence" unsurunu da ekledi. Sonuç olarak "Ongaku Kissa" ("音楽喫茶" –"müzik kafesi") insanların canlı caz müzikle buluştuğu mekanlar haline geldi. II. Dünya savaşı yıllarında ise Japon imparatorluk ordusunun da baskısıyla caz müzikte geçici bir durgunluk yaşandı. Savaş sona erdikten sonra Japonya'yı işgal eden Amerikan askerleri ve "Far East Network"(Amerikan ordusu radyosu) ülkeye yeni müzik çeşitleri tanıttı. Boogie-woogie, Mambo, Blues ve Country amerikan birliklerine Japon müzisyenler tarafından çalındı. Shizuko Kasagi'den "Tokyo Boogie-Woogie" (1948), Chiemi Eri'den "Tennessee Waltz" (1951), Hibari Misora'dan "Omatsuri Mambo" ve Izumi Yukimura'dan "Omoide no Waltz" çok popüler oldular. Louis Armstrong ve JATP gibi isimleri içeren yabancı müzisyenler ve gruplar Japonya'ya müzik yapmak için geldiler. 1952 yılı "Caz patlaması yılı" ilan edildi, fakat caz yüksek teknik yeterlilik istiyordu ve caz müziği zor bir alandı. Bunun sonucu olarak pek çok Japon müzisyeni, öğrenmesi ve çalması daha kolay olan Country müziğine döndü. Bu durum Country temelli müziğin yayılmasına yardımcı oldu. 1956 yılında Rock and Roll hayranları "Kosaka Kazuya and the Wagon Masters" olarak bilinen country müzik grubuna Elvis Presley'in Heartbreak Hotel'ini sunduğu için teşekkür etmeye başladı. Rock and Roll hareketi 1959 yılında bazı filmlerde japon rock and roll gruplarının göze çarpmaya başlamasıyla birlikte zirveye ulaşacaktı. Bu süre içerisinde bazı müzisyenler geleneksel japon pop müziğini rock and roll ile karıştırmaya çalıştılar. Bu denemeyi başarabilen birkaç kişiden biri (dünyanın geri kalanında Sukiyaki olarak da bilinen) "Ue wo Muite Arukō" ("Let's look up and walk") isimli şarkısıyla Kyu Sakamoto idi.Bu şarkı Amerikan müzik listelerinde 1 numaraya yerleşen ilk Japon şarkısıydı. (Cashbox dergisinde 4 hafta, Billboard dergisinde 3 hafta tepede kaldı). Bu şarkı Japonca'ydı ve aynı zamanda 1 milyon kopya sattığı için altın plak ödülünü de kazandı. Öteki sanatçılar ise müzik çalmayı ve popüler amerikan şarkılarını çevirmeyi öğrendiler, bunu sonucu ise "cover pop"un ortaya çıkışı oldu. Fakat, bu hareketler artık her evde bulunmaya başlamış olan radyo ve televizyonlardan özgün sanatçıların izlenmeye başlanmasıyla soldu. Utaite (歌い手) önceden çıkmış şarkılara cover yapıp bunları Nico Nico Douga adlı sosyal video paylaşım sitesine veya YouTube'ye "utattemita" kategorisi altında yükleyen kişilere hitap etmek için kullanılan Japonca bir kelimedir. "Utaite" kelimesi sadece Nico Nico Douga şarkıcılarına özeldir, yani 'şarkıcı' anlamına gelen Kashu (歌手) dan farklı yazılır. Utaite'ler genellikle; VOCALID orijinal şarkılarına, anime ve oyun için yayımlanmış şarkılara ve J-pop türü şarkılara cover yaparlar. Ayrıca eğlence amaçlı olarak popüler şarkılara değişik sözlerle parodi yaparlar. Çoğu utaite yaptıkları coverları 'utattemita' kategorisi altında yükler, ama bazıları doujin circlelara sahiptir ve Comiket veya VOCALOID M@ster gibi etkinlikler sırasında müzik/drama CDleri çıkartırlar. Birkaç utaite kısmen ya da tamamen de olsa profesyonel şarkıcıdır ve kendi resmi etiketleri altında müzik albümlerini çıkartırlar. Bu utaitelere örnekler; Valshe, Piko, clear, 96Neko ve Lon' dur. Dipçik Dipçik, her çeşit tüfekte bulunan atış esnasında omuz kısmından destek alınarak nişan almayı kolaylaştıran ve tepmelerde ise daha az rahatsızlık veren bir aparattır. Normalde silah üzerinde sabitken, kurmalı da olabilir. Twickenham Stadyumu Twickenham Stadium (genellikle basitçe Twickenham ya da Twickers olarak bilinir), London Borough of Richmond upon Thames'deki Twickhenham'da bulunan futbol stadyumudur. İngiltere'de bulunan en büyük ragbi stadyumudur. Stadyumun kapasitesi son genişletmeyle birlikte 82.000 seyirci kapasitesine ulaşmıştır. Bu kapasiteyle birlikte Wembley Stadyumu'den sonra İngiltere'nin en büyük stadyumu unvanına sahip olmuştur. Stadyum İngiltere Millî Ragbi Takımı'nın maçlarına ev sahipliği yapmaktadır. Stadyumda çeşitli tarihlerde konserler düzenlenmiştir: Manuel Tamayo y Baus Manuel Tamayo y Baus (d. 15 Eylül 1829, Madrid - ö. 20 Haziran 1898, Madrid) İspanyol oyun yazarı. 19. yüzyıl ortalarının en önemli yazarlarından biri. Manuel Tamayo y Baus sanatçı bir ailede yetişti ve küçük yaşta yazarlığa başladı. Öyle ki ilk oyununu sahnelediğinde henüz 11 yaşındaydı. Sonraki yıllarda yazdığı çeşitli oyunlarla büyük başarılar kazandı. İspanyol Edebiyatı'nın romantizm'den gerçekçiliğe geçişinde önemli rol oynadı. Manuel Tamayo y Baus'un sanat anlayışında ve üslubunda iki dönemden söz edilebilir. Birincisi, Alman oyun yazarı Friedrich Schiller'den etkilendiği ilk yıllarında yazdığı oyunlar. Bu oyunları arasında "La ricahembra" (Hanımefendi, 1854) ve "Locura de amor" (Aşk çılgınlığı, 1955) gibi oyunları sayılabilir. İkinci döneminde ise gerçekçilik akımıyla yazdığı ve İspanyol toplumsal olaylarına ilişkin olarak yazdığı eserlerinden söz edilebilir. Bu oyunları arasında "Lo positivo" (Gerçek, 1862), "Lances de honour" (Onur Kavgası, 1863) ve toplumda adalet duygusunu sorgulayan "Los hombres de bien" (Saygıdeğer Beyler, 1870) sayılabilir. Tüm bu yapıtları içinde onu uluslararası üne kavuşturan yapıtı "Un drama nuevo" (Yeni Bir Oyun, 1867) olmuştur. Başyapıtı sayılan bu eseri dokunaklı bir trajedidir. 1858 yılında İspanyol Akademisi yazmanı olan yazar, 1870 yılında yazarlığı bırakarak Ulusal Kütüphanenin müdürlüğünü yaptı. Arsenal Stadyumu Arsenal Stadyumu, Kuzey Londra'daki Highbury'de bulunan futbol stadyumuydu. 6 Eylül 1913'ten 7 Mayıs 2006'ya kadar Arsenal'e ev sahipliği yaptı. Bulunduğu yer sebebiyle stad Highbury olarak anılmaktaydı ve kulüp tarafından "The Home of Football" yani Futbolun Yuvası takma adı takılmıştı. Manuel Neuer Manuel Neuer (; d. 27 Mart 1986, Gelsenkirchen) Bayern MÃ¼nih'te oynayan Alman kaleci. Neuer, 2005-2006 sezonunda Schalke 04'te profesyonelliğe yükseldi. 2006]]-2007 sezonunda Frank Rost'un sakatlığında 2 maçta görev aldı. Daha 20 yaşındayken Bayern Münih'ten teklif aldı. Görev aldığı maçlarda teknik direktörünü hayal kırıklığına uğratmıyordu. Genç yaşına rağmen Jens Lehmann'ın varisi olarak gösterildi. 5 Mart 2008'de, ilk UEFA Şampiyonlar Ligi maçında, Neuer FC Porto'ya karşı iyi bir performans sergiledi ve iki penaltı kurtardı. Böylece çeyrek finale yükseldi. Schalke 04 2008-2009 sezonunun sonunda ligi 8. bitirince ve UEFA Avrupa Ligi fırsatını kaçırınca hayal kırıklığına uğradı. Ama, 2009 U-21 Avrupa Şampiyonası'nda güzel performans sergiledi ve Bayern Münih'in başkanı Karl-Heinz Rummenigge'nin ilgisini çekti. Ancak Schalke'nin yeni teknik direktörü Felix Magath, Neuer'in Schalke için oynayacağını söyledi. Kasım ayında UEFA'nın yılın kadrosuna seçildi ve kadrodaki 5 kaleciden tek Alman kaleci Neuer'di. 2010-11 sezonunda Schalke forması ile Şampiyonlar Ligi'nde gösterdiği performansla dikkatleri üzerine çeken Neuer, 1 Haziran 2011 tarihinde Bayern Münih'e transfer oldu. Dünyanın en iyi kalecilerinden biri olarak gösterilen Neuer, Münih'e 5 yıllık imza attı. Genç kaleci, takımının Almanya Kupası'nı almasında ve Şampiyonlar Ligi'nde yarı final oynamasında büyük pay sahibi olmuştu. Neuer'in transfer bedeli ise tam 25 Milyon €'dur.2011-12 sezonunda Bayern Munih'te çok iyi bir sezon geçirdi, Şampiyonlar Ligin'de Real Madrid maçında 2 penaltı çıkararak, kahraman ilan edildi. Neuer, 2010-11 sezonunda gösterdiği performansla Kicker Magazine dergisi tarafından düzenlenen Bundesliga'da yılın oyuncusu ödülünü kazanmıştır. Neuer U-21'deki ilk maçına 15 Ağustos 2006'da Hollanda U-21'e karşı çıktı. Almanya 21 yaş altı millî futbol takımı ile 2009 Avrupa 21 Yaş Altı Şampiyonası şampiyonluğu yaşadı. 19 Mayıs 2009'da Almanya Asya kadrosuna çağrıldı. İlk maçına 2 Haziran'da BAE karşısında çıktı. Kasım ayında Fildişi Sahili ile oynanan hazırlık maçı 2-2 sona erdi. 2009 yılı Kasım ayında Robert Enke'nin şok edici ölümüyle René Adler'in ardından ikinci kaleciliğe yükseldi. Fakat, Adler sakatlanınca FIFA Dünya Kupası kadrosuna Tim Wiese ve Hans-Jörg Butt ile birlikte çağrıldı. Neuer Güney Afrika'daki 2010 FIFA Dünya Kupası'nda 1 numaralı formayı giydi. Grup maçlarında, Sırbistan maçında hatalı bir gol yedi. İngiltere maçında Klose'ye asist yaptı ve 4-1 kazandılar. 2014 FIFA Dünya Kupası'nda şampiyonluk yaşadı ve Yaşin Ödülü'nü (Altın Eldiven) kazanmıştır. Erkek kardeÅŸi Marcel Verbandsliga'da gÃ¶rev yapan bir hakemdir. Ahmet Koรง Ahmet Koç, (d. 1968, İmranlı, Sivas) Türk bağlama ve virtüöz sanatçısı, müzisyen. Türkiye Cumhuriyeti Kültür Bakanlığı Devlet Modern folk müzik topluluğuna bağlı müzikolog, aranjör ve bağlama sanatçısıdır. 1979 yılında İstanbul Teknik Üniversitesi konservatuvarına girdi. 12 yıl boyunca bu okulda Halk Müziği, Batı Müziği gibi çeşitli müzik dallarında eğitim gördü. 1995 yılında; klasikleşmiş Anadolu ezgilerinin yeniden yorumlanmasıyla oluşan ve toplamda 8 albümden oluşan Yedi Karanfil adlı seri albümlerin üçüncüsü olan "Yedi Karanfil 3" adlı albümünün aranjörlüğünü yaptı. Daha sonra sırasıyla Yedi Veren ve Yol Türküleri adlı albümleri çıkardı. 1997 yılında Şebnem Paker'in "Dinle" adlı şarkısıyla üçüncü olarak o güne kadar Türkiye'nin en iyi sonucu aldığı Eurovizyon Şarkı Yarışması'nda bağlamasıyla yarışmaya katılmış ve Paker'e eşlik etmiştir. Tarkan, Zülfü Livaneli, Nazan Öncel, Mikis Theodorakis ve Maria Farantouri gibi pek çok sanatçıya eşlik etmiştir. Edip Akbayram, Murat Göğebakan, Onur Akın, Cansu Koç, Murat Kekilli gibi pek çok ünlü ismin albümlerinin müzik yönetmenliğini yapmıştır. 2005 yılında çıkardığı Paradoks adlı albümle klasik batı müziği ve yabancı pop şarkılardan oluşan şarkıları bağlama ile yorumladı ve bu albümle dikkati çekti.Ses sanatçısı Cansu Koç'un kardeşidir Kumanca Kumanca veya Kuman Türkçesi, Kumanlar tarafından konuşulmuş olan ve Eski Kıpçakçaya giren tarihî Türk yazı dilidir. Bugün konuşulmayan Kumancanın, günümüzdeki Kırım Tatarcası ve Karaçay-Balkarca ile yakınlığı dikkat çeker. Kumanlar, Türk lehçelerinin Doğu Avrupa’da konuşulmuş olan kollarından birini konuşmuşlardır. Bu dil, bilimsel yayınlarda Kumanca, Kuman Türkçesi olarak belirtilir. Kumanlar, 11. yüzyıl ile 14. yüzyıl arasında, Doğu Avrupa’da yaşamış bir Türk boyudur. Tarihte Kıpçaklar ile aynı birlik içinde bulunmuş, bu yüzden de zamanla Kıpçaklar ile aynı sayılabilmişlerdir. Kuman Türkçesi, Doğu Avrupa’da Karadeniz’in kuzeyinde, kısmen Balkanlar’da konuşulmuştur. Codex Cumanicus, o dönemde Türkler tarafından yazılmayan fakat Kumancanın konuşma özelliklerini yansıtan ve dönemindeki Türk dilinin yapısını gösteren önemli bir eserdir. Kumanca için örnek metinler farklı transkripsiyon sistemleriyle aşağıda verilmiş olabilir. Bu farklar, yayınlardaki tercih farklarıdır, Kuman Türkçesinin alfabe tercihi ve kullanımını yansıtmaz. "Kristus alay ayttï kelepenlergä: «Baruŋïz, körünüŋiz papazlarga». Ol sözni Kristus bugün aytïr barča yazuqlïlarya, kim kerti kelepenler Teŋri alïnda. Igrenmedi kiši kelependen, nečik Teŋri igrenir daγi frišteler yazuqlï kišiden. Neme yoχ dünyä üstinde, nečik yaman sasïr, nečik sasïr yazuqlï zan Teŋri alïnda. Ol nišan taparbiz bitik ičindä. Bir kez bir alγïšlï kiši yolγa bardï. Bir frište anïŋ bile bardï adam bolup. kačan yoldan barïrlar idi, utru bir kiši yoluχtu, yigit daγi astrï körkli kiši. kačan frište anï ïraχtïn kördi, burnun tumaladï, yoldan ïraχ qačtï. kačan ol kiši aštï, ol frište ekinči keldi ol kiši qatïnda. Andan soŋra bir kelepen kiši keldi, astrï niurdar sasïdï. Ol alγïšlï kiši, kačan kördi ol kelepenni, yoldan qačtï. Ol frište sövünüp qaršï bardï, öpti, qučtu > qučtï ol kelepenni, aštï. Ol alγïšlï kiši ekinči keldi yolγa frište qatïn­da. Ol kiši sözlädi frištägä: «Ne kišisen? Burun keldi körkli yegit kiši – sen burnuŋ tumaladïŋ, yoldan qačtïŋ. kačan bir murdar sasï kiši, kelepen keldi, sen qaršï bardïŋ, öptüŋ > öptiŋ, qučtuŋ > qučtïŋ». Andan frište ayttï ol alγïšlï kišigä: «Ol körkli kiši, kim sen kördiŋ, ol kensi yazuqïndan astrï yaman sasïr, anïŋ zanï Teŋri alïnda köpten öldi. Ol et üstündä kelepen, anïŋ dzanï astrï arï-tur daγï yakšï yïyïr Teŋri alïnda. Men azam de döülmen, men frištämen. Anïŋ üčün keldim körgüzmä saγa, nečik sasïr yazuqlï dzan Teŋri alïnda». kačan frištä ol sözni ayttï, ančaq körünmädi. "Atamız kim köktesiñ. Alğışlı bolsun seniñ atıñ, kelsin seniñ xanlığıñ, bolsun seniñ tilemekiñ – neçikkim kökte, alay [da] yerde. Kündeki ötmegimizni bizge bugün bergil. Dağı yazuqlarımıznı bizge boşatqıl – neçik biz boşatırbiz bizge yaman etkenlerge. Dağı yekniñ sınamaqına bizni quurmağıl. Basa barça yamandan bizni qutxarğıl. Amen!" Türkiye Türkçesi aktarması: "Atamız sen göktesin. Alkışlı olsun senin adın, gelsin senin hanlığın, olsun senin dilemeğin– nasıl ki gökte, ve yerde. Gündelik ekmeğimizi bize bugün ver. Ve de yazıklarımızdan (suçlarımızdan) bizi bağışla– nasıl biz bağışlarız bize yamanlık (kötülük) edenleri. Ve de şeytanın sınamasından bizi koru. Tüm yamanlıktan (kötülükten) bizi kurtar. Amin!" EUFOR EUFOR, (İngilizce: "European Union Stabilization Forces"). Eski adı SFOR (Stabilization Forces). İsmi EUFOR olmasına ve logosunda AB'nin bayrağını kullanmasına rağmen Türkiye de bu oluşuma dahildir. Ã–zerk sistem (internet) Özerk sistem (İngilizce: "Autonomous Sysyem"), yönetim stratejileri ve yönetim biçimleri bir olan, bir ağ altında toplanmış bütünlüğe verilen ad. Özerk sistemler bir ya da birçok operatör tarafından çalıştırılırlar ve genel ağ çalışma ortamlarının bölümlerini sağlarlar. Küçük ve yönetilebilir ağlardır. Her özerk sistem; kuralları, ilkeleri ve özerk sistem numarasını kendisi ayarlar. Bu numaralar 16 bitlik numaralardır. Böylece dünyadaki her sistem diğer özerk sistemlerden ayırt edilebilir ve tekil olacaktır. Chronographos Chronographos (Yunanca: "Χρονογραφος") Yunanistan'da yayınlanan en eski gazetelerden biri. Pire merkezli olan "Chronographos", ulusal konularda haberlere de yer vermektedir. Maria Tallchief Maria Tallchief gerçek adıyla Elizabeth Marie Tall Chief (d. 24 Ocak 1925, Fairfax, Oklahoma, ABD - 11 Nisan 2013) Amerikalı bale sanatçısı. Amerikalı en önemli bale sanatçılarından biri olarak kabul edilir. Ailesi 1933 yılında Beverly Hills, Kaliforniya'ya taşındıktan sonra Tallchief, Bronislava Nijinska'dan beş yıl kadar ders aldı. 17 yaşında (1942 - 1947 yılları arasında) Monte Carlo Rus Balesi'ne (Ballet Russe de Monte Carlo) girdi. Kısa sürede burada kendini ispat etti. 1947 yılında Paris Operası'nda konuk sanatçı olarak dans etti. 1947 - 1965 yılları arasında New York Kent Balesi'nde (New York City Ballet) dans etti ve burada bir süre başbalerinlik yaptı. 1980 yılında kız kardeşi Marjorie ile birlikte Chicago Kent Balesi'ni (Chicago City Ballet) kurdu. 11 Nisan 2013'te 88 yaşında Chicago'da öldü. Athens News The Athens News Yunanistan'da İngilizce yayınlanan 1952 yılında Yannis Horn tarafından kurulan gazete. 1993 yılında Lambrakis Medya Organizasyonu'na devrolunan gazete, yeniden dizayn edildi. 1990'lı yıllarda internetten yayınlanan ilk Yunan gazetesi oldu. 49 yıldır günlük yayınlanan gazete, 2001 yılında haftalık olarak sadece cuma günleri yayınlanmaya başladı. İnternet sitesi her perşembe günü güncellenmektedir. "The Athens News" politika, sosyal konular, iş yaşamı, sanat ve eğlence, spor konularında uluslararası haberler vermektedir. Yurt dışı ve güncel konularda uzmanların ve akademisyenlerin görüşlerine öncelik veren gazete, uluslararası konularda "Reuters, Associated Press, New York Times Service" ve "Washington Post-Los Angeles Times Service" ile iş birliği halindedir. Vradyni Vradyni (Yunanca: "Βραδυνή"), Yunanistan'da yayınlanan ulusal gazete. Yunanistan'da liberal ve sağ politikaları destekleyen çizgisi ile bilinmektedir. Kathimerini Kathimerini, (Yunanca: Η Καθημερινή, "Günlük" anlamında) Yunanistan'da Pire merkezli, 1902 yılında kurulan ve günlük yayınlanan gazete. Yunanca ve İngilizce iki versiyonu bulunmaktadır. İngilizce baskıları daha çok ABD'de ve Kıbrıs Cumhuriyeti'nde satılmaktadır. "Kathimerini" Yunanistan'da muhafazakâr medyanın amiral gemisi olarak görülmektedir. Tamer Oyguç Tamer Ali Oyguç, (d. 11 Ocak 1966, Malatya), Efes Pilsen ve Türkiye millî basketbol takımında uzun süre görev yapmış eski Türk basketbolcudur. Eczacıbaşı SK altyapısında yetişmiştir. 2.10 boyundaki basketbolcu pivot pozisyonunda görev yapmaktaydı. 1987 yılında Suriye'nin Lazkiye kentinde düzenlenen Akdeniz Oyunları'nda altın madalya kazanan takımda yer aldı . 1990'lı yılların başından itibaren yükselen Türk basketbolu ve Efes Pilsen basketbol ekolünün en önemli oyuncularından biri oldu. Efes Pilsen'in Türkiye Basketbol Ligi şampiyonluklarını üst üste kazandığı ve Avrupa Kupalarında Koraç Kupası şampiyonluğu da dahil olmak üzere pek çok başarı kazanan takımda ilk beş olarak pivot pozisyonunda görev aldı. 1993 yılında finalde Aris'e elenilen Saporta Kupası'nda takımın en önemli oyuncularından biriydi. 1996 yılında ise kazanılan Koraç Kupası'nda Efes Pilsen'in kaptanı olarak oynuyordu. Bu dönemde iki kez Eczacıbaşı, 5 kez de Efes Pilsen'le Türkiye Basketbol Ligi şampiyonluğu yaşadı. Fiziksel özellikleri ve oyun yeteneği ile Türkiye millî basketbol takımı ve Efes Pilsen'de pozisyonunda uzun süre değişilmez oyuncu olarak oynamıştır. Aydın Örs'ün 90'larda Efes Pilsen'e kazandırdığı en önemli özelliklerden biri olan efsane alan savunmasının en kilit oyuncularından olan Tamer Oyguç, Efes'in öldürücü savunma sisteminde "death zone" pota altını en iyi kapatan oyuncu olmuştur. Oynadığı dönemde "savunmanın bel kemiği" olarak adlandırılmıştır. Oyguç basketbol yaşantısı boyunca 215 kez millî formayı giymiştir. 1999'da askerlik görevine başlayınca Ankara'da Karagücü takımında oynamaya başladı. Bu takımda 2. lig şampiyonluğu yaşadı. Askerlik sonrası Fenerbahçe, Beşiktaş ve son olarak Galatasaray'da forma giydi. Aktif basketbol yaşantısını tamamladıktan sonra Galatasaray'da menejerlik görevine başladı. Stochos Stochos (Yunanca: Στόχος, "Hedef" anlamında) Yunanistan'da haftalık yayınlanan ulusal gazete. İlk basımı 1985 yılında yapılan gazete Georgios Kapsalis (ö. 1999) tarafından kuruldu. Kurucusunun ölümüne kadar milliyetçi-muhafazakâr bir çizgi izleyen gazete, daha sonra ulusun geleceğinin askeri yönetimle şekillenmesi gerektiği yönünde bir yaklaşım sergiledi. Dârü'l-Hikmeti'l-İslâmiye Dâr-ül Hikmet-il İslamiye, Osmanlı Devleti'nin son döneminde faaliyet gösteren İslami devlet kurumu. Bâb-ı Meşîhat dairesine bağlı olarak açılmış, "Yüksek İslam Şurası" benzeri dini teşkilattır. 9 aza ve 1 reis olmak üzere 10 kişiden oluşmakta, bir de katip bulunmaktaydı. 1918'den 1922'ye kadar 4 yıl faaliyetlerini sürdürmüş, toplam 28 kişi azalık yapmıştır. Her biri üç azadan meydana gelen üç komisyon (kelam, fıkıh ve ahlak) bulunmaktaydı. Buraya tayin olunan azalar, bu üç komisyondan birine girebilecek kariyere sahip kişilerin arasından seçilirdi. Komisyonlar kendilerine gelen meseleleri müzakere eder ve karara bağlarlardı. Teşkilatın görevi, devlet içinde ve İslam aleminde ortaya çıkan dini meselelere çözümler bulmak, yabancıların veya müslüman vatandaşların sorularına gerekli cevapları vermek ve halkı dini konularda aydınlatmaktı. Bunun dışında İslam aleyhindeki her türlü gelişme için kurumlar yazılı olarak uyarılıyor ve resmi müracaatlar yapılıyordu. Basında İslam aleyhinde yazı yazan yazarlara gerekli cevaplar veriliyor hatta cezalandırılmaları için Dahiliye nezaretine müracaat ediliyordu. Ayrıca "Ceride-i İlmiye" adında bir mecmua yayınlanıp dağıtılıyordu. Dâr-ül Hikmet-il İslamiye adında bir teşkilatın kurulması ile ilgili müzakereler Meclis-i Mebusan'da (Rumi) 21 Kanun-u Sani 1334 yani 21 Ocak 1918 tarihinde Hacı Adil Bey başkanlığında yapılmıştır. Meclis-i Mebusanda kabul edilen kanun teklifi sonrasında Meclis-i Ayan'a gelmiştir. Meşihat Kurumuna bağlı olarak kurulması planlanan kurum hakkındaki kanun teklifi 25 Şubat 1918 günü Meclis-i Ayanda görüşülerek kabul edilmiştir. 5 Mart 1334/1918 tarihinde padişah VI. Mehmed Vahîdüddin iradesiyle yürürlüğe konmuştur. 12 Ağustos 1918 tarihinde resmi olarak açılışı yapılmıştır. Dâr-ül Hikmet-il İslamiye Nizannamesine göre kurum üç encümenden oluşmaktadır. Bunlar: kelam, fıkıh ve ahlak encümenidir. Her encümen üç azadan oluşur. Toplam 9 aza bulunur. İcab etmesi halinde tali encümenlerde teşkil etme yetkisi kuruma verilmiştir. Nizamnâme’ye göre, azaların her birinin, alanlarında uzman olması gerektiği, belirtilmektedir. Dâr-ül Hikmet-il İslamiye Reis'i heyetin manevî şahsiyetini temsil etmeye ve görevlerin üretken bir şekilde yerine getirilmesini sağlayacak vasıflara sahip olması gerekir. Reis'in vasıfları şöyle ifade edilmektedir: Başkâtip, Dâru’l-Hikme Kalemi’nin işlerinin yürütülmesi ve bu kuruma ait eşyaların korunmasından sorumlu tutulmuştur. Başkâtip ayrıca Dâru’l-Hikme heyetine havale edilmiş evrakın, toplantılarda okunması ve kararların kayda alınmasıyla da görevli kılınmıştır. Baş Katip'in vasıfları: Kurucu üyeler ve sonraki azalar arasında Çaykaralı Hacı Ferşad Efendi (1863-1930), İsmail Hakkı İzmirli (1869-1946), Mustafa Sabri Efendi, Nasuhizade Mustafa Asım Yörük Efendi(vefatı:1943)ve Fetva Emini Muğlalı Ali Rıza Efendi (1861-1943) de bulunmaktadır. Kurumun ilmi ve ameli olmak üzere iki vazifesi bulunmaktadır. İslam birliğinin ilmen kuvvetlendirilmesi için ilmi hazırlıklarda bulunmakla görevli olduğu, bunun da üç şekilde yerine getirilebileceği belirtilmiştir. "İslami hakikatleri" "Ahkam ve İslam'ın gerekleri" "İslamın gayesini ve faziletlerini" açıklama hususunda gayret sarf etmekle görevlendirilmiştir. Encümenler; İslam alemi ve medeniyet alemindeki ilimleri, fikir mecralarını, hisleri, hayat neticelerini ve tavırları takip ve tetkik etmelidir. İslam tarihini bilhassa son asırdaki "şu'unatını" dahil olduğu sosyal ve dini safhaları araştırmak ve derlemek için fikir sarf etmelidir. Kurumun encümenleri; "Müslümanların dinî terbiyesine" ve "İslâm’ın faziletlerinin inkişafına" çalışmak, bu amacı yerine getirmek için müftü, imam, vâiz ve müderrislerle diyalogda olmak, onları aydınlatmak ve bu amaca yönelik faydalı eserler yayınlamakla görevlendirilmiştir. Manş Tüneli Manş Tüneli, İngiltere ile Fransa'yı denizden birbirine bağlayan Fransa ve İngiltere ortak yapımı bir demir yolu tünelidir. Manş Denizi'nin tebeşir kayalarından meydana gelen tabanında kolayca tünel açılabileceğini düşünen bir Fransız mühendis, 1802'de Dover Boğazı'nda iki kıyıyı birleştiren bir tünelin yapılmasını teklif etti. Napolyon tarafından beğenilen teklif savaş yüzünden askıya alındı. Bu tür teklifler 19. yüzyılda defalarca gündeme geldi. 1880'li yılların başlarında bazı özel kuruluşlar iki kıyı arasında bir Demiryolu tüneli yapmak için kazılara başladılar. Tünel 1800 m'ye ulaştığında basının, İngiltere'nin güvenliği açısından projenin tehlikeli olduğu hakkındaki kampanyaları yüzünden yapım durduruldu. Fransa ve İngiltere hükümetleri 1960'lı yılların ortalarında tünelin yapılması için tekrar anlaştılarsa da daha sonra yüksek maliyetleri gerekçe gösteren İngiltere, 1970'li yıllarda yapımı durdurdu. Bu süre içinde tünelin her iki taraftan 2,4 km'lik kısmı kazılmıştı. Manş Tüneli 1986'da tekrar gündeme geldi. Projenin maliyeti Fransız ve İngiliz firmalarından meydana gelen bir şirketler birliği tarafından çok sayıda bankadan borç alınarak ve hisse senedi çıkarılarak karşılandı. Dover ile Calais'yi birbirine bağlayan tünel 50.5 kilometre (31.4 mil) uzunlukta olup, 6 Mayıs 1994'te tünel açılışı yapıldı. 14.000 işçinin görev aldığı bu projede, milyonlarca metrik tonluk taş, toprak ve çamurun atılması için kazı makineleri kullanılmıştır. Bunlardan iki kazıcı ile kanalın iki ucundan kazmaya başlamıştır. Her biri bir lazer ışını yardımıyla yönlendirilmiştir. Tünelin su altındaki bölümünün uzunluğu 38 kilometredir. John Hughlings Jackson John Hughlings Jackson (4 Nisan 1835 - 7 Ekim 1911), İngiliz nörolog. Beyin ya da omurilik yaralanmalarına bağlı sinir sistemi bozuklukları, konuşma kusurları ve sara konusundaki en yararlı ve en iyi belgelendirilmiş çalışmaları yapmıştır. Londra'daki Felçliler ve Saralılar için Devlet Hastanesi'nde (1862-1906) ve Londra Hastanesi'nde (1859-1894) hekim olarak çalıştı. Sağ elini kullananlarda afazinin (sözyitimi) sıklıkla sol beyin yarımküresindeki bir hastalıkla ilişkili olduğunu bularak, Fransız cerrah Paul Broca'nın, sağ elini kullananlarda konuşma merkezinin beynin sol yarımküresinde, solaklarda ise sağ yarımkürede olduğu yolundaki buluşunu doğruladı (1864). Zihinsel bozuklukların beyin dokusundaki örselenmeye bağlı olabileceğini ilk düşünenlerden biriydi. Vücutta bir bölgede başlayıp giderek yayılan çırpınmalarla (konvülsiyon) ortaya çıkan ve kendi adıyla anılan sara (epilepsi) türünü tanımladı; ayrıca bu çırpınmaların beyin kabuğundaki (korteks) hareket bölgesinin örselenmesi ile ilgili olduğunu ortaya koydu. Sara ile ilgili çalışmaları, belirli işlevleri üstlenen beyin bölgelerinin araştırılmasında ve beyindeki zedelenmelerin yerlerinin belirlenmesinde modern yönetmlerin geliştirlmesini sağladı. Sarayı, beyin hücrelerindeki ani, aşırı ve hızlı bir boşalma olarak tanımlaması, beyinden kaynaklanan elektrik akımını saptayan elektroensefalografi yönteminin kullanılmasıyla doğrulandı. 1633-1634 Osmanlı-Lehistan Savaşı 1633 - 1634 Osmanlı-Lehistan Savaşı, 17. yüzyılda Osmanlı Devleti ile Lehistan-Litvanya Birliği arasında yapılmış savaşlardan biridir. Lehistan'ın himayesindeki Kazaklar savaşçı ve göçebe bir toplumdu. Zaman zaman Kazaklar Osmanlı Devleti topraklarına giriyor, akınlar yaptıktan sonra ganimetleriyle geri dönüyorlardı. Kazakların 17. yüzyılın ilk yarısında cesaretleri o kadar artmıştı ki Tuna boylarında ve Karadeniz kıyılarındaki Osmanlı kentlerini yağmalamakla yetinmiyor, İstanbul boğazından içeri girerek Sarıyer ve Yeniköy gibi semtleri bile yağmalamaktan çekinmiyorlardı. Lehistan'ın bu sırada Rus Çarlığı'yla savaş halinde olmasını fırsat bilen Osmanlı padişahı IV. Murat Bosna Beylerbeyi Abaza Mehmed Paşa'yı Lehistan üzerine gönderdi. Savaş 29 Haziran 1633 civarında 1000 civarında Nogay Tatarlarının Kamaniçe Kalesine saldırmalarıyla başladı. Saldırıdan sonra Tatarlar ganimet ve esirlerle birlikte Osmanlı topraklarına geri döndüler. Bunu duyan Lehistanlı kumandan Stanisław Koniecpolski 2000 askerle Tatarları takibe aldı. Lehistan'la Boğdan arasındaki sınır olan Dinyester nehrini geçerek Osmanlı topraklarına girdi. Nogayları yakalayarak yenilgiye uğrattı, esir ve ganimetleri geri aldı. Geriye dönerek Kamaniçe kalesinde savaş hazırlıklarına başladı. Abaza Mehmed Paşa 1633 yılının Eylül ayında ordusuyla Lehistan'a yöneldi. Yanına Nogay hanı Kantemir ve ordularını da aldı. 20 Ekim civarında Dinyester nehrini geçti ve Lehistan ordusuyla karşılaştı. Ancak bu saldırı başarısızlıkla sonuçlandı. 8 Nisan 1634 tarihinde Osmanlı padişahı IV. Murat bizzat ordularının başına geçerek Lehistan'a saldırmak üzere İstanbul'dan Edirne'ye hareket etti. 27 Nisan'da Edirne'ye vardı. 14 Haziran 1634 tarihinde Lehistan'la Rus Çarlığı arasındaki savaş Lehlerin zaferiyle bitti ve Polanowie Antlaşması imzalandı. Bunun üzerine yeni Lehistan kralı IV. Władysław Waza gözlerini Osmanlı Devleti'ne çevirdi. Ordular birbirlerine doğru ilerlerken yoğun bir diplomasi yaşandı. Lehler 27 Temmuz'da Varşova'ya gönderilen Çavuş Şahin Ağa'yla anlaşmaya vardılar ve savaş sona erdi. Böylece IV. Murat savaşa gerek olmadan ordularıyla tekrar Edirne'den İstanbul'a geri döndü. Abaza Mehmed Paşa, Lehistan'a karşı başarı göstermekle birlikte daha önce Celali isyanları'na liderlik yapmış olduğu için IV. Murat'ın tam güvenini kazanamamıştı. Lehistan'la barış yapıldıktan sonra IV. Murat'ın emriyle idam edildi. Kuyucu Murat Paşa türbesine gömüldü. Eylül ayında Lehistan'la barış antlaşması imzalandı. Çılgın Pierrot Çılgın Pierrot , 1965 Fransa İtalya ortak yapımı romantik dramatik filmdir. Özgün adı Pierrot le Fou olan film Amerikalı cinayet-macera romanları yazarı Lionel White'ın Obsession adlı romanının serbest bir uyarlamasıdır. Filmin senaryo yazarı ve yönetmeni Jean-Luc Godard'dır. Başrollerinde Jean-Paul Belmondo ve o tarihte Godard'la evli olan Anna Karina oynamışlardır. Filmin çarpıcı sinemaskop görüntüleri usta görüntü yönetmeni Raoul Coutard'a aittir. Filmin müziklerini ise Antoine Duhamel yapmıştır. "Çılgın Pierrot" 1965 yılında Venedik Film Festivali'nde Altın Aslan ödülüne, Jean-Paul Belmondo ise BAFTA ödülüne aday gösterildi. Godard'ın onuncu filmi olan "Çılgın Pierrot" aynı zamanda onun en şiirsel filmidir. Godard'ın 1960'ta çektiği ilk uzun metrajlı filmi Serseri Aşıklar (A bout de souffle)'la benzerlikler taşır. O filmde de başrolde Jean-Paul Belmondo oynamıştı. Paris'ten Fransa'nın güneyine, Akdeniz kıyılarına doğru kaçan romantik sevgililerin trajik öyküsünü anlatan polisiye bir filmdir. Ferdinand Griffon (Jean-Paul Belmondo)'un zengin bir kadınla mutsuz bir evliliği vardır. Televizyondaki işinden de yeni kovulmuştur. Paris'te katıldıkları sıkıcı bir partiden sonra karısını ve çocuklarını terkedip çocuk bakıcıları olan Marianne Renoir (Anna Karina) ile kaçmaya karar verir. Birlikte gittikleri Marianne'ın dairesinde bir ceset bulurlar. Fedinand Cezayir'li birtakım gansterlerin Marianne'ın peşinde olduğunu anlar. Ölen adamın arabasını alarak Paris'i terkederler ve güneye Akdeniz sahillerine doğru kaçmaya başlarlar. Yolda onlarca irili ufaklı suç işleyerek Fransız Rivierası 'na ulaşırlar. Bu arada Marianne Ferdinand'ı kızdırmak pahasına ona hep "Pierrot" adıyla hitap eder. Ferdinand Marianne 'nın kendisini içine sürüklediği macerayı anlamaz veya anlamak istemez. Sürekli felsefe ve şiirle ilgilenir,kitap okur,günlük tutar. Bu durumdan sıkılan Marianne Ferdinand'ı şehre dönmelerine ikna eder. Bir kulüpte kendilerini takip eden gangsterler onları bulur. Durumun karmaşası içinde Marianne'ı kaybeden Ferdinand, onu aramaya başlar. Tekrar bir araya geldiklerinde Marianne Ferdinand'ı paraların eline geçmesini sağlayacak bir planda kullanır ve onu terkederek daha önce kendisinden erkek kardeşi olarak söz ettiği erkek arkadaşı ile kaçar. Onları bulan Pierrot ikisini de vurur kendisi de yüzünü maviye boyadıktan sonra vücuduna sardığı dinamit lokumlarını istemeden patlatarak intihar eder. Güvercin deliği ilkesi Matematikte Güvercin Deliği İlkesi ()ya da çekmece ilkesi ya da Dirichlet kutu (çekmece) ilkesi, çok basit bir ilke olmasına karşın bu ilkeyi kullanarak ispatlanabilecek ilişkiler çok ilginç olabilir. Bu ilke tam olarak şunu der: "N" ve "k" pozitif tamsayılar ve "N > k" olmak üzere "N" nesne "k" kutuya yerleştirildiğinde öyle bir kutu vardır ki o kutuda birden çok nesne bulunmak zorundadır. Bu doğru olmasaydı, yani her kutuda en fazla birer nesne olsaydı, "k" kutuda en fazla "k" nesne olabilecekti. "n" ve "m" gibi iki doğal sayı için "n > m" durumunda, eğer "n" parça "m" güvercin deliğine koyulacaksa bir güvercin deliği birden fazla parça içermek zorundadır. Diğer bir söylem; "m" deliğe bir deliğe bir güvercin düşecek şekilde en fazla "m" güvercin yerleştirilebilir, bir tane daha yerleştirilmesi bir deliğin tekrar kullanılması ile olur. Güvercin Deliği İlkesi sezgisel görülebilir, bu beklenmeyen durumları göstermek için kullanılabilir.Örnek olarak, Londra’da aynı saç teline sahip en azından iki insan olduğunu ispatlamak. Gösterim: Kafada ortalama 150000 saç teli bulunur. Bu kimsenin kafasında 1000000 adet saç teli olamayacağını gösterir ("m = 1 milyon" delik). Londra’da 1000000’dan fazla insan vardır ("n>1 milyon" cisim). Eğer her bir güvercin deliğine, kafadaki farklı sayıdaki saç sayısı yerleştirilecek dersek, en azından iki kişinin kafasında aynı sayıda saç teli olduğunu görürüz. Diğer bir örnek: Bir kutuda 10 siyah 12 mavi çorap olduğunu ve bir çift çoraba ihtiyaç duyulduğunu varsayalım.Her seferinde yalnızca bir tane ve bakmadan çoraplar alınıyorsa, kaç çorap kutudan alınmalıdır? Doğru cevap üçtür. En az bir çift çoraba sahip olmak için ("m=2" delik, her delik bir renk), bir deliği bir renk için kullanarak 3 çorap yerleştirilirse ("n=3") başarı sağlanır. Bu prensibin genelleştirilmiş hali; eğer n ayrık obje m kaba yerleştirilecekse en az bir kap formula_1'den az olmayacak şekilde obje barındırır şeklindedir, formula_2 tavan fonksiyonudur (), "x"’den büyük "x"’e en yakın veya "x"’in kendisi olan tam sayıya eşitler. Olasılıksal genelleştirilmesi; eğer "n" güvercin rastgele "m" adet güvercin deliğine formula_3 olasılıkla koyulursa en az bir güvercin deliği olasılıkla birden fazla güvercin tutacaktır, (m), permutasyon()’dur. "n = 0" ve "n = 1" (ve "m > 0") için, olasılık sıfırdır, başka bir deyişle, eğer tek bir güvercin varsa bir çekişme olmayacaktır. n > m (güvercin deliklerinden daha çok güvercin) olduğunda çekişme olur, bu durumda bilinen güvercin deliği prensibi ile uyuşur. Ama güvercin sayıları güvercin deliği sayısını aşmazsa ("n" ≤ "m")güvercinleri güvercin deliklerine rastgele yerleştirmenin doğasından genelde bir çakışma meydana gelir. Örneğin, eğer iki güvercin rastgele 4 güvercin deliğine yerleştirilirse, 25% ihtimalle bir güvercin deliği birden fazla güvercin tutar; 5 güvercin ve 10 delik için olasılık 69.76% olur; ve 10 güvercin ve 20 delik için yaklaşık 93.45% olur. Bu problem doğumgünü paradoksu()‘nda daha büyük bir uzunlukta olur. Ya Tabtab Wa Dalla Ya Tabtab Wa Dalla (Arapça: "يا طبطب ودلع") Lübnanlı şarkıcı Nensi Acram'ın 5. albümüdür. Albüm 15 Şubat 2006 tarihinde piyasaya sürülmüş ve büyük bir satış grafiği yakalamıştır. İlk video klibi albümle aynı adı taşıyan "Ya Tabtab Wa Dalla" parçasına çekilmiştir. Paul Thomas Anderson Paul Thomas Anderson (d. 26 Haziran 1970], 8 kez Akademi ödülü'ne aday gösterilmiş Amerikalı yönetmen ve film yapımcısı. Özellikle henüz 29 yaşında iken yönettiği Magnolia (film) adlı filmiyle eleştirmenlerden olumlu not almıştır. P. T. Anderson, Kaliforniya'nın Hollywood'a oldukça yakın bir noktasında, Studio City'de dünyaya geldi. Çektiği ilk film Dirk Diggler Story (1988) idi. Bunu, ilk kısa filmi Cigarettes & Coffee (1993) ve ilk uzun metrajlı yapımı Sidney (1996) izledi. Hard Eight adıyla da bilinen bu bağımsız yapımda, sonradan yönetmenin favori oyuncularından olacak olan Philip Baker Hall, Philip Seymour Hoffman ve John C. Reilly'nin yanı sıra Gwyneth Paltrow ve Samuel L. Jackson da rol aldı. Film, Anderson'a birçok yeni yönetmenin keşfedilmesine olanak sağlayan Bağımsız Ruh Ödülleri'nde de iki dalda (En İyi İlk Film, En İyi İlk Senaryo) adaylık kazandırdı. 1997'de Boogie Nights ile çektiği P. T. Anderson'a En İyi Orijinal Senaryo dalındaki ilk Oscar adaylığını kazandırırken, Julianne Moore ve Burt Reynolds'ın oyunculukları da birer adaylıkla onurlandırıldı. 7'den 70'e birbirinden çok farklı insanların hayatlarının bir gününü anlatan Magnolia isimli filmi, şaşırtıcı finaliyle olduğu kadar Julianne Moore, Philip Seymour Hoffman ve Tom Cruise'un aralarında bulunduğu güçlü oyuncu kadrosuyla da çok konuşuldu. P. T. Anderson Magnolia ile Berlin Film Festivali 'nden Altın Ayı ödülü ile döndü ve ülkesinde ikinci En İyi Orijinal Senaryo Oscar adaylığını kazandı. Aimee Mann'in film için bestelediği birçok şarkıdan Save Me En İyi Orijinal Şarkı, Tom Cruise ise En İyi Yardımcı Erkek Oyuncu dallarında ödüle aday oldu. Adam Sandler'ın psikolojik bozukluklara sahip bir adamı canlandırdığı Punch-Drunk Love adlı filmi ile Cannes Film Festivali'nde En İyi Yönetmen ödülünün sahibi oldu. Beş yıl sonra Upton Sinclair'in Oil! romanından uyarlanan There Will Be Blood adlı filmiyle Berlin Film Festivali'de bu kez En İyi Yönetmen dalında Gümüş Ayı ödülü kazandı. Akademi Ödülleri: BAFTA: Berlin Film Festivali: Cannes Film Festival: Get It Done "Get It Done" (ya da Türkçe adıyla "Haydi Yapalım Şunu"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yedinci sezonunun on beşinci bölümü. Buffy, gece rüyasında Chloe'yi ağlarken görür. Sonra rüyasına İlk Avcı Seneya girer ve ona: "Yeterli değil!" diye bağırır. Wood, Buffy'lerin evini görmeye gelir. Kennedy, grubu eğitmede başkan olmuştur. Wood, Buffy'ye annesine ait olan, içinde ne olduğunu kendisinin de bilmediği bir 'acil durum çantası' verir. Gerçekten de o akşam, Buffy'nin rüyası gerçek olur: İlk, Chloe'yi öldürür, sadece onun zihnini etkileyerek. Buffy, odaya girdiğinde, Chloe'yi iple asılmış, ölü halde bulur. Buffy, Dawn'a "Makas getir, ipi keselim," derken, İlk, Chloe'nin kılığında odaya gelir: "Makas verse ne olacak? Hala ölü olarak kalacağım. Chloe'yle küçük bir sohbet yaptık. Daha çok ben konuştum o dinledi. Senin şu sözünü söyledim: 'Hepsi başaramayacak. Bazıları ölecek.'" der ve gider. Buffy, Chloe'yi gömer ve eve, ağlaşan gruba gelir. "Chloe için bir şey söyleyecek olanınız var mı?" Kimse bir şey söylemez. "Ben söyleyeyim." der Buffy, "o bir aptaldı. Enayi gibi kandı." Kennedy ayağa kalkar "Fazla ileri gidiyorsun!" diye bağırır. Buffy, gruba, "Siz ne için buradasınız? Hiçbir işe yaramıyorsunuz. Peki neden buradasınız? Korkuyorsunuz. Korkaksınız. Korkmuyorum diyen varsa defolup gitsin! Elinizden yeteri kadar gelmiyor!" diye bağırarak, grubu ve Spike'ı kırar. Çantayı açmaya karar verirler. Çantada birkaç mistik kitabın yanı sıra, gizemli kuklalar da bulunmaktadır. Kuklaları düzgün sıraya yerleştirince, kuklaların duvara vuran gölgeleri, korkunç bir hikâye anlatır: 'İlk Avcı'nın yaratılışını'... Dawn'ın okuduğu sözlerle birlikte, bir portal açılır. Buffy de onun içine girer. Buffy'e karşılık olarak da bir iblis dünyaya gelir ve Spike'a ağzının payını verir. Scooby'ler, portali yeniden açıp Buffy'yi geri getirmenin yolunu ararken, Buffy, geçmişe, bir çöle iner ve üç şamanla karşılaşır. Şamanlar, Buffy'yi bir büyünün ortasına bağlarlar. Buffy, İlk Avcı'nın nasıl yaratıldığını anlar: İlk Avcı, Seneya idi. Avcı terimi, "Gölge Adamlar" adlı topluluk sayesinde başladı. Gölge Adamlar, bir büyülü sözü okurken, bir kızın kalbini çıkardılar ve onun yerine bir iblisin kalbini koydular ve Avcı nesli böyle başladı. Ancak ondan sonra gelecek her Avcı, Gerçek Avcı değildi. Gölge Adamlar, bir de potansiyel avcıları yarattı. Çünkü bir Avcı'nın ömrü çok uzun değildir, her an bir vampir öldürebilir onu. Ki Buffy tam iki kez öldü örneğin. İşte o yüzden Avcı öldüğünde hemen onun yerini doldurabilecek Potansiyel Avcılar'ı da yarattılar Gölge Adamlar. Potansiyel Avcılar her ne kadar Avcı gücünde olmasalar da, yine de güçlüler. Şimdi Buffy de Seneya'nın yerine konulmuştur. Buffy bu büyüden kaçmaya çalışır, ama zincirle bağlanmıştır. Buffy zincirlerini kırar ve şamanın asasını kırar, büyü biter. Şaman, Buffy'nin yüzüne dokunur ve Buffy bir şey görür. Willow, zor da olsa, portali açmıştır ve Spike da iblisi öldürmüştür. Spike'ın ölü iblisi portala itmesiyle, Buffy oraya gelir ve portal kapanır. Willow, büyü yaparken yanlışlıkla Kennedy'nin enerjisini emmiştir. Ve Kennedy bu yüzden biraz zamana ihtiyacı olduğunu belirtir Willow'a. Çünkü bir an da olsa Dark Willow'un nasıl bir şey olduğunu görmüştür. Buffy'nin gördüğü şey ise, milyonlarca, trilyonlarca kızgın Tulachon'dur ve İlk Avcı haklıdır: Savunmaları yeterli değildir. Eşbölüşüm teoremi Klasik istatistik fizikte eşbölüşüm teoremi bir sistemin ortalama enerjisi ile sıcaklığı arasında ilişki kuran genel bir teoremdir. Eşbölüşüm teoremi ayrıca eşbölüşüm yasası, enerjinin eşbölüşümü veya basitçe eşbölüşüm olarak da bilinir. Eşbölüşümün temel düşüncesi, termal dengede enerjinin çeşitli formları arasında eşit olarak paylaşılmasıdır; örneğin bir molekülün öteleme hareketindeki ortalama kinetik enerjisi dönme hareketindeki ortalama kinetik enerjiye eşit olmalıdır. Eşbölüşüm teoremi kantitatif tahminler yapar. Virial teoremi gibi, bir sistem için, verilen sıcaklıkta, toplam ortalama kinetik ve potansiyel enerjiyi verir bunlarla sistemin ısı kapasitesi hesaplanabilir. Eşbölüşüm, bir parçacığın kinetik enerjisi veya bir yayın potansiyel enerjisi gibi, enerjinin bireysel bileşenlerinin de ortalama değerini verir. Örneğin, eşbölüşüm termal dengedeki bir ideal gazın her molekülünün (3/2)kBT'lik bir kinetik enerjiye sahip olduğunu öne sürer, burada kB Boltzmann sabitidir ve T sıcaklıktır. Genel olarak ne kadar karışık olduğuna bakılmaksızın termal dengedeki herhangi bir klasik sisteme uygulanabilir. Eşbölüşüm teoremi katıların spesifik ısı kapasiteleri için klasik ideal gaz yasasının ve Dulong–Petit yasasının türetiminde kullanılabilir. Teorem ayrıca, rölativistik etkiler göz önünde tutulduğunda dahi, yıldızların (nötron yıldızları ve cüce yıldızlar da dahil) özellikleri ile ilgili öngörülerde kullanılabilir. Eşbölüşüm teoremi belirli koşullarda hatasız tahminler yapabilmesine rağmen, özellikle düşük sıcaklıklarda kuantum etkisinin belirgin olduğu durumlarda hatalı olur. Termal enerji (3/2)"k""T" belirli serbestlik derecelerinde kuantum enerji aralığından düşük olduğunda, ortalama enerji ve serbestlik derecesinin ısı kapasitesi eşbölüşümün öngördüğünden daha düşük olur. Kinetik enerjinin eşbölüşümü ilk olarak 1843'te ve daha doğru bir şekilde 1845'te John James Waterston tarafından ileri sürüldü. 1859'da James Clerk Maxwell bir gazın kinetik ısı enerjisinin çizgisel ve dönme enerjisine eişt olarak bölündüğünü öne sürdü. 1876'da Ludwig Boltzmann bu prensibi, bir sistemdeki ortalama enerjinin hareketin bütün bağımsız bileşenlerine eşit olarak bölüneceğini göstererek genişletti. Boltzman katıların özgül ısı kapasiteleri için Dulong–Petit yasasının kuramsal açıklamasını sağlamak için eşbölüşüm teoremini kullandı. Eşbölüşüm teoreminin tarihi özgül ısı kapasitesininki ile iç içe geçmiştir. Her ikisi de 19. yüzyılda araştırıldı. 1819'da Fransız fizikçiler Pierre Louis Dulong ve Alexis Thérèse Petit oda sıcaklığında katı elementlerin özgül ısı kapasitelerinin elementin atom ağırlığı ile ters orantılı olduğunun keşfettiler. Onların yasası yıllarca atom ağırlığının hesaplanması için bir teknik olarak kullanıldı. Ancak James Dewar ve Heinrich Friedrich Weber'in takip eden araştırmaları Dulong–Petit yasasının sadece yüksek sıcaklıklarda geçerli olduğunu gösterdi; düşük sıcaklıklarda ve elmas gibi son derece sert katılarda özgül ısı kapasitesi daha düşüktü. Gazlar için özgül ısı kapasitesi üzerine yapılan deneysel gözlemler de eşbölüşüm teoreminin geçerliliği hakkındaki endişeleri artırdı. Teorem molar ısı kapasitesinin basit tek atomlu gazlar için kabaca 3 cal/(mol·K) iken iki atomlu gazlar için 7 cal/(mol·K) olması gerktiğini öngörür. Deneyler eski tahmini doğruladı fakat iki atomlu gazlar için molar ısı kapasiteleri sıklıkla yaklaşık 5 cal/(mol·K) olarak bulundu, ve düşük sıcaklıklarda yaklaşık olarak 3 cal/(mol·K) değerine düşüyordu. Maxwell 1875'te deney ve eşbölüşüm arasındaki uyuşmazlığın bu sayıların gösterdiğinden daha kötü olduğuna işaret etti; atomların iç kısımları var olduğu için ısı enerjisi bu iç kısımların hareketine gitmesi gerekir, bu da tek atomlu ve iki atomlu gazlar için öngörülen özgül ısı kapasitelerinin 3 cal/(mol·K) ve 7 cal/(mol·K) değerinden daha büyük yapar. Üçüncü bir çelişki metallerin özgül ısısıyla ilgilidir. Klasik Drude modeline göre metal elektronları neredeyse ideal gaz gibi davranır, yani elektronlar ısı kapasitesine (3/2) "N""k" kadar katkıda bulunmalıdır. Buradaki "N" elektron sayısını verir. Ancak deneysel olarak elektronların ısı kapasitesine katkıları küçüktür: çoğu iletkenin ve yalıtkanın molar ısı kapasiteleri neredeyse aynıdır. Eşbölüşümün molar ısı kapasitesini açıklamaktaki başarısızlığı konusunda muhtelif açıklamalar getirildi. Boltzmann eşbölüşüm kuralının türetilişinin doğruluğunu savundu, ancak gazların esirle olan etkileşimlerinden dolayı termal dengede olamayabileceğini söyledi. Lord Kelvin eşbölüşüm teoreminin deneylerle uyuşmadığı için doğru olmadığını öne sürdü ancak nasıl olduğunu göstermekte başarısız oldu. Lord Rayleigh daha radikal bir görüş ile ortaya atıldı. Ona göre hem eşbölüşüm teoremi hem de termal dengenin deneysel varsayımı doğrudur. Bu ikisini uzlaştırmak için eşbölüşüm teoreminin yıkıcı basitliğinden kaçışı sağlayacak yeni bir prensibe ihtiyaç duyulduğunu belirtti. Albert Einstein 1907'de kuantum etkisi sebebiyle olan bu özgül ısıdaki anormallikleri göstererek kaçışı buldu. İdeal gazlar eşbölüşüm teoreminin önemli bir uygulamasını oluşturur. Parçacık başına ortalama kinetik enerji formülü: olmak üzere, eşbölüşüm teoremi klasik mekanikten ideal