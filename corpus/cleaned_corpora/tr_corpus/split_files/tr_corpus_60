müşterinin yapacağı türden bir şey. Gerçekten şansım varsa, orospuya bile hayli zor saatler yaşatabilirlerdi. Şehir merkezine giderek ana postaneden paketi yolladım. Armağan alanların son dakika paniği nedeniyle hiç dikkat çekmiyordum. Bir şişe şampanya almak için bir dükkânın önünde durdum. Çalışırken normal olarak içki içmem ama bu özel bir durumdu. Geri döndüğümde Gareth yarı baygındı, anlaşılma. sözler mırıldanıyordu. Merdivenden inerken neşeyle, Noel Baba geri döndü dedim. Şampanyanın mantarını çıkarıp iki bardağa şampanya koydum. Birini Gareth'ın yanına götürdüm ve ayak ucuma basarak önüne düşmüş başını hafifçe kaldırdım. Bardağı dudaklarına tutup eğdim. Bundan hoşlanacaksın dedim. Dom Perignon. Gareth'ın gözleri birden açıldı. Bir an şaşkınlıkla baktı, sonra hatırlayarak bana sırf nefret dolu bir bakışla baktı. Ama şampanyaya karşı koyamadı. Açgözlülükle içkiyi içti, tadını çıkarmamıştı bile. Sonra gözlerinde tuhaf bir tatmin duygusuyla yüzüme baktı. Öfkeyle, Sana boşuna içki verdim dedim. Hayattaki bütün güzel şeyler gibi. Geri çekilerek yüzüne bardağı fırlattım. Bardak burnunda parçalanarak yanaklarında kesikler oluşturdu. Doris Teyze'nin geri dönmeyeceğine memnun olmuştum. Yirmi beşinci evlilik yıldönümü armağanı olarak ince kristal bardak takımı vardı ve Doris korkarak bunları hiç kullanmamıştı. Korkusunda haklıydı. Gareth başını iki yana salladı. Sen şeytansın dedi. Tam bir şeytan. Yumuşak bir sesle, Hayır, değilim dedim. Ben adaletim. Adaleti hatırlıyor musun. Adaleti korumak senin görevin. Sapık şeytan orospu çocuğu dedi. Bu kadar cesaretinin kalmasına inanamıyordum. Ona patronun kim olduğunu göstermenin zamanı gelmişti. Ellerini birkaç keskiyle haça çivilemiştim bile. Ellerinin çevresinde siyah ve koyulaşmış kan vardı. Sıra şimdi ayaklarına gelmişti. Tezgâhtan aletlerimi seçtiğimi görünce Gareth sonunda kendine geldi. Umutsuzca, Buna hiç gerek yok dedi. Lütfen. Hâlâ beni bırakma şansın var. Seni asla bulamazlar. Nerede olduğumuzu bilmiyorum. Senin kim olduğunu, nerede oturduğunu, hayatını nasıl kazandığını bilmiyorum. Bradfield'dan gidebilirsin, seni asla bulamazlar. Bir adım daha yaklaştım. Gözlerinde yaşlar birikti ve yanağındaki kandan akarak yere düştü. Canını yakmış olmalılar ama Gareth kılını bile kıpırdatmadı. Lütfen diye fısıldadı. Çok geç değil henüz. O adamları öldürdüysen bile. Onları öldüren sen miydin. Akıllıydı, bunu kabul etmem gerek. Fazla akıllı. Kendisine biraz daha acı kazandırmıştı. Dönüp keskiyle çekici tezgâha bıraktım. Başka düşüncelerim olduğunu düşünsün daha iyi. Geceyi ona insaf edeceğime inanarak geçirsin. Bu Noel'i daha da tatlı hale getirecekti. Kiler kapısını arkamdan kapatıp üst kattaki yatak odasına gittim. Elimde kaset ve şampanya şişesinin en lezzetli kısmı vardı. Yaşadığım en iyi Noel'i geçiriyordum. Bütün o çaresiz umut yıllarını, bu yıl annemin öbür çocuklar gibi bana hediye almasına dua ettiğim yılları hatırladım. Ama annemin yaptığı tek şey beni hayal kırıklığıma uğratmak olmuştu. Şimdi bana özlediğim şeyi verebilecek tek kişinin kendim olduğunu anlamıştım. Hayatımda ilk kez başkalarının yaşadığı türden, sürprizler, doyum ve cinsellik dolu bir Noel yaşayabilirdim. *** Arkasında bıraktığı izlerden davranışlarını okuyan polis, onun dolaşmış olduğunu anladı. Onu yöneten neden çarpıcıydı, çünkü bu cinayet bir araç değil, nedenin ta kendisiydi. The Wunch of Bankers, Kevin Matthews'un Penny Burges buluşmak için güvenli gördüğü birkaç yerden biriydi. Rap müzik çalınan ve pembe dizileri -Rover's Return Snug, Woolp Eaterie, Queen VicLounce ve Cheers Beer Bartaklit eden pub bir polisin muhabir Penny ile görüleceği en son yerdi. Kevin, kapuçinodan çok makine yağına benzeyen kahvesini içerken suratını astı. Bu Penny de hangi cehennemdeydi. Saatine on ikinci kez baktı. Penny en geç dörtte orada olacağını söylemişti ve saat dördü on geçiyordu. Yarım kalmış fincanını kenara iterek yanındaki vestiyerden şık yağmurluğunu aldı. Tam gidiyordu ki pub'ın kapısı açıldı, Penny içeri girdi. Elini sallayarak dosdoğru onun masasına geldi. Kevin, Saat dört demiştin diyerek selamladı onu. Allahım, Kevin, bu yaşında anal döneme geri döndün dedi Penny ve yanındaki koltuğa otururken yanağını okşadı. Bana şu orman meyvelerinin doyumsuz tadını veren tatlı maden sularından al, canım dedi. Sesinde içkisinin abartılı reklamıyla alay eden bir ton vardı. Kevin bardakla geri dönünce Penny hemen elini onun kasığına götürdü. Mımmm, teşekkürler dedi maden suyunu içerken. Peki yeni bir haber var mı. Bu kadar acil olan nedir. Kevin düz bir sesle, Bugünkü gazeteler dedi. Turnayı gözünden vurdun. Penny, Ah, iyi dedi. Belki olumlu bir şey bulabiliriz. Aleyhinde kanıt bulduğunuz bir zanlı gibi. Hiç anlamıyorsun. Köstebeği arıyorlar. Brandon bu sabah iğneli fıçı üzerinde oturuyordu sanki. İç İşler Bölümü sızıntıyı soruşturmaya başladı. Penny beni korumalısın. Penny sigara yakarak oyalandı. Kevin, Beni dinliyor musun. diye sordu. Penny otomatik bir tavırla, Elbette dinliyorum sevgilim diye onu yatıştırdı, zihninde yazısını planlamaya başlamıştı bile. Neden bu kadar gergin olduğunu anlamıyorum yalnızca. İyi bir gazetecinin kaynaklarını asla açıklamadığını bilirsin. Sorun nedir. İyi bir gazeteci olmadığımı mı düşünüyorsun. Penny kafasında dönüp duran düşünceler yerine Kevin'ı dinlemeye zorladı kendini. Kevin sabırsızlıkla, Sana güvenmiyor değilim dedi. Benim endişe ettiğim teşkilat. Herkes kendini temize çıkarmaya çalışıyor, yani ikimizi bilen herkes İç İşler Bölümü'ne bunu anlatabilir. İlişkimiz olduğunu öğrenirlerse de biliyorsun. İş biter. Ben biterim. Penny, Ama ikimizi kimse bilmiyor. En azından ben söylemedim dedi sakin bir sesle. Başka kimsenin bilmediğini sanıyordum. Sonra Carol Jordan bildiğini düşünmeme neden olan bir şey söyledi. Penny sesindeki inanmazlığı saklayamayarak, Sen de Carol'ın hemen İç İşler Bölümü'ne koşacağını düşünüyorsun dedi. Cinayet bölümünün en parlak memuruyla fazla ilişkisi olmamıştı ama detektif hakkında bildikleri buna uymuyordu. Onu tanımıyorsun. Çok acımasızdır. Son noktaya kadar gitmek ister ve bir basamak daha yukarı çıkmak için beni bir çırpıda saf dışı bırakır. Penny başını bıkkınlıkla iki yana salladı. Aşırı tepki gösteriyorsun. Carol Jordan görüştüğümüzü esrarengiz bir biçimde öğrenmiş olsa bile, Dr. Hill'le olan ilişkisiyle ün kazanmaya çalışmaktan sana dikkat etmeyecek kadar meşgul olduğuna eminim. Kaldı ki mantıklı düşünürsen, başkalarını gammazlayan biri olarak tanınmakla kazanacak bir şeyi yok. Kevin başını şüpheyle iki yana salladı. Bilmiyorum. Penny, bu işin nasıl olduğunu hiç bilmiyorsun. Günde on sekiz saat çalışıyor ama bir sonuca varamıyoruz. Penny onun kasıklarını okşadı. Sevgilim, çok fazla baskı altındasın. Bak sana ne diyeceğim. Her şey açığa çıkar da biri seni gösterirse İç İlişkiler Bölümü bize gelmek zorunda. Gizli bir işbirliğine bakacaklardır. Böyle bir şey olursa kaynağım Carol Jordan'mış gibi davranırım, tamam mı. Bu da suları iyice bulandırır. Kevin'in gülümsemesi her şeye değerdi ona göre. Bu ve onun başka özellikleri. Kevin tatmin olarak ayağa kalktı. Teşekkürler, Pen. Dinle, gitmem gerekiyor. Seni en kısa zamanda ararım, tamam mı. Eğilip kadını uzun uzun öptü. Penny onun arkasından, Beni bilgilendirmeyi unutma, canım diye seslendi. Kevin kapıya varmadan yazının girişi kafasında biçimlenmeye başlamıştı bile. Oh evet, artık yazıyı görebiliyordu. * Bradfield polisi, dört kurbanı öldüren ve erkeklerin hayatını hiç olmadığı kadar tehlikeye sokan dizi cinayetler katilini yakalamak için yeni kaynaklar ayırıyor. Ama yeni polisler canavar İbne Katili'ni aramakla görevli değiller. Bu polislerin görevi bizzat polisleri araştırmak. Teşkilatın üst kademesi Sentinel Times'daki yazıların doğruluğundan öyle telaşa kapıldı ki yazıların kaynağını bulmak için büyük bir insan avı başlattılar. Katili yakalamak yerine, dehşet içindeki kamuoyunun neler olduğunu öğrenme hakkını dikkate alan kendi adamlarını yakalamaya çalışıyorlar. * Carol dış büronun kapısını açarak, İşimi bitirdim. Konuşabilir miyiz. diye sordu. Tony başını dalgınca bilgisayar ekranından kaldırarak bir parmağını kaldırdı ve Evet, tabii, bana bir dakika verirsen diyerek yapmakta olduğu işi bitirdi. Carol geri çekilerek derin bir soluk aldı. Ne kadar profesyonel olmaya çalışırsa çalışsın, bu adama karşı hissettiklerini engelleyemiyordu. Söylemesi yapmasından daha kolay. Birkaç dakika sonra Tony yanına geldi. Masasının kenarına tünedi, düşünürken ellerini saçlarında gezdirmesinden dolayı saçları Afacan Dennis gibi dik dik olmuştu. Peki dedi. Hüküm nedir. . Carol, Çok etkilendim karşılığını verdi. Her şey yerli yerine oturmuş. Ama birkaç önemli nokta var. Tony, Yalnızca birkaç mı. diye sordu, neredeyse kıkırdayacak gibi çıkmıştı sesi. Adamın güçlü olması, kurbanlarını taşıyacak kadar güçlü olması gerektiğini söylüyorsun. Onları zayıf bir durumda yakaladığı varsayımında da bulunuyorsun. Belki iki kişi olabilirler diye düşünüyordum. Tony, Devam et dedi, sesi hiç de soğuk değildi. İki erkeği kastetmiyorum. Bir erkek ve daha zayıf görünen başka biri demek istiyorum. Belki ergenlik çağında bir oğlan ve daha büyük olasılıkla bir kadın. Bilmiyorum, belki tekerlekli iskemlede bir adam. Bir suç ortağı. Ian Brady ve Myra Hindley gibi. Carol kâğıtları düzene soktu. Tony hâlâ bir şey söylememişti. Birkaç dakika onun ifadesiz yüzünü inceledikten sonra Carol, Herhalde bunu düşünmüşsündür. Ben yalnızca bu aklımızda tutmamız gereken bir olasılık olup olmadığını merak ettim diye ekledi. Tony aceleyle, Affedersin, niyetim söylediklerini göz ardı etmek değildi dedi. Bu düşünceyi kafamdan geçiriyor ve bildiklerimizle karşılaştırıyordum. Düşündüğüm ilk şey, adamın tek başına olup olmadığıydı. Olasılıkları değerlendirerek tek başına olduğuna karar verdim. Moors Cinayetleri gibi vakalar, iki kişinin birlikte çalışarak korkunç cinayetler işlemişti. Bu son derecede ender görülür. Ayrıca iki kişi olsaydı metodoloji ve patolojide bir değişiklik bulmayı beklerdim. Fantezilerinin bu kadar çakışmasına inanmak zor. Ama bu ilginç bir düşünce Bir açıdan haklısın. Bir kadınla birlikte çalışıyorsa bu kurbanlarını boğuşmadan nasıl ele geçirebildiğini açıklar. Tony dosdoğru önüne bakıyordu, kaşları düşünceyle çatılmıştı. Carol koltuğunda hareketsiz oturdu. Sonunda Tony dönerek, Ben tek başına çalışan adam düşüncemi koruyorum. Seninki ilginç bir fikir ama gerçek olma olasılığı en yüksek senaryomu değiştirmeye beni ikna edecek bir bulgu göremiyorum. Carol sakin bir sesle, Tamam, anlaşıldı dedi. Buradan hareketle bir travesti olması olasılığını düşündün mü. Demin dediğin gibi, bir kadın onlara rahatça yaklaşabilir. Kadın erkek giysileri giymişse ne olur. Aynı etkiyi yapmaz mı. Tony bir an şaşırarak baktı. Belki kurulduğu zaman profil çıkarma bölümüne başvursan iyi olur dedi. Carol sırıttı. İltifatın hiç gereği yok. Gerçekten samimiyim. Bu tür bir işi yapmak için gereken özellikler sende var. Sen de görüyorsun, hata yapmaz değilim. Bir travestiyi hiç aklıma getirmemiştim. Şimdi, neden bu olasılığı göz ardı ettim. diye yüksek sesle düşündü. Bilincime çıkmadan önce bunu reddetmemin bilinçaltında bir nedeni olmalı... Carol konuşmak üzere ağzını açtı ama Tony, Hayır, bir dakika bekle, lütfen, dur bunu bulayım. Ellerini tekrar saçlarında gezdirerek bir kez daha düzeltti. Carol kendisine Tony'nin geri kalan herkes kadar küstah, bir şey kaçırmış olabileceğini kabul edemeyen biri olduğunu söyleyerek geri çekildi. Onun farklı olduğunu söyleyerek kendini kandırma diye uyardı kendini sertçe. Tony, Tamam dedi, sesinde tatmin vardı. Cinsel bir sadistle karşı karşıyayız, doğru mu. Doğru. Sadomazoşizm cinsel fetişlerin iktidar yoludur. Ama travestiler bunun tam tersidir. Travestiler kadının toplumdaki zayıf kabul edilen rolünü üstlenmek isterler. Travestiliğin aldaki sabit düşünce kadının örtük bir güce, kendi cinsiyetinin gücüne sahip olduğu inanışıdır. Sadomazoların özlemini çektiği vahşi acı ve güç alışverişinden çok uzaktadır. Bir travestinin fantezisi hiç de böyle değildir. Kurbanlarını kadın kılığına girmiş bir erkekle değil de bir kadınla karşı karşıya olduğuna ikna edebilmek için katilin başarılı bir kılık değiştirme yapması gerekir. Ama klinik psikolojideki deneyimlerime dayanarak söylüyorum, katilin cinsel sadist de olması gerekir. İkisi yan yana olmaz. Aynı şey transseksüel için de geçerlidir. Hatta daha da geçerli, çünkü tedaviyi kabul etmeden önce bir psikoloğun danışmanlığından geçmeleri gerekir. Carol yok yere ezildiğini hissederek, Yani bu olasılığı bir kenara bırakıyorsun dedi. Ben hiçbir şeyi bir kenara bırakmam. Bu oyunda kendini aptal yerine koymaktır bu. Şöyle düşünüyorum, olasılığı o kadar az ki profile koymak yanlış olurdu, çünkü varlığı bile insanları yanlış yöne itebilir. Ama gene de akılda tutmak gerekir. Doğru yönde düşünüyorsun. Beklenmedik bir biçimde gülümseyerek sözlerinin ukala havasını yok etti. Başta dediğim gibi Carol, birlikte bu işi çözebiliriz. Ve kesinlikle bir kadın olmadığına emin misin. diye sordu Carol. Psikoloji tümüyle yanlış. En açık noktayı alırsak, bu katil takıntılı bir insan ve bu da bir erkek özelliği. Tanıdığın kaç kadın yağmurda anorak giyerek tren istasyonlarındaki tren numaralarını yazar. Ama ya o sendrom, adı neydi, insanların hayatlarını berbat edecek derecede birini kafaya taktıkları hastalık. Bundan asıl olarak kadınların çektiğini düşünmüştüm. Tony, De Clerambault Sendromu dedi. Ve evet, asıl olarak kadınlar bunu yaşar. Ama yalnızca tek bir insana odaklanırlar ve sonuçta ölen tek kişi acı çeken kişidir, bazen intihar da ederler. Kadınların takıntıları erkeklerinkinden farklıdır, önemli olan bu. Erkeklerin saplantıları denetimle ilgilidir, pul toplar ve sınıflandırırlar, yattıkları her kadının külotlarını biriktirirler. Ganimete ihtiyaçları vardır. Kadınların saplantıları boyun, eğmeyle ilgilidir. Yeme düzensizliklerinde onları yok eden ve kontrol eden bu saplantıdır. İstek nesnesiyle evlenen de Clerambault Sendrom'lu kişi herhalde bir şovenistin mükemmel eş idealidir. Bu durum katilimize uymuyor. Carol, Ne demek istediğini anlıyorum dedi. Profil çıkarma sürecine katkıda bulunduğunu hissettiği yeni bir fikirden vazgeçmeye isteksizdi. Tony onun isteksizliğini görünce, Buna bir de buradaki fiziksel güç unsurunu eklersek dedi. Vücudun güçlü. Herhalde boyuna göre çok güçlüsün. Ben senden yalnızca birkaç santim uzunum. Ama beni ne kadar süre taşıyabilirsin. Bir otomobilin bagajından çıkarıp duvarın üstünden atmak için ne kadar süre gerekir. Beni omzuna atıp Carlton Park'tan çalılıkların oraya götürebilir misin. Kaldı ki bütün kurbanlar benden daha uzun boylu ve daha ağır. Carol pişmanlıkla gülümsedi. Tamam, sen kazandın. İkna oldum. Aklıma gelen bir şey daha var. Bir duyalım bakalım. Profilini okurken düşündüm Cinayetler arasındaki sürenin korunmasına ilişkin ileri sürdüğün neden yeterince güçlü değil diye söze başladı tereddütle. Tony alayla, Demek sen de fark ettin dedi. Bu beni de ikna etmedi. Ama açıklamak için başka bir şey aklıma gelmedi. Daha önce hiç böyle bir şeyle karşılaşmamıştım, ne yüz yüze ne de literatürde. Tanıdığım bütün dizi cinayet katilleri giderek tırmanan bir oranda cinayet işliyor. Bu sorunu çözecek bir teorimiz var dedi Carol. Tony öne doğru eğildi, ifadesi karışmıştı. Anlatsana, Carol dedi. Kendini akvaryumda bir balık gibi hisseden Carol derin soluk aldı. Onun ilgisini çekmek istiyordu ama şimdi bu ilgiyi kazandıktan sonra hoşlanıp hoşlanmadığından emin değildi. Birkaç gün önce cinayetler arasındaki süreyle ilgili söylemlerini hatırlıyorum. Gözlerini kapatıp ezberden tekrarladı. Birçok olayda cinayetler arasındaki süre giderek azalır. Başlangıçta cinayetleri tetikleyen katillerin fantezileri olmuştur ve cinayet işlemini ne kadar kusursuz hale getirirlerse getirsinler, gerçeklik hiçbir zaman fanteziye uymaz. Ama ne kadar aşırıya kaçarsa, duyarlılıkları o kadar körelir ve cinayetin sağladığı cinsel heyecan için daha fazla itkiye ihtiyaç duyarlar. Bu yüzden cinayetler sıklaşır. Shakespeare'in dediği gibi, sanki iştahın artması onu giderenden kaynaklanır. Haklı mıyım. Tony, Müthiş dedi. Görsel belleğin de bu kadar güçlü mü, yoksa yalnızca işitsel mi. Canı sıkılan Carol gözlerini yuvarladı. Korkarım yalnızca işitsel. Her neyse, profilde katilin bilgisayarlarla çalışıyor olabileceğini öne sürdüğün zaman kafamda bir şimşek çaktı. Açıkça belirtmediğin ama belli ki seni rahatsız eden soru, zaman geçtikçe neden video kasetlere karşı kayıtsızlığının artmaması. Tony başını salladı. Carol'ın dile getirdiği nokta güçlüydü ve onu rahatsız eden şey tam da buydu. Her ikisini de tatmin edecek bir cevap bulmaya çalıştı. Konuşurken sonuca ulaşmaya çabaladı. Tartışma adına varsayalım ki birinci kasetin onu on iki hafta hareketsiz tutma potansiyeli vardı. Ama daha o zamandan ikinci kurbanı ele geçirme sürecine başlamıştı ve yeniden cinayet işleme noktasına gelmeden fırsat önüne çıktı. Bu kadar kusursuz bir biçimde karşısına çıkan şansa direnemedi. Daha sonra cinayetler arasında sekiz hafta bıraktığını fark etti ve sekiz haftanın sabit olmasına karar verdi. Şimdiye kadar kasetler bu süreyi korumasını sağlamıştı. Belki şimdi bu sabit kalıp değişecektir. Carol başını iki yana salladı. Mantıklı ama ben ikna olmadım. Tony sırıttı. Bunun için Tanrı'ya şükürler olsun. Ben de olmadım. Daha iyi bir açıklaması olmalı ama ben bulamıyorum. Carol, Bilgisayarlar hakkında ne kadar bilgilisin. diye sordu. Açma/kapama düğmesinin nerede olduğunu ve kullanmam gereken programın nasıl kullanılacağını biliyorum. Bunun ötesinde tam bir geri zekâlıyım. İki kişi ettik. Ama kardeşim bir bilgisayar dehasıdır. Bir oyun yazılımı şirketinin ortağı. Çok yeni teknolojilerle çalışıyor. Şimdi ortağıyla birlikte insanların oynadıkları oyunlara kendi görüntülerini koymalarını sağlayan düşük maliyetli bir sistem geliştiriyorlar. Diğer bir deyişle, Terminator 2'de ekrandaki kötü adamları Arnie yerine Tony Hill ya da Carol Jordan dövüyor. Önemli olan şu, kasetleri tarayıcıyla taramak ve görüntüleri bir bilgisayara aktarmak için yeterli donanım ve yazılım piyasada var. Buna dijitalleştirme diyorlar sanırım. Her neyse, görüntüleri bilgisayar ortamına aktardığında istediğin biçimde değiştirebiliyorsun. Durağan fotoğraflar ya da başka kasetlerden parçalar ekleyebiliyorsun. Görüntüleri üst üste bindirebiliyorsun. Altı ay önce özgün yazılımı yazdıklarında Michael bana kendi yarattığı diziyi gösterdi. Tory Partisi'nin bir konferansını kasete almış ve yanına bir seks kılavuzu kaseti koymuş. Bütün bakanların yüzlerini konuşma yaparken seçerek seks kasetindeki kişilere yerleştirmiş. Carol kaseti düşünerek güldü. Çok komikti ama inan bana, John Major ile Margaret Thatcher'ı hiç bu kadar anlaşırken görmemişsindir ‘Anlamsız' sözcüğüne yepyeni bir anlam katmıştı Tony, Carol'a şaşkın bir sessizlik içinde bakakaldı. Benimle dalga geçiyorsun dedi. Kasetlerin onu denetim altında tutmasının mükemmel bir açıklaması Yani kardeşin gibi gerçek bir deha olması gerekmez mi. Carol, Bence de öyle dedi. Anladığım kadarıyla kullanılan teknikler çok basit. Ama bunu yapmak için gereken yazılım ve yan işlemler inanılmaz derecede pahalı. Tek bir yazılım için iki üç bin pound harcamak gerekir. Yani ya elinin altında böyle bir donanımın bulunduğu ve kendi başına çalışabileceği bir şirkete girmiş ya da iyi para kazanan bir bilgisayar düşkünü. Tony yarı şaka yaparak, Ya da bir hırsız dedi. Carol, Ya da bir hırsız diyerek ona katıldı. Tony kuşkuyla, Bilmiyorum dedi. Bu soruyu cevaplandırıyor ama çok sıradışı bir cevap. Carol kulaklarına inanamayarak, Peki Becerikli Andy sıradışı değil mi. diye sordu. Ha, tabii sıradışı, tamam ama bu kadar olacağından emin değilim. İşkence aletlerini yapıyor. Bunu bilgisayarda bir tasarım programında yapmak çok daha kolay. Tony, bir şey onun sekiz haftalık döngülerle harekete geçmesini sağlıyor. Neden bu olmasın. Bu bir olasılık, Carol, bu aşamada bundan öte bir şey değil. Bak, neden hazırlık soruşturması yapıp önerdiklerinin uygulamada mantıklı olup olmadığını öğrenmiyorsun. Carol hayal kırıklığına uğrayarak, Profiline eklemek istemiyor musun. diye sordu. Bu aşamada ancak küçük bir olasılık olan bir şeyi ekleyerek olasılıklarının güçlü olduğu şeyleri zayıflatmak istemiyorum. Sen kendin söyledin, bunu düşünmene yol açan profilde spekülasyondan öte olmayan birkaç cümle. Beni yanlış anlama, bu fikri reddediyor değilim. Çok parlak bir fikir olduğunu düşünüyorum. Ama bazı çevrelerde profilin tümüne karşı çıkanları alt etmek gibi çok zor bir görevimiz var zaten. Bu fikri destekleyenler bile ille de profilin hepsine katılmak zorunda değil. Bu yüzden onlara kolay hedefler vermeyelim derim. Bir düşün, doğrudan içini göremesinler diye hediye paketine sararak vermek daha iyi olmaz mı. Tamam mı. Carol içinden onun haklı olduğunu bilerek, İyi dedi. Bir kalemle kâğıt aldı. Yazarken bir yandan da kendi kendine Bradfield bölgesindeki yazılım üreticilerini ve danışmanları gözden geçir diye mırıldanıyordu. Michael'a gerekli donanım/yazılımı sor ve satış kayıtlarını kontrol et. Yeni hırsızlıkları kontrol et. Tony, Bilgisayar kulüpleri diye ekledi. Carol bunu da listesine eklerken, Teşekkürler dedi. Ve billboardlar. Ayağa kalktı. Uzun bir iş olacak. Bir an önce gitmem gerek. Bunu Scargill Sokağı'na götürecek ve Bay Brandon'a vereceğim. Senin de gelip incelemen iyi olur. Tony, Dert değil dedi. Bir şeyin dert olmadığına sevindim. Tony tramvayın penceresinden bakarak yağmur altında hızla geçen şehir ışıklarını izliyordu. Tramvayın parlak beyaz iç dekorunda kozayı andıran bir şeyler vardı. Duvar yazısız, sıcak, temiz. Güvenli bir yer hissi uyandırıyordu. Sürücü trafik ışıklarına yaklaştı, kornasına bastı. Çocukluktan kalma bir sese benziyordu, çizgi filmlerdeki bir trenin çıkaracağı türde bir ses. Tony pencereden başını çevirerek tramvaydaki yarım düzine yolcuyu inceledi. Profilini yazdıktan sonra hissettiği tuhaf boşluğu yok etmek için her şeyi yapardı. Sanki böylece olayla ilgisi bitmişti. Brandon, Carol'a onunla her gün görüşmesini söylemişti. Carol'ın bilgisayar teorisi konusunda daha teşvik edici olsaydım keşke, diye düşündü ama yılların eğitim ve pratiği temkinlilik alışkanlığı getirmişti. Fikir kendi başına parlaktı. Önerisinin uygulanabilirliği konusunda araştırma yaptıktan sonra, bunu öbür polislerle birlikte onaylamaktan mutluluk duyacaktı. Ama kendi profilinin güvenilirliği adına, ortalama bir polisin bilimkurgu olarak göreceği fikirlere karşı mesafesini koruması gerekiyordu. Polisin bu akşam ne yaptığını merak etti. Carol onu arayarak ekiplerin Temple Fields'a gideceğini ve bölgenin müdavimleriyle görüşüp profil önerilerinin onlara tanıdık gelip gelmediğine bakacaklarını söylemişti. Şansları Hoparlörlerden elektronik bir ses, Bir sonraki durak Bank Vale istasyonu. Bank Vale istasyonu bir sonraki durak dedi. Tony birden şehir merkezini epeyce geride bıraktığını ve Carlton Park'ın karanlık tarafına girdiklerini fark etti. Burası evinden bir mil kadar ötedeydi. Bank Vale'i geçtiler, Tony koltuğunda doğrularak bir sonraki durak anons edildiğinde çıkış kapısına gitmek üzere hazırlandı. Düzgün banliyö sokaklarında hızlı hızlı yürüdü, okul bahçelerini geçti, Woodside bölgesine adını veren fabrikadan kalan küçük enkazın çevresinden dolaştı. Hızla geçerken ağaçlara bakarak, ormanı çaprazlamasına kesen patikanın şimdi neredeyse tümüyle ıssız olacağını alayla düşündü. Bu yolu terk edenler önce eve yalnız yürüyen kadınlar olmuştu. Sonra endişeli annelerin izin vermediği çocuklar. Şimdi Bradfield'da yaşamın acı derslerini öğrenen erkekler vardı. Tony sokağına girerek çıkmaz sokağın sakinliğinden keyif aldı. Akşamı bir biçimde geçirecekti. Belki süpermarkete giderek tavuklu bir yemek için malzeme alırdı. Bir video kaset al. Okumalarını tamamla. Anahtarı kilide sokarken telefon çalmaya başladı. Evrak çantasını bir yana fırlatan Tony kapıyı arkasından ayağıyla kapatarak telefona koştu. Telefonu açtı ama daha cevap verme fırsatı bulamadan karşıdaki kişi kulak ağrısını dindirmek kullanılan sıcak zeytinyağı gibi konuştu. Anthony, sevgilim, benim için soluk soluğa kalmış gibisin. * Tony eve dönerken bu konuyu düşünmekten kaçınmayı başarmıştı ama gene de bu telefonu umut ettiğini biliyordu. Brandon telefon çalmadan bir dakika kadar önce başucu lambasını kapatmıştı. Sıcaklığından uzaklaşarak telefonu açarken Maggie, Açmasan olmaz mı. diye mırıldandı. Brandon dedi hırlar gibi. Yorgun bir ses, Efendim, ben Detektif Matthews dedi. Stevie McConnell'ı yakaladık. Çocuklar onu Seaford'daki feribot limanında buldular. Rotterdam'a giden bir gemiye binmek üzereymiş. Brandon, Maggie'nin karşı çıkışlarına aldırmadan yorganın üzerine oturdu. Ne yapmışlar. Şey, efendim, yapabilecekleri fazla bir şey olduğunu sanmıyorum, polis kefaletiyle bırakılmıştı ve ihlal edebileceği koşullar yoktu. Hâlâ ellerinde mi. Brandon yataktan çıkmış, çamaşır çekmecesini açmıştı. Evet, efendim. Gümrükçülerin bürosunda tutuyorlar. Hangi nedenle. Bir polis memuruna saldırı. Kevin'ın sesi nedense Cheshire Kedisi'nin gülümsemesi gibi bedensiz bir görüntüyü çağrıştırdı. Ne yapacaklarını sormak için beni aradılar ve davaya kişisel bir ilgi gösterdiğiniz için önce size sormamız gerektiğini düşündüm. Brandon öfkeyle, daha ileriye gitme, diye düşündü. Ama söylediği tek şey, Bence çok açık. Onu adaleti yanıltmaya çalışmaktan tutuklayın ve Bradfield'a getirin oldu. Boxer şortunu zorlukla giydi, bir iskemlenin arkasındaki pantolonunu almak için uzandı. Bu söylediklerinizden onu bu kez savcıya çıkaracağımızı kefaleti reddetmesini isteyeceğimizi çıkarabilir miyim. Kevin'ın sesi o kadar tatlıydı ki, ona dişlerine mal olabilir ve bunun nedeni de çürüme olmazdı. Gerekçemiz varsa normal olarak böyle yaparız, Detektif. Beni bilgilendirdiğin için teşekkür ederim. Kevin, Bir şey daha var efendim dedi. Brandon, Nedir o. diye gürledi. Çocuklar birini daha gözaltına almak zorunda kaldılar. Bir gözaltı daha mı. Neden birini daha gözaltına almak zorunda kaldılar. Müfettiş Cross, efendim. Anlaşılan McConnell'ın feribota binmesini zorla engellemeye çalışıyormuş. Brandon gözlerini kapatarak ona kadar saydı. McConnell'a bir şey oldu mu. Görünürde hayır efendim, yalnız biraz sarsılmış. Ama komiserin gözü morardı. İyi. Onlara Cross'u bırakmalarını söyleyin. Beni yarın aramalarını da söyleyin, tamam mı Detektif. Brandon telefonu kapayarak karısını öpmek için eğildi. Karısı yorgana sahip çıkmış ve kış uykusuna yatmış bir sincap gibi sımsıkı sarınmıştı. Maggie, Hımmm diye mırıldandı. Gitmen gerektiğine emin misin. İnan bana ben de iyi bir zamanlama olduğunu düşünmüyorum ama bu tutukluyu getirdiklerinde orada olmak istiyorum. Merdivenden aşağı düşebilecek türde bir herif. Dengesinde bir sorun mu var. Brandon başını üzüntüyle iki yana salladı. Onun dengesinde değil. Başka insanlar bazen biraz dengesizleşiyorlar.. Bu gece disiplin kurallarına uymayan biri elimizde zaten. Şansımı daha fazla zorlayamam. Döndüğümde görüşürüz On beş dakika sonra Brandon cinayet bölümü odasına giriyordu. Kevin Matthews odanın karşı köşesinde bir masaya çökmüş, başını kollarının arasına almıştı. Brandon yaklaşırken Kevin'in hafifçe horladığını duydu. Ekiptekilerin dün gece doğru dürüst uyuyup uyumadıklarını merak etti. Memurlar sonuçsuzluk nedeniyle yorgun ve gergin olurlarsa ciddi hatalar yaşanırdı Brandon on yıl sonra adli bir hatada başrol oynamış bir kişi olarak anılmak istemiyordu. Bunun olmaması için her şeyi yapardı. Kevin'ın karşısına otururken kendisine alayla söylediği gibi tek bir sorun vardı. Bu araştırmanın dizginlerini elinde tutmak için, kaçınmak istediği bütün yanlış yargılara yol açan uzun saatler boyu çalışmak zorundaydı o da. Catch 22. Birkaç yıl önce Maggie akşam kurslarına gitmeye karar verdiği zaman o romanı okumuştu. Maggie kitabın komik, acımasız keskin eleştirilerle dolu harika bir kitap olduğunu söylemişti. Brandon kitabı berbat bulmuştu. Ona Teşkilat'ı hatırlatıyordu. Özellikle de eskiden aklı başında olan kişilerin çıldırdığı bunun gibi gecelerde. Telefon çaldı. Kevin kıpırdadı ama uyanmadı. Sempatik bir yüz ifadesi takınan Brandon uzanıp telefonu açtı. Ben Brandon. Anlık bir suskunluk oldu. Sonra gergin bir ses, Efendim. Çavuş Merrick. Efendim, bir ceset daha bulduk. Araştırmalarımı dikkatle yapmıştım ve bahçıvanların kullandığı giriş yolundan gidebileceğime güvenmiştim. Dikkate almadığım tek şey Noel tatili olmuştu. Yol asfalta gömülü iki metal direkle kapatılmıştı. Kenarından geçebilirdim, çünkü cip yolun kenarındaki küçük çalıların üzerinden gidebilirdi. Ama kaçınılmaz olarak lastik izi ve muhtemelen küçük boya izleri bırakırdım. Gareth yüzünden özgürlüğümden olmaya hiç niyetim yoktu, yani bu seçenek olmazdı. Cipi, park personelinin malzemelerini bıraktığı deponun arkasına park ettim. Hiç değilse ne yoldan ne parktan görünüyordum. Noel'in ertesi günü gece ikide etrafta fazla insan yoktu ama başarı o olay değildi. Cipten çıkıp etrafı kolaçan ettim. Kulübe olmazdı. Hırsız alarmı vardı. Ama artık tanrılar bana gülümsüyordu. Kulübenin kenarında küçük, tahta bir el arabası vardı, bavulları sürüklemeyi aklına getirmeyen hamalların eskiden tren istasyonlarında kullandıkları türden. Bahçıvanlar elmabaşını herhalde bitkileri taşımak için kullanıyorlardı. Gareth'ın çıplak cesedini, cipe kadar ittiğim arabaya yükledim. Cesedin çevresine birkaç siyah plastik çöp torbası tıktım ve gıcırdamasın diye aksları yağladım. Sonra dosdoğru çalılıklara yöneldim. Gene şanslıydım. Kimseyi görmedim. Arabayı orkestra yerinin arkasında, ardındaki dik yokuşu kaplayan çalılıklara götürdüm. Patikanın kenarında arabayı çalılıklara doğru ittim. Sonra yumuşak toprakta ayak izi bırakmaktan kaygı duyarak arabanın üzerine çıktım ve Gareth'ın cesedini bir uçtan çalılıklara yuvarladım. Geri çekilerek aşağı atladım, arabayı da arkamdan çekiyordum. Çalılar biraz ezilmiş gibi duruyordu ama Gareth'dan iz yoktu. Şansım yaver giderse postacı Noel mesajımı BEST'e götürene kadar ceset bulunmazdı. On dakika sonra arabayı yerine koymuş ve parkın arka kapısından kilise avlusunun karşısındaki sakin yola çıkmıştım. Görülme olasılığı çok az olsa bile, farlarımı yakmadan önce ana yol görünene kadar bekledim. Temple Fields'ın aksine burası uykusuzluk çeken meraklı birinin gece geç saatlerde geçen tuhaf araçları fark edebileceği bir bölgeydi. Eve dönüp on iki saat uyudum. İşe gitmeden önce bilgisayarımın başında ilginç bir saat geçirecek kadar erken kalktım. Neyse ki meşgul olduğum bir geceydi de, Sentinel Times'ın ertesi günkü baskısının beklentisini kafamdan uzaklaştıran birçok karmaşık sorunu çözmekle uğraştım. Mesajımı araştırmak için kısa zamanları olmasına rağmen beni gururlandırdılar. Anlaşılan hemen sabırla çalışmaya başlamış ve polisleri bunu ciddiye almaya ikna edebilmişlerdi. Bana ön sayfada yer vermelerdi, yazının yanında mesajımın bir fotoğrafı vardı ama kartın kimden geldiğini belirleyecek hiçbir işaret yoktu. Noel Baba olarak imza atan katil, cesedi Carlton Park'a bıraktığını tuhaf bir Noel mesajıyla itiraf etti. Korkunç mesaj kanla yazılmış gibi görünüyor. Şehrin önde gelen hukuk şirketlerinden birinin Noel kartına yazılmış. Kartın yanında cesedin yerini gösteren ev yapımı bir video kaset var. Kasette gösterildiği gibi orkestra yerinin yakınındaki doğal bitki örtüsünde yapılan kısa bir araştırmadan sonra, bir erkek cesedi bulundu. Polis kaynaklarına göre ceset çıplaktı. Erkeğin boğazı ve organları kesilmişti. Kurbanın ölümden önce işkence gördüğü sanılıyor. Carlton Park'ın bu bölgesinin eşcinsellerin alışveriş alanı olarak bilinmesine karşın, polis bu cinayetle daha önceki iki genç erkek cinayeti arasında şu an bir bağlantı kurmuyor. Bu yılın başlarında öbür iki ceset Temple Fields'ın eşcinsel mahallesi olarak bilinen bölgesine bırakılmıştı. Cesedin kimliği henüz teşhis edilmedi ve polis kurbanın eşkâlini açıklamadı. Kurbanın yirmi sekiz otuz yaşlarında olduğuna inanılıyor. Bradfield'dan Noel Arifesi'nde postaya verilen paket Sentinel Times bürosuna bu sabahki postayla geldi. Üzerinde haber editörü Matt Smethwick'in adı vardı. Bay Smethwick, İlk düşüncem birinin kötü bir şaka yaptığı oldu, özellikle de söz konusu şirketteki avukatlardan birini tanıdığım için dedi. Sonra arkadaşımın kayak tatili için ülke dışında olduğunu hatırladım, yani paketi postaya veren o olamazdı. Hemen polisi aradım ve neyse ki polis beni ciddiye aldı. Bence de almalıydı. Hayatımda hiç bu kadar ciddi olmamıştım. Polisin söylediklerine rağmen, Gareth'ın dizinin üçüncü kişisi olması düşüncesi kafalarından geçmiş olmalı. En son keşfi, Adam ve Paul'un öldürülmesini tekrar dile getirme bahanesi olarak kullanan gazetecinin dikkatinden kaçmamış ama. Son baskı yapıldığında yorum yaptırmak için bir akademisyen bile bulmuşlardı. Adli tıp psikoloğu Tony Hill, bir yıldır hükümetin finanse ettiği önemli bir araştırma yürütüyor. Bu araştırma sonunda FBI'ın Kuzuların Sessizliği'nde canlandırılana benzer bir suçlu profili çıkarma bölümü kurulup kurulmayacağına verilecek. 34 yaşındaki Dr. Hill daha önce Blamires Hastanesi'nde klinik psikolog olarak çalıştı. Burası İngiltere'nin en tehlikeli suçluların tutulduğu maksimum güvenlikli akıl hastanesidir ve kitle katili David Harney ile dizi cinayetler katili Keith Bond, nam'ı diğer Otoyol Çılgını da burada tutulmaktadır. Dr. Hill, Polis bu olaylarda danışmanlık yapmam için beni görevlendirmedi, bu yüzden cinayetler hakkında okurlarınızdan daha çok şey bilmiyorum dedi. Hemen bir yargıya varmak istemiyorum ama gerekirse, Adam Scott ve Paul Gibbs cinayetlerinin aynı kişi tarafından işlenmiş olmasının kesinlikle mümkün olduğunu söylerdim. Görünürde bu son cinayetler birbirine benziyor ama bazı önemli farklar var. Birincisi, ceset çok farklı bir yerde bulundu. Carlton Park bir gay semti olarak tanınmış olsa da, şehir merkezindeki Temple Fields'dan çok farklı bir ortamı var. İkincisi, Sentinel Times'a gönderilen mesaj. Daha önceki vakalarda böyle bir şey olmadı ve katil de daha önceki cinayetlere hiç değinmiyor. Bu da burada en az iki farklı insanın olduğunu düşünmeme neden oluyor. Yazı aynı minvalde devam ediyordu. Neon ışıklarıyla, Nereye bakacağımız hakkında en küçük bir fikrimiz yok deniyordu. Dr. Tony Hill'in geceleri uykusuz kalmama neden olacağını düşünmek yersizdi. Onlara hiç unutamayacakları bir ders vermeye karar verdim. *** Bir insan bir cinayetle karşı karşıya kaldığı zaman gözlerini, kulaklarını ve anlayışını cebine koymak zorunda değildir. Hemen komaya girmezse sanırım bir cinayetin başka bir cinayetten daha iyi ya da daha kötü olduğunu görebilmelidir. Cinayetler arasında da heykel, resim, oratoryo, değerli taşlar, oyma işleri vb.de olduğu kadar erdem açısından küçük fark ve gölgeler vardır. Tony banyosunda uzanmış yatıyordu, elinin altında bir brendi bardağı vardı. Böyle rahatlamış, tükenmiş durumdayken kendini en son ne zaman bu kadar rahat, bu kadar iyimser hissettiğini hatırlamıyordu. Angelica'yla telefonda yaşadıkları iyi bir profil çıkardığına inanmasıyla birleşince ona yeni bir umut vermişti. Belki anormal olması gerekmiyordu. Belki dünyanın geri kalanına, işlerini halleden, geçmişi özümsemiş ve dünyalarını görmek istedikleri biçimde biçimlendirmiş kişiler arasına katılabilirdi. Hayatımı değiştirebilirim dedi. Telsiz telefon çaldı. Tony yavaş, akıcı bir hareketle telefona uzandı. Artık hiç panik hissetmiyordu. Angelica'nın telefonlarından duyduğu korkunun yerini beklentinin alması ne kadar tuhaftı. Neşeli bir sesle, Alo dedi. Tony, ben John Brandon. Senin için bir araç gönderiyorum. Birini daha bulduk. Tony yerinde dikildi, sular üzerinden deniz laboratuvarında bir deneydeymiş gibi süzülüyordu. Emin misin. Carol Jordan ve Don Merrick olayın duyulmasından beş dakika sonra olay yerine gittiler. Tony gözlerini sımsıkı kapattı. Aman Allahım diye homurdandı. Nerede. Clifton Sokağı'nda genel tuvaletlerde. Temple Fields. Tony küvetten çıktı. Orada görüşürüz dedi. Tamam, Tony. Otomobil beş dakika içinde orada olur. Hazır olurum. Telefonu kapadı ve banyodan çıkarak yürürken kurulandı. Bir yandan düşünürken bir yandan da blucin tişört, gömlek, süveter ve deri ceketini giydi. Gecenin ne kadar soğuk olduğunu hatırlayarak bir çift çorap daha giydi. Bot bağcıklarını bağlarken kapı çaldı. Devriye otomobilindeki gerginlik her tür yapıcı düşü olanağını yok ediyordu. Karanlık sokaklardan geçerken mavi ışık, sokak lambalarının tuhaf turuncu ışığıyla kontrast oluşturuyordu. Kendisine eşlik eden iki maço trafik polisi, konuşmaya olanak tanımayan kibirli bir poz takınmıştı. Lastik gıcırtılarıyla hızla Clifton Sokağı'na girdiler. Sürücü sokağın orta kesiminde girişi kesen polis şeritlerini görünce antiblokaj frenlere bastı. Şerit Tony için kaldırıldı. Tony, dosdoğru rastgele park edilmiş polis arabaları ve bir ambulansın durduğu orta kesime gitti. Yaklaşırken umumi tuvalet işaretini görebiliyordu. Levha binanın karanlığında ışıklıydı. Ambulansın yanında Don Merrick'i gördü, başındaki bandajdan dolayı onu tanımaması olanaksızdı. İnceleme yapan polis memurlarını görmezden gelen Tony hemen Merrick'in yanına gitti. Merrick cep telefonuyla hararetli bir konuşma yapıyordu. Tony'yi gördüğünü anlatmak için elini salladı ve konuşmasını Tamam, teşekkürler, sizi rahatsız ettiğim için özür dilerim diye bitirdi. Tony, Çavuş dedi. Bay Brandon'ı arıyorum. Ya da Detektif Jordan'ı. Merrick başını salladı. Her ikisi de içeride. Sanırım göz atmak istersiniz. Cesedi kim buldu. Sokak kızlarından biri. Kadınlara ait tuvaletlerin hepsinin dolu olduğunu iddia ediyor, bu yüzden özürlülerin tuvaletine gitmiş. Yanında bir müşteri olduğuna bahse girerim. Adam belanın kokusunu alır almaz tüymüştür. Tony göz ucuyla Carol'ın tuvaletlerden çıktığını gördü. Carol hemen onların yanına geldi. Merrick uzaklaşıp cep telefonunu çevirmeye başlarken, Carol, Geldiğin için teşekkür dedi. Tony, Dünyada kaçırmayacağımı söyleseydim bunu kesinlikle birileri yanlış anlardı dedi alayla. Neden ‘Becerikli' olduğunu düşündünüz. Kurban çıplak ve boğazı kesilmiş. Belli ki buraya tekerlekli iskemleyle getirilmiş ama yere fırlatılmış. Üzerinde de dün akşamki Sentinel Times'ın ön sayfası var. Carol'ın sesi gergin, gözleri sertti. Onu kışkırttık, değil mi. Tony, Biz kışkırtmadık. Gazete kışkırtmış olabilir ama biz değil dedi dalgınca. Ama bu kadar hızlı harekete geçmesini beklemiyordum. Merrick tekrar yanlarına gelerek neşeli bir sesle, Öyle görünüyor ki tekerlekli iskemlenin izini bulduk. Biri bu gece erken saatte hastane resepsiyonundan almış. Şansımız yaver giderse olayı gören birini bulabiliriz. Carol, iyi iş yaptın, Don dedi. O halde bir göz atabilir miyiz. diye sordu Tony'ye. Tony başını sallayarak Carol'ın arkasından gitti. Yavaşça tuvaletleri dolaşarak gördüklerine kafasına yazdı. Girişin iç kısmında tuvaletler ikiye ayrılıyordu, solda erkekler, sağda da kadınlar için bölmeler vardı. Özürlü tuvaleti sağda, kadınlara ait tuvaletlerin hemen girişindeydi. Brandon ile Kevin Matthews kapının kenarında durmuş geniş kapı girişinden içeriye bakıyorlardı. Tony içeri girerek sessizce onların yanına gitti. Bir fotoğrafçı kapının iç kısmında durmuş, Brandon Becerikli Andy'yi ellerine teslim ederse jüriyi ikna edebilecek fotoğraflar çekiyordu. Birkaç saniyede bir flaşın ışığı izleyenlerin gözlerini acıtıyordu. Tony yerde kıvrılmış yatan cesede dikkatle baktı. Carol'ın dediği gibi çıplaktı ama temizlenmemişti. Diz, dirsek ve bir ayak bileğinde bir tür koyu, yağlı bir maddenin kalıntıları vardı. Cesette kan izleri de vardı. Boğaz kesiği genişti ama şüphelendiği gibi ölüme neden olacak kadar derin değildi. Görebildiği kadarıyla cinsel organlar zarar görmemişti ama adamın rektum ve anüsüyle çevresindeki yumuşak et keskin bir bıçakla vahşice kesilip alınmıştı. Tony'nin içinden sıcak bir rahatlama dalgası geçerek onu düşünmeyi reddettiği şeyi düşünmeye zorladı. Carol gibi o da kendi yaptıklarının Becerikli Andy'yi tarzını değiştirip tekrar harekete geçmeye kışkırttığından korkmuştu. Brandon'ın telefonundan bu yana bu dehşet, alıcı kuş gibi omuzlarında duruyordu. Tony, Brandon'a dönerek tereddüt etmeden konuştu. Taklit bir cinayet bu. Clifton Sokağı'nın öbür ucundaki gölgelerin arasından Tom Cross, cinayet araştırmasının tanıdık ritüel dansını izlemek için bir anda beliren hayaletimsi kalabalığa katıldı. Dudaklarını sıkarak gülümsüyordu, gölgelerin arasından biraz daha ortaya çıktı. İç cebinden günlüğünü çıkararak not almak için bir sayfa yırttı. Sokak lambasının solgun ışığının altında, Sevgili Kevin, İbne Katili'nin bu cinayeti işlemediğine bir altın saatine bahse girerim. En iyi dileklerimle, Tom diye yazdı. Seaford acı olduğu kadar utandırıcı bir tecrübe olmuştu ama Tom Cross aşağılanmanın amacını engellemesine izin verecek insanlardan değildi. Notu dörde katlayarak üzerine, Detektif Kevin Matthews. Özel diye yazdı. Kalabalığı yara yara şeridin ardındaki bir polisi yakaladı. Kim olduğumu biliyorsun, değil mi. diye sordu. Polis memuru tereddütle başını sallayarak iki yana baktı Teşkilatın yeni cüzamlısıyla konuşmasını gören olur mu diye kaygılanıyordu. Cross notu uzattı. Bunu Detektif Matthews'a götür, haydi evladım dedi. Polis memuru, Evet, efendim diyerek notu eldivenli elinin içine aldı. Temel Reis Cross'un gözünü morartacak cesareti kimin bulduğunu bir an merak etti. Cross seyircilerin arasına dönerken omzunun üzerinden, Göreve döndüğümde seni hatırlayacağım dedi. Dar geçitten bir gece kulübünün yangın çıkışının önüne park ettiği Volvo'sunun yanına gitti. Gün tatmin edici olmaktan uzaktı ve sabah da bir gelişme vaat etmiyordu. Ama Kevin Matthews'a gönderdiği mesajın doğru olduğuna inanması Tom Cross'un yararlı bir iş yaptığını düşünmesine yetmişti. Tony inatçı bir tavırla, Otopsi beni destekleyecektir dedi. Bu adamı öldüren her kimse, bizim katil değil. Bob Stansfield suratını astı. Sırf birkaç yağ lekesi var diye nasıl bu kadar emin olduğunuzu anlayamıyorum. Yalnızca cesedin temiz olmaması değil. Tony parmaklarını şıklattı. Yanlış yaş grubunda. Yirmi yaşında bile değil. Kendini gizli tutmak bir yana eşcinsel dünyada iyi tanınıyor. Bu sabah üçte kimliğini teşhis ettiniz. Kevin Matthews başını salladı. Asayiş Şubesi iyi tanıyor. Chaz Collins. Bir barda çalışan ve şiddet içeren cinsellikten hoşlanan eski bir kiralık oğlan. Tony, Kesinlikle dedi. Ayrıca penisinde ya da testislerinde bir işaret yok, oysa bizim katil bu organlara giderek daha fazla şiddet uyguluyor. Şimdiye kadar basma yalnızca kurbanların cinsel organlarının kesildiği söylendi. Nasıl ve hangi bölgeler olduğunu açıklamadık. Bu katil bütün anal bölgeden kurtulma gerekçesi olarak yorumladı bunu. Öldürmeden önce kurbana tecavüz ettiği ve adli tıbbın meni bulmasını istemediği için böyle davrandığını düşünüyorum. Tony düşüncelerini toplamak ve John Brandon'ın sabah toplantısında istettiği kahvaltı tepsisinden bir fincan kahve daha almak için sustu. Carol, Tekerlekli iskemle dedi. Hastaneden çalarak büyük bir riskin altına girdi. Bizim katilin şimdiye kadar sergilediği dikkatliliğe uyan bir şey değil bence. Kevin ağzı yumurta ve sosla dolu, İşkence de görmemiş diye ekledi. Ya da hiç değilse belirgin bir işkence yok. Cebinde bu görüşünü odanın içinde söylenenler kadar belirleyen bir not vardı. Temel Reis'e işten el çektirilmiş olabilirdi ama Kevin onun içgüdülerine güveniyordu. Ama Bob Stansfield vazgeçecek gibi değildi. Tamam taklit cinayet olarak düşünmemizi sağlamak için kasten böyle yapmışsa. Ya kasten kafamızı karıştırmaya çalışıyorsa. Kaldı ki şuradaki gazeteyi görmezden gelemezsiniz. Dr. Hill'in profili de yanlış gazete yazılarının onun çalışma tarzını değiştirmesine neden olabileceği uyarısında bulundu. Tony özenle bir sandviç hazırlamaya devam etti. Sandviç ekmeğinin içindeki yumurtanın üzerine sos sürerek sarısı ezilene kadar sıkıştırdı. Sonra, Bu teoride bir yanlış yok dedi. Becerilerini konuşturmak için de öldürmesi çok mantıklı. Öbürleri gibi planlanarak yapılmış bir iş değil, bu yüzden kurban seçimi çok farklı olabilir. Ama yöntemin aynı olması gerekirdi. Stansfield ısrar etti. Ama yöntem aynı. Bu adamın boğazı kesilmiş, tıpkı öbürleri gibi. Bu orospu çocuğu adamı berbat hale getirmiş. Kıçının durumuna bakarak işkence görmediğini nasıl söyleyebilirsiniz. Bahse giriyor olsaydım, Chaz Collins'in boğazındaki kesik nedeniyle ölmediğine bire yüz koyardım. Elle boğulduktan sonra dizi katilin kurbanlarından biri gibi gözükmesi için boğazının kesildiğine bahse girerdim. Bence biraz kontrolden çıkmış şiddet içeren bir cinsellik var. Chaz arkadan ilişki kurulurken boğuşuyordu, öbür adam onu sakinleştirmek için boğazın sıkı sıkı tuttu. Orgazm anında fazla sıktı ve elinde bir ceset kaldı. Bu cesetten kurtulmanın tek yolunun dizi katilin işine benzetmek olduğunu düşündü, mesajı belki alamayız diye cesedin üzerine dünün gazetesini bıraktı. Brandon yağlı parmaklarını cebinden çıkardığı bir kâğıt mendile silerken, Kesinlikle çok mümkün dedi. Carol kararlı bir tavırla, Sanırım Tony haklı karşılığını verdi. İlk tepkim bunun beşinci kurban olduğuydu ama üzerinde kadar çok düşünürsem yanıldığıma o kadar emin oluyorum. Beni asıl rahatsız eden nedir biliyor musunuz. Dört çift göz soruşturur gibi ona baktı. Carol kendini bir tanık iskemlesindeymiş gibi baskı altında hissetti. Dün gece Pazartesi değildi. Tony sırıttı. Stansfield gözlerini yukarı kaldırdı. Kevin isteksizce başını salladı ve Brandon, Haftanın bugünü onun için önemli mi. diye sordu. Carol başını salladı. Bunun nedeni ister pratik uygunluk ister boş inanç olsun, Pazartesini seçmesi için çok güçlü bir neden var belli ki. Bu neden her neyse onun için çok önemli. Sırf bizi sıkıştırmak için bu kuralı ihlal ettiğini düşünmüyorum. Kevin araya girdi. Carol'a katılıyorum. Sırf Pazartesi nedeniyle değil. Başka bir şey de var. Stansfield şaşırarak ona baktı. İyi niyetle, Tamam, anlaşılan benim teorim geçerli değil dedi. Ayrı bir iş. Peki bu işi kim soruşturacak. Brandon içini çekti. Merkez'deki Müdür Sharples'la konuşacağım, işi ona aktarırım. Cinayet bizimkine ait değilse onların şefinin başına patlar. Kevin dalgın dalgın, O hasta diye hatırlattı. Demek öyle. Peki, bu sabah hangi müfettiş şanssızsa ona paslarım. Şimdi, dün geceki olaylar Dr. Hill'in profiline gereken önemi vermemizi engelledi ama şimdi bunu ele almalıyız. Brandon'ın sözü kapının vurulmasıyla kesildi. Girin derken sesindeki rahatsızlığı saklamaya çalışıyordu. Üniformalı çavuş birkaç zarfla içeriye girdi. Bunlar yeni geldi efendim. Biri adli tıptan, öbürü laboratuvardan diyerek zarfları Brandon'ın önüne bıraktı. Brandon zarflardaki çıkarırken çavuş çoktan gitmişti. Brandon patoloğun ön otopsi raporunu incelerken öbürleri sabırsızlıklarını güçlükle gizlediler. Brandon, sevgili John diye okudu. ‘ Bu olayda bir sevinç çığlığı atacağını biliyorum, çünkü öyle görünüyor ki katil sonunda bazı izler bırakmış. Kötü haber şu ki, sizin adamın işi olduğunu sanmıyorum. Kurban boğazı kesilmeden önce boğularak ölmüş. Muhtemel elle boğazı sıkılmış. Ayrıca önceki dört kurbanda kullanılan bıçak kullanılmamış. Öyle görünüyor ki bu daha uzun ve daha kalın bir bıçak, aşçıların sebze doğrama bıçağına benziyor. Oysa bildiğin gibi daha önceki kurbanlarda fileto bıçağına çok benzeyen bir şey kullanılmıştı. Ölüm saatini dün gece sekiz ile on arasında tahmin ediyorum. En kısa zamanda ayrıntılı raporu göndereceğim... Vay, vay vay. Peki, sen haklısın sanırım, Tony. Bob Stansfield elini Tony'ye uzatarak, Sizin görüşünüze tam zamanında katılmışım yoksa bok gibi ortada kalacaktım dedi. İyi iş, Doktor. Carol içinden gülümsedi. Ekibin geri kalanı neyse ki Tony'nin söylenmeye değer bir şeyleri olduğunu kabul etmeye başlamıştı. Cross gittikten sonra ortamın bu kadar farklılaşması şaşırtıcıydı. Kevin iskemlesinde rahatsızca kıpırdanarak, Adli tıp ne diyor. Bizim vakalarla ilgili bir şey var mı, yoksa yalnızca Chaz Collins'le ilgili ön rapor mu. Brandon öbür sayfaları karıştırdı. On rapor... ön rapor... ön rapor... Derin bir nefes aldı. Sesindeki bastırılmış bir iğrenmeyle, Aman Allahım dedi. Carol, Ne oldu efendim. diye sordu. Brandon bir eliyle uzun yüzünü ovuşturarak kâğıda yanlış okuyup okumadığını anlamak istermiş gibi tekrar baktı. Damien Connolly'nin cesedindeki yanıkları incelemişler. Bu yanıkların nedenini bulmaya çalışmışlar. Tony durdu, sandviçinin son lokması havada kaldı. Peki sonuç nedir. diye sordu Bob Stansfield. Brandon, Tam düşündüğüm gibi dedi. Adli tıptaki çocuklar yalnızca bir pasta süsleme aletinin parçaları olduğunu düşünüyorlar. Tony hayaldeymiş gibi, dudaklarında uzak bir gülümsemeyle, Elbette dedi. Bütün o farklı yıldız biçimleri. Söylendiği anda o kadar açıkça görülüyor ki. Birden dört kişinin ona bakakaldığını fark etti. Yalnızca Carol kaygılı duruyordu. Öbür yüzlerde daha önce görmüş olduğu ifadeleri gördü. Bıkkınlık, tiksinti, anlayamama. Stansfield acı acı, Yirmi dört karat bir kafa dedi. Kimse onun katili mi yoksa Tony'yi mi kastettiğini tam olarak anlayamadı. * Penny Burges, Bradfield Evening Sentinel Times'ın suç bölümünü üstlendiği gün, erkek seleflerinden daha iyi haber kaynakları bulacağına söz verdi. Masonik locanın erkek ritüellerinin ve erkek toplantılarının kendisi için kapalı bir dünya olarak kalacağını biliyordu ama kendi bilgisi dışında orada bile önemli bir şey olmaması için kararlıydı. Ev telefonunun o sabah altıyla yedi arasında iki kez çalmış olması şaşırtıcı değildi o halde. Her iki telefon da polistendi, İbne Cinayetleri'yle ilgili olarak daha önce sorguladıkları kişinin ülke dışına kaçarken gözaltına alındığını söylüyorlardı. İsim yoktu, eşkâl yoktu ama adı bilinmeyen zanlı o sabah adaleti yanıltma suçlamasıyla mahkemeye çıkacaktı. Penny'nin o gece ikiye kadar ayakta kalmasına neden olan beşinci cesedin bulunmasından sonra, bağlantı çok açıktı. Penny koyu Earl Grey çayından ikinci fincanı içerken kendi kendine gülümsedi. Bu gece onun için yeni bir baş sayfa olacaktı. Editör ve avukat cesaretlerini kaybetmezlerse tabii. Fincanını ve mısır gevreği kâsesini lavaboya bırakıp mantosunu aldı. Her iki durumda da ilginç bir gün olacaktı. Mahkemeye çıkma zamanı geldiğinde savcılığın önünde her şeyin plana göre gitmesini kimin sağlayacağı konusunda kısa çöpü Carol seçmişti. Stansfield ile Kevin'ın takip etmeleri gereken rutin soruşturmaları vardı. Tony de, bir konferansa katılan Kanadalı bir akademisyen psikologla randevusu için Leeds'e gitmişti. Bu profil bölümü kurma çalışmalarının bazı yanlarını almaları gerekiyordu. Grup toplantısından sonra birkaç dakika yalnız kaldıklarında Carol'a, Kavramsal harita çıkarma demişti. Carol adliye binasının merdivenini çıkarken alayla, kuantum mekaniği de diyebilirdi, diye düşündü. Yakasını yemekten önce durması beklenen doğu rüzgârına karşı kaldırmıştı. Bu bölümde yer almasını birileri ciddi olarak düşünecekse, öğrenmesi gereken çok şey vardı, bu kadarı açıktı. Güvenlikten geçip on iki mahkeme salonunun bulunduğu uzun koridorda yürürken bölümle ilgili bütün düşünceleri yok oldu. Her zamanki homurdanan, küstah suçlular ve onların zavallı aileleri yerine bir medya ordusuyla karşı karşıya geldi. Bir Cumartesi sabahı adliyede hiç bu kadar medya mensubu görmemişti, Cumartesi normal olarak haftanın en sakin günü olurdu. Kalabalığın arasında Don Merrick'i görebildi. Merrick'in sırtı mahkeme salonuna dönüktü, rahatsız olmuş görünüyordu. Carol hemen hızlandı. Ama çok geç kalmıştı. Görülmekle kalmamış, iyi bir yazı kokusuyla ulusal medyanın gönderdiği yeni muhabirler olmayan bir avuç gazeteciden biri tarafından da tanınmıştı. Köşeyi dönerken muhabirler arkasından seğirttiler. Duvara yaslanıp Don Merrick'e gülümseyen Penny Burgess dışında hepsi. Merrick alayla, Bu sabah telefon alan tek kişi sen değilsin demek ki dedi. Ne yazık ki hayır, Çavuş. En azından çocuklar yöneticinizle sizden daha çok ilgileniyorlar. Merrick, Dikkat etse iyi olacak dedi. Ah, ben olsam böyle demezdim. Merrick kuru bir sesle, Ben böyle duydum dedi. Penny'nin kaşları kalktı. Sana bir ara içki ısmarlamama izin vermelisin, Don. O zaman dedikodunun doğru olup olmadığını kendin de görebilirsin. Merrick başını iki yana salladı. Sanmıyorum, canım. Karım bundan hoşlanmaz. Penny sırıttı. Yöneticiyi boş ver. Peki Don, hepsi Detektif Jordan'ın peşinden gittiğine göre, mahkemenin işleyişi hakkında haber yazma hakkımı yerine getirmeme izin verecek misin. Don Merrick kapı ağzından çekilerek eliyle ona içeri geçmesini işaret etti. Konuğum ol dedi. Ama unutmayın, Bayan Burgess, gerçekler, yalnızca gerçekler. Masum insanları risk altına sokmak istemeyiz, değil mi. Penny onun yanından geçip mahkeme salonuna girerken tatlı bir sesle, Yani İbne Katili'nin yaptığı gibi mi. diye sordu. Brandon, Tom Cross'a kulaklarına inanamayarak baktı. Yüzü derin bir gönül rahatlığıyla doluydu, morarmış gözü kendinden hoşnut duruşunun tek istisnasıydı. Aramızda kalacak, John diyordu, McConnell konusunda doğru davrandığımı kabul etmek zorundasın. Dün geceki o olay İbne Katili'nin işi değildi, haksız mıyım. Tabii ki olamazdı, olabilir mi, beni alt kata kapattığını düşünürsek. Brandon'ın odasında küllük olmadığını göz ardı ederek bir sigara yaktı ve dumanı keyifle havaya savurdu. Brandon uğraştı ama gereken kelimeleri bulamadı. İlk kez söyleyecek söz bulamıyordu. Cross külünü silkmek için çevresine baktı, sonra yerde karar kılarak ayakkabısıyla halının üzerinde külleri ezdi. Peki işe ne zaman başlamamı istiyorsun. diye sordu. Brandon arkasına yaslandı ve tavana baktı. Bu bana kalsaydı bu şehirde asla seni işe başlatmazdım dedi memnuniyetle. Duman Cross'un boğazında kaldı. Brandon anın keyfini çıkarıyormuş gibiydi. Lanet olası, şakadan hoşlanıyorsun, John dedi tükürür gibi. Brandon soğuk bir sesle, Hayatımda hiç bu kadar ciddi olmamıştım karşılığını verdi. Bu sabah seni uyarmak için aradım. Dün öğleden sonra Steven McConnell'a yaptıklarınız tacizdi. Dosya açık, müfettiş. Bu araştırmaya bir daha yaklaşırsanız sizi gözaltına almakta tereddüt etmem. Doğrusunu istersen bundan da keyif duyarım. Bu teşkilatta görev yapan ya da açığa alınan hiçbir polisin adını kötüye çıkarmayacağım. Brandon'ın sözleri kafasına dank ettikçe Cross sarardı, sonra yüzü öfke ve aşağılanmayla doldu. Brandon ayağa kalktı. Şimdi büromdan ve karakolumdan çık dedi. Cross başına bir darbe yemiş gibi ayağa kalktı. Bundan pişman olacaksın Brandon dedi öfkeyle. Beni zorlama Tom. Kendi iyiliğin için beni zorlama. * Ayaklarıyla düşünen Carol gazetecileri avukatlar kafeteryasının dışındaki küçük salonda topladı. Tamam, tamam diyerek abartılı el hareketleriyle onları sakinleştirmeye çalıştı. Bakın, bana iki dakika izin verirseniz, hemen dönüp sorularınıza cevap vereceğim, tamam mı. Gazeteciler tereddütle durdular, arkadaki bir ikisi mahkeme salonuna dönme eğilimi gösteriyordu. Çenesini hafifçe ovalayan Carol, Bakın çocuklar dedi. Acı çekiyorum. Dişim ağrıyor ve ondan önce dişçimi aramazsam bugün beni görmesi şansını kaçırırım. Lütfen. Bana izin verin. Sonra tamamen sizin olacağım, söz veriyorum Carol zoraki gülümsedi ve kafeteryaya girdi. Duvarda bir telefon vardı. Ajandasını çıkarıp bir sayfaya bakıyormuş gibi yaparak adliyenin tanıdık numarasını çevirdi. Birinci mahkeme lütfen dedi. Telefonun bağlanmasını bekledikten sonra mübaşire, Ben Detektif Jordan. Savcıyla konuşabilir miyim. dedi. Birkaç dakika sonra Kraliyet savcısıyla konuşuyordu. Eddie. Ben Carol Jordan. Burada Steven McConnell'ın gelmesini bekleyen otuz gazeteci var Yanlış sonuçlara varmaya can atılıyorlar, doğaçlama bir basın toplantısıyla onları burada tutarken senin adamı içeriye sokmayı tercih edeceğini düşündüm. Mübaşire söyler misin. Savcının mübaşirle konuşmasını bekledi. Olur Carol dedi savcı. Teşekkürler. Oyununa devam eden Carol telefonu kapattıktan sonra ajandasına bir şeyler karaladı. Sonra derin bir soluk alarak gazetecilerin yanına gitti. Bir yıl araştırsam polise ders vermek için daha iyi bir insan bulamazdım. Ama Connolly zaten listemdeydi, kişisel İlk On listemde. Onu kıstırmak öbürlerinden daha zordu, çünkü vardiya düzeni benim çalıştığım saatlerle çoğunlukla çakışıyordu. Ama büyükannemin her zaman söylediği gibi değerli hiçbir şey kolay değildir. Onu her zamanki yolla tuzağa düşürdüm. Sizi rahatsız ettiğim için özür dilerim ama otomobilim bozuldu ve en yakın telefon kulübesinin nerede olduğunu bilmiyorum. AA'ya telefon etmek için telefonunuzu kullanabilir miyim. Evlerinin eşiğinden bu kadar kolay girmem gerçekten komik. Üç ölü adam, gene de en temel önlemleri bile almıyorlar. Damien'a neredeyse acıyacaktım, çünkü hepsinin içinde bana ihanet etmemiş tek kişi oydu. Ama polislere ne kadar yararsız olduklarını örneğiyle göstermem gerekiyordu. Eşcinsel cemaati yle aynı fikirde olmak rahatsız ediciydi ama eşcinsel oldukları düşünülen insanlar öldürüldüğü zaman polisin hiçbir şey yapmadığını söyledikleri zaman yüzde yüz haklıydılar. Kendilerinden birinin öldürülmesi onları oturup düşünmeye zorlayacak tek şeydi. En sonunda hak ettiğim saygıyı bana göstermek zorunda kalacaklardı. Bunun için Damien'a biraz özel bir şey tasarlamıştım. Alışılmadık bir ceza yöntemi, korkunç pour discourager les autres1 örneği olarak zaman zaman kullanılan bir yöntem. Kralı öldürmeyi planlayan büyük ihanet olaylarında çoğunlukla böyle yapılırdı. Uygun diye düşündüm. Yapabilseler beni devirecek grubun bütünsel bir parçası değilse Damien neydi. Henry'yi öldürmek için Woodstock'daki kraliyet şatosuna gelen önemsiz bir soylu yakalandığı zaman kullanıldı. Öbür olası hainlere kralın, hayatına yönelik girişimlerin acımasızlıkla karşılanacağını göstermek için önce atlar tarafından sürüklenmiş, sonra da başı kesilmiş. Diğer bir olay da bir soylu veliahtına suikast düzenleyen kişinin on sekizinci yüzyılın ortasında aynı kaderi paylaşmasıydı. Suikatçının adını anmak uğursuz olarak addediliyordu. Francois Damiens, Versailles'da Kral XV. Louis'yi bıçakladı. Ölüm cezasında göğsü, kolları, uylukları ve kalçaları kıskaçlarla yakılacak, cinayeti işlediği bıçağı tutan sağ eli sülfürle yakılacak, yaralarına kurban ve balmumuyla karışık kızgın yağ dökülecek ve sonra cesedi dört at tarafından çekilecek ve organları kesilecek yazıyordu. İnfaz raporlarına göre Damiens'ın koyu kahverengi saçı işkence arasında bembeyaz olmuştu. Büyük âşık Casanova anılarında şöyle yazıyor Dört saat boyunca korkunç sahneyi izledim ama insanın içine işleyen çığlıkları duydukça birkaç kez kafamı çevirmek ve kulaklarımı kapamak zorunda kaldım. Açık ki onu kilere sürüklemek için at kullanamazdım, bu yüzden kendi düzenlememi yapmak zorundaydım. Sicim ve kasnaklardan bir sistem yaptım, yatlarda kullanılan şu pencereli bocurgatlara bağlayarak yere ve tavana tutturdum. Her sicimin ucunda, bileklere bağlanacak çelik bir kanca vardı. Sicimlerin uzunluk ve gerginliğini ayarlayarak Damien'ı havada sallandırdım, kol ve bacaklarıyla X şeklini almıştı, hastalıklı penisi kasap dükkânındaki bir hayvan gibi havada sallanıyordu. Kloroform onun üzerinde diğerlerine oranla daha kötü bir etki gösterdi. Kendine gelir gelmez şiddetle kustu Yerden otuz santim yüksekte baş aşağı sallanırken kolay yapılacak bir iş değil. İyi ki tıkacı çıkarmışım, yoksa kendi kusmuğunda boğulurdu, bu da onu cezalandırmaktan alacağım doyumu yok ederdi. Şaşkınlıktan sersemlemişti. Neden burada olduğuna dair hiçbir fikri yoktu. Çünkü seni seçtim dedim ona. Yanlış iş yapmayı seçecek kadar şanssızdın. Şimdi seni zanlıları sorguladığın biçimde sorgulayacağım. Doris Teyze'nin mutfağını yararlı olabilecek bir şey var mı diye boş yere araştırırken krema kalıplarına rastlamıştım. Bu kalıpları hatırlıyordum. Her yıl Doris Teyze'nin Noel pastaları, Bradfield pastacılarının aynısını zor yapacağı bir sanat mucizesi olurdu. Bir keresinde Henry Enişte büyük bir pasta yaptığı sırada onu çağırınca yardım etmek için kalıp torbasını almıştım. Altı yaşından büyük değildim herhalde. Doris iğrenç bir çiftlik işinden döndüğü zaman çabalarımı görünce çılgına döndü. Henry Enişte'nin bıçaklarını keskinleştirmekte kullandığı deri ustura kayışını alıp gömleğimi yırtacak derecede dövdü. Sonra beni odama yemeksiz kapattı, rahat bir yirmi dört saat içine işeyeceğim bir kova dışında hiçbir şey olmadan orada kaldım. Değerli kalıp setini uygun bir yerde kullanmanın yolunu bulacağımı biliyordum. Kilerde kalıpları ısıtmak için kullanacağım bir cihaz vardı. Isıtınca Damien'in vücuduna işaretimi koyacaktım, tıpkı celladın aynı adlı Damiens'a iki yüz kırk yıl önce yaptığı gibi. Kıpkırmızı kalıplar etine değdikçe cildinin yıldız gibi açması çok güzel oldu. Şaşırtıcı derecede etkiliydi de. Damien bilmek istediğim her şeyi ve hiç aldırmadığım bir sürü saçmalığı anlattı. Daha önceki işlerimin soruşturulmasına doğrudan katılmadığına üzülmüştüm. Polisin ne kadar umutsuzca çabaladığını birinci elden teyid etmiş olurdum. Damien'dan kalanları gene Temple Fields'a bırakmaya karar verdim. Gareth'dan sonra elimdeki sanat eserinden kurtulmak için güvenli yeni yerler bulmak için uğraşmıştım. Queen of Hearts'ın arka bahçesi amacıma mükemmel uyuyordu, gece ıssız ve gizli Ama ertesi gün canlanacak, Damien uzun süre soğukta kalmayacaktı. Yeni bir oyunun tam zamanıydı. Buna hazırlık olarak, Adam'dan hemen sonra çatı arasına çıkıp geçmişimden koruduğum eşyaların durduğu sandığı açtım. Hatıra olarak sakladığım şeylerden biri de bir Sovyet gemisinin mühendisinin telaş içinde, unutamayacağı bir gecenin karşılığında bana verdiği deri ceketti. Bu ülkede gördüğüm deri ceketlerden farklı görünüyordu. Deri ceketin kolundan parçalar yırttım, bir çiviye ya da kilidin keskin köşesine takılmış olabilecek hale getirdim. Parçayı bir çekmeceye koydum, sonra ceketin geri kalan kısmını parçalara ayırarak plastik bir torbaya yumurta ve sebze kabuklarıyla birlikte koydum. Kente inerek torbayı atacak bir aradım Sahte kanıtı kullanmak istediğim zaman gelinceye kadar ceket çoktan bir atık yerini boylamış olurdu. Bu tuhaf deri parçasının nereden geldiğini bulmak için kaç adamı yirmi saat çalıştıracaklarını düşününce içimdeki heyecanı dindiremedim ama asla bu deriyle benim aramda bir bağ kuramazlardı. Başka şeyleri bırak, Bradfield'da kimse beni bu ceketi giyerken görmemişti. Bu kez ilgi şimdiye kadar ulaştığım her şeyi gölgede bırakmıştı. Sonunda polis dört cinayetin ardında tek bir insan olduğunu kabul itti Sonunda beni ciddiye almanın zamanı geldiğini anladılar. Damien'ı gezegenden silip bilgisayarıma soktuktan sonra, ilk projeme dönmeden önce ilgilenmem gereken bir kişi daha kalmıştı. Benim için değerli bir erkeği, hayatımı eşit ve saygılı eşler olarak paylaşabileceğim bir erkeği bulma işine konulamazdım, beni açıkça aşağılayan bu adamı cezalandırmadan olmazdı. Gareth Finnegan'ın cesetlerimden biri olduğunu bile anlamamış olan Dr. Tony Hill'di hedefim. Beni aşağılamıştı. Beni küçümsemiş, başarımı kabul etmeye yanaşmamıştı. Karşısında ne çapta bir deha olduğunun farkında değildi. Bu küstahlığının cezasını çekecekti. Onun ortadan kaldırılmasını bir meydan okuma olarak görmekten kendimi alamıyordum. Herkes böyle düşünmez mi. *** Böyle iğrenç yenilikler yaratmadan da eski boğaz kesme yöntemlerini kullanamazlar mı. Dairesinin kapısını arkasından kaparken Carol'ı bir gürültü karşıladı. Kanepelerden birine oturmuş olan Michael televizyondaki rugby maçından gözünü ayırmadı bile Merhaba kardeşim dedi. Zorlu maç. On dakika sonra tümüyle seninim. Carol ekrana baktı. İngiliz ve İskoç renklerindeki formaları çamur içindeki iri kıyım adamlar sahaya yayılmışlardı. Çok yüksek teknoloji diye mırıldandı. Bir duş yapmam gerek. On beş dakika sonra kardeşler bir şişe içkiyi paylaşıyorlardı. Michael, Senin için bazı bilgisayar çıkışları getirdim dedi. Carol doğruldu. Önemli bir şey var mı. Michael omzunu silkti. Senin için neyin önemli olduğunu bilmiyorum. Katiliniz işaretleri yapmak için beş farklı biçimde cisim kullanmış, işaretleri beş ayrı model halinde ayırdım. Bir kalp ve bazı belli belirsiz harflere benziyorlar. Carol istemeden ürperdi. Ah, evet. Çok şey ifade ediyor. Çıkışları yanında getirdin mi. Michael başını salladı. Evrak çantamda. Biraz bakayım. Bu arada sen de biraz beynini çalıştırır mısın. Michael içkisini bitirerek bardağını tekrar doldurdu. Bilmiyorum. Benim paramı verebilecek misin. Serbest olduğum ilk hafta sonu istediğin otelde yemek, yatak ve kahvaltı. Michael suratını astı. Hızına bakılırsa bu otele gitmeden emekli maaşımı almış olurum. Peki bir ay ütülerimi yapmaya ne dersin. On beş gün. Üç hafta. Olmuş bil. Carol elini uzattı, Michael da sıktı. Peki ne bilmek istiyorsun kardeşim. Carol katilin video kasetleri bilgisayarla değiştirmesi hakkındaki teorisini anlattı. Kaygıyla, Ne diyorsun. diye sordu. Yapılabilecek bir şey dedi Michael. Buna hiç şüphe yok. Teknoloji mevcut, programı kullanmak da zor değil. Tek elimle bile yapabilirim. Ama sen çok ciddi bir paradan söz ediyorsan. Bir video kartı için üç yüz, Reel Magic kartı için dört yüz, doğru dürüst bir video dijitizer için üç ile beş arası, artı çok iyi bir tarayıcı için bin papel diyelim. Ama asıl önemlisi yazılım. Gerçekten kaliteli bir şey için tek bir yazılım paketi var Vicom 3D Commander. Bu bizde var, yaklaşık dört bin pound'a mal oldu ve bu da altı ay önceydi. En son versiyonu için de sekiz yüz daha verdik. Kullanma kitapları tuğla kadar ağır. Yani fazla kişinin sahip olabileceği bir yazılım değil. Michael yüzünü astı. Kesinlikle değil. Çok pahalı bir set. Bizim gibi profesyoneller, video üretim stüdyoları ve çok ciddi meraklılar yalnızca. Piyasada ne kadar kolay bulunabilir. Tezgâhtan alınabilir mi. diye sordu Carol. Pek değil. Biz doğrudan Vicom'la ilişki kurduk, çünkü bu kadar para verirken tam bir eğitim vermelerini istiyorduk. Bazı özel yerler bunları satıyor ama ellerinde çok fazla yoktur. Ama postayla sipariş verilebilir. Birçok bilgisayar programı böyle alınır. Sözünü ettiğin diğer şeyler, birçok insanın alabileceği türden şeyler mi. Her yerde bulunabilir. Video işine yüzde iki üç sızmayla, belki tarayıcıda yüzde on beştir. Ama adamını yakalama planlıyorsan, senin yerinde olsam işe Vicom'la başlardım. Satış kayıtlarına bakmamıza izin verirler mi sence. Michael suratını astı. Tahmin gücün benimki kadar iyi. Sen rakip değilsin ve bu bir cinayet soruşturması. Asla bilemezsin, işbirliği yapmaktan mutluluk duyabilirler. Kaldı ki bu adam onların programını kullanıyorlarsa, işbirliği yapmamaları kötü reklam olur. İlişki kurduğumuz kişinin adını bulabilirim. Satış müdürleriydi. İskoç bir herif. Hangisinin adı hangisinin soyadı olduğunu söyleyemeyeceğin şu isimlerden. Grant Cameron, Campbell Elliott... Dur aklıma gelecek... Michael ajandasına bakarken Carol da içkileri tazeledi ve taşan köpükleri yaladı. Son zamanlarda hayatında fazla keyif yoktu. Ama teorisinden yola çıkarak bazı ipuçları bulabilirse her şey değişirdi. Michael, Buldum diye bağırdı. Fraser Duncan. Pazartesi sabahı onu ara ve benim adımı ver. Hücuma geçme zamanı, kardeş. Carol samimiyetle, Yanılmıyorsun dedi. İnan bana, bunu hak ettim. * Kevin Matthews büyük yatakta sereserpe uzanmıştı, yanındaki kadına gülümsüyordu. Mımmm diye mırıldandı. Bu çok hoştu. Penny Burgess parmaklarını Kevin'in göğsündeki kılların üzerinde gezdirerek, Evde yemek pişirmekten iyidir dedi. Kevin kıkırdadı. Birazcık iyi. Penny'nin daha önce koyduğu votka ve koladan kalana uzandı. Penny, Bu gece kurtulabildiğine şaşırdım diyerek göğüs uçları onunkine değecek kadar öne eğildi. Son zamanlarda o kadar çok fazla mesai yaptım ki, karım beni evde beklemekten vazgeçti. Penny vücudunun üst kısmını Kevin'a bastırarak onun soluğunu kesti. Lynn'i kast etmemiştim dedi. İşten söz ediyordum. Kevin onun bileklerini tutarak yatağa devirdi. Sonunda soluk soluğa kıkırdayarak yan yana yattıklarında, Doğrusunu söylemek gerekirse yapacak fazla iş yoktu dedi. Penny inanmadan homurdandı. Ya, öyle mi. Dün gece Carol Jordan beş numaralı cesedi buldu, zanlı ülkeden kaçmaya çalışırken gözaltına alındı ve bana yapacak fazla iş yoktu diyorsun Haydi, Kevin, konuştuğun kişi benim. Kevin soylu bir tavırla, Yanlış anladın, sevgilim dedi. Sen ve geriye kalan bütün medya mensupları. Penny'ye dersini verme şansını fazla sık bulmuyordu ve bundan en iyi biçimde yararlanmaya kararlıydı. Ne demek istiyorsun. Penny bir dirseğinin üzerinde doğrularak farkında olmadan yorganın altından vücudunu çıkardı. Artık eğlence olmaktan çıkmış, işe dönüşmüştü. Birincisi. Carol'ın dün gece bulduğu ceset dizi cinayetler katilinin kurbanlarından biri değildi. Taklit bir işti. Otopsi raporu bunu kuşkuya yer bırakmayacak biçimde kanıtladı. Bir seks cinayeti daha. Merkez, Asayiş Şubesi'nin yardımıyla bir iki gün içinde konuyu çözer. Sesindeki memnuniyet çok belirgindi. Penny kendini tutarak sıkılı dişlerinin ardından tatlı tatlı, Sonra. diye sordu. Sonra ne, sevgilim. Bu birincisiydi, ikincisi de olmalı. Kevin öylesine bilmiş bir tavırla gülümsedi ki, Penny düzgün bir alternatifini bulur bulmaz adamı kapı önüne koymaya karar verdi. Ha, evet, ikincisi. Stevie McConnell katil değil. Penny ilk kez söyleyecek bir şey bulamadı. Bilgi kendi başına şok ediciydi. Ama daha da şok edici olan bunu bilen Kevin'ın bir şey söylememiş olmasıydı. Sessiz kalmış ve cahil budala gibi görünmesine neden olacak bir yazı yayınlamasına izin vermişti. Gerçekten mi. dedi, yatılı okuldan ayrıldığından ve sokak ağzıyla konuşmaya karar verdiğinden beri kullanmadığı mükemmel bir aksanla konuşmuştu. Doğru. Bunu en başından beri biliyorduk. Kevin yastıkların üzerine yatarak Penny'nin bakışlarındaki salt nefreti neyse ki farkına varmadı. Penny diksiyon öğretmeninin ondan gurur duyacağı bir tonla, Peki bu sabah mahkemedeki pantomim neyin nesiydi. diye sordu. Kevin yılışık yılışık gülümsedi. Şey, çoğumuz McConnell'ın adamımız olmadığına zaten karar vermiştik. Ama Brandon onu takip ettirdi, ülkeden çıkmaya çalışırken yakalandı, bu yüzden onu gözaltına almak zorundaydık. Bu arada McConnell'ın bizim İbne Katili olmadığı kesinleşmeye başladı. Artı, Tony Hill'in hazırladığı profili de uymuyor. Penny sert bir sesle, Bunu duyduğuma inanamıyorum dedi. Kevin sonunda her şeyin yolunda gitmediğini anladı. Ne. Bir sorun mu var, sevgilim. Penny her hecenin üstüne basa basa, Yalnızca küçük bir sorun dedi. Suçsuz bir insanı gözaltına almakla kalmayıp bir de basının bu adamın büyük ihtimalle İbne Katili olduğu varsayımını yayınlamasına izin verdiğinizi mi söylüyorsun. Kevin doğrularak içkisinden bir yudum aldı ve Penny'nin saçlarını okşamak için elini uzattı. Penny şiddetle geri çekildi. Kevin ukala bir tavırla, O kadar da abartılacak bir şey değil dedi. Adam içerideyken kimse linç etmek için evine saldıramaz. Ayrıca dünyaya satır arasında adamı yakaladığımızı söylemekle gerçek katili bize varlığını belli etmeye kışkırtacağını söyledik sanırım. Penny, Yani onu tekrar cinayet işlemeye mi yöneltmek istiyorsunuz. diye sordu. Sesi giderek yükseliyordu. Kevin öfkelenerek, Elbette hayır dedi. Ben ilişkiye geçmek dedim. Gareth Finnegan'ı öldürdükten sonra yaptığı gibi. Penny, Allahım dedi. Kevin, nasıl burada oturup cezaevindeyken Stevie McConnell'ın başına kötü bir şey gelmeyeceğini söyleyebiliyorsun. * Penny Burgess ile Kevin Matthews, Stevie McConnell'ın gözaltı süresinin uzatılmasının haklılığını tartışadursunlar, Kraliyet Barleigh Cezaevi'nin C Kanadı'nda üç erkek sırayla Stevie McConnell'a cezaevinde adi suçluların başına ne geldiğini gösteriyorlardı. Sahanlığın sonunda bir gardiyan McConnell'ın çığlıklarına ve yalvarmalarına aldırmadan duruyor, işitme aygıtı kapatılmış sağır bir insan gibi duymazdan geliyordu. Bradfield'ın tepelerinde ise acımasız bir katil, dünyaya cezaevindeki kişinin mükemmel işlenmiş dört seri cezalandırmadan sorumlu olmadığını göstermeye yardımcı olacak işkence aletinin son rötuşlarını tamamlıyordu. * Carol, Dave Woolcott'u bürosunda patates kızartması ve balık yerken buldu. Carol içeriye girdiğinde Dave başını kaldırıp hafifçe gülümsedi. Bu gece çalışmadığını sanıyordum dedi. Hâlâ serbest kalmayı umuyorum. Kardeşim, film başlamadan önce sinemaya ulaşabilirsem bana bir kova patlamış mısır almaya söz verdi. Sana yalnızca uğrayıp bir şey vermek istedim. Dave'in masasına iki plastik torba bıraktı. İçinden bir dolu bilgisayar dergisi döküldü. Bir teorim var dedi. Şey, daha çok bir sezgi. Carol katilin video kasetleri bilgisayara aktararak fantezilerine göre değiştirdiği düşüncesini üçüncü kez anlattı. Dave onu dikkatle dinledi, Carol'ın fikrini özümsedikçe başını salladı. Hoşuma gitti dedi yalnızca. O profili birkaç kez okudum ve Dr. Hill'in katilin cinayetlerin kasetlerini alarak harekete geçmemesi hakkında söylediklerini katıyorum. Hiç anlamlı değil. Ama senin fikrin anlamlı geliyor. Peki benden ne yapmamı istiyorsun. Michael, eğer haklıysak, Vicom 3D Commander alıcılarını tespit etmenin bizi katile götüreceğini düşünüyor. Ben o kadar emin değilim. Katilin çalıştığı şirkette bu yazılımın olması ve katilin değişiklikleri orada yapması ihtimali de var Ama güvenliği sağlamak için bütün tarama ve dijital işlemleri evde yapması gerekir. Yani video dijitizer ve video kartları satanları incelemek de iyi olur diye düşündüm. Bunları dergilerdeki ilanlar aracılığıyla bulabiliriz, çünkü hemen tüm bilgisayar malzemeleri posta siparişiyle yapılıyor. Yerel bilgisayar kulüpleriyle de bağlantıya geçebiliriz. Bu işe ayıracak adamın varsa tabii. Dave içini çekti. Hayal kurmaya devam et Carol. Bir dergiyi eline alıp sayfalarını karıştırdı. Sanırım bu gece ve yarın bir liste çıkarabilirim. Pazartesi sabahı ilk iş olarak birkaç memuru bu işe gönderirim. Operatörler veriyi girecek zaman bulabilirse, bilmiyorum ama bunun yapılmasına çalışacağım. Tamam mı. Carol sırıttı. Sen bir yıldızsın Dave. Ben lanet bir azizim Carol. En küçük çocuğum henüz görmediğim iki diş çıkardı. Carol isteksizce, Kalıp, dergileri taramana yardım edebilirim dedi. Haydi, yaylan. Gidip eğlen. Birimizin keyif çatmasının zamanı geldi. Hangi filme gideceksin. Carol suratını astı. Cumartesi Özel programı, iki film bir arada İnsan Avı ve Kuzuların Sessizliği Otomobiline giderken Dave'in kahkahası kulaklarında çınlıyordu. * Uzun çığlık midesinden gelmişti sanki. Hızla giden bir tren gibi orgazm olurken Tony muhteşem bir rahatlama hissetti. Ah, Allahım diye inledi. Angelica soluk soluğa, Ah, evet, evet dedi. Gene geliyorum, gene, ah, Tony, Tony... Sesi hıçkırıklarla kesildi. Tony yatağında sırtüstü yattı, göğsü inip çıkıyordu, ter ve seks kokusu ağırlığınca üstüne çökmüştü. Sanki birden ağırlığını hissetmeyeceği kadar uzun zamandır taşıdığı bir yükten kurtulmuş gibi hissetti. İyileşme de böyle miydi, bu ışık ve renk duygusu, bu geçmişi bir kömür çuvalı gibi bırakma duygusu. Üstlerindeki yükleri attıklarında hastaları