Mainz'a uzaktan akrabası ve her zaman Marx ve Engels'in hareket programına bağlı genç terzi kalfası Friedrich Lessner'in yanına gitmeye karar verdi. Ama önce çocuklarla ilgilenmeli biriktirmeliydi. Stock'un oğlu Jean, boylu, güçlü, gelişmiş lokomatif ateşçisiydi. kesinlikle reddetti ve Jeannette idi. ve onlar için para yaşına göre çok uzun bir delikanlıydı ve bir Fransa'dan ayrılmayı bunun temel nedeni Daha çocukluk yıllarından itibaren gönlünü genç kadına kaptırmıştı. Kadının, aralarında on yaş fark olduğunu belirtip kendisine bir oğul sevgisiyle yaklaşmasını istemesi hiçbir şeyi değiştirmiyordu. Jean onsuz bir tek gün bile olamıyor ve bunun sonunu hiç mi hiç düşünmüyordu. Cabien'in dulu da ona ve kendi kızı gibi yetiştirdiği Catherine'e çok bağlanmıştı. Küçük kız yüzünden, bir mağazada tezgâhtarlık yapmak gibi iyi bir işten vazgeçmiş onunla sürekli ilgilenebilmek için evde başkalarının çamaşırlarını yıkayıp yamamaya başlamıştı. Cabien'in anısına sadıktı ve rahat bir yaşam vaat eden birçok evlilik teklifini reddetmişti Bu çöpçatanlık girişimlerini öğrendiğinde Jean'ın yüzü iyice asılıyor, Sen evlenmeye cesaret edemezsin. Biraz daha bekle. Hiç kimse seni benim gibi sevemez, diye sızlanıyordu. Ne zamandan beri sümüklüler benim işlerime karışma cüretinde bulunabiliyor, diye gülüyordu Jeannette ama kalbi hızla çarpıyordu. Ben köyde komşu çocuklarına dadılık yaparken sen daha doğmamıştın bile. Sen henüz yürümeye başladığında elime tutunuyor, ben senin sümüklü burnunu silerken ‘yapma teyze.' diye bağırıyordun. Jean, onun elini ne zaman tutmaya çalışsa Jeannette, ensest bir ilişkiye giriyormuş gibi dehşetle geri çekiliyordu. Ama delikanlıdan ayrılması artık olanaksızdı. Üstelik güzel dulun küçük kıza duyduğu sevgi gittikçe güçlenmişti. Akşam yemeğinden sonra genellikle Jeannette çamaşır yamamaya ya da ütülemeye koyuluyor, Catherine uyuyor, Jean ise kitap okumaya başlıyordu. Kitabında aşk varsa sesli oku. Ama sonu iyi bitsin, diyordu genç kadın. Aleksander Dumas ve Eugene Sue romanlarını özellikle çok seviyordu Jean geç saatlere kadar okuyordu. Jeannette işini bitirdiğinde Catherine'in yanına yatıyor dirseğini yastığa dayayarak dikkatle Jean'ı dinliyordu. Bazan neşeli bir kahkaha atıyor bazan da isyan ediyordu. Johann Stock eve genellikle çok geç dönüyordu. Son derece titiz bir eleştirmendi ve oğlunu dinlerken sıklıkla şöyle diyordu Senin yazarın da amma yalancıymış. Adam sen de. Bu tür tatlandırılmış şımarıklıklara dayanamayacak kadar ihtiyarladığım belli oluyor, ve tiksintiyle gidip yatıyordu. Biraz para biriktirdikten ve çocukları iyi yürekli Jeannette'in şefkatine emanet ettikten sonra Johann Stock, Almanya'ya Mainz'daki Friedrich Lessner'in yanına gitmek üzere yola çıktı. Terzi kalfası Lessner sadece yirmi yedi yaşındaydı ama ünlü bir geçmişe sahipti. Genç komünistin her şeyi Johann'ın hoşuna gidiyordu Canlılığı, heyecanı, düşünme tarzı, öğrenmek için gösterdiği hırsı da. Lessner, Marx ve Engels'i iyi tanıyordu. Onlarla daha 1847 yılında ‘Adiller Birliği'nın Komünistler Birliği'ne dönüştürüldüğü kongrede karşılaşmıştı. 1848'deki devrim günlerinde, Alman sığınmacı Köln'e geldi, orada illegal bir yaşam sürmeye başladı. Ama yine de, kenar mahallelerde Kartens adıyla kısa sürede ün kazandı. ‘İşçi Birliği'ne etkin olarak yardım ediyor, ‘Demokratik Birlik'te konuşmalar yapıyor ve bu gergin, unutulmaz günlerde sürekli ‘Yeni Ren Gazetesi'nin bürosuna uğruyordu. Kısa sürede buradaki herkesin güvenini kazanmıştı. O aydınlık günler hızla geçti, diye anlatttı Stock'a. O zamanlar ben, bütün Alman halkının hemen ayaklanıp tek vücut halinde devrimi tamamlayacağını düşünüyordum. Daha farklı olacağını ve en iyi arkadaşlarımızın kanı ellerinde daha kurumamışken şehreminlerinin sürünerek gidip tiranların ellerini öpeceklerini kim bilebilirdi ki. Stock, Köln'deki özgürlük mücadelesini anlatan Lessner'i zevkle dinliyordu. Kalfa da bu konuda saatlerce konuşmaktan hoşlanıyordu. Her iki komünist de –birisi yaşlı ve yorgun, diğeri ise, sağlıklı, genç, enerjik– 1848 yılında, öylesine iyi başlayan devrimi yenilgiye götüren nedenleri anlamaya çalışıyorlardı. Ben Marx ve Engels'in yeni yazılarını adeta kutsal kitaplar gibi okudum, diye itiraf ediyordu Stock. Marx ve Engels, Avrupa'ya hakim olan bütün bu kargaşayı anlamama yardım etti. Deneyimli bir izci bile kolayca yolunu kaybedebilir Fransa'da kurbağa Louis Blanc, hindi Weitling, Ruge ve diğerleri kafalarımızı karıştırabilirdi. Ama Marx ile yolunu asla şaşırmazsın. Doğru o ve Engels, bir körü bile kutsal ışığa götürebilirler, varolsunlar, diye cevap verdi Lessner. Sık sık Wilhelm Wolff ve Ferdinand Freiligrath ile de karşılaştığım oluyordu. Şair, galiba mesleği gereği, suskun, içine kapalı aklı hep başka yerlerde olduğundan ona yaklaşmak zor. Ama bak, Wolff cana yakın adam, içi de dışı da bir. Bazan ‘Demokratik Birlik'te konuşma yaptığında salon tıklım tıklım oluyordu. Dinlemek gerçekten bir zevk insanı güldürüyor ve her şeyi sade sözcüklerle anlatıyor. O da Marx ve Engels gibi her zaman her şey için hazır bir cevap buluyor. İnsan bilgiliyse daima iyi bir konuşmacı olur diye düşünüyorum. Bazıları ise, boş kafalarıyla kürsüye çıkıyor, ellerini savuruyor, başlarını sallıyor ve dinleyicileri sözcük bombardımanına tutuyorlar. Öyle biri ne kadar çok çaba harcarsa harcasın, en fazla, bir uyurgezer gibi konuşur. Oysa Marx, Engels ya da Wolff gibi insanların emekçiye söyleyecek bir şeyleri daima oluyor. Haklısın Stock. Onları kaç kez dinlediysem hep, bunca düşüncenin bir kafaya nasıl sığdığına şaşırmışımdır. Onların beyinleri, masaldaki iğ gibi hiç durmadan düşünce eğiriyor. Marx'ı en son ne zaman dinledin. diye sordu özel bir sıcaklıkla Stock. Bin sekiz yüz kırk sekiz yılının kasım ayında ‘Demokratik Birlik'in bir toplantısında, diye anlatmaya başladı Lessner. Marx, bize, Viyana'da demokrat Robert Blum'un idam edildiğini söyledi. Sen herhalde Avusturya hükümetinin bu alçak provokasyonunu biliyorsun. Blum, Alman halkını temsil ediyordu. Kraliyet askeri sahra mahkemesinin verdiği karar, hepimize, demokrat ve sosyalistlere karşı dolaysız bir provokasyon amacını taşıyordu. O acı anda kürsüde konuşan Marx'ı asla unutamam. Sert ve müthişti. Onu görür gibi oluyorum Blum'un kurşuna dizilerek idam edildiğini bildiren telgrafı havaya kaldırdı. Salonda, ölüm sessizliği vardı. Hepimiz donup kalmıştık. Bizim temsilcimizi bir hiç uğruna öldürmüşlerdi. Marx konuşmaya başladı. Eğer ‘Benim ardımdan yürüyün, despotlarla çatışın ve hepiniz ölün,' deseydi, herkes bir an bile tereddüt etmeden bunu yapardı. Lessner sustu. Böyle bir adama güvenmeden yapamazsın, diye devam etti. Onun gibiler, seni yanlış yola sokmaz. Kaya gibi bir adam. Stock sigara içiyor ve önüne bakıyordu. Devrim irdelemek, sırasında işçiler, birçok şeyi kavramak, sırtında taşımakla kalmadı, en önemlisi de kimin kaç para ettiğini gördü, dedi düşünceli bir ifadeyle. Nihayet birçoğu küçük burjuva lâklâkçıların etkisinden kurtuldu. Marx ve Engels, kanımızı kendi kanları biliyorlar. Boşuna kan dökmemize izin vermezler. Onlar Willich ve Schapper gibi değiller. Ben, Merkez Komitesinde çoğunluğun aldığı karara tamamen katılıyorum. Willich ve diğer zararlı lafazanlar kafamı karıştıramadılar. Mainz'da biz komünistler, bildiri basıyor ve dağıtıyoruz. Bu işi öyle ayarladık ki, eğer fikrimizi söylememiz gerekirse bir saat içinde bütün kenti bildiri yağmuruna tutabiliriz. Bu gergin ortamda ne olup bittiğini, emekçilerin nasıl davranması gerektiğini ve amacımızı işçinin diliyle, sade bir şekilde anlatmaya çalışıyoruz. Aklıma gelmişken, Marx ve Engels'in açıklamalarıyla birlikte yayınlanan Blanqui'nin sunusunu okudun mu. Düşünebiliyor musun, Willich, Schapper ve çeteleri, Belville hapishanesinin eski kahramanının bu ateşli selâmını kendilerine atfediyorlar. Bak bu gerçek bir haber, diye şaşırdı Johann. Versene şu sunuyu, herhalde sende vardır. Var tabii, diye cevap verdi Lessner. Lessner gittiğinde Stock, karyola işlevi gören ahşap yatağa çıkıp perdeyi çekti. Dar pencere, bir köşesinde uzun bir bacanın bulunduğu kambur bir çatıya bakıyordu. Balık pullarına benzeyen kiremitlerle örtülü çok sayıdaki çatıdan başka hiçbir şey görünmüyordu. Stock, Blanqui'nin sunusunu bir nefeste okudu. Almanca çevirinin girişi imzasızdı ama Marx ve Engels'in kaleminden çıkmıştı. Halkı kandıran birkaç zavallı, yani kendilerini Avrupa merkezi diye tanımlayan Willich, Schapper vs'nin yönetimi altındaki bu ayaktakımının Merkez Komitesi, Londra'da Şubat Devrimi'nin yıl dönümünü kutluyor. Stock neşeyle gülümsedi. Bak sen, sanki alçakları kamçıyla döver gibi yazıyorlar, diye düşündü ve büyük bir merakla okumaya devam etti. Louis Blanc –duygusal sosyalizmin tumturaklı temsilcisi– bir başka haine, LedruRollin'e karşı entrikalar çevirerek, ikinci kalite adayların oluşturduğu bu güruha katıldı. Eğlenceleri sırasında, güya onlara gönderilen çeşitli adresleri okudular. Bütün yakarışlarına karşın, Almanya'dan bir tek mesaj bile almayı başaramadılar. Alman proletaryasının gelişimini gösteren tipik bir belirti. Onlar, mesaj göndermesi ricasıyla Blanqui'ye, devrimin ve komünizmin bu aydın fedaisine de yazdılar. Dünkü devrimi parçalayan o aynı görünmez engeller, sualtı taşları. Devrimi savunan hatip kılığındaki burjuvaların ağlamaklı nutuklarının etkisi. Ledru-Rollin, Louis Blanc, Lamartine, Flocon. Karanlık bir liste. Demokratik Avrupa'nın her yanında kanlı harflerle yazılı dehşet verici isimler. Geçici hükümet, devrimi öldürdü. Tüm felâketlerin ve binlerce kurban kanının sorumluluğu ona ait. Gericilik, demokrasiyi öldürürken sadece görevini icra ediyordu. Çabuk kanan halkın, kendi yöneticileri olarak gördüğü ama onları gericiliğin eline teslim eden hainler, suç işlediler. Kahrolası hükümet. O, halkın haykırışlarını ve yalvarışlarını dinlemeden, çaresizliğe kapılan köylüleri çılgına çeviren 45 santim'lik vergi belirledi. O, monarşinin temel karargâhlarını, monarşi mahkemelerini ve kanunlarını koruyor. İhanet... ... 1848 Devrimi'ni yok eden tüm felâketlerin suçlusu onlar, yalnızca onlar. Büyük suçlular var ama aralarındaki en kötüleri, yüzlerinde, onların güzel konuşmalarına kanan halkın kendi kılıcını ve kalkanını gördükleridir. Halkın coşkuyla, kendi geleceğinin temsilcisi olarak ilan ettikleridir. Eğer halk gelecekteki zafer gününde, zayıf ve kötü hafızası ve hoşgörüsü nedeniyle kendi sözlerine ihanet eden bu adamlardan bir tanesini bile iktidara getirirse çekeceğimiz var demektir devrim ikinci kez yok edilir. Varsın işçiler bu lânet isimlerden oluşan listeyi sonsuza dek hatırlasınlar ve eğer sadece birisi, evet, eğer sadece birisi bir gün devrimci hükümette görülürse, varsın herkes bir insan gibi bağırsın ‘ihanet.' Çünkü o zaman konuşmalar, yeminler, programlar yine sadece bir kurnazlık ve kandırmacadan ibaret olur aynı hokkabazlar, ancak yine aynı sihirbazlıkları yapmak için dönerler bu, daha da acımasız bir gerici faaliyet zincirinin ilk halkası olur. Eğer yine ortaya çıkma cüretini gösterirlerse, onlara lânet olsun. Eğer aptal kalabalık tekrar onların ağlarına düşerse, utansın, yazıklar olsun. Şubat sihirbazlarının kent valiliğinden sonsuza dek kovulmaları yeterli değil muhtemel yeni hainlere karşı da önlem almak gerekir. Proletaryanın omuzlarında yükselen ve şunları gerçekleştirmeyen hükümetler ihanet etmiş olacaktır 1- Burjuva muhafız ordularının tamamını silahsızlandırmak 2- Tüm işçileri ve onların organizasyonlarını silahlandırmak askeri Tabii ki, başka birçok faaliyetin yürütülmesi de zorunlu olacak. Ancak bunlar, doğal olarak, önceden verilen teminat gereği halkın güvenliğini sağlayan bu ilk hareketten sonra gündeme gelecek. Burjuvazinin elinde bir tek tüfek bile olduğu sürece kurtuluş yok. Şu anda kitlelerin sempatisini kazanmak için birbirleriyle yarışan çeşitli öğretilerin yandaşları, kurbanı onun gölgesi uğruna terk etmemek şartıyla reform yapma ve halkı refaha ulaştırma vaatlerini gerçekleştirebilecekler. Eğer halk, kendisini teorilere kaptırıp tek pratik ve umut verici unsur olan güç için çaba göstermezse, ancak acı bir başarısızlığa uğrar. Silah ve örgütlenme –işte ilerlemenin temel kuralı, yoksulluğu yok etmenin kesin yolu. Kılıç kimde ise ekmek de onda. Silahın karşısında herkes diz çöküyor oysa silahsız kalabalığı dağıtıyorlar. İşçilerin süngüleriyle ayağa kalkmış bir Fransa –işte sosyalizmin gelişi. Silahlı proleterler için hiçbir şey olanaksız olmayacak, tüm engeller, her karşı koyuş yok olacak. Ama sokaklarda gezinerek, özgürlük ağaçları dikerek, ahenkli cümlelerle eğlendirilen proleterler, başlangıçta kutsal su, sonra hakaret, sonunda da kurşun ve daima yoksulluk alacaklar. Varsın halk seçimini yapsın. Stock yazıyı okuduğunda, hafif bir düşkırıklığı hissetti. İhtiyar güzel yazmış, diye düşündü. Ama yine de bir şeyleri eksik bırakmış, tam olarak söylememiş. Ve eski mücadeleci, Marx ve Engels'in yoldaşı Johann, birden huzursuzluğunun nedenini buldu. Blanqui, biz işçileri dünyanın en devrimci sınıfı haline getirenin yaşamın ta kendisi olduğunu kavrayamamış. Üstelik o, işçilerle köylülerin yoksulluğunu aynı kefeye koyuyor proleterleri anlayamamış. İşte bundan dolayı Blanqui'nin sözleri berraklıktan yoksun. Hayır, bizimki gibi bir birlik kuramayacak. Bu yiğit devrimci, kafası karmakarışık kendini beğenmiş Barbés'e benzemiyor ama Marx ve Engels'le arasında da yıldızlar kadar mesafe var. Fransa'ya dönmek için sabırsızlanan Stock, Mainz'da kısa bir süre kaldı. Orada kendisine daha fazla ihtiyaç vardı. Zeki ve iyi bir gözlemci olan Lessner onu tutmaya çalışmadı. Çalışmak daha iyi olacak, diye karar verdi. Ayrılık günü geldiğinde ihtiyar savaşçı ve genç kalfa iki eşit dost gibi bira içip sohbet ettiler. Sen benden on beş yaş gençsin. Ben kırkın üzerindeyim. Belki de kardeşlerimizin mutlu gününü göreceksin. Bizim işçi hayatımız da bundan ibaret, dedi Johann Stock. Devrimcinin yaşı yoktur, diye itiraz etti Lessner. Bu yüzden mücadele her gün yeniden başlıyor. İşte şimdi ben bildirilerle uğraşıyorum. Onları basarken kendimi güneş ışınlarını kâğıda sarmış sonra da dağıtmış gibi hissediyorum. Gerçekten zor zamanlar yaşıyoruz ama zırlamak sana yakışmıyor, ihtiyar. Stock, somurttu ama birden Lessner'in elini tutarak konuşmaya başladı Başlangıçta sana bir tokat atmak geçti içimden ama sonra haklı olabileceğini düşündüm. Geleceğe kredilenmiş bir mücadeleyi sürdürmekten yoruldum. Yoksa sen beni tanıyamadın mı. Hayır Lessner, bende esnaf ruhu yok, ağlamıyorum. Stock Paris'e döndüğünde kendisinden kuşku duymaktan yine de uzun süre kurtulamadı ama genellikle çaresizliğe kapılmamaya çalışıyordu. Akşamları yanına işçiler geliyordu. Jeannette artık romancıların sürükleyici kuruntularını değil, Marx, Engels ve diğer komünistlerin kitaplarını dinlemeye başlamıştı. Başlangıçta sıkılıyordu ama gittikçe, emekçi halkın yaşamı hakkındaki sade ve berrak düşünceler onun da ilgisini çekmeye başladı. Önce, ilk kez karmaşık bir senfoni dinleyen insanın duyduğu sarhoşluğa kapılıyor, rahatsız oluyor ama sonra, okunan metnin içeriğini kavradığında, birden önünde, daima düşlediği bir ses ve renk dünyası açılıyordu. Başlangıçta gürültülü ve karışık gelen şey, şimdi çeşitli enstrumanların seslerini algıladığı muhteşem bir müziğe dönüşmüştü. *** Bu günlerde Paris'te ve tüm Fransa'da, sıkıca kenetlenen Bonapartistlerin partisi darbe hazırlıklarına başladı. ‘Afrika generalleri' denen Cavaignac'ın adamları ordudaki en önemli mevzilerden uzaklaştırıldı. Onların yerine ustaca, Bonaparte yandaşları yerleştirildi. Okullar din adamlarının eline verilerek Vatikan'ın gönlü hoş edildi. Bu pis iş, demokrasinin ve sosyalizmin azgın düşmanı Adolphe Thiers tarafından tezgâhlanmıştı. Thiers, eğitim sistemini inceleme komisyonunun başkanıydı. Düşüncelerini hiçbir zaman gizleme ihtiyacı hissetmeyen bu başkan, zorunlu eğitimin komünizmin ta kendisi ve halk için okulun da gereksiz bir müsriflik ve lüks olduğunu ilân etti. Kitlelerin, diyordu Thiers, yukarıdan önceden belirlenmiş doğrulara ihtiyacı vardır ve onların tek felsefesi din olmalıdır. Katolik kilisesi ve hayırsever din örgütleri halk okullarına hakim olduklarında, çok sayıda köy öğretmeni işten kovuldu. Onların yerine siyah cüppeliler geçti. Demokratlar da –üniversite profesörleri, memurlar, assubaylar ve subaylar– baskı altına alındı. Birçoğu Afrika'ya ve diğer sömürgelere gönderildi. Daha çok polis hükümetine benzemesine karşın, Louis Bonaparte'ın hükümetine hizmetçiler hükümeti adı verildi. Ülke, boynuna geçirilen jandarma kemendinden boğulmak üzereydi. Memurlar ve subaylar arasındaki eyyamcı şöhret düşkünleri, takip edilenlerden değil takip edenlerden olmak için Bonapartistlere yakın duruyorlardı. Fransa'nın yürütme organının yarım milyonluk bir memur ordusu vardı. Devlet, tüm yurttaşların sadece en önemli işlerine değil günlük yaşamlarındaki en küçük faliyetlerine bile karışarak onları sıkı bir takip altında tutuyordu. Bu süre içerisinde tarım büyük zorluklar yaşarken sanayi ve ticaret gelişmeye devam etti. 1851 yılında yüksek sosyete, en hareketli günlerini yaşamaktaydı. Élysée Sarayı'ndaki balolardan sonra Marie Derouque'un muhteşem kabulü de yaklaşıyordu. Bonapartistlerin planına göre, bu akşam, komplo yöneticileri gözden geçirilecekti. Marie, Louis-Napolyon'un adeta uçuyordu. başarılarından Kim bilir, diye düşünüyordu Marie, belki de onun yükselmesi için yaptıklarımın karşılığında, amcasının yaptığı gibi, benimle evlenir. Kocam engel olamaz, onu her an ortadan kaldırabiliriz. Josephine Beauharnais benden daha soylu değildi ve çok daha aptalmış. Yüksek çevrelerde benim prestijim de onunkinden kat kat iyi. Kont Morny, bir süredir başkanın sevgilisinin en güvenilir dostu olmuştu her an Marie'ye ulaşabiliyordu. Balo gününde, kuaför son bukleyi de tamamlayıp tacı ‘Tilkicik'in kızıl saçlarına yerleştirdiğinde Joseph Morny onun özel odasına girdi. Her şey mükemmel, bayan, dedi ve geniş, küçük eli ile yanından geçen güzel hizmetçinin yanağından makas aldı. Dün Grand Opera'da Cavaignac'ın locasına uğradım. Bu ihtiyar deve bana öyle bir baktı ki sanki onun deve çobanıymışım gibi. Ama ben ona bol bol iltifat edip övgüler yağdırınca, yumuşadı. Demiryolu hisselerimin üzerine iddiaya girerim ki onun kuşkularını giderdim ve yalanlarıyla şişmiş olan safrakesesini de galiba yıkadım. Ne biçim konuşuyorsunuz Joseph.. Balık tüccarlarının toplantısında değilsiniz, diye somurttu Marie. Orléans ailesinin en hırslı propagandacılarından bir bayan, diye devam ediyordu Morny. Kin dolu bir ifade ile bana şöyle sordu Eğer benim ulu kardeşim Ulusal Meclisi dağıtırsa ben ne yapacakmışım. Aklıma gelmişken, bu hiç de fena bir fikir değil. Bilmiyorum, diye cevap verdim o aptala. Ama böyle bir şey olursa sizi temin ederim ki, daima, süpürge kimin elinde ise onun yanında olurum. Marie kurnaz gözleriyle gülümsemekle yetindi yüzündeki, tenine kaymak rengi veren kalın makyaj tabakasının bozulmasından korkuyordu. Sonra dudaklarını dikkatle oynatarak konuştu Biliyor musunuz Joseph, bu cevap sadece iyi ve zekice olmakla kalmıyor, aynı zamanda sizin karakterinizi, moralinizi ve prensiplerinizi de ele veriyor. Size defalarca söyledim ki, ben artık dürüst bir burjuva oldum. Ve bundan böyle şiarınız da daha fazla kâr. Başka türlü nasıl zevk alabiliriz ki. Bizim tüm ‘Élysée kardeşliğimiz' aynı tanrıçaya ibadet ediyor. Biz olmazsak Louis-Bonaparte, Strasbourg ve Boulogne'de olduğu gibi bataklığa saplanırdı. Balo başladı. Louis-Napolyon, en iyi birliklerini gözden geçiren bir kumandan gibi, yüzlerce mum ve kocaman gaz lambalarıyla aydınlatılan salonda yürüdü. Tüm davetliler, karşısında dalkavukça eğildiler. Bonaparte'ın süt kardeşi Madam Cornu, fazla kiloları ve heyecanı yüzünden adeta nefes nefese kalarak ev sahibesi ile konuşmaya başladı Louis-Napolyon, bir Fransa imparatoruna yaraşır biçimde görkemli. Sanırım uzun boyu, büyük Birinci Napolyon'dan alamadığı özellikleri dengeliyor. Marie, Hortanse Beauharnais'nin sözleri ile cevap verdi Başkan, 18 Brumaire'de tacı kapan Birinci Napolyon'dan daha avantajlı, çünkü LouisNapolyon onu yasal hakkı olarak isteyebilir. Orkestra, Rigoletto'dan potburiler çalmaya başladı. Birkaç tüccar, Paris'e doğru yaklaşan kızıl tehlike üzerine sohbet etmek amacıyla sigara içme odasına geçerek küçük, mozaik, Cezayir masalarına toplandı. Onları özellikle, kısa bir süre önce Lyon'da toplanan askeri mahkeme endişelendiriyordu. Güya on beş eyalette ayaklanma hazırlamaya çalışan ‘Genç Dağ' üyeleri yargılanıyordu. Birçok kez kan kaybettiği için bitkin düşen şu ayaktakımının bizim için bir tehlike arz edeceğine ben pek fazla inanmıyorum. dedi Lyon tekstil kralı Vikont Duval kısa bir süre önce ölen kayınpederinden Rhône eyaletinin en büyük manifatura işletmelerini miras olarak almıştı. Polis olduğu sürece komplolar da olacaktır. Sanırım büyük Fauché, büyük imparatora böyle demişti. Ben ‘Genç Dağ'ı savunmuyorum sevmiyorum. ama provokasyonları da Sevgili Duval, diye cevap verdi, başkentin en zengin bankerlerinden biri, böyle bir düşüncesizliği sizden beklemezdim. Hatırladığım kadarıyla, Lyon ayaklamasını özellikle siz, kurşunlarınızla bastırdınız. Ve bizi yine korkunç günlerin beklediğini düşünüyorum. Belki de, ayaklanan cahillerin baltaları altında can vereceğiz. Kızgınlıktan deliye dönen bir cahilden daha korkunç bir şey yoktur. Kesin olan şu ki, Fransa, kanlı bir ayaklanmanın öngününde. Baylar, izin verirseniz sizi Bay Romie'ın eseri ile tanıştırmak istiyorum. Banker, kapağı kırışmış küçük bir kitap çıkardı ve vaaz okur gibi yavaş yavaş, vurgulayarak okumaya başladı Artık her yerde parola verilmiştir, ardında büyük sosyal çatışmaya hazır olarak düşmanın beklemediği ne bir ağaç ne de çalı kaldı... Sigara içenler, çevresine toplandı. Bazıları tembelce, bazıları ise öfkeyle kalın kahverengi purolarının ateşini canlandırıyor veya uçlarını koparıp kültablalarına tükürüyordu. Güzel kokulu Havana purolarının arada bir canlanan közü, iyi bakılmış taralı sakalları, kısa ya da uzun bıyıkları, düz ya da kıvırcık favorileri aydınlatıyordu. Peki kurtuluş nerede. diye sordu sigara içenlerden biri, dumanı içine çekip sonra da dışarı vererek. Askeri diktatörlükte, diye yanıtladı finansör. Tamamen sağduyulu olan Romier diyor ki, çağımızın sorunlarını ancak top çözer. Maalesef onu da Rusya'dan getirtmemiz gerekiyor. Rusya. Şimdi bin sekiz yüz on dört yılı değil. Bizim otomatik silâhlarımız da yeterli, diye bağırdı birisi. Romier, ayaktakımının hangi gün ayaklanacağını söylüyor. Bu kalem ustası, görünüşe göre, toplumun tortusunu iyi incelemiş. Her şey 1852 yılı 2 Mayısı'nda, başkanın tekrar seçileceği günde olmalı, dedi anlamlı bir ifadeyle banker. Koyu mavi tütün dumanı odayı kaplamıştı. Herkes sessizce sigara içmeye devam ediyordu. Birden, yüksek, alaycı bir ses, sükûneti bozdu Burada kim beni gömmeye çalışıyor. Kapıda, hindi gibi kabaran Louis-Napolyon duruyordu. Duval güzel bir jestle, hafif hafif yanan purosunu ağzından çekti ve Bonaparte'ın renksiz gözlerine kışkırtıcı bir şekilde baktı Maalesef günümüzde hiçbir şey ebedi değil, özellikle de başkanlar. Anayasaya göre, onların Elysée Sarayı'ndaki ikamet süreleri ve ihtişamları sadece dört yıl olabiliyor. Seçildikleri günden itibaren, sona doğru giden kısa yolda ilerlemeye başlıyorlar. Çünkü yeni doğan her şey sürekli olarak olgunlaşıyor ve ölüme yaklaşıyor. Mükemmel bir cevap, ama belli ki, vikont birilerine kızmış. Jupiter sen dargınsın, demek ki haklı değilsin, diye cevap verdi Bonaparte. Size işin aslını açıklayacağım. Bay Duval, benim lehime olan herkesin seçim hakkının yeniden verilmesi konusunda ısrar etmemden memnun kalmayan ‘düzen partisi'ne üye. Her zaman dürüst bir cumhuriyetçi oldum ve bana güvenen halkın hakları için her tür mücadeleye hazırım. Hatırlatma cüretinde bulunacağım ama seçim kanunu kısa bir süre önce sizin de katkınızla değiştirildi, dedi Duval. Yırtıcı kuşlarınki gibi boş bakan, açık renk gözleri kinle parladı. Kavga etmeyeceğim, sevgili vikont. Siyaset pis bir zanaat. Ama ben halka hizmet ediyorum ve benim için onun refahı her şeyden daha önemli. Açıkça ifade edilen düşüncelere saygı duyduğumu söylemek zorundayım. Ben sizin dostunuzum. Alçaklık, Louis-Napolyon'un tutarsız ve değişken karakterinin en belirgin özelliklerinden biriydi. Marie'nin evindeki balo, ilk bakışta, bu günlerde Paris'in diğer zengin ve nüfuzlularının verdikleri balolardan farklı değildi. Bankerler, borsa simsarları, sanayiciler ve hükümet başkanının özel ilgi gösterdiği oldukça fazla sayıda subay vardı. Cumhuriyetçiler ve demokratlar bir kenarda duruyorlar ve bayram eden Bonapartistlerin arasında kendilerini güvensiz hissediyorlardı. Muhteşem yemekler, yüzlerce şampanya ve pahalı burgon şarapları, insanların dillerini çözemiyor, onları birleştiremiyordu. Ama ev sahibesi Marie, bayanların, sıkıldıklarını hissettiren yüz ifadelerinden ve bu karışık toplulukta eğlenilemediği konusundaki iğneleyici sözlerden hiç mi hiç endişelenmiyordu. Danslar ve oyun başladığında Kont Morny'yle fısıldaşıp kısa bir süre sonra onunla birlikte salondan kayboldu. Tanrılar. diye çırptı kısa parmaklı kalın ellerini Kont Morny. Yine bizi Aid'e tıktınız. Sanırım Yunanlılar, cehenneme bu adı vermişlerdi. Buranın her tarafında sadece oy sandıkları var. Senin gibi harikulade bir kadın bu ölü eşyalara neden bunca ilgi duyuyor. Sessiz olun Joseph, diye fısıldadı yalvarırcasına Marie. Tanrıya karşı günah işlemeyin. Odanın ortasında, başında büyük taç olan Birinci Napolyon'un heykeli duruyordu. Şu anda heykelin dibinde solmakta olan menekşeleri, sonbaharın son günleri olmasına karşın, Marie'nin bahçıvanları, seralarda yetiştirmişlerdi. Yıllardır havalandırılmayan salondaki çiçek ve rutubet kokusu iğrençti, iticiydi. Eski şamdanlardaki mumların zayıf ışığı, duvarlarda asılı çok sayıdaki portreyi aydınlatıyordu. Askeri üniformalı ve fraklı birkaç kişi, başkanın etrafına toplandı. Evet dostlar öbür gün 2 Aralık, büyük Austerlitz savaşının yıldönümü. Kırk altı yıl geçti ama bu günün anısı, hâlâ her Fransız'ın yüreğini çarptırıyor, diye başladı Louis Bonaparte. Biliyorsunuz ki, tüm komplocular yani komünistler, demokratlar, lejitimistler ve Orleancılar, halkın gerçek iktidarını yok etmeyi, onun haklarını çiğnemeyi planlıyor. Kader, yüce ve özgür Fransa'nın çıkarlarını korumak için beni seçti. Ama eğer biz zaman kaybedersek alçak düşman ayaklanacak ve halkın tüm kazanımları yok olacak. Tehlikeyi ortadan kaldırmak, isyancıları ezmek, yurdumuzu kurtarmak bizim görevimiz. Ya ölüm ya zafer. Öyle değil mi baylar. Başlangıçta duygusal ve etkili konuşan LouisNapolyon, biraz sonra yalpalamaya başladı. Çevresine bakınıp yurttaşlarını süzdü. Marie onun her hareketini izliyor ve kendi kendine fısıldıyordu. Güçlü ol. Korkma. Cesur ol. Louis Bonaparte sanki yeniden canlandı. İşi ertelemek olmaz. Ulusal Meclis, cumhuriyete karşı kurulan komplonun merkezi haline geldi. Tüm bu Cavaignac'lar, Duval'ler, Changarnier'ler, Thiers'ler ve özellikle de kenar mahallelerdeki düzenbazlar, henüz hazırlıksızken bir anda yakalanıp tehlikesiz hale getirilmelidir. Acımasız olalım. Yaşasın imparator. diye bağırdı komplocular. Yan salondan gelen müzik ve dans edenlerin çıkardığı gürültü sesleri bastırıyordu. Buradaki herkes onun yandaşıydı. Albay Fleury, zengin bir tüccar olan babasından kalan mirası batakhanelerde savurmuştu. Başkanın yaveri, sadık adamı, Afrika ordusunda taşkınlıkları ve eğlence düşkünlüğü ile ün yaptıktan sonra subaylar arasında onun için yandaşlar kazanmaya başladı. Böylece Bonapartistlerin her kademedeki subayları içirip satın alması ve kazanması amacıyla kendisine verdiği paraları savurma olanağına yine kavuşmuştu. Bonaparte bu amaçla onu birkaç kez Afrika'ya gönderdi. Orada, her şeyi yapmaya hazır bir sorumsuz komplocular çetesi kurdu. Çok kısa bir süre sonra da, olası bir darbede Bonapartistlerin yaslanabilecekleri Afrikalı birlikler Paris Garnizon Komutanı General Magnan'ın emrine verildi. Eğlence düşkünü ve savurgan Magnan, gırtlağına kadar borca batmıştı ve her an hapsi boylayabilirdi. Ama Bonaparte onu, bir milyon frank borç vererek kurtardı. Eğer darbe başarılı olursa, Magnan, içine düştüğü bataklıktan kurtulacağını umuyordu. Onun için, Bonaparte, tacın, onlara da maddi olanaklar ve mevki sağlayacağı konuklarının karşısında konuşurken, Marie, LouisNapolyon'a Strasbourg ve Boulogne maceralarında eşlik eden, Arenenberg'li eski dostu de Presigny'yi bir kenara çekti. Bu adam darbenin kasası ve candamarıydı. Size yalvarıyorum, değerli dostum, diye fısıldadı Marie, Bay de Persigny'nin karanlık, hantal yüzüne yalvarırcasına bakarak. Majestelerini bir tek an bile yalnız bırakmayın. O öylesine duygusal ki, özgüvenini kolayca kaybediyor. Eğer bir depresyona girerse, felaketi sadece siz önleyebilirsiniz. Bu, başına çok sık geliyor. Ya siz madam, yoksa geri mi çekiliyorsunuz. diye sordu alayla de Persigny. Hayır, kesinlikle. Ama ben sadece güçsüz bir kadınım. Burada, tüm bu kahramanların –Marie parlak üniformalı komplocuları gösterdi– karşısında susmayı tercih ediyorum. Üstelik, imparatorun bir kadın eteğine tutunduğuna dair bir dedikodunun dolaşması hoş olmaz. Tüm dostlarımız, sizin karşınızda eğiliyor, Marie. Sizi, çizme giyen hatta mahmuz takan birçok kişiye hiç düşünmeden tercih ederim, diye gülümsedi de Persigny. Maalesef haklısınız, çünkü şu anda kadın derken erkeği kastediyorsunuz. Evet bayan, sevdiğiniz adamın iradesini güçlendirmek için hiç fırsat kaçırmayın. Ben, onun korkusunu gizleyip yiğitlik göstermesi gerektiği anlarda ne kadar güçsüz davrandığını artık görmüş bulunuyorum. Yakında gerçekleştirilecek olan darbenin başı, Saint Arnaud dedikleri General Leroy'du. Onu komploya, kendisi gibi çürümeye yüz tutmuş, her şeye hazır maceraperestleri ustaca seçen Fleury kazandırmış ve yanılmamıştı. Saint Arnaud, özellikle Bonaparte kendisini milli savunma bakanı olarak görevlendirdikten sonra orduda Cavaignac ve generallerine karşı ciddi bir muhalefet hareketi örgütledi. Savunmasız Afrika kolonisi Konstantine'in kanını akıtan, kumarcı, yağmacı, yırtıcı bir hayvan kadar acımasız Saint Arnaud, yönetme hırsıyla yanıp tutuşan cellat Cavaignac'a yaraşır bir rakipti. O da gırtlağına kadar borca batmıştı. Ancak iktidar ve para vaat eden Bonaparte'ın lehine yapılan bir darbenin yardımıyla planlarını gerçekleştirebilecekti. Çok sayıdaki savurganlardan, oyunculardan ve şan şöhret düşkünlerinden biri olan Paris Emniyet Müdürü Maupas ise, taşrada, sosyalistcumhuriyetçileri baskı altına almak ve tutuklamak konusunda gösterdiği çalışkanlıkla, başkanın yüksek dikkatlerini çektiğinde henüz otuz iki yaşındaydı. Ama hakimler ona pek yardımcı olmadılar, öyle ki yeterince delil toplayamadı. Maupas daha sonra, işinin inceliklerini öğrenerek çalışma tarzını değiştirdi. Kurbanlarının evlerine provokatörler ve serseriler aracılığıyla silâh, bomba ve sahte belgeler koydurttu. Ancak Maupas ve çevresindekilerin bu alçak faaliyetleri ortaya çıkarıldı sonra da büyük bir skandal koptu. Ama Bonaparte bu tip insanlara ihtiyaç duyduğu için onu taşradan başkente alıp rütbesini yükseltti. Böylece ordu ve polis tamamen komplocuların eline geçmiş oldu. Burada, tüm atalarım ve yerine geçeceğim ulu imparatorun önünde, sizi, Fransa'nın iyiliğine adanan ortak davamız için bir kez daha yemin etmeye çağırıyorum, dedi Louis-Napolyon. Bonapartistler, son derece abartılı bir duygusallıkla oynanan bu sahneden biraz utanarak da olsa I. Napolyon heykelinin önünde diz çöktüler. Harekete geçelim, dedi Louis-Napolyon. Lütfen Bay Morny, Persigny, Saint Arnaud ve Maupas yarın gece çalışma odama gelsinler. Şimdi misafirlerin yanına dönelim. Marie kapının yanına gidip perdeyi araladı. Komplocular ‘tapınak'ını teker teker terk ediyordu. Tek başına kaldığında başını ellerinin arasına aldı ve kendisini kilimin üzerine bıraktı. Mutluluktan ağlıyordu. Onu himayesine alan Hortanse Beauharnais'ye ölüm döşeğinde verdiği söz ve tüm hayalleri gerçek oluyordu. Bu mutlu anı yaşamak için hayatta kalmama değdi, diyordu Marie. Komplocular, ertesi gün Bonparte'ta toplandı. Morny gayret etmesine karşın korkusunu gizleyemiyordu. Eveet, bir iş çeviriyoruz ama, çılgın bir borsa oyuncusu olarak ün yapmama karşın böylesine bir rizikoya daha önce hiç girmemiştim. Baylar, burada insan sadece beş kuruşsuz bir dilenci olma tehlikesiyle karşı karşıya olmakla kalmıyor, aynı zamanda da vücudunun hiç de küçümsenmeyecek kadar önemli bir bölümünü, yani kafasını kaybetme riskine de giriyor, diyerek şaka yaptı. Oldukça içkili olan Armand komploculara elinden geldiğince vermeye çalışıyordu. Bu çatışmada Leroy cesaret başarı kesin. Konstantine taşrasında bile, kabilelerle çatışırken zaferi elde edeceğimden bu kadar emin değildim. Aramızda kalsın ama, bu neredeyse tamamen silâhsız Afrikalılar bizim mükemmel topçu alayımız ve büyük piyade birliklerimizle kıyaslanınca bir hiç sayılır. Gece yarısında Louis-Napolyon da geldi. Sakin görünmeye çalışıyordu. Gizli bir çekmeceden bir paket çıkardı. Üzerinde bir tek sözcük yazılıydı ‘Rubikon.' Pakette, hemen çoğaltılıp dağıtılması gereken tebliğler, kanun hükmünde kararnameler, çağrılar vardı. Sevgili Joseph, dedi Bonaparte Morny'e dönerek, bu belgelerin arasında sizin atamanız da var. Bundan böyle siz, içişleri bakanısınız. Evet dostlar, hava aydınlanmaya başladığı anda işe koyuluyoruz. Bir zamanlar benim dahi amcam Birinci Napolyon, unutulmaz bir tarihi günde On Sekiz Brumaire'de özgürlük ve yurttaşlık haklarının savunucusu olduktan sonra, zorbalıkla iktidara el koyanları kovaladı. Şimdi bizim de aynısını yapmamız gerekiyor. Gidin ve harekete geçin. Rubikon geçilmiştir. Başkanın yaveri, gece, bir jandarma bölüğü ile basımevine gitti ve Bonapartistlerin belgelerini basmalarını istedi. Düzeltmenlerin dikkatini çekmemesi için, el yazıları ince şeritlere kesilmişti. Ama işçiler kötü bir şeyler olacağını sezdiler ve çalışmayı reddettiler. O zaman, her birinin başına tüfekli iki asker kondu. Jandarmalar, basımevini terk etmeye kalkan herkesin öldürüleceğini beyan etti. Sabah saat üçe doğru tüm tebliğler hazırdı. Ve bunlar Maupas Kumandanlığı altında, yapıştırılmak üzere son derece güvenilir kişilere teslim edildi. Aynı gece, emniyet müdürü en sevdiği işe – tutuklamalara–başladı. Genellikle sosyalistlerin, ünlü cumhuriyetçilerin bulunduğu tutuklama listesinde Cavaignac ve Thiers de vardı. Polisler onu almaya geldiğinde, Orléans hanedanlığının dostu Thiers derin uykudaydı. Bu kaba adamı hiçbir şey şaşırtamazdı. LouisNapolyon'un yerinde olsaydı o da aynısını yapardı. Beyaz gece şapkasını ve geceliğini çıkarırken, nasıl bir tavır göstermesi gerektiğini düşündü ve pek fazla tehlike altında olmadığına kanaat getirdi. Kendisine özgü bir kabalıkla hapishane hücresine girdi ve derhal sütlü sıcak kahve getirilmesini istedi. Emniyet yetkililerine, beslenme rejimini Bonaparte için bile bozmaya niyeti olmadığını ve sağlığının Fransa'ya daha defalarca gerekeceğini kanıtlamak istiyordu. *** Johann Stock, darbe haberini sabah atölyeye giderken aldı. Sokağın köşesine asılı bir bildiriden cumhuriyet başkanının Ulusal Meclisi dağıttığını ve tüm ilde sıkıyönetim ilan edildiğini okudu. Uzun tebliğde, Meclis üyelerinin çoğunluğunun, Fransa'yı iç savaşla tehdit eden alçak bir komplo hazırladığı anlatılıyordu. Sizin de bildiğiniz gibi, Anayasa, sizin bana verdiğiniz yetkiyi önceden yok edecek bir şekilde uyarlanmıştır, diyordu Bonaparte ve fiili diktatörlüğünü 1799 yılında Napolyon birinci konsülken uygulanan anayasanın beş maddesine dayanarak ilan etmişti. Halka yönelik bildirinin altında Emniyet Müdürü Maupas'ın, sokaklarda toplanma girişimi ya da yeni iktidara herhangi bir isyan durumuna yönelik tehditleri yer almaktaydı. Stock, Bourbon Sarayı'na koştu. Korkuya kapılan Meclis Başkanı Dupin ve ardından da birkaç temsilcinin, görev simgelerini kapıda atarak meclis binasından kaçtığını gördü. Askerler, ıslıklar, tekmeler ve kılıç kınlarıyla dürterek onları kovalıyordu. Halk bizden yana ama güç düşmanın elinde, diye bağırdı halk temsilcilerinden biri, en yakındaki sokağa doğru var gücüyle koşarken. Stock, Paris'in en zengin semtlerinden St. Germain'de yürümeye başladı. Etrafta darbeyi anımsatacak hiçbir şey yoktu. Terzi, sadece kenar mahallelerde ürkütücü bir hareketlenme fark etti. Eve geldiğinde, Jeannette, Johann'ı kapıda karşıladı. Ona sokuldu ve yüzüne baktı. Kuşkularının doğrulandığını hissetti. Sen çıkmak için gelmişsin. Evde kal, baba. Ne ile savaşacaksınız. Yumrukla mı. Kenar mahallelerde artık bir tek tüfek bile yok. Thiers, Cavaignac ya da Bonaparte, emekçi halk için ne fark eder. Hepsi bizim düşmanlarımız, hepsi kan içici. Jean nerede. diye onun sözünü kesti terzi. Oğlunun yolculuktan dönmediğini öğrenen Johann, küçük Catherine'i kucağına aldı ve onun her şeyden habersiz mutlu, narin, çocuk yüzünü uzun süre sakallı yanağına bastırdı. Sen bize karşı hep iyi oldun Jeannette, gelecekte de çocuklarımı bırakma. Üçünüz birlikte olursanız yaşam sizin için daha kolay olur, dedi. Bunlar ne biçim laflar, Johann. Anayasa yoluna kelleni vermeyi mi düşünüyorsun. dedi neredeyse ağlayarak Jeannette. Çocuklarına acı. Kal. Zaten uzun süredir anayasadan geriye kalan sadece kuyruğu ve kulakları. Boşuna ölümü arama. Ama Stock çıktı. Olaylardan heyecanlanan işçilerin toplandığı, şehrin dışındaki bir sokakta, Vincénnes'dan mahkum getiren bir hapishane arabası gördü. Temsilcileri götürüyorlar. dedi biri. Ardımdan gelin. Onları kurtaralım. diye bağırdı terzi ve atları semerlerinden yakaladı. Ardından, diğer işçiler de faytona koştu. Arabadakilerin korkudan beti benzi atmıştı. Dehşete kapılan temsilciler, kendilerini kurtarmamaları için kalabalığa bağırmaya başladılar. Defolun. Bırakın bizi. Yoksa yüzünüzden hayatımızdan olacağız. sizin Stock, geri çekilmeye hazırlanan askerlere döndü Götürün yükünüzü, dedi kin dolu bir sesle. Ona ihtiyacımız yok. Gidelim kardeşler, bunların nasıl insanlar olduğunu gördük. Stock, eve dönmemesinin nedenini tam olarak düşünmeden, Paris'te dolaşmaya başladı. Bir avuç Parisli büyük bulvarlarda Fransızlara özgü bir ateşlilikle olup bitenleri tartışıyordu. Ama askerler en küçük topluluğu hemen dağıtıyordu. Kenar mahallelerde kararsızlık ve şaşkınlık hakimdi. Stock her şeyi anlıyordu. Ama etrafında ne yapacağı konusunda karar vermesine yardımcı olabilecek bir tek arkadaşı bile yoktu. Marx ve Engels uzaktaydı Cabien ve Geneviève artık yoktu. Oğlu ve Jeannette de onu anlamıyordu. Her şey bitti. Bundan böyle, Şubat Devrimi'nin gölgesi bile kalmayacak. Hırsız, maceraperest biri diktatör olmuş. İşçi sınıfının özgürlüğü ve umutları yine çalındı. Bizi artık, okulların teslim edildiği süngüler ve cüppeler yönetecek. Şubat Devrimi kahramanlarının kanı üzerine kuruldu tüm bunlar. Marx, zafer tohumlarının yetiştirilmesi gerektiğini söylüyor. Ama sadece insan değil, toprak da gerekli. O, haklı. Ama ben, o günleri göremeyeceğim. ‘Kıyı Sokağı'ndan nöbetçi askerler geçti. Paris sıkıyönetim altındaydı. Terzi bir girişe saklandı ve askerler uzakta kaybolana dek bekledi. Bu gece Stock'un belleği, yıldızların serpiştirildiği tertemiz bir gökyüzü gibiydi. Raslantının, kendisini karşılaştırdığı herkesi aklından geçirdi. Her insan, içinde kendi evrenini taşıyordu. Yoksa çocukların yanına dönüp Jeannette'i sakinleştirsem mi. diye düşündü terzi. Genç kadının evde endişeler içinde dolanıp durduğunu ve onun dönmesini beklediğini biliyordu. Bu yüzden eve doğru yürüdü. Paris'e hakim olan korkaklık artık Stock'u ilgilendirmiyordu. Tam o anda, St. Antoine semtinin bir sokağında, Ulusal Meclis üyesi Baudin ile karşılaştı. Baksana, kardeş. diye bağırdı Baudin, terziye. Seni terzi atölyesinde görmüştüm ve hayatta olmana sevindim. Bu aralık gecesinde Stock'un kaderi galiba belirlenmiş oldu. Sabah, Stock, Baudin ve birkaç yüz işçi, Silâhlara. Barikatlara. Yaşasın Anayasa. çığlıklarıyla nöbetçileri silâhsızlandırıp barikat kurmaya koştular. El konulan birkaç araba, sokakta barikat kurmak için yetersizdi. Bir süre sonra da ayaklananları ‘yatıştırmak' için askerler geldi. Mücadele etmenin hiçbir işe yaramadığını gören bazı eylemciler, çatışmayı beklemeden gitmeye hazırlandılar. Baudin ve Stock, ne kadar uğraştılarsa da kalmaları için onları ikna edemediler. Bunlar barikat değil, elek. Sadece birkaç franklık günlüğümüzü korumak için ölmek istemiyoruz, dedi zayıf bir terzi ve tüfeğini attı. Bu arada bir bölük asker işçilere doğru yürüdü. Durun, kardeşler. Bir parça ekmek için nasıl ölündüğünü göreceksiniz, diye bağırdı çaresizlik içinde Baudin ve barikatın üzerine çıktı. Sağır edici bir silâh sesi duyuldu. Kafasına isabet eden üç kurşunla, Baudin cansız bir halde Stock'un kucağına düştü. ‘Dağ Partisi' işçilerin saygısını kazanan, kararlı, en dürüst üyelerinden birinin ölüm haberi, bir anda işçi mahallelerini dolaştı Haber, bir kıvılcım etkisi yaratarak kenti canlandırmayı başarmıştı. Her taraf kaynıyordu. Kısa bir sürede, yeni iktidara karşı yeni isyan odakları ortaya çıktı. Evlerin duvarları, halkı, iktidarı zorbalıkla ele geçiren adamla mücadele etmeye çağıran, elyazısı bildirilerle örtüldü. Orleans yandaşları ve liberal burjuvazi, Bonaparte'ın daha önce Strasburg ve Boulogne'daki maceralarının hazin sonunu hatırlayarak onunla açık açık dalga geçiyordu. Ama Saint Arnaud ve çetesi, buna aldırmadı. Milli Savunma Bakanı, sıkıyönetime dayanarak, barikat inşa ederken ya da savunurken ya da elinde silah ile yakalanan herkesin anında kurşuna dizileceğini Parislilere duyurdu. Ama yine de Aralığın 3'ünü 4'üne bağlayan gece, Elysée Sarayı'nda hiç kimse uyumadı. Emniyet Müdürü Maupas öylesine çok korkmuştu ki, borsadaki başarısızlıklarından kaşarlanmış yeni İçişleri Bakanı Morny, emrinde çalışan bu adama şu ültimatomu gönderdi Bir an önce yatıp uyuyun yoksa donunuzu kirleteceksiniz. Gece yarısına doğru General Magnan, birliklere sokaklarda görünmemeleri için emir verdi. Joseph Morny böyle istemişti. Bu pembe yanaklı, kel üçkağıtçı, kan içicilik ve art niyet konusunda tüm ‘Elysée Kardeşliği'ni solladı. Komplocuları toplayarak şöyle konuştu Varsın isyancılar güçlerini toplayıp barikatlar kursunlar biz, bir tek darbeyle onları ezeceğiz. Fazlasını bilmem ama onlardan, en azından otuz kat daha güçlüyüz. Birliklerimizi küçük çatışmalarla yormayacağız kritik an için hazırlanmalıdırlar. Kapışmayı geciktirmemiz gerekir, yoksa zafer, yenilgiye dönüşebilir. 4 Aralık'ta, General Magnan, askeri birliklere, sokağa çıkıp hiçbir uyarı yapmadan sadece barikatlara değil, ortalıkta dolaşan kalabalıklara da ateş etmeleri emrini verdi. Ve Parisliler acımasızca katledilmeye başladı. Adeta kendilerinden geçen askerler, bulvarlara, bahçelere, evlere ateş açıyorlar süvariler atlarıyla kafelere dalıyorlar, kim olduklarına bakmaksızın tüm müşterileri kılıçlarıyla doğruyorlardı. Tüm barikatlar top atışlarıyla un ufak edilip ve tesadüfen halâ hayatta olan savunucuları anında öldürüldükten sonra Bonaparte, başkentinde dolaşmaya karar verdi. Meşaleli muhafızlar ona eşlik ediyordu. Marie, İmparatordan –artık Louis Banaporte'a böyle hitap ediyordu– bu geziye kendisini de götürmesi için rica etti. Bu akşam, bulvarlara masalar dizilmişti zafer kazanan askerlere fıçılar dolusu şarap ikram ediliyordu. Kocaman ateşler yanıyor yıkılan barikatlardan kalan tahta parçacıkları ile bu ateşler besleniyordu. Askeri orkestranın müziği, Mars alanından gelen silâh seslerini –orada hâlâ işçiler kurşuna diziliyordu– bastırıyordu. Yakalanan barikat direnişçileri Emniyet Müdürlüğünde, fazla gürültü çıkmasın diye kafalarına kalın bir kütükle vurularak öldürülüyordu. Korkusunu atan Emniyet Müdürü Maupas, infazları bizzat yönetiyor ve ölümcül darbeyi nasıl indirecekleri konusunda ajanlarına ders veriyordu. Bunun insan olduğuna bakma, öküzmüş gibi vur. Bugün, burası kasaphane, diye tekrarlıyordu. Bonaparte, çetesiyle birlikte uzun süre Paris'te gezindi. Her yerde ölüm sessizliği vardı. Sadece taşkınlık yapan sarhoş askerlerden bazıları onu bağırarak kutluyordu. Şehir yine, terörün altında acıyla kıvranmaktaydı. *** Johann Stock, St. Margarita sokağını kapatan bir barikatta ağır yaralı bir halde yatıyordu. Askerler, barikatı dört bir yandan kuşatıp ateşe verdiler. Bir faytonun altında kalan Stock ağır ağır kan kaybediyordu. Hiç kimse onu fark etmedi. Askerler, esir aldıklarını da yanlarında götürerek gittiler. Stock ise, kendinde değildi ona her tarafı beyaz bir sis kaplamış gibi geliyordu. Duyduğu keskin fiziksel acı bilincinin geri gelmesini sağlayınca doğrulmaya çalıştı. Ama faytonun arka kısmı adeta bir tabut kapağı gibi onu aşağı bastırıyordu. Kurtulmak için harcadığı çaba sonuç vermeyince yine kendinden geçti. Sonra acı ve bilinç yine geri döndü. Ama yaralardan akan kanıyla birlikte gücü de tükenmişti. Saatlerinin sayılı olduğunu anlayan Johann, sakinliğine şaştı. Demek ölmek hiç de korkunç bir şey değildi. Nedense, Geneviève'in mezarındaki otların küçük, yeşil gövdelerinin ne kadar fark edilmez ve sakin bir şekilde solduklarını anımsadı. Bilincinde, yaşama, acımaya benzer bir şeyler duyumsadı. Kurtarın beni, diye bağırmak geçiyordu içinden ama bu düşüncesinden tiksinerek dudaklarını ısırdı Stock, yoksa sen zavallı bir korkak mısın. Yapabileceğim tek şey, insanca ölmek, diye fısıldadı kendi kendine. Birden sanki hafifledi. Gözlerini açtı. Uyku onu teslim almaya başladığında bir çocuğun anlatılmaz merakı sardı kafasını. Duyduğu nal ve insan sesleri Stock'un ruhuna huzur veren sessizliği yırttı. Ellerinde meşaleler taşıyan bir güruh faytonu kaldırıp Johann'ı sürüklediler. İşçi elbiseli bir adam, bir isyancı, diye bağırışlar duyuldu. Sir, bu lanet anarşist yüzünden eğlenceye gölge düşürmeyin. İki subay Johann'ı kaldırdı ve onun güçsüz kollarını arkaya doğru büktü. Bu alçak, ağır yaralı numarası yapıyor, dediğini duydu aşağılayıcı bir kadın sesinin Stock. Stock büyük bir çaba sarfederek gözlserini araladı. Meşalelerin ışığı gözlerini yakıyordu. Muhafızlar onu faytona doğru sürüklerken Stock, Bonaparte'ın tanıdık yüzünü gördü. Yaşasın komünizm. diye bağırdı Johann, kalan son gücünü kullanarak. Louis-Napolyon öfkeden çılgına döndü, tabancasını çıkardı ve bütün vücuduyla ileriye doğru uzanarak terzinin kocaman, çıkık alnına ateş etti. Bir keresinde bir pleb öldürmüştüm ve bunun için beni yargılamaya kalkmışlardı. Bundan böyle, bu imkansız artık, dedi Louis-Napolyon. İmparatorun şahsı, dokunulmaz ve kutsaldır. Siz gerçek bir kahramansınız, size tapıyorum, dedi Marie. İmparatorun faytonu ve maiyeti hızla uzaklaştı. Johann Stock, kararmaya başlayan yanık yüzüyle kaldırımın üzerinde yatıyordu artık hiçbir şey görmeyen gözleri gökyüzüne dikilmişti. [1]Keb Tek at tarafından çekilen üstü açık fayton. –çev. [2]Sans-culottes Baldırıçıplaklar. 1789 Fransız Devrimi sürecinde çoğunlukla yoksullardan oluşan radikaller. [3] Heine, Kış Masalı. [4] Tanrımız. –çev. [5] Stendhal. –çev. [6]Grum Bir atlıya veya arabaya eşlik eden bir tür hizmetçi. –çev. [7] Rusçada kisel sözcüğü bir çeşit nişasta tatlısı anlamına gelir. –çev. [8]Eres Ortaçağ'da kilisenin dinsiz ilân ettiği bir konuşma veya eser. [9]Brunette Esmer blondness Sarışın. –çev. [10]Pomeşçik Rus toprak ağası. –çev. [11] Kaymakam, ilçenin en büyük mülki amiri. –çev. [12] Taburlar kurun. Silah kuşanın yurttaşlar. –çev. [13]Tudor İngiltere'de 16. yüzyılda saltanat süren hanedan ailesi. –çev. [14]Spiker İngiltere'de Meclis Başkanı'na verilen ad. –çev. [15]Whip Parlamentoda parti denetçisi. –çev. [16]Whigh'ler Sonradan Liberal Parti adını alan akım. –çev. [17] Blue blood (Mavi Kan) [İng.] Soylu. – çev. [18] Parvenu [Fr.] Sonradan görme. –çev. [19] Diyadem Alın süsü. –çev. [20] Kreol Güney İspanyalı. –çev. Amerika'da doğmuş [21] Stallmeister [Alm.] Seyisbaşı. –çev. [22] Leipzig'de Britanya ve Prusya orduları tarafından yenilgiye uğratılarak Elbe adasına sürgüne gönderilen Napolyon, Viyana Anlaşması görüşmeleri sürerken Fransa'ya geri döndü. Ancak Waterloo'da bir kez daha hezimete uğradı ve bu kez St. Helene adasına sürüldü. Yüz gün, Napolyon'un Fransa'ya gelişiyle tekrar sürgüne gönderilmesi arasındaki dönemdir. –çev. [23]Prelat Papanın nezdinde iş gören yüksek rütbeli katolik ruhani. –çev. [24]Planter Sömürgelerde büyük çiflik sahibiçev. [25] Bekleme odasında. –çev. [26]Lupus Latince kurt. Wolff ise, Almanca kurt anlamına geliyor. –yazarın notu. [27] Engrenement Dişlilerin iç içe geçmesi. – çev. [28]Satisfait [İng] Tatmin olmuş. –çev. [29]Cottage Küçük ev, sayfiye evi. –çev. [30]Macintosh Kömür katranı naftası içinde çözülmüş kauçukla yapılan bir tür su geçirmez yağmurluk. –çev. [31] Çok dilde mektup yazdığımdan dolayı şimdi İngilizce'ye geçeceğim veya hayır, sözcükleri en muhteşem bahçelerin çiçekleri gibi, zefir gibi zarif ve narin güzel İtalyancama ve dallar arasında esen rüzgâra benzeyen İspanyolcama ve çiçekler ve otlaklarla süslü kıyıdaki deniz sesini anımsatan Portekizceme ve küçük, sevimli bir çaydanlığın hızla kaynamasına benzeyen Fransızcama ve pipo dumanını andıran Hollandacama... [32]Progressif İlerleme, gelişme. –çev. [33] Gözcü. –çev. [34]Assomption kaldırılması. –çev. Meryemin gökyüzüne [35]Kara Vendée 1793'te Vendée'de başlayarak Lyon, Marsilya ve Normandiya'ya kadar yayılan, aristokrasinin desteğini kazanmış köylü ayaklanması. –çev. [36]Ampir 1. Napolyon döneminde Fransa'da gelişen mimari, takı, mobilya stili. –çev. [37]Demos Halk. –çev. [38] Burada, bir işi yürütmek üzere bir araya gelen kartal, yengeç ve turna balığının, her biri işi ayrı ayrı yöne çektikleri için bir şey yapamadıklarını anlatan Rus fıkrasına gönderme yapılıyor. –çev. [39]Cizvit İsa derneği denilen bir Hıristiyan derneğinin üyesi. –çev. [40]İo İnek biçimine girip, karnında Zeus'un tohumunu taşıyarak kıtadan kıtaya atlayan, geçtiği yerlere adını veren mitolojik kahraman. –çev. [41] Thomas Münzer'in önderlik ettiği ve ilkel komünist talepleriyle dikkat çeken köylü ayaklanması. –çev. [42]Colonia Agrippina Roma İmparatoru Neron'un annesi Agrippina'nın kolonisi. –çev. [43]Plutarch veya Plutarkhos I. yüzyılın ikinci yarısında yaşamış olan, deneme, yaşamöyküsü türleri ve tarih yazıcılığının gelişmesini büyük ölçüde etkileyen eski Yunanlı yazar ve filozof. –çev. [44] Gerçek adı Simon Buttermilch, 18241898. –çev. [45]Menestrel Ortaçağda Fransa ve İngiltere'de gezgincilik yapan şair-müzisyene verilen ad. –çev. [46]Traubadour [Fr.] Saz şairi. –çev. [47]Köln suyu Kolonya kolonya, adını ilk defa üretildiği Köln şehrinden almıştır. –çev. [48]Manej [İng. Manege] Atların eğitildiği kapalı alan. –çev. Galina Serebryakova Ali Rıza Dırık Kamerhatun Mah. Alhatun Sk. No 25 Beyoğlu / İstanbul T 0212 255 25 46 F 0212 255 25 87 www.evrenselbasim.com info@evrenselbasim.com Evrensel Basım Yayın 250 Galina Serebryakova Ateşi Çalmak - 5 Çeviren Ali Rıza Dırık Redaksiyon Ali Gündoğan Genel Kapak Tasarım Savaş Çekiç Kapak Uygulama Devrim Koçlan Ateşi Çalmak genel başlığı ile okuyucuya sunulan nehir romanın ciltleri ve yaklaşık olarak kapsadıkları dönem şöyledir Ateşi Çalmak-1 Karl Marx'ın Gençliği (1831-1845) Ateşi Çalmak-2 Fırtınanın Ortasında (1845-1849) Ateşi Çalmak-3 Sinamalar (1849-1864) Ateşi Çalmak-4 Yaşamın Doruğu (1865-1883) Ateşi Çalmak-5 İkinci Keman (1883-1895) Marksizm-Leninizm Enstitüsü'ndeki işçilerin bana büyük yardımları dokundu. Galina Serebryakova Genç doçent, sosyalist Edward Aveling de davetliler arasındaydı ve gönlünü kazanmak için çabaladığı Eleanor'a eşlik etmek için can atıyordu. Gitsem mi, bilmiyorum, diyordu genç kız. Çekiniyorum. Tapınağımın baş idolü aktris Ellen Terry de orada olacak. Canlı bir ilaheyle yüz yüze gelmek kolay değil. Ya düş kırıklığına uğrarsam. Goethe'nin dediği gibi, çoğu durumda, insan ilişkilerinde ideal olan mesafeli davranmaktır. Böylesi bir mesafe, düşlerimizi canlı tutmamıza yardım eder. Büyük Terry, belki de hindi gibi şişinip duran biridir. Ama onun yeteneğine o denli değer veriyorum ki. Çekinmeyin. O, sahnede olduğu gibi, günlük yaşamında da akıllı ve cana yakındır. Üstelik orada en has yurttaşım Bernard Shaw'la tanışacaksınız ve İrlandalıların hakkını bir kez daha teslim edeceksiniz. Şaşırtıcı bir ada. İsyancılarının bayrağındaki o müzik aleti harp, hafif bir rüzgâr sesine bile şarkıyla eşlik eden halkın ruhunu mu temsil ediyor acaba. Bana öyle geliyor ki, İlyada'nın esin perileri şimdilerde İrlanda'yı mekan tutmuş. Ya gece ne olacak. Rica ederim... diye ısrar ediyordu Aveling. Peki. Dediğiniz gibi olsun. Saat yediye doğru tüm konuklar, bronz ve gümüş şamdanlardaki çok sayıda mumun aydınlattığı geniş yemek odasında yerlerini aldılar Büyük davetlerde havagazı aydınlatması moda değildi. Zengin toprakları olan ev sahibesi, dul kaldıktan sonra, hem tiyatroya, hem de Blavatskaya'nın, beden değiştiren ruhun ölümsüz olduğunu ileri süren teozofi teorisine çılgıncasına kapılmıştı. Birbirinden oldukça farklı bu iki alana aynı coşkuyla adamıştı kendisini. Yemek takımı göz kamaştırıcıydı kolalı beyaz peçeteler, kiliseye ilk katılma törenindeki genç kızlar gibi dimdik, ağırbaşlı sıralanmışlardı. Yassı ve yuvarlak taş vazolarda kamelyalar ve sapsız güller yüzüyordu. Sayısız çatal, bıçak ve kristalden yansıyan ışık, tabaklara yumulmuş, etrafla ilgisini kesmiş konukların yüzüne vuruyordu. Dahası, kâğıttan sorguçlarla incelikle süslenmiş tabakların güzelliği sofranın görkeminden hiç de geri kalmıyordu. Dostları arasındaki adı ‘Tussy' olan Eleanor'un, halk arasında ‘patates' lakabıyla anılan, geniş burunlu, kara kuru, pembeliğini yitiren çehresi çiftçilerinki gibi sertleşmiş genç komşusu, macun kıvamındaki çorbayı gövdeye indirmişti bile. Düz, gür saçlarını arkaya savurduktan sonra Bakın, insanların yemek yiyiş tarzları nasıl da farklı. Gallilerin şehvetle dillerini şapırdatmalarına, Hunlar ve Saksonyalıların iç karartıcı aç gözlülüğüne karşılık Britanyalılar, ağırbaşlı bir tarzda yalıyorlar kemikleri. Ya Yunanlılar'ın doyduktan sonra neşeyle kendinden geçmelerine, Moğolların aceleciliğine ne demeli. Çok güçlü gözlemleriniz var. İnsanların ulusal özelliklerini fark etmeyi nasıl başardınız. diye ilgiyle sordu Tussy gülerek. Elbette ki çoğunlukla soyluların, sosyetenin yemeklerinde, dedi genç adam, saçlarını bir kez daha savurarak ve hiç gülümsemeden. Masada Eleanor'un karşısında oturan Aveling fısıldadı Canım, görüyorum ki Bay Shaw'un sohbeti sizi sardı. Onunla yarışmak güçtür. Bu Shaw mu. O kadar sıradan ve yalın ki. Sıradanlık da bir poz olabilir. Öyleyse bu bir sıradan görünme oyunu. Garsonlar kuleye benzer ‘Melba' dondurması ve otuz çeşit peynirin ardından, Viyana, Türk, Alman ve Polonya usulü kahve ikram ettiler. Erkekler gürültüyle söyleşerek sigara içmek için salona, bayanlar ise birbirlerini tepeden tırnağa süzerek kışlık bahçeye yakın konuk odasına çıktılar. Eleanor, kocaman bir aynanın karşısında saçlarını düzelten hanımı tanımıştı Bu Ellen Terry idi. Eleanor, Terry'yi dönemin en büyük aktrisi olarak görüyordu Portia, Ophelia ve Juliet rollerinde hiçbir oyuncunun ondan üstün olamayacağından emindi. Ünlü Charles Kean'in ve soyadını birazcık değiştirerek kendisine takma ad olarak seçtiği karısı Ellen Tree'nin öğrencisiydi bir zamanlar. Rafaelci ressamların fikirlerini benimseyen oyuncu, canlandırdığı karakterlerde İtalyan Rönesansı'nın ruhunu diriltiyordu. Aktrisin yalnızca heyecanlı, alçak sesinde değil, sürekli değişen olağanüstü hareketli yüzünde, her jestinde sanatın üstün gerçeği vardı. Eleanor, orta boylu olmasına karşın orantılı bedeniyle uzun görünen Ellen Terry'ye bakarken onun her rolünü anımsıyordu. Sahnelerde kimse Terry gibi yürekten ağlayamaz ve gülemezdi. Soyluluk ve katılık, ihtiras ve şiir hep onda toplanmıştı. Seyircilere ne büyük mutluluk verdiğinizi size söyleyebildiğim için mutluyum. Venedik Taciri'nde Portia'nın içyüzünü yeni bir gözle görebildiniz. Oysa çocukluğumdan beri, onu kız kardeşim kadar iyi tanıdığımı sanıyordum. Sizin Portia'nız parayla satın alınamaz bir yargıç. O, adaletin simgesi. Bana öyle geliyor ki Shakespeare, ölümsüz piyesinin böyle yorumlanmasını onaylardı. Ellen Terry, etkileyici bir inandırıcılıkla konuşan heyecanlı genç kıza artan bir ilgiyle bakıyordu. Aktrisin gür, siyah kaşları kalktı gözleri ışıl ışıl parlarken uzayan sivri ve zayıf yüzü kızarmıştı. Teşekkür ederim. Ben Portia'yı sevdim ve Shylock'tan nefret ettim. Çevremizde onun gibi çok insan olduğunu düşünüyorum, onlara aman verilmemeli. Ünlü aktör Henry Irving'le el ele tutuşmuş olarak kapıda beliren Bayan West, herkesi, Liszt'in öğrencisi bir Fransız piyanistin Beethoven'ın Ayışığı Sonatı'nı çalacağı salona davet etti. Ellen Terry ve Eleanor atlasla kaplı divana yan yana oturdular. Belki size gülünç gelecek ama bu dahice sonat bana çorap örgüsünü anımsatıyor, dedi ünlü aktris. Kız kardeşim Kate gençlik yıllarımızda hep bu parçayı çalardı. Bense, bir yandan kardeşlerimin çoraplarındaki kocaman delikleri yamarken, bir yandan da iğneyi müziğin ritmine uydurmaya çalışırdım. Çevremizdeki iyi yürekli insanlara rağmen, hiçbir şeyde başarı beklentim olmadığından yaşamdan nefret ediyordum. Annemle babam oyuncuydu, ancak başarıya ulaşamamışlardı. Oysa Kate daha ilk gençliğinde başarısının karşılığını almaya başlamıştı. Eleanor Marx, Ellen Terry hakkında çok olumlu izlenimler edinmişti düşüncelerini Aveling'e de aktardı Dünyanın en önde gelen aktrisi böyle olmalı kültürlü, dürüst, alçakgönüllü. Herhalde, bu da bir yetenek. Bu ruhsal bir yetenek, dedi Edward. Terry size çok şeyler anlatabilirdi, Tussy. Rossetti, Burne-Jones, belki de tüm Rafaelciler onun arkadaşı. Aktrisin ilk kocası Watts da ressamdı. Rafaelciler, sanatta Rafael öncesi döneme dönük reklamı andırır gürültülü çağrılarıyla, masum 14. yüzyıla ve anlaşılan, yalnızca kendilerinin anladıkları güzellik kültürüne olan hayranlıklarıyla günümüzde ilginçliklerini yitirdiler, diye yanıt verdi Eleanor soğukça. Evet ama, manevi babaları John Ruskin olağanüstü bir insan, diye itiraz etti Edward. Özellikle insanlığı eski, ataerkil, ütopyacıların uydurduğu iyi dönemlere götürmeyi düşlerken. Doğru, Bayan Marx, dedi Shaw neşeli sesiyle, geriye, mağaralara. Ben memnuniyetle kaplan postuna bürünebilirim. Ama nezleden nasıl kurtulacağız. İngiltere'nin ikliminin Bay Ruskin'in Arcadia'sına iyi geleceğini sanmam. O, dünyadaki tüm kötülüğü makineleşmiş sanayide görüyor. Kulübede yaşayıp palamutla beslenmek çok daha iyi. Atalarımız için ateşi bularak yeryüzüne felaketi taşıyan da Prometheus'tur. Ben şahsen Bay Yılan [1] ve Bayan Havva ile, Havva'nın, Rossetti ve diğer Rafaelcilerin tablolarındaki kızlar gibi cılız ve hüzünlü olmaları koşuluyla tanışmaktan memnun kalırdım. Havva'nın güzelliğine itirazı olan erkekler tüm kadınların düşmanıdır. Biz ilk annemize saygılıyız, diye söze girdi son derece saygı uyandıran görünümü, cansız yüz ifadesi ve boynundaki çifte kıvrımıyla Bayan West. Günümüzde iri yapılı ve sağlıklı insanlar limonata içiyor ve verem düşü kuruyor. Biz duyarlı antik tanrıları aldatıyoruz. Ben Praksitel'e bağlıyım. O doğanın en büyük gizlerini kavramıştı, dedi Aveling sesini yükselterek. İspritizma seansının başladığını ilan eden ev sahibesi isteklileri çalışma odasına davet etti. Gizemcilik. dedi Edward çökmüş kocaman gözlerini yukarı dikerek, Zerdüşt'ün, belki de Pitti ve Disraeli'nin ruhlarını çağırmaya gidiyorlar. Tıpkı dervişler gibi. Fakat esriyinceye kadar kendileri dönecek yerde binbir türlü hokkabazlıkla tabakları dönmeye zorluyorlar. Yüzyılın çılgınlığı. Yüzyılın çılgınlığı. değil, tokların ve avarelerin Eleanor ve Aveling kışlık bahçeye yürüdüler. Soğuk içecekler ve puroların bulunduğu masanın başında, artık üne ulaşmış genç yazar Herbert Wells ve yine onun kadar ünlü, bir süre önce Londra'da adından çok söz edilen ve hakkında pek çok şey yazılan bir derneğin kurucuları, genç ve aktif karı-koca Webb'ler duruyordu gürültüyle bir şeyler tartışıyorlar, neşeli neşeli gülüyorlardı. Üyeler derneğe Kartacalılarla savaşta, kararlı çarpışmalar yerine kaçamak bekleme taktiği uygulayan, ‘Cunctator', yani ‘yavaş' lakaplı Romalı başkomutan Fabius Maksimus'un adını vermişlerdi. Fabiancılar sınıf savaşını reddediyor ve tüm sınıfların barışçıl işbirliğine inanıyorlardı düşüncelerine ‘lokal sosyalizm' adını vermişlerdi. Hamamların, çamaşırhanelerin, ekmek fırınlarının açılması kent taşımacılığının kurulması, toplumun yeniden yapılandırılması için bir esas olmalıydı. Böylece büyük ekonomik sorunlar yerel özyönetimin yerel projeleriyle çözülecekti. Aveling, Webb'leri ve Wells'i Marx'ın kızına takdim etmek istiyordu fakat Tussy onu durdurdu. Biraz bekleyin, Edward. Onları daha dikkatli incelemek istiyorum. Üstelik kendilerini söyleşiye o denli kaptırmışlar ki araya girmek hoş olmaz. İnsan canlısı Eleanor ilk izlenimlerine güvenirdi. Herbert Wells'in, temiz, pürüzsüz, yumuşak hatlı yüzü, onun mükemmel fiziksel ve ruhsal sağlığının göstergesiydi bu fiziksel özellikler ancak bir ilkokul öğretmeninde, başarılı bir iş adamında ya da bir devlet memurunda bulunabilirdi. Fazladan hiçbir jesti ya da kontrolsüz hareketi yoktu. Zayıf, uzun yüzlü, kalın sesli, kumral Beatrice Webb, hareketliliği ve taşkınlığıyla dikkat çekiyordu. İnatçı ve çalışkan Beatrice aklına koyduğunu yapardı hiç kimse onun hücumlarına ve olumlu enerjisine karşı koyamazdı. Biçimsiz, kısa boyuyla miyop bir topacı andıran Sidney Webb tümüyle karısının etkisi altındaydı. Her üçü de çevrelerinde sıradışı özellikleriyle dikkat çeken kişilerdi. Birisi düş gücü geniş ve sağduyulu bir yazar, diğer ikisi de ekonomi bilimcisi olarak çok şeyler vaat ediyorlardı. Onları bir araya getiren, iyi niyetli toplumsal refah arayışları, entelektüel kapasiteleri, bilgilenme arzuları ve çevrede olup bitenlere karşı duydukları ahlaksal sorumluluktu. Eleanor, Fabiancıların sosyal taleplerinin ne denli basit, sınırlı ve ürkek olduğunu biliyordu yine de insanlığın çoğunluğunun büyük acılarını hissedip bunlara üzülen varsıl aydınların bu temsilcilerine saygı duyuyordu. Belki de onlar ilerde tüm felaketlerin özünü anlayıp olgunlaşırlar, diye düşündü Marx'ın kızı. Sonra Edward'a dönerek Gidelim, beni bu insanlarla tanıştırın, dedi. Oo, doktor Aveling. dedi Beatrice sözcükleri yayarak ve dudaklarını alayla kıvırarak. Onu gördüğüne sevinip sevinmediğini anlamak güçtü. Sizi Fabius Cunctator'un bayrağı altında görme umudumuzu koruyoruz. Korkarım, boşuna bir umut olacak sevgili Bayan Webb. Ben doğa bilimleri fakültesini bitirdim. Çift yaşayışlı canlıları incelerken kaplumbağalara karşı daima özel bir antipati duyardım. Ancak onlar yorulmak nedir bilmezler ve filleri geçerler. Festina lente [2] diyerek karşı koydu Beatrice. Fabiancıların safları aralıksız olarak doluyor zaten Ünlü yazarlar, duyarlı hayırseverler, duygusal sosyal reformcular. Topluluk büyüyor, diye devam etti Aveling. Dernek, diye düzeltti Sidney Webb ve nedense gözlüğünü iki parmağıyla kocaman, yumuşak, pürüzlü burnuna doğru indirdi. Size Bayan Eleanor Marx'ı takdim etmek isterim. Karl Marx'ın kızını mı. diye merakla sordu Beatrice. Evet, en küçüğünü. Çok memnun oldum eminim ki kocam da memnun oldu. Hem de nasıl. Çok sevindim, diye onayladı Sidney yüzü aydınlanmıştı. Bay Webb ve ben, babanızın öğretisini ve taktiklerini paylaşmıyor olmamıza karşın, onu kuşkusuz olağanüstü bir insan olarak görüyoruz. Son derece mütevazı yaşadığı, reklam ve propaganda için kendi gazetesi ve parası olmadığı halde, yalnızca aristokratlar arasında değil, plebler arasında da geniş bir üne sahipti. Üstelik bu ünü anayurdunda değil, sürgünde elde etti. Evet, öğretisi tartışılabilir ve bu öğretiye karşı mücadele edilebilir fakat hakkını teslim etmemek mümkün değil. Yine de onun devriminin tayfundan ve vebadan daha tehlikeli olduğunu akıldan çıkarmamalı daha başka kansız yollar aranmalıdır kanaatindeyiz. İnanın, yeryüzünde eşitliği ve refahı sağduyu, ikna ve aklın yardımıyla gerçekleştirmek mümkündür. Beatrice ve Sidney Webb, Eleanor'la aynı kuşaktandı, fakat nedense birden genç kıza ihtiyar ve sıkıcı göründüler. Eleanor tatlı tatlı gülümseyerek onlardan uzaklaşırken ani bir yorgunluk hissetti. Sıkı korsesinin balina çubuğunu ve bağını, ayaklarını ağrıtan yüksek Fransız topuklarını şimdi iyice hissediyordu. Salonda, bir fuardaki telaşlı kalabalık gibi aylak aylak dolaşan konuklar sinirine dokunmaya başlamıştı. Bir an önce gidelim, buranın bunaltıcı... diye rica etti Aveling'den. havası Sakin Kensington Park'a çıktılar. Büyükçe su birikintileri fenerlerin ışığı altında, üzerine yağ dökülmüş kapkara kaldırımları andırıyordu. Aveling araba çağırdı ve Tussy'yi evine götürdü. Issız bir adadaymışız gibi, tüm insanları unutalım bir an, dedi Aveling Tussy'yi kendisine doğru çekerken. Şimdi yeryüzünde yalnızca sen ve ben varız. Yalvarırım, dünyaya ilişkin düşüncelerden bir an olsun uzaklaş. Canı ceheneme dünyanın. İki gönül bir olunca samanlık seyran olur. Düşlediğim tüm kadınları ben yalnızca sende buldum. Frina'yı yapmak için heykeltraş çok sayıda model çağırmış. Birinde göğüs, birinde bacaklar, bir diğerinde de bel hoşuna gitmiş. Doğanın da ders alabileceği mükemmellik ancak böyle çıkmış ortaya. Sen de hem akıllı, basiretli, hem de muhteşemsin. Sevgilim. Bir tanem. Eğer bir gün sana en ufak bir acı verirsem, varsın tüm felaketler üstüme yağsın. Seni mutlu kılacağıma aşkım üzerine yemin ederim. Eleanor büyük bir felaketin kimi zaman insan yaşamını nasıl felç ederek onu kurtulması çok zor bir uçuruma sürüklediğini biliyordu. Annesini, manevi açıdan çok yakın olduğu ablasını, küçük yeğenini ve babasını yitirmişti. Hep birlikte sevgi ve huzur içinde yaşadıkları, yüzyılın pek çok mükemmel insanının bulunduğu ev boşalmış, korkunç bir ıssızlığa bürünmüştü. Her insanın yaşamında, kendisine ölümü hatırlatacak ölçüde acı veren bir dönem olmuştur. Çoğunlukla anne ve babasını kaybedip onlardan ebediyen ayrıldığı dönemdir bu. Aşırı duygusal, anne ve babasına tutkuyla bağlı olan Eleanor, yakınlarını toprağa verip Maitland Park'taki mutlu yuvasını terk ettikten sonra uzun süre duygusal bir boşlukta hissetti kendini. Bilge Tao, mutluluğun ilk şartının yaşayan bir ebeveyne sahip olmak olduğunu söylemiş. Oysa ben onları kaybettim... Engels ve Helene Demuth, Eleanor'a, doğduğu günden itibaren bir akraba kadar yakındılar. Onların yanında genç kız sakin ve canlı görünmeye çalışıyordu. Acısı ağır ağır dinmekteydi. Bu arada yeniden Doktor Edward Aveling'e rastladı. İlk görüşmelerinden bu yana çok zaman geçmişti. Aveling, Haverstock-Hill İşçi Yetimleri Okulu'nda, çocuklara çiçekler ve böcekler üzerine ders veriyordu. Dinleyicileri arasında azımsanmayacak sayıda yetişkin de vardı. Eleanor okula, babası ve annesiyle gelmişti. İrlandalı bir protestan papazın oğlu olduğunu duyduğu konuşmacıyı merakla inceliyordu. Engels'in karısı İrlandalı Lizzy Burns'un ve çok sayıda mükemmel militanın anayurdu olan Yeşil Ada, çocukluğundan beri çekici gelmişti Tussy'ye. Karl ve Jenny Marx, yalnızca engin bilgisinin değil, ikna edici anlatım yalınlığının da hakkını vererek Aveling'i nazikçe övdüler. Vedalaşırlarken Eleanor delikanlıya gülümsedi ve pırıl pırıl dişleri, alev alev yanan koyu lacivert gözleriyle onu büyüledi. Güzeldi biraz büyükçe olan burnu bile bu izlenimi bozamıyordu. Aveling'in gözünde Marx, fiziksel açıdan ender rastlanır ölçüde güçlü, karısı ise modern ve kadınsıydı. Bu insanları hiç unutmamıştı. Aveling Oxford'da Tıp Fakültesi'yle yetinmeyip Doğa Bilimleri Fakültesi'ni de bitirdi doçent oldu. Darwin ve Haeckel'in teorilerini hararetle savundu. Geleceği belirlenmiş görünüyordu Akademik kürsü ve bilimsel araştırmalar. Fakat yetenekli İrlandalı'nın karakter özellikleri daha ilk gençlik yıllarında belirmişti. İyiliğe de kötülüğe de aynı derecede yatkın, son derece hevesli ve maymun iştahlı bir insandı. Gerçek arzusunun dram sanatları olduğuna karar verdikten sonra bilimden soğudu. Onun Shakespeare'inkilerle kıyaslanabilecek yapıtlarıyla dünyayı şaşırtmayacağını kim bilebilirdi ki. Eleanor yüreğindeki bütünlüğü korumuştu. Yaşamı derinden kavrayabilecek duyarlılıktaydı. İnsanları anladığını sanıyordu oysa bilimlerin bu en zor dalında pek de başarılı değildi. Çocukluğundan beri çevresinde, gerçekten de iyilerin en iyisi insanlar bulunmuştu hep. İnsan doğasının çelişkilerini bilmediğinden savunmasızdı. Son derece güzel konuşan, çok bilgili ve isyancı ruhlu İrlandalı'dan hoşlanıyordu. Eleanor ve Edward'ı birbirine yakınlaştıran ortaklıkların başında, karşı konulmaz tiyatro tutkusu geliyordu. Hiçbir galayı kaçırmıyorlar, Irving'in, Ellen Terry'nin, Eleanora Duze'nin yeteneklerine hayran kalıyorlardı. Eleanor tiyatro için yaratılmıştı adeta Aveling de sahneye uygun, biçimli ve adaleli vücuduyla dikkat çekiyordu. Son derece sinirli ve değişken yüzünde bir çilecilik, bununla birlikte sefahat düşkünlüğü göze çarpıyordu. Geniş ve düz alnını açığa çıkaran yağlı saçları omuzlarına dökülüyor, kocaman gözleri, endişe ve hüzünle, zaman zaman da tatsız ve kibirli bir ifadeyle bakıyordu. Bazen dizginlenemez bir cesaret, bazen de ürkek bir melankoli sergileyerek bir uçtan diğerine kolayca savruluyordu. Bu duygulu, cömert insan kılı kırk yararcasına gereksiz çıkışları olan egoist, katı birine dönüşebiliyordu sık sık. Kişiliğinin bir parçası olan karaktersizlik ve narsizmi tümüyle gizleyebildiği söylenemezdi. Eleanor, Edward'ın yalnızca iyi yanlarını görüyordu. Davranışları ve sözlerindeki şüphe uyandırıcı olguları ise, başlangıçta, onun çocukluğuna yoruyor, arkadaşlarının övgüleriyle onu şımartmış olmasıyla açıklıyordu. Yeryüzündeki insanları ak ya da kara diye damgalasaydım eğer, kötü bir diyalektikçi olurdum. İnsanlar ne melektir ne de şeytan. Hepimiz birer çelişki yumağıyız ve hiçbirimiz de mükemmel değiliz. Galiba, Eddy benden daha iyi bir insan. Mağripli'nin, Mömchen ve Jennichen'in ölümünden sonra, kendi çevrem için fazlasıyla duygusal ve katlanılmaz biri oldum, diye düşünüyordu genç kız... İki yüzyıl boyunca Püritenlerin acımasızca saldırılarına hedef olan tiyatrolar, monarşik restorasyon döneminde bazı haklarını geri alabilmişlerdi. Ünlü oyuncular Sarah Siddons, Garik ve Kean'ın ardından İngiliz sahnesinde Henry Irving ve Ellen Terry gibi yeni isimler parlayıvermişti. Pazar günleri İngiliz kentleri dayanılmaz ölçüde sıkıcıdır. Tüm temsiller yasaklandığından, yalnızca sayısız birahane hummalı bir faaliyet içindedir. Birahaneler, halkın okumaktan gına getirdiği İncil'in ve gönlü kırık sofuluğun en kudretli müttefikleridir. Avukatlar, parlamentodaki tozlu belgeler arasında köhnemiş yasaları didikleyip konuya kanuni dayanak arayadursunlar, biracılar, pazar günleri çalışma izni almaya çalışan tiyatrolara, konser salonlarına ve müzikhollere karşı haçlı seferi ilan etmişlerdi. Son sözü, yüksek mahkeme yetkilerine de sahip parlamentonun söyleyeceği amansız bir savaş başladı. Müzikholler hastanelere ve yoksul sığınaklarına yüzbin sterlinden fazla gelir sağlayacaklarını vaat ediyorlardı. Onların görüşüne göre pazar programları seyirciyi iyiliğe ve hayırseverliğe yöneltecekti. Bunlar olup biterken, din görevlileri de kapı kapı dolaşıp seçmenleri cehennemlik parlamenterlerin bayram ve tatil günlerinde temsil ve eğlenceyi serbest kılma girişimine karşı durmaya çağırıyor, milletvekillerine tasarıyı reddetmelerini talep eden tehdit dolu mektuplar gönderiyorlardı. Gazeteler, konuya ilişkin makalelere ve ağlamaklı mektuplara geniş yer veriyor, bira ve ona bağlı taşkınlıkların neden olduğu kutsal savaşları ve aile dramlarını olanca dokunaklılığıyla sergiliyorlardı. Bu arada emekli memurlar, isterik yaşlılar ve rant tahsildarları ise pazar temsillerine karşı kazan kaldırdılar. Yalancı sofulara para ödeyen bira üreticileri, tarikat mekanlarını karargâha dönüştürdüler İncil ve bira ile temsiller arasındaki şiddetli kapışmanın yazgısını karara bağlayacak olan parlamento görüşmeleri sırasında, ellerinde aziz tasvirli bayraklar, zebur ve dualar okuyarak haçlı seferleri düzenlediler. Yağmurlu bir kış günü öğleye doğru, eskiyi, ikiyüzlülüğü ve bira üreticilerinin kârlarını savunan birkaç yüz yobaz, Westminister Kilisesi'ne geldi ancak parlamentoya alınmadılar. Manastırın yakınındaki bahçede dizleri üzerine çökerek ilahiler söylüyorlar, Avam Kamarası üyelerine sağduyunun egemen olması için dua ediyorlardı. Uzun tartışmalardan sonra parlamentodan, atalarının yasalarını iptal etmeme kararı çıktı. Bira mutluluk, sevinç ve sağlık kaynağıydı. Burgonyalılar için şarap ne ise, İngiltere için de bira o idi. Başkentin en yoksul semti olan EastEnd ve dok sakinleri için, bira zavallı, bazen de yegâne teselli ve neşe kaynağıydı. Eleanor Marx Londra'yı ve Londralıları tanıyordu. Bu dev sömürgeci ülkede meydana gelen değişikliklerin farkındaydı. Aldatıcı bir sessizlik içinde, savaşsız geçen seksenli yıllar Eleanor'a tehlikeli görünüyordu. Babasının ‘Kapital'ini çok iyi bilen başarılı öğrencisi Tussy, küçük sanayi işletmelerinin neden bir bir çökerek yok olduklarını onları yutup teslim alan endüstri devlerinin nasıl gümbür gümbür gelmekte olduğunu anlıyordu. İflas etmiş küçük burjuvalar, topraksız köylüler, zanaatkârlar, kentin ayaktakımı dalga dalga fabrikalara akın ediyordu. Güçlü tröstler doğmuştu. Bir kesim inanılmaz ölçüde zenginleşirken, bir diğeri yoksullaşmıştı. Marx'ın kızı, varoşlardaki mevcut yoksulluğu daha önce hiç görmemiş, canlı iskeleti andıran kadın ve çocuk görüntülerine tanık olmamıştı. Eleanor'un yüreği, Whitechapel'daki, EastEnd'deki barakalarda, Thames Limanı çevresindeki evlerde gözler önüne serilen, uysalca katlanılan acı ve körü körüne mutsuzluk manzaralarına dayanamıyordu. Yoksulluk altında ezilmiş insanlara beslediği, içini sızlatan annelik duygusu onu kuşatmıştı. Onları eyleme, mücadeleye sevk etmeli. diye düşünüyordu Eleanor. O denli mutsuzlar ki konuyu sorgulama olanağından bile yoksun kalmışlar. Hayat iradeleri, toplumsal rollerine güvenleri ve adalet anlayışları öldürülmüş. Onlardaki iradeyi açığa çıkartmak, lüks semtlerdeki örümceklere yöneltmek gerek. *** Engels'in aklına bile getirmek istemediği şey gerçekleşmişti. Artık yoldaşı olmadan yaşaması gerekiyordu. Marx'ın hastalığı süresince, her gün, en değerli dostunun yaşadığı 41 nolu evin göründüğü Maitland Park Road'a çıkan köşeyi kalp çarpıntılarını bastırarak dönmüştü. Marx'ı öldüren mikropları yok edilmesi gereken, güçlü, sinsi bir ordu olarak görüyordu. Fransa-Prusya Savaşı günlerinden bu yana, yakın dostları tarafından General diye çağrılan Engels, her şeye hazırlıklı olmak için akciğer hastalıklarıyla ilgili tüm kitapları satın almış, çok ünlü doktorlarla görüşmüştü. Düşman karşısında alttan almak olmazdı. Fakat Marx'ın kapısını çalan ölüm karşılaştığı en güçlü düşmandı. Karl'ı yoksulluktan kurtaran, hep yanıbaşında dövüşen dostu, sinsi hastalık karşısında hiçbir şey yapamamıştı. Marx'ın ölümü Friedrich'i alt edememişti, çünkü o, ölen dostunu kendisinden daha çok seviyordu. Engels umutsuzluğa kapılma lüksüne sahip değildi. Artık yalnız kaldığına göre, eskisinden daha güçlü olması gerekiyordu umutsuzluk bu gücü azaltabilirdi. Mağripli'nin uzun yıllar yaşadığı ve öldüğü ev, Engels tarafından bir yıl daha kiralandı. Yoldaşının tek bir kağıdı dahi kaybedilmedi, el yazmaları ve arşivi hiç aceleye getirilmeden taşındı. Helene Demuth, Engels'in evine geçti. Regent's Park'taki geniş dairenin idaresini yorulmak bilmeyen ellerine aldı. Engels ile Lenchen'i bağlayan, dürüstlüğe dayalı, çok eski bir dostluktu. Birbirlerine özenle, saygıyla en önemlisi de güven ve anlayışla yaklaşıyorlardı. Yaşamın ve ruhsal yönden sağlam, olağanüstü pek çok kişiyle yıllardır sürdürdüğü ilişkilerin olgunlaştırdığı Lenchen Demuth, Engels için sürekli bir sohbet arkadaşıydı. Geç vakitte yedikleri akşam yemeklerinden sonra, Lenchen çalışma odasına gelir, Engels kahve ve puro içerken çalışma masasının yanındaki koltuğa otururdu. Bir defasında Engels'in hüzünlü olduğunu fark ettiğinde Çocukluğumda babam dualar okur bu dualarda tanrıya, sayısız günahından onu kurtarması için yalvarırken, umutsuzluğunu ve tasalarını dile getirirdi. Eğer biz de iman sahibi olsaydık, ben bu ruh durumuna ‘şeytanın ortaya çıkışı' derdim. Ölen dostlarımızı anımsarken hüzünlenince elim kolum bağlanıyor, yüreğim sızlıyor, sanki ben de ölüyorum. Yine de işe yarıyorum sana ve Tussy'ye henüz çok gerekliyim, değil mi Friedrich. Doğrusu, senin yardımın olmasa, ne yapardım, bilmiyorum, dedi Engels duygusal bir ifadeyle. İtiraf edeyim, son zamanlarda uzun süreliğine hastalanmaktan korkar oldum. Belaların en kötüsü birilerine yük olmaktır. Suratını asma, dostum. Sen bizim baharımızsın, önemli olan da bu. Eleanor da öyle... Yalnız şu Aveling... görünen o ki ben züppelere karşı tiksinti duymayı sevgili Jenny ve Mağripli'den devraldım. O kadar katı olma, Lenchen. Gençlikte bundan kaçınmak herkesin kârı değil. Evlenirlerse eğer, Tussy eminim onu tedavi eder. Aveling iyi bir devrimci ve kuşkusuz, çok yönlü bilgiyle donanmış bir insan. Engels'le ertesi günün menüsünü ve evle ilgili diğer konuları konuştuktan sonra Helene çıktı. Engels'in çalışma odası, her eşyanın yerinin belli olduğu, tozların özenle alındığı iki bölümden oluşuyordu. Diğer odalar da burası kadar düzenli ve temizdi. Evin düzenine özel bir önem verilmişti. Penceresi sürekli açık olan yatak odasına, en titiz ve tertipli ev kadınını dahi kıskandıracak bir düzen egemendi. Şömine başındaki koltuk döşemeye vidalanmıştı lavanta ve nane kokan konsol beyaz bağcıklarla bağlanmıştı. Ev çok temizdi. Friedrich, çocukluğundan beri düzenli bir insandı. Kullandığı defterler, kitaplar ve kalemler tıpkı kurutma gereci, makaslar ve çakılar gibi hep