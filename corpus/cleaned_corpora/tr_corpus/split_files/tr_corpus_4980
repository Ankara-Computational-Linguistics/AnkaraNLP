her genç kızın hayali olan bir işe girer. Bu işte bir yıl çalışabilirse, istediği gazetede iş bulabilecektir. Ancak patronu Miranda Priestly (Meryl Streep), acımasız ve çok katı bir kadındır. Andrea çok çalışır ve tüm hayatını işinde başarılı olmak adına değiştirir. Bu durum zamanla erkek arkadaşı ve dostları ile arasının açılmasına neden olacaktır. Renaud Garcia-Fons Renaud Garcia-Fons (d. 24 Aralık 1962, Paris, Fransa) folk ve caz müzik yapan çağdaş kontrbasçı. Bir ressam ve grafiker olan Pierre Garcia-Fons'un oğludur. Katalan kökenli olmasının flamenko ve İspanyol kültüründeki doğu etkileriyle ilgilenmesinin bir nedeni olduğu düşünülmektedir. Suriye kökenli hocası François Rabbath'dan özel bir yay tekniği öğrenmiştir. Garcia-Fons müzik kariyerine Paris'te Roger Guérin'in yanında başladı. Aynı zamanda klasik müzik orkestralarında çaldı. 1987-1993 yılları arasında sadece kontrbaslardan oluşan Orchestre des Contrabasses topluluğunun üyesiydi. Ayrıca 1990 ve 1991 yıllarında Orchestre National de Jazz adlı orkestrada basist olarak çalıştı. Garcia-Fons Rabih Abou-Khalil, Michel Godard, Michael Riessler ve Kudsi Erguner gibi isimlerle çalıştı. Günümüzde öncelikle kendi projelerinde çalışmakla birlikte, Dhafer Youssef, Gerardo Núñez, Nguyên Lê, Pedro Soler ve Cheb Mami gibi isimlerle de birlikte çalışmaktadır. Renaud Garcia-Fons kontrbas kullanımına getirdiği yeniliklerle tanınmaktadır. Kullandığı özel enstrüman tekniği ve deneyselliğiyle ün yapmıştır. Böylece kontrbası bir yandan bir solo enstrümana, bir çeşit flamenko gitarına ve bir doğu enstrümanına dönüştürmüştür. Felix Doğu kızılağacı Doğu kızılağacı ("Alnus orientalis"), huşgiller (Betulaceae) familyasından 5–6 m boya sahip ağaççık görünümünde bir kızılağaç türü. Kökü zengin bir dallanma gösterir, ana kök bir kazık kök şeklindedir. Sığ bir kök sistemine sahip ve toprağıda ıslah eder. Köklerinde bulunan, havanın serbest azotunu bağlayan yumrular nedeniyle toprakları azotça zenginleştirir. Kökleri oksijen yetersizliğine oldukça dayanıklıdır. 8–10 m boy yuvarlak tepe ve kalın dallanma yapar. Sürgünleri kızıl kahve renginde, az köşeli üzerinde portakal renginde lentiseller bulunur. Esmer renkli kabuğu vardır. Yaprakları uzunca oval ya da yürek şeklinde, kenarları düzensiz dişli, 7–15 cm uzun ve 4–6 cm geniş, üstü; koyu yeşil, tüysüz, altı; açık yeşil renktedir. Kozalakçıklar 2-2.5 cm uzun ve 1.5–2 cm geniş (fıçımsı) şekildedir. Tohumları kalın kanatsızdır. Sıcak bölgelerde yetişir. Nemli dere içlerinde görülür. İyi ışık alan güneşli yerlerde iyi gelşim gösterir. Kumlu, balçıklı toprakları sever. Asit ve alkalen topraklarda da yetişebilir. Üretim tohumla yapılır. Tohumlar 24 saat suda şişirilip kumla karıştırılıp ekilir. İlkbahar ekimi tercih edilir. Doğal ortamlarda da yetiştiğinden fazla sulama yapılmadanda yetiştirilebilir. Dünya üzerinde Kıbrıs; İsrail; Lübnan; Suriye ve Türkiye'nin güney batıısnda yayılış yapar. İki varyetesi bilinmektedir. En İyi Yardımcı Kadın Oyuncu Altın Küre Ödülü - Dizi, Mini Dizi veya Televizyon Filmi En İyi Yardımcı Kadın Oyuncu Altın Küre Ödülü - Dizi, Mini-dizi veya Televizyon filmi ödülün dağıtıldığı adıyla "Best Supporting Actress in a Series, Mini-series, or Motion Picture Made for Television" kazananların ve adayların listesi. Bu ödül için 5 aday açıklanır. Bu 5 aday Başrol kategorilerindeki gibi komedi dizisi, dram dizisi ya da tv filmi/mini dizi gibi ayrılmaz. Bütün dallardan yardımcı kadın oyuncular bu ödüle aday olur ve hepsi için tek ödül verilir. YaratÄ±lan Adam The Lost Weekend Oscar kazanmış 1945 yapımı film. Billy Wilder filmin yönetmenliğini yaparken, Ray Milland, Jane Wyman ve Phillip Terry filmde rol almıştır. Film Charles R. Jackson'ın aynı adlı romanından uyarlanmıştır. Ray Milland bu filmde En İyi Aktör Oscarı'nı kazanırken, Billy Wilder En İyi Yönetmen Oscarı'nı kucaklamıştır. Film aynı zamanda En İyi Film Oscarı'na layık görülmüştür. Filmi uyarlayanlar, Charles Brackett ve Billy Wilder En İyi Uyarlama Senaryo Akademi Ödülü kazandılar. Görüntü yönetimi, müzik ve kurgu dallarında Oscar'a aday olan film ayrıca Cannes Film Festivali'nde Palme d'Or (Altın Palmiye) kazanmıştır. Ernst G. Bauer Ernst G. Bauer (d. 1928), Alman fizikçi. Yüzey bilimi çerçevesinde yaptığı çalışmalarla tanınmıştır. Fiziğe en büyük katkıları kristallografik yüzeylerde ince film oluşumları üzerine araştırmaları ve düşük enerjili elektron mikroskobunun icadı olarak özetlenebilir. Arizona State Üniversitesinde, "distinguished" profesör olarak halen aktif bilim hayatını sürdürmektedir. Türk Silahlı Kuvvetlerini Güçlendirme Vakfı Türk Silahlı Kuvvetlerini Güçlendirme Vakfı, daha önce muhtelif tarihlerde kurulmuş olan Kara, Deniz ve Hava Kuvvetlerini Güçlendirme Vakıflarının birleştirilmesi ile kurulmuştur. Bu konuda ilk olarak, 19 Temmuz 1909 tarihinde "Donanma-i Hümayun Muaveneti Milliye" adı ile bir Vakıf kurulmuş, ancak I. Dünya Savaşı'nın yenilgiyle sonuçlanması üzerine Vakfın çalışmalarına son verilmiştir. Daha sonra 11 Mayıs 1965 tarihinde "Türk Donanma Cemiyeti" kurulmuştur. Bu Cemiyet 6 Şubat 1972 tarihinde kapatılarak yerine, 11 Mart 1972 tarihinde, "Türk Deniz Kuvvetlerini güçlendirme konusunda, Türk ulusunun maddi ve manevi desteğini sağlamak" amacıyla "Türk Donanma Vakfı" kurulmuş ve 16 Ekim 1981 tarihinde Vakfın adı, "Türk Deniz Kuvvetlerini Güçlendirme Vakfı" olarak değiştirilmiştir. 16 Temmuz 1970 tarihinde, "Millî havacılık sanayimizin geliştirilmesi, hava harp silah ve vasıtalarının satın alınması, hayati önemi haiz hedeflerin havaya karşı korunma imkânlarının geliştirilmesi suretiyle Türk Hava Kuvvetlerine güç katkısında bulunmak" amacıyla, "Türk Hava Kuvvetlerini Güçlendirme Vakfı" kurulmuştur. 1974 Kıbrıs Barış Harekatı nedeniyle Türkiye'ye ambargo uygulanması üzerine, "kendi tankını, kendi silahını kendin yap" sloganı ve halkın yaptığı bağışlar ile 27 Ağustos 1974 tarihinde Türk Kara Kuvvetlerini Güçlendirme Vakfı kurulmuştur. Daha sonra, Silahlı Kuvvetlerinin güçlendirilmesi, ihtiyaç duyulan silah, araç ve gereçleri yurt içinde üretecek seviyede bir Savunma Sanayi kurularak dışa bağımlılığın asgariye indirilmesi maksadıyla, 3388 sayılı yasa ile, 26 Eylül 1987 tarihinde Kara, Deniz, Hava Kuvvetlerini Güçlendirme Vakıflarının birleşmesiyle Türk Silahlı Kuvvetlerini Güçlendirme Vakfı kurulmuştur. Türk Silahlı Kuvvetlerini Güçlendirme Vakfı yeni vakıflar içinde özel kanunla kurulmuş tek vakıftır. Henry King Henry King (d. 24 Ocak 1886 , ö. 29 Haziran 1982) Amerikalı film yönetmeni. 1943 yılında The Song of Bernadette ve 1944 yılında Wilson filmleri ile En İyi Yönetmen Akademi Ödülü'ne aday olmuştur. The Song of Bernadette ile Altın Küre kazanmıştır. Kariyeri boyunca 100'den fazla film yönetmiştir. Akademi Ödülleri'ni dağıtan Sinema Sanatları ve Bilimleri Akademisi'nin 36 kurucusundan biridir. Aktris Gypsy Abbott ile evlenmiştir. Abbott 1952'de öldükten sonra 1959'da tekrar evlenmiştir. Aczmendi Aczmendi, Elazığ Akşam Sanat Okulu mezunu Müslüm Gündüz'ün liderliğini yaptığı, kendine özgü giyim tarzı olan, 1985 yılında Elazığ'da kendi çevresinde bu kıyafetlerle din üzerine sohbet toplantıları yapan tarikat. Gündüz'e çevresinde itibar edip uyanlar çıkmıştır. Siyah sarık ve cübbe giyerler. Saçlarını ve sakallarını uzatırlar. Saçlarını ördükleri de görülür. Grubun tamamının elinde uzun bir asa bulunur. Cehri (sesli) zikirlerini ilahi eşliğinde def çalarak, adaba uygun serbest hareketli zikrederler. 1990'lı yıllarda Aczmendiler sivri fikirleri ile kamuoyunda çok ortaya çıkmışlar, liderleri televizyon kanalları ve gazetelerde açıklamalar yapmıştı. Cami çıkışlarında tef çalarak protesto eylemleri yaptılar. Devleti açıkça tehdit etmeleri, mevcut rejimi İslami olmamakla suçlamaları ve bu uğurda mecbur kalmaları halinde şiddete başvuracaklarını açıklamaları ile diğer gruplardan ayrılırlar. Atatürk karşıtlıklarıyla bilinirler. Müslüm Gündüz, 12 Haziran 1996 akşamı HBB televizyonunda laik demokratik rejime karşıtlığını açıklamıştı. Gündüz bu programda, ""Kemalizm bir dindir. Allah'ı Mustafa Kemal, peygamberi İsmet İnönü'dür. Demokrasi dinsizliktir. Laiklik de öyledir. Geleceğiz Türkiye'yi alacağız. Hiç Merak etmeyin." demiştir. 5 Ekim 1996 tarihinde Milliyet'e verdiği mülakatta da "Laik ve demokratik rejimin sonunda yıkılacağını ve şeriatın getirileceğini, ordunun günü geldiğinde bunu durdurmaya gücünün yetmeyeceğini, çok kan aksa da bir aşamadan sonra İran'da olduğu gibi istenilen sonucun elde edileceğini" açıkladı. Gündüz'e göre şeriatın gelmesi için üç aşama vardı: "Kalple isteme, dille söyleme ve elle düzeltme." Milliyet'e 1996'da yaptığı açıklamada şeriata geçişte elle düzeltme aşamasına gelindiğini söylemişti. Gündüz, 29 Aralık 1996 tarihinde televizyon kanalları ve basın muhabirleri eşliğinde, iki yıl hüküm giydiği davada tutuklanması amacıyla Kadıköy'de bir evde polis tarafından basıldı. Akit ve Vakit gazeteleri yazarı Hüseyin Üzmez'e ait evde tutuklanması için basıldığında Fadime Şahin isimli bir kadın ile gayrı meşru bir ilişki içinde olduğu ortaya çıktı. Tutuklama esnasındaki uygunsuz kıyafetleriyle görüntüleri televizyon kanallarında yayınlandı. Basında ve televizyonlarda tutuklanması Fadime Şahin isimli kadınla basılması şeklinde duyuruldu. Bu konu basın yayında yayınlandı. Müslüm Gündüz, Türkiye aleyhinde haksız yargılandığına dair Avrupa İnsan Hakları Mahkemesi'nde açtığı davayı kazandı. Mahkeme Devlet Güvenlik Mahkemesi'nin "askeri üyeleri bulunması" nedeniyle başvuruyu haklı buldu. Müslüm Gündüz, ayrıca daha önce ifade özgürlüğü ihlali ile açtığı davayı da kazanmıştı. Ali Kalkancı, 2009 yılında emniyet güçlerinin Haramidere bulunan fabrikasına yaptığı operasyonda 2 milyon adet captagon hap ele geçirilmesi ve tutuklanmasının ardından uyuşturucu operasyonu nedeniyle gözaltındayken Ergenekon soruşturması kapsamında da sorgulandı. Ergenekon Davası Savcısı Fikret Seçen'e verdiği ifadesinde Kalkancı, Fatih'teki İsmailağa Cemaati'ne gidip geldiğini, 28 Şubat sürecinde borç batağında olduğunu bu dönemde tuğgeneral Veli Küçük'ün kendisine para yardımı yaptığını söyledi. Kalkancı ifadesinde, Küçük'ten gelen para nedeniyle istediklerini yapmak zorunda kaldığını ve bu nedenle Fadime Şahin'i nikâhına aldığını iddia etti. Ergenekon davası kapsamında ifade veren bir gizli tanığa göre, Fadime Şahin'in 1995 yılına kadar Aksaray'daki bir pavyonda konsomatris olarak çalıştığı ve o dönem Strateji dergisi genel yayın yönetmenliği yapan Ergenekon sanığı Ümit Oğuztan ve Sisi lakaplı Seyhan Soylu tarafından erkeklere pazarlandığı ancak daha sonra tesettüre büründürülüp kısa bir dini eğitimden geçirildikten sonra kamuoyunda irtica korkusu oluşturarak askeri müdahaleye zemin hazırlamak amacıyla kullanılmıştır. Aynı haberlerde Ali Kalkancı'nın da alkolik olduğu iddia edildi. Robert Rossen Robert Rossen, (d. 16 Mart 1908 - ö. 18 Şubat 1966), Amerikalı senarist, yapımcı ve film yönetmeni. Hollywood kara listesi'ndeki isimlerden biridir. All the King's Men ve The Hustler filmleri ile En İyi Yönetmen Akademi Ödülü'ne aday gösterilmiştir. Neyzen Tevfik Tevfik Kolaylı (24 Mart 1879 (Hicrî 1296; 1879); Bodrum, Muğla - 28 Ocak 1953; İstanbul), ya da yaygın bilinen adıyla Neyzen Tevfik, taşlamalarıyla tanınan Türk neyzen ve şairdir. Taşlama kitaplarının yanı sıra, çeşitli taksimler ve saz semailerinin bestecisi olarak da bilinir. Osmanlı döneminde istibdata karşı, Cumhuriyet yıllarında ise devrimlere karşı gelenlere karşı hicvini kullanmış; haksızlığa, yolsuzluğa ve yozlaşmışlığa karşı şiirler yazmıştır. Birçok defa tutuklanmış, ama kısa süre sonra serbest bırakılmıştır. Bektaşi tekkesine mensup olmuş, hayatının büyük bölümünü İstanbul'da çeşitli hanlarda geçirmiştir. Son dönemlerinde Bakırköy Akıl Hastanesi'nde kendine ayrılan 21. koğuşta kalmıştır. 1930'larda kısa süreyle kendine bağlanan aylık haricinde düzenli bir geliri olmamıştır ve hayatı boyunca epilepsi nöbetleri ile uğraşmıştır. Aynı zamanda rakı başta olmak üzere fazla içki içtiği bilinmektedir ("Ancak bir alkolik onun gönlünü çalabilmişti: Neyzen Tevfik!"). 1879 yılının 24 Mart Pazartesi günü, kendi bir beyitinde belirtiğine göre Hicrî 1296 yılında, Muğla'nın Bodrum ilçesinde, Emine Hanım ve Hasan Fehmi Bey'in ilk oğlu olarak doğdu. Ahmet Şefik adında bir de kardeşi vardır. 'Kolaylı' soyadı, Soyadı Kanunu'nun çıkmasından sonra, babası Hasan Fehmi Bey'in Samsun'un Bafra ilçesine bağlı Kolay beldesinden olduğu için aileye aldığı soyadıdır. Bodrum'daki çocukluk yıllarında babası ile birlikte genellikle, Tepecik Camii'nin yakınındaki kahvede vakit geçirirken kahveye gelen dervişlerin üflediği, sonradan ustası olacağı ney dikkatini çekti ve kendi de üflemek istedi. Babası eğitim hayatını olumsuz etkileyeceğini düşünerek o erken yaşlarda buna izin vermedi. Çocukluk arkadaşlarından Avram Galanti, Tevfik'in düdükler yapıp çalarak civardaki çocukları etrafında topladığını ve ilham kaynağının deniz olduğunu anlatır. Bir yandan şiire olan ilgisi de çevresinden duyduğu halk hikâyeleri vasıtasıyla bu erken yaşlarda başlamıştı. 1892'de, on üç yaşındayken babasının tayini ile birlikte Urla'ya taşındı ve bir süre burada okudu. Bu esnada, taşındıktan yaklaşık bir yıl sonra, 1893'te tanıştığı neyzen berber Kâzım'dan ney dersleri almaya başladı ve aynı yıl ilk sara nöbetini de geçirdi. Yedi yaşındayken, kent çarşısında Muğlalı Kel Mülâzım Ağa müfrezesinin yakaladığı eşkiyaların halka gösterdiği sırıkların ucundaki kesik başlarını gören Tevfik'in yaşadığı rahatsızlık ilk önce olağan dışı bir durgunluk, birkaç yıl sonra da, ilk defa 1893'te olmak üzere, sara nöbetleri halinde kendini gösterdi. Okulu bırakmasına sebep olan ve ilk önce neyin sesi yüzünden olduğu sanılan hastalığın tedavisi için annesi birçok doktora ve hocaya danıştı fakat sonuç alamadı. En sonunda hastalığı kontrol altına almayı başaran, annesinin götürdüğü İstanbul'da Pepo adlı bir doktor oldu. Doktor "fazla üzerine gidilmemesi gerektiğini" ve "en çok hoşlandığı şeyleri yapmasına izin verilmesi" gerektiğini söylemiştir. Bu sayede hem hastalık bir nebze kontrol altında kalır, hem de bu ona 'Neyzen' lakabını kazandıracak olan neye devam etmesini sağlar. Bir süre sadece neyiyle ilgilenip gezdikten sonra hastalığının kontrol altına alınmasının ardından en azından eğitimini bitirmesi için babası tarafından yatılı olarak İzmir İdadisi'ne gönderildi fakat tekrar başlayan sara nöbetleri yüzünden eğitimi yeniden yarıda kaldı. İzmir Mevlevihanesi'ne giderek kendini neyine verdi. İzmir'in bu yıllarda istibdat yönetimi tarafından sürgün yeri olarak kullanılmasının neticesinde, kovulan aydınların uğrak yeri olan bu mevlevihanede Tokadizade Şekip, Tevfik Nevzat, Şair Eşref ve Ruhi Baba gibi ünlü kişilerle tanıştı. Türkçe, Arapça ve Farsça dersleri aldığı bu kişilerden Şair Eşref aynı zamanda ona hicvi öğretti. Bu sayede 13 Mart 1898'te Muktebes dergisinde ilk şiirini yayımlattı. On dokuz yaşında babası onu eğitim için bu sefer İstanbul'a, Fethiye Medresesi'ne gönderdi. Burada zamanının çoğunu Galata ve Yenikapı mevlevihanelerinde geçiren Tevfik Mehmet Âkif Ersoy'la ve onun yardımıyla dönemin seçkin sanatçılarıyla da tanıştı; ondan Fransızca, Arapça ve Farsça dersleri aldı, aynı zamanda ona ney öğretti. İbnülemin Mahmut Kemal İnal, Uşakizade Halit Ziya, Ahmet Rasim, Tevfik Fikret, Tanburi Cemil, Yunus Nadi, Udi Nevres ve Hacı Arif Bey gibi isimlerin arasında kendini geliştirme fırsatı bulan Tevfik, 1900'de bir plak doldurma girişiminde de bulundu. Gülistan Plak Mağazası'nın sahibi Hafız Aşir Bey'le beraber yaptıkları denemelerde çok içkili olduğu için plaklar zar zor doldurulsa da yine de basılıp piyasaya verildiler. Bu plakların sayısı çok sonradan "Azâb-ı Mukaddes" (1949) kitabının önsözünde belirttiğine göre yüze yakındır. Bu zamanlarda, saray çevresinde bile davet edilen, köşk, yalı ve konaklara çağrılan meşhur bir neyzen olmuştu. Mehmet Âkif Ersoy'un verdiği setre pantolonu cüppe ve şalvar yerine giymesi, akşamları medrese dışında kalması rahatsızlık yaratınca 1901'de medreseden ayrıldı. Babasının tanıdığı ve sonradan Şeyhülislam olacak olan Musa Kazım Efendi onu derslerine kabul ederek bu sayede Şair Şeyh Vasfi, Ahmet Mithat Efendi, Muallim Naci gibi yazar ve şairlerle tanışmasına önayak oldu. Bu süreçte bir süre Fatih'teki Şekerci Hanı'nda, daha sonra da Çukurçeşme'de bulunan Ali Bey Hanı'nda kaldı; Sirkeci'de, İstasyon Gazinosu ve Güneş Kıraathanesi'nde baskı rejiminin karşıtı gençlerle ülkenin sorunlarıyla ilgili ve istibdata karşı konuşmalar yaptı. Bu konuşmalar yüzünden bir gün Ziya Şakir tarafından jurnallenerek gözaltına alındı ve daha önce otuz beş kere jurnallendiğini de öğrendiği sıkı bir sorgulamadan geçirildi, on beş gün sonra salındı. Yine de, jurnallenmiş biri olarak, peşinde gezen hafiyeler yüzünden hem kendi hem arkadaşlarının iyiliği için onlardan uzaklaşarak zamanını Beyoğlu meyhanelerinde geçirmeye başladı. 1902 yılında bektaşi dervişi oldu. Sütlüce Bektaşi Tekkesi'ne devam ettiği bu zamanlarda Şeyh Mümin Paşa'dan nasip aldı ve hayatının geri kalanını da şekillendirecek bu inancı ve biçimi benimsedi. İstanbul'da baskının iyice artmasının sonucunda Şair Eşref ile beraber 13 Ocak 1902 Perşembe günü "Mesajeri" vapuru ile Mısır'a gitti. Bir arkadaşı ile bir Neyzenler Kahvehanesi açarak işletmeye başladı, geçimini neyi ve şiirleriyle sağlamaya devam etti, Özbekiye Saz Bahçesi'nde plaklar doldurdu. Alkolün etkisiyle bir buluşma esnasında tabancasını ateşlemesi ve duruşma esnasında da yargıca "haksızlık yapıyorsunuz" demesi yüzünden altı ay hapse mahkûm oldu ama itiraz ederek bir buçuk ay sonra özgürlüğüne kavuşup iki ay kadar Feride adında Lübnanlı bir kadınla yaşadı. Bu sıralarda, ilk önce İstanbul Kıraathanesi'nde okuduğu "Abdülhamid’in Ağzından Bir Nutk-ı Hümâyun" hicvi yüzünden tutuklanmak istense de çevresi sayesinde kurtulmayı başardı; fakat daha sonra "Türk Aydınlarının Mısır Hidivi Hakkındaki Düşünceleridir" başlıklı yazısı gazetelerde yayımlanınca kesinlikle tutuklanması hakkında karar verildi. Bu yüzden sığındığı Bektaşi "Kaygusuz Sultan" tekkesinde bir süre kaldıktan sonra meşrutiyetin tekrar ilanıyla beraber İzmir'e döndü. 8 Ağustos 1908'de İzmir'den İstanbul'a geçerek Fatih Çemberlitaş'ta bir hana yerleşti. Meşrutiyet'ten beklediğini alamaması uzun sürmedi. Ferah Tiyatrosu'nda "Sabah-ı Hürriyet" adlı oyunu izlemeye gittiğinde oyunun İttihat ve Terakki Cemiyeti tarafından yasaklandığını öğrendi ve bunun üzerine yaptığı konuşma yüzünden kısa bir süre sonra serbest bırakılmak üzere tutuklandı. 1910 yılında annesinin ısrarları ile babası ve kardeşinin karşı çıkmasına rağmen Cemile Hanım ile evlendi fakat evlilikleri yürümedi. Kayınbabası eşini ve Leman adını verdiği kızını da alıp götürdü. I.Dünya Savaşı'nda Muhtar Paşa'nın emrinde mehterbaşı olarak görev yapmaya başladı. Düzenli askerlik hayatını pek benimseyemeyen Tevfik sık sık Muhtar Paşa ile tartışsa ve çekip gitse de dönemin İstanbul Merkez Komutanı Albay Cevat Bey sayesinde tekrar tekrar geri döndü. Üstelik bazı kaynaklara göre dönemin Harbiye nazırı Enver Paşa'nın yalısında verdiği konseri izleyen Alman bir komutanın davetlisi olarak Romanya'da piyano eşliğinde konser verdi. Cumhuriyetin ilanı sıralarında kardeşinin yanına Ankara'ya gitti ve 1926 yılında tanışacağı Mustafa Kemal'i ve Türk Kurtuluş Savaşı'nı yücelten şiirler yazdı. Bu dönemde yazdığı şiirlerden cumhuriyeti ve getirdiklerini benimsediği, ona karşı olan unsurlara da savaş açtığı görülebilir. Cumhuriyetin ilk yıllarında Hasan Sâit Çelebi’nin yardımıyla "Azâb-ı Mukaddes" adı altında bazı kitap yayımlama girişimleri olsa da başarılı olamadı. Geçirdiği sara nöbetleri ve yüksek alkol tüketimi nedeniyle bundan sonra da sıklıkla gideceği Toptaşı Tımarhanesi ve Zeynep Kamil Hastanesi'nde tedavi görmeye başladı. Bir süre sonra eski arkadaşı Mehmet Âkif Ersoy'u ziyaret için Mısır'a geçti ve bir yıla yakın bir süre kaldıktan sonra geri döndü. 1930'larda İstanbul Valisi Muhittin Üstündağ'ın yardımıyla parasal anlamda destek olması için konservatuvarda görevlendirilerek kendine bir aylık bağlandı. 1940'larda ise yine valinin oluru ve aynı zamanda doktoru olan bazı dostlarının (Mazhar Osman ve Rahmi Duman) yardımı ile Bakırköy Akıl Hastanesi'nde 21 no'lu koğuşa tam anlamıyla yerleşti. Otel odası gibi kullandığı bu koğuşta ve hastanede çevresine yine şiir ve felsefe ile ilgili bilgiler sundu. 9 Mart 1946'da basın yararına bir konser verdi. İhsan Ada, sonunda 1949 yılında, onun gözetimi altında, eserlerini "Azâb-ı Mukaddes" adı altında kitaplaştırdı. 1950'de "Onu Affettim" ve sonra "Ağlayan Şarkı" adındaki 2 filmde rol aldı. Arkadaşlarının ısrarı üzerine, ölümünden önce son yıl olan 1952'de Şehir Komedi Tiyatrosu'nda jübilesini yaptı. Neyzen Tevfik'in düzenli bir geliri olmadığı sanılmaktadır. Genellikle, neyi ve şiirleriyle para kazanmaya çalışmış, sadece 1930'lu yıllarda kendisine devlet tarafından bir aylık bağlanmıştı. Kuralları pek umursamadan sürdürdüğü yaşamında özellikle rakı başta olmak üzere içkinin çok büyük etkisi vardır. Yozlaşan toplum, dini istismar ve Atatürk'ün devrimlerine karşı çıkılmasına karşı bir duruş sergiledi. Özellikle hazırcevaplığıyla tanınırdı, bu sayede birçok fıkranın konusu olmuş, aynı zamanda hicivde de başarılı olmuştur. 28 Ocak 1953'teki ölümünün ardından Beşiktaş'taki Sinan Paşa Camii'nde cenaze namazı kılındı. Civardaki cadde ve sokakları dolduran profesörler, memurlar ve bazı ileri gelenlerin yanında kendilerine çeki düzen vermeye çalışmış sarhoşlar ve sokak serserilerinden oluşan büyük bir kalabalığın eşliğinde Barbaros Bulvarı'ndan geçerek defnedildiği yere ulaştırıldı. Mezarı bugün Kartal Merkez Mezarlığı'ndadır. Çocukluğunu geçirdiği Bodrum'da beraber olduğu ailesi ile ilgili çok sınırlı kaynakta belli başlı bilgiler bulunmaktadır. Annesi hakkında herhangi bir bilgi olmamasına rağmen babası ve kardeşi ile ilgili aşağıdakiler söylenebilir. Soyadı Kanunu çıkınca aslen Samsun'un Bafra ilçesine bağlı Kolay beldesinden olduğu için ailesine "Kolaylı" soyadını alan Hasan Fehmi Bey, Neyzen'in ifadesi ile annesi ile birlikte "yüzünde riyasız, masum bir insanlık ifadesi" bulunan kültürlü, sanatsever ve Tevfik gibi nükteci bir Rüştiye öğretmeniydi. Tevfik'e, anılarına ve eserlerine sahip çıkan, büyük önem veren ve ansiklopedilerde adının yer almasında büyük pay sahibi olan Şefik Bey sığır vebası, tavuk kolerası aşısı, antraktsa teşhis çiçek aşısı ve Anadolu keçilerinin plöro-paömonisi konularında çalışmalar yapmış bir bakteriyologdu. İstiklal Savaşı'ndan sonra atandığı Pendik Bakteriyolojihanesi'nde 1939 yılına kadar müdürlük, 1939-1945 yılları arasında Tarım Bakanlığı teftiş heyeti üyeliği ve bundan sonra 1951'e kadar da Tarım Bakanlığı Müsteşar Yardımcılığı yapmıştır. Neyzenlikteki ustalığıyla beraber, hiciv sanatını kullanarak şiirlerinde toplumdaki eşitsizliğe, haksızlığa ve zulme, siyaset ve dini baskı ve çıkarcılığa değindi. Neredeyse tüm hayatı boyunca baskı ve zulme karşı çıkan Tevfik'in şiirlerindeki yergi ve taşlamaları onu bu türde Nef'i ve Eşref'ten sonra en önemli üçüncü edebiyatçı konumuna getirmiştir. Şiirlerinde sık sık, 1900'de yazdığı "Sahne-i Ömrümden Nefs-i Emmareye Hitabım" şiirinin ilk kıtasındaki gibi müstehcen sözlere ve bu yolla yapılan taşlamalara rastlanır: Bu isyan tarzı ve Osmanlı döneminde yazdığı eserler defalarce jurnallenmesine ve tutuklanmasına sebep olmuştur. Cumhuriyet döneminde ise yine mevcut rejime ve Atatürk'ün devrimlerine, ilkelerine karşı çıkanlara göndermelerde bulunmuş, Atatürk'ün ölümünden sonra 1938'de aşağıdaki "O ölmedi" adlı şiiri kaleme almıştır: Halk arasında neyzenliğinin ve şiirinin yanı sıra fıkralarıyla da tanınır fakat ağızdan ağza aktarılan bu unsurlara edebiyat dünyasındaki kaynaklarda rastlamak çok zordur. Başlıca bilinen fıkraları şunlardır: 2007 Brezilya Grand Prix 2007 Brezilya Grand Prix 2007 Formula 1 Sezonu'nun 17. ve son yarışı. Bu yarış ile 2007 Formula 1 Pilotlar Şampiyonu belirlenecektir. 2006 yılı kazananı Felipe Massa'dır. 2007 yılında Kimi Raikkonen bu yarışı kazanarak ilk kez dünya şampiyonu olmuştur. The Way I Are "The Way I Are", Amerikalı yapımcı Timbaland'in ikinci solo albümü "Shock Value"'den çıkan ikinci teklisi. Parçada R&B şarkıcısı Keri Hilson ve rapçi D.O.E. vokalleri yer almaktadır. Dijital tekli olarak Mayıs 2007'de tüm dünyada piyasaya çıkmıştır. Şarkının videoklibi Salford, İngiltere'de 18 Mayıs 2007 tarihinde çekilmiştir. Videonun yönetmeni Shane Drake'tir. Ayrıca video, popüler video paylaşım sitesi YouTube'da 25 Kasım 2013 itibarıyla 109.932.345 kez izlenmiştir. George Cukor George Dewey Cukor (d. 7 Temmuz 1899, ö. 24 Ocak 1983) Oscarlı yönetmen. Little Women (1933), The Philadelphia Story (1940), A Double Life (1947), Born Yesterday (1950) ve My Fair Lady (1964) filmleri ile En İyi Yönetmen Oskarı'na aday olmuş, My Fair Lady filmi ile ödülü kazanmıştır. Trochilinae Trochilinae, sinek kuşugiller (Trochilidae) familyasına ait bir alt familyadır. Alt familya Trochilinae'nin üyeleri, bazen öten tipik sinek kuşlarıdır. Onlar tipik olarak, yanardöner metalik kırmızı, portakal, yeşil ve mavi renk kuş tüylerine sahiptirler. Kuş tüyünde ve boyutunda, kuvvetli eşeysel dimorfizm görülür. 2003 Malezya Grand Prix 2003 Malezya Grand Prix 23 Mart 2003'te koşulmuş 2003 sezonunun 2. yarışı. Kimi Räikkönen'in formula 1'de kazandığı ilk yarıştır. Ayrıca Fernando Alonso bu yarışta kazandığı pole pozisyonu ile birlikte tüm zamanların en genç pol pozisyonu kazanan pilotu olmuştur. (21 yıl, 237 günlük iken) Michael Schumacher 1'36.412 ile en hızlı turu atmıştır. Yakut-safir sinek kuÅŸu Yakut-safir sinek kuşu ("Chrysolampis mosquitus"), sinek kuşugiller familyasından "Chrysolampis" cinsine dahil bir kuş türü. Yaklaşık 8,1 cm ve 3.5 gdırlar. Diğer sinek kuşlarına kıyasla, neredeyse dümdüz, siyah gaga, göreli olarak daha kısadır. Erkeğin, yeşil-parlak koyu kahverengi üst kısmı vardır. Taç ve ense, düz ve parlak kırmızı, boğaz ve göğüs parlak altın-portakal rengidir. Geri kalan alt parçalar kahverengi, kuyruk kestane rengi ve uç kısmı siyahtır. Dişinin bronz-yeşil üst parçaları ve soluk gri alt parçaları vardır. Bu türün yiyeceği nektardır ve bazı küçük böceklerle de beslenirler. Dişi alçak bir dalın çatalında yaptığı küçücük bir fincangibi yuvasına iki yumurta bırakır. Kuluçka dönemi 16 gün sürer. Yakut-safir sinek kuşunun erkekleri, dikkat çekici bir şekilde tüner ve saldırgan bir tutumla bölgelerini savunurlar. Küçük Antiller ve Kolombiya, Venezuela ve Guyanalar'dan tropikal kuzey Güney Amerika, orta ile güney Brezilya ve kuzey Bolivya'ya; ve de Kolombiya'dan güney Panama'ya kadar üreme gösterirler. Mevsimlik göçmendirler. Açık kırlarda, bahçelerde ve ekili tarlalarda yaşarlar. Mercedes-Benz Citaro Citaro, Mercedes-Benz firmasının ilk olarak 1997 yılında ürettiği alçak tabanlı otobüs modelidir. Euro III standartında çevreci motora sahiptir. İETT bu otobüslerden 2006 yılında 494 adet alarak İstanbul şehir içi ulaşımına sokmuştur. Alınan otobüslerin 100 adedi körüklü, 394 adedi ise solo otobüslerdir.Otobüsler'in tamamı Anadolu Yakasında çalışmaktadır. Şehiriçi ulaşıma uygun tasarlanmışlardır. Bu modellerde koltuk sayısı fazla tutulmuştur. Hanna Schygulla Hanna Schygulla (d. 25 Aralık 1943) Alman oyuncu ve şarkıcı. O zaman Almanya sınırları içinde olan şu anda Polonya'ya bağlı Kattowitz, Königshütte, Upper Silesia'da alman Antonie ve Joseph Schygulla'nın çocuğu olarak dünyaya gelmiştir. 1991 yılı yapımı Dead Again filminde Derek Jacobi'nin annesi rolünü oynamıştır. Fakat gerçek hayatta Jacobi'den 5 yaş küçüktür. 1981'den bu yana Paris'te yaşamaktadır. ! colspan="3" style="background: #DAA520;" | Berlin Film Festivali ! colspan="3" style="background: #DAA520;" | Cannes Film Festivali Gazap Üzümleri Gazap Üzümleri (İngilizce: "The Grapes of Wrath"), John Steinbeck'in yazdığı roman. Steinbeck, 1939 yılında yayınladığı eseriyle Pulitzer Ödülü'nü kazanmıştır. Bu romanında yazar, Amerika'da 1930'lu yılların ekonomik kriz dönemlerini, insanlığın dramını etkileyici bir dille anlatmaktadır. Joad ailesinin özelinden, genele yansıyan bakış açısıyla emekçi insanları konu alan kitap, dünyanın önde gelen ve en çok okunan klasiklerinden biridir. 1929 Dünya Ekonomik Bunalımı, aslında Amerika'da başlamıştır. Küçük toprak sahiplerinin bankalar ve tüccarlar tarafından aldatıldığı, insanların kuraklık, yoksulluk, zorbalık veya sadece açlık yüzünden evlerini terk etmek zorunda kaldığı ve 1930'larda 3 milyon insanın Kaliforniya'ya yeni bir yaşama başlamak için yerleştiği zor yıllarda, bireysel ailenin parçalanışı anlatılırken aynı zamanda bütün göçmenlerin de tek bir aile haline gelişi vurgulanmaktadır. Kitap ilk kez ABD'de Viking Press tarafından New York'ta 1939 tarihinde basılmıştır. Ciltli ve şömizli bu ilk baskı günümüzde çok ender bulunmakta ve ortalama 3.000 ABD Doları gibi meblağlara satılmaktadır. John Steinbeck'in ABD'de 1939 yılında yayımlanan romanı, Türkiye'de ilk kez Remzi Kitabevi tarafından Rasim Gürhan'ın çevirisiyle ve "Gazap Üzümleri" adıyla yayımlanmıştı. "Dünya Muharrirlerinden Tercümeler Serisi" nin 96. kitabı olarak yayımlanan roman iki cilt halinde basılmıştı. Ciltler 330'ar sayfaydı. Aynı yayınevi tarafından 1961'de 2., 1965'te de 3. baskısı yapılan roman günümüze kadar aralarında Altın Kitaplar, Can Yayınları, Cem Yayınevi ve Oda Yayınları'nın da olduğu birçok yayınevi tarafından defalarca yayımlanmıştır. The Property Man (film, 1914) The Property Man ("Dekorcu"), Charlie Chaplin tarafından yönetilmiş 1914, ABD yapımı sessiz ve kısa bir komedi filmidir. Keystone Studios yapımı olan bu filmde başroldeki genç Chaplin'e dönemin deneyimli komedyenleri Phyllis Allen ve Alice Davenport kadar Keystone'un sahibi oyuncu, yapımcı ve yönetmen olan Mack Sennett de eşlik etmektedir. Chaplin bir tiyatroda dekorcu olarak çalışmaktadır ve oyuncuların taşınması gereken ağır eşyasıyla başı derttedir. Dekorcu taşıyamadığı bu ağır eşyayla mütemadiyen sorun yaşarken oyunculer de kendi aralarında, kimin en iyi soyunma odasını alacağı konusunda tartışmaktadır. Bir süre sonra bu ufak tefek dekorcunun da sakarlıklarıyla sahne arkasındaki her şey birbirine karşır; perde yanlış zamanda açılır kapanır, oyunculara gereken eşya kaybolur, sahne arkasında kavga eden dekorcular yüzünden sahnedekiler zor durumda kalır. Filmin sonunda dekorcu (Chaplin), elindeki itfaiye hortumunu kontrol edemediğinden önce sahne arkasındakiler, sonra sahnedeki oyuncular, ardından da tüm bunların bir gösteri olduğunu sanan seyirciler sırılsıklam olacaktır. Marcus Annaeus Lucanus Marcus Annaeus Lucanus (39, Corduba - 65, Roma), Latin edebiyatının gümüş çağının önemli kişiliklerinden olan Romalı şair. Günümüzde kendisi hakkındaki bilgilerin kaynağı Antik Çağ'da yazılmış biyografilerdir. Bunlardan birisini Suetonius "de Poetis" adlı yapıtında kaleme almıştır. Bir diğerini Vacca'nın yazdığı düşünülmekte olup üçüncüsü ve daha kısası "Codex Vossianus II"de yer alır ve yazarı belli değildir. Lucanus'a dair bilgierin diğer kaynaklarıysa Persius hakkında yazılmış bir kitap, Tacitus'un "Annales"inin Piso tertibini anlattığı 15. kitabı ve Lucanus hakkında yazılmış uzunca bir anonim yazarlı övgü. Ayrıca Antik Çağ'ın geç dönemlerine ait olup Orta Çağ'da çoğaltılarak günümüze ulaşan çok sayıda önemli yorum notları da bulunmaktadır. 3 Kasım 39'da Hispania Baetica'nın Corduba kentinde doğmuştur. Babası, filozof Seneca'nın erkek kardeşidir. 40 yılında yedi aylıkken ailesiyle birlikte Roma'ya gelmiş ve eğitimine burada başlamıştır. Erken yaşta şiir ve retorik konusundaki yetenekleriyle göze batmıştır. Öğretmenlerinden biri olan Stoacı Lucius Annaeus Cornutus'un okulunda şiirlerine hayran olduğu Aulus Persius Flaccus ile karşılaşmıştır. Eğitimini tamamlamak için gittiği Atina'dan Neron'un çağırması üzerine dönmüş ve saraya atanmıştır. Yasanın öngördüğü yaştan daha önce quaestor olmuş, ayrıca augur'ların collegium'una girmiştir. Bir süre imparator ile iyi ilişkilerini sürdürmüştür. 60 yılında Quinquennial Neronia festivalinde önderi öven "Laudes" adlı yapıtıyla adını duyurmuştur. Günümüze ulaşamayan çalışmalarından sonra "Pharsalia"nın ilk üç kitabını yayınlamıştır. Bundan sonra bilinmeyen nedenlerle imparatorla arası açılmıştır. Kaynaklara göre yeteneğini kıskanan imparator onun çalışmalarını yayınlamasını ve forumdaki mahkeme davalarında görev almasını yasaklamıştır. Buna dizelerinde özlem duyulan bir cumhuriyeti açıkça belirtmesinin Neron'un hoşuna gitmemesinin neden olduğu sanılmaktadır. İmparatorla arası açılan ve saraydan kovulan Lucanus, Piso]'nun Neron'a kurduğu suikast tertibine katılmıştır. Bu tertip ortaya çıkarılınca suç ortaklarının, hatta annesinin bile adını vermiştir. Pek çokları gibi imparator ona da kendisini öldürmesini buyurmuştur. 30 Nisan 65'te, 25 yaşındayken imparatorun buyruğuna uyup damarlarını keserek kendisini öldürmüştür. Ölümünden sonra Lucanus'un anısını karısı Polla Argentaria yaşatmıştır. Başyapıtı "Pharsalia" ya da bir diğer adıyla "Bellum Civile" günümüze ulaşmıştır. "Bellum Civile" adı eski çağdaki biyografilerden ve el yazmalarından elde edilmiştir. Lucanus ise yapıtından 9. kitap 985. dizesinde "Pharsalia" diye söz etmektedir. Jül Sezar ile Gnaeus Pompeius Magnus arasındaki iç savaşta kazanan tarafı belirleyen savaşın yapıldığı yer olan Pharsalus'tan yola çıkarak yapıtına bu adı vermiştir. On kitaptan oluşan yapıt 8.060 altılı dizeden oluşmuştur. Yazarın ölümü yüzünden tamamlanamamıştır. Öbürlerinden daha kısa olan 10. kitap birdenbire kesilmiştir. İlk üç kitabını ilk Neronia festivalinden sonra yayınlamıştır, tüm yapıt ise yaklaşık olarak 59 ile 65 yılları arasında ortaya çıkmıştır. Amcası Seneca'nın 62 ve 63 yıllarında yazdığı "Doğa Araştırmaları" adlı yapıtıyla ilk kitaplarının arasında bulunan benzerlikler amcayla yeğen arasındaki tartışmaları yansıttığını akla getirmektedir. Kimi araştırmacıların on kitabı sekiz ay gibi kısa bir sürede yazdığına ilişkin öne sürülen savlar eski Roma'daki bir destan yazarı için düşünülemeyecek bir şeydir. "Pharsalia"dan önceki yapıtlarının adları ve bazılarından tek tük dizeler günümüze ulaşmıştır. Bunlar Truva Savaşı üzerine bir şiir olan "Iliacon", yeraltı dünyasına inişi konu alan "Catachthonion", "De incendio urbis", yarım kalmış bir trajedi olan "Medea", "Saturnalia", çeşitli türden şiirlerin yer aldığı "Silvae"dan on kitap, "Laudes Neronis" ve çeşitli epigramlar, pandomim metinleri ile declamatio'lardır. Maurus Servius Honoratus gibi dilbilimciler, Marcus Fabius Quintilianus, Marcus Cornelius Fronto gibi hatipler vardıkları yargılarında Lucanus'un yapıtını eleştirmekten kendilerini alamamışlardır. Bu eleştirilerden birine göre ince ince işlenmiş sententia‘ların kötü kullanımı "Pharsalia"nın üslubunun hitabete benzemesine neden olmuştur. Tanrısal gücün olaylara karışmaması ve anlatımda neredeyse şiirden çok tarihî yapıtlar için uygun olan annalistik anlatıma yani yıllara göre düzenlenmiş resmî kayıt tutma biçimine yaklaşması da bu eleştirilerden biridir. Petronius ise "İşte koca iç savaş konusunu kim ele alıp işlemeye kalktıysa, edebiyat bilgisi iyi olmadıkça bu denli ağır yükün altında ezilmiştir. Yaşanmış olaylar şiir biçiminde anlatılmamalıdır, çünkü tarihçiler bu işi çok daha iyi yaparlar. Bağımsız bir zeka çeşitli sanatlar kullanıp sözü uzatarak, tanrıların yardımıyla düşünce zinciri oluşturarak hızla ileri atılmalıdır ki tanıkların önünde tanrısal söylevin yaratmış olduğu güvenden çok ozanlara özgü çılgınca esinlenme yeteneği açığa çıksın." cümleleriyle Lucanus'un edebî dilini eleştirmektedir. Quintilianus'a göreyse Lucanus'un tarzı ozanlar için değil, hatipler için örnek alınacak modeldir. Lucanus dünyanın büyük epik ozanları arasında sayılamaz. Tarihi iyi anlatmamaktadır. Peş peşe gelen kısımlar ne hünerli bir biçimde birbirleriyle bağlantılıdır ne de uygundur. Durmadan konudan sapmasının çoğu kez konuyla bağlantısı yoktur ve çok uzundur. Coğrafi tanımları karanlık ve sıkıcıdır. Askerî operasyonları izlemek zordur. Detayın gerekli olduğu yerde kısa ve öz anlatır, ilgisiz olaylar üzerinde uzun uzadıya durur. Onun için anlatım ikinci plandadır. Gücü ve etkisi yadsınamazsa da büyük bir epik ozanın sahip olması gereken becerilerden yoksun olduğu kabul edilir. Quintilianus, Lucanus hakkında düştüğü kısa notta onun becerilerini şöyle özetlemektedir: "Lucanus'un şiiri ateş ve enerji ile doludur, sententia'ları bakımından ünlüdür. Düşünceme göre bir ozandan çok hatip için daha güvenilir bir modeldir. Lucanus'un Lucretius ve Vergilius'un ozan oldukları anlamda bir ozan olmadığı gerçektir. Şiirsel kalitesi için değil, hitap saldırıları ve iğneleyici nükteleri için okunmuştur. Anlatısı ve ritmi monotondur. Vergilius'un ustalıklı ahengini taklit etmeye kalkışmamıştır. Amacının okuyucularını cezbetmekten çok ürpertmek ve yerlerinden sıçratmak olduğu ortadadır." Kâinatın Hâkimleri He-Man ve Kâinatın Hâkimleri (, kısaltılmış şekliyle "MOTU"), Amerikan oyuncak firması Mattel tarafından 1981'de yaratılmış oyuncak, çizgiroman ve çizgifilm serisi. Seride olaylar He-Man ve İskeletor (İngilizce: Skeletor) etrafında gerçekleşir. Bir kez de filme alınmıştır. Seslendirmede ünlü sanatçı Aydıns Gúnds'den destek alınmıştır. Roger Sweet, bu serinin kendi yaratımı olduğunu ileri sürmesine rağmen Mattel tarafından bu iddia doğrulanmamıştır. Bilinen en eski çizgiroman Donald F. Glut tarafından kaleme alınmıştır. Kainatın Hakimleri serisi, 1987'de sinemaya uyarlanmasının yanı sıra; 1990 ve 1991'de "The New Adventures of He-Man" olarak ve 2002 yılında da "He-Man ve Kainatın Hakimleri" serisi olarak yeni bir konseptle tekrar çekilmeye başlanmıştır. Baden Baden aşağıdaki anlamlara gelebilir: Kuveyt (ÅŸehir) Kuveyt, Kuveyt Devleti'nin başkentidir. Nüfusu yaklaşık olarak 32.500 (2005) civarındadır. Kenti çevreleyen metropol alanında nüfus 2.380.000'i bulur. Basra Körfezi'nin kıyısında bulunan ve devletin meclisinin yer aldığı kent ülkenin hem coğrafi hem de siyasi merkezidir. Türkiye'de genel nüfus sayımı Türkiye'de genel nüfus sayımı, Türkiye'de istatistik işlerini yürütmekle görevli devlet kurumu olan "Devlet İstatistik Enstitüsü" (DİE), yeni adıyla Türkiye İstatistik Kurumu (TÜİK) tarafından periyodik olarak yapılan nüfus sayımıdır. TÜİK tarafından yapılan çok sayıdaki istatistik çalışmalarının en önemlisi "genel nüfus sayımı"dır. Osmanlı'da başarılı ilk nüfus sayımı savaşa katılacak Müslüman askerlerin sayısını ve yeni vergi kaynaklarının tespiti için 1831 yılında II. Mahmut tarafından yapılmıştır. Cumhuriyet'in ilanından sonra ise ilk kez 28 Ekim 1927 tarihinde nüfus sayımı olmuştur ve bu yıldan itibaren genellikle 5 yıllık aralarla yapılmıştır. Bu uygulama esnasında ülke çapında sokağa çıkma yasağı uygulanmıştır. İlk kez sokağa çıkma yasağı olmaksızın adrese dayalı nüfus sayımı 2007 yılında yapılmıştır. Nüfus sayımları erkek-kadın nüfusu belirlemek, kırsal-kentsel nüfusu belirlemek, nüfus yerleşim yerlerine göre dağılımını belirlemek, okuma-yazma oranını belirlemek, eğitim durumunu belirlemek, nüfusu belirlemek, nüfusun yaşlara göre dağılımını belirlemek ve daha birçok amaçtan dolayı yapılır. Nüfusun artışı incelendiğinde ilk yıllarda erkek nüfusunun az olduğu görülür çünkü savaşlardan dolayı erkeklerin birçoğu geri dönememiştir. 1940'larda II. Dünya Savaşı olduğundan erkekler silah altına alınmıştır. Erkekler olmadığından nüfus artışı fazla olmamıştır. Son dönemlerde ise nüfus planlamaları sayesinde nüfus artışı çok olmamaya başlamıştır. Renée O'Connor Evelyn Renée O'Connor (d. 15 Şubat 1971, Teksas, Katy), Amerikalı oyuncu. Zeyna adlı (1995-2001) televizyon dizisinde rol almıştır. Biyolojik anne ve babası Sandra ve Walter O'Connor'dır. Onun annesi Sandra, üvey babası ise Eddie Wilson'dur. İlk rolü sekiz yaşında almıştır. Televizyon kariyeri 16 yaşında başlamıştır. Evli olup, bir oğlu ve bir kızı vardır. Tokyo Uluslararası Film Festivali Tokyo Film Festivali 1985'ten bu yana düzenlenen film festivali. Jüri özel ödülü, en iyi yönetmen, en iyi aktris, en iyi oyuncu dallarında ödül dağıtır. Genellikle ekim ayı sonunda düzenlenir. 2006 yılındaki festivalde Little Miss Sunshine filmi ile Jonathan Dayton ve Valerie Faris en iyi yönetmen, Abigail Breslin ise en iyi aktris ödülü almıştır. En İyi oyuncu ödülünün sahibi ise Roy Dupuis olmuştur. Milos Forman ve Kon Ichikawa'ya ise Akira Kurosawa Ödülü verilmiştir. BaÅŸka Hatunlarla Muhabbetler Conversations with Other Women Başrollerini Aaron Eckhart ve Helena Bonham Carter'ın paylaştığı 2005 yapımı film. Filmin yönetmenliğini Hans Canosa, senaryo yazarlığını ise Gabrielle Zevin yapmıştır. Zevin Bağımsız Ruh Ödülleri'nde En İyi İlk Senaryo dalındaki ödüle aday gösterilmiştir. Film ayrıca Tokyo Uluslararası Film Festivali'nde Jüri Özel Ödülü ve Helena Bonham Carter ile En İyi Aktris ödülü kazanmıştır. Necip Celal Andel Necip Celal Andel, (d. 1908 - ö. 29 Kasım 1957), Türk kemancı ve besteci. İlk Türk tango bestecisidir. Bestelediği 11 tango, Türk tango dağarcığının en önemli eserlerindendir. Mazi, Özleyiş (Kemanımla Ona Bir Ses...) gibi tango parçaları en tanınmış eserleridir. İstanbul'da dünyaya geldi. Nazır Mehmet Celalettin Bey'in oğludur. Müziğe babasının etkisiyle 6 yaşında kanun çalarak başladı. Evdeki hizmetçiden piyano çalmayı öğrendi. Ut ve ağabeyinin arkadaşından aldığı mandolini kendi çabalarıyla çalmasını öğrendi. 16 yaşına geldiğinde kemana heves etti. Bir hastalık sonucunda genç yaşta gözleri ileri derecede bozulunca tedavi için ağabeyinin eğitim gördüğü Almanya'ya gitti ve müzikle ilgisi orada derinleşti. Profesör Habermann'dan altı ay keman ve kompozisyon dersleri aldı. Yeteneği sayesinde pek çok sazı çalacak düzeye ulaştı. Türkiye'ye döndükten sonra Almanya'da eğitim görmüş Tahir Sevenay'dan dört yıl müzik dersleri aldı. "Bana müziği asıl sevdiren hocam Sevenay'dır" diyen Andel, dans merakı sayesinde bu müzik türüne ilgi duydu. "Bu basit şeylerin daha iyisini yapamaz mıyım" diyerek besteciliğe başladı. İlk besteleri Sarı Yapıncak ve Daktilo adlı fokstrot (dört tempolu bir dans) parçaları idi. Her ikisinin sözlerini de gazeteci-şair Necdet Rüştü Efe Tara yazmıştı. 1928 yılında bestelediği ve sözlerini yine Necdet Rüştü Efe'nin yazdığı Mazi adlı tango ise ilk sözlü Türk tangosudur. Hem besteciye hem de bu tangoyu seslendiren Seyyan Hanım'a (Seyyan Oskay) ün kazandırmıştır. Alman sinema yıldızı Evelin Hold, Mazi'yi İstanbul Kadıköy'deki Hale Sineması'nda seslendirdikten sonra sözlerini Bedri Noyan'ın yazdığı Özleyiş adlı eserini bestelemiş ve bu yıldıza ithaf etmiştir. Tangoları pek çok Avrupa radyosunda seslendirilmiştir. Kaydedilmiş diğer tangolarının adları şunlardır: Ayrılık, Suna, Kimse Sevgimi Bilmez, Yıllar, Günler , Bir An İçin. Ayrıca, Benim Şarkım ve Damla Damla isimli kaydedilmemiş 2 tangosu daha vardır. 11 tangonun dışında keman konçertosu, obua konçertosu, viyolensel konçertosu, liedler bestlemiştir. 1948 yılında Fenerbahçe Marşı'nın bestesi ve güftesini yazmıştır. Necip Celal'in eserlerinin tüm notaları, "Şamlı İskender Kutmani Musiki Alatı ve Nota Neşriyatevi" tarafından basılmıştır.Meşhur Geçmiş zaman olur ki hayali cihana değer.dizeleri Necip Celal Andel e aittir. Necip Celal Andel, 29 Kasım 1957 günü karaciğer kanserinden hayatını kaybetti. Tayyare Mektebi Tayyare mektebi, Balkan Savaşlarının ardından 1912 yılının başında Osmanlı'nın askeri havacılığının gelişimi için Yeşilköy'de kurulmuş olan uçuş okuludur. Enver Paşa'nın Harbiye Nazırlığı sırasında başlanmış olan "Askeri Havacılık Teşkilatı"nın geliştirilmesi, eğitimi ve personelin yetiştirilmesi amacıyla Fransa'dan hava yüzbaşısı Marki De Gois De Mezeyrac sözleşme ile Yeşilköy Tayyare Mektebi Müdürlüğü'ne getirilmişti. Böylece, bu okulda eğitim veren ilk öğretmen pilot Fransız Marki De Gois De Mezeyrac olmuştur. Okulun bölümleri müdüriyet, zabit, makinist ve nöbetçi ofisleri idi. Bu bölümlerle birlikte bir de küçük bir hastanesi bulunmakta idi. Aynı zamanda bir tamirhanesi, depoları, yeraltına yerleştirilmiş benzin depoları, hangarları, otomobil garajları ve hayvan ahırları da inşa edilmiş idi. Öğretim süresi 3 ay olan okula her yıl 3 devre olarak öğrenci alınması ve yetiştirilmesi düşünülmüştü. Her devrede 15 ile 20 arasında olmak üzere toplamda bir yıl boyunca 45 ile 60 pilot yetiştirilmesi planlanmıştı. Okulda pilotluğun yanında teorik motor ve uçak bilgisi dersleri de veriliyordu. Bu dönemde Tayyareci Üsteğmen Midhat Nuri 1914 yılında "Vasıtai Tayyare" isimli ilk Türkçe teknik uçuş kitabını yayınlatmıştı. Commerzbank Kulesi Commerzbank Kulesi, bina yüksekliği 259 metredir. Anten ile birlikte toplam yüksekliği 300 metredir. Adviye Öztürk Adviye Öztürk (d. 23 Ağustos 1962, Ankara), Türk tiyatro oyuncusu. Hacettepe Üniversitesi Ankara Devlet Konservatuvarı Tiyatro bölümünden mezun oldu. Ankara Devlet Tiyatrosu oyuncusu olarak birçok tiyatro oyununda ve çeşitli televizyon programlarında görev almıştır. Aynı zamanda seslendirme sanatçısı olarak da çalışmıştır. Robert Wise Robert Earl Wise (d. 10 Eylül 1914, ö.14 Eylül 2005) Oscar ödüllü Amerikalı yönetmen ve yapımcı. 1985-1988 yılları arasında Directors Guild of America / Amerikan Yönetmenleri Locası ve 1971-1975 yılları arasında Academy of Motion Picture Arts and Sciences / Sinema Sanatları ve Bilimleri Akademisi'in başkanlığını yapmıştır. Hollywood Walk of Fame'de yıldızı bulunan ünlüler arasındadır. 1942-1975 yılları arasında Patricia Doyle ve 1977-2005 yılları arasında Millicent Franklin ile evli kalmıştır. 91 yaşında evinde kalp krizinden ölmüştür. Üsküp Bölgesi Üsküp Bölgesi (Makedonca: "Скопски регион") Makedonya'nın 8 istatistiksel bölgesinden biridir. Makedonya'nın kuzeyinde, Kosova sınırında yer alır. Bu bölge başkent Üsküp’ün yer aldığı istatistiksel bölgedir ve bu yönüyle de merkezdedir. Bölge içinde Büyük Üsküp’ün toplam nüfusu 506.926’dır. Bölgedeki diğer belediyelerdeki nüfus da 71.218’dir. Bölgenin toplam nüfusu 578.144’tür. Şar Dağları Şar Dağları (Sırpça ve Makedonca: "Šar Planina / Шар Планина"; Arnavutça: "Malet e Sharrit / Mali i Sharrit / Sharr"). Kosova ile Kuzey Makedonya devletlerinin sınırları boyunca uzanan dağ silsilesidir. Şar Dağları’nın %56,25’i Kuzey Makedonya sınırları içinde; %43.12’si Kosova sınırları içinde; %0,63’ü de Arnavutluk’un sınırları kapsamındadır. 2.000 m üstünde bulunan çok sayıda doruk noktası bulunmaktadır. Büyük Türk Tepesi, 2747 metrelik yüksekliğiyle Şar Dağları’nın en yüksek tepesidir. Diğer önemli tepeler şunlardır: Küçük Türk Tepesi 2707 m; Bakırdan Tepesi 2704 m; Borislaveç Tepesi 2675 m; Rudoka Tepesi 2658 m; Bistra Tepesi 2651 m; Büyük Tepe 2629 m; Baba Hasancık Tepesi 2533 m; Lyuboten Tepesi 2498 m; Ploça Tepesi 2450 m… Bu tepelerden bazıları Kosova tarafında, bazıları da Makedonya tarafındadır. Şar Dağları’nda 39 dağ gölü bulunmaktadır. Ayrıca, 100 büyük kaynak ve 25 civarında büyük akarsu da bu dağ silsilesinde bulunmaktadır. Buradaki 72 kaynak ve akarsu, kanyon ve yarıklar oluşturmuştur. Vrutoçka Deresi, en bilinen ve en büyük akarsulardandır. Ayrıca, Vrapçişka; Büyükdere; Mazdraça; Bogovinska; Taşlıkça; Pena; Leşoçka; Belovişka; Rakita; Resteliça Deresi; Brod Deresi; Prizren Akdrini; Manastır Deresi gibi ünlü dereler de Şar Dağları’ndan dökülür. 43 metrelik yükseklikle Belovişka Deresinin oluşturduğu şelale, en bilinen ve en büyük şelaledir. Bu şelaleyi 25 metrelik yüksekliğiyle Titov Tepesi civarındaki şelale izler. 25 tanesi Kuzey Makedonya Cumhuriyeti’nde olmak üzere, toplam 39 dağ gölü vardır. En büyüğü Bogovinska Gölü’dür. Onu 1936 m rakımda bulunan Borislaveç takip eder Kosova tarafındaki kısım, Yugoslavya devrinde millî park ilan edilmiştir. Şar Dağları, Avrupa’nın en bereketli dağ bölgelerinden biridir. Vaşak, yabani kedi, sarı ve beyaz susamuru, susamuru, ayı ve dağ keçisi, Şar Dağları'nda yaşayan hayvanlarının başlıcalarıdır. Şar Dağları, yaz ve kış turizmi faaliyetleri için oldukça uygundur. Kosova ve Kuzey Makedonya'da bulunan Brezoviça, Popova Şapka, Leşniça, Yelak, Mazdraça gibi merkezler, en önemli yaz ve kış turizmi merkezleridir. Kosova tarafında bulunan Dreniça, Karaleva gibi kasabalar, bu bölgenin yüksek yamaçlarında kurulmuş yerleşim birimleridir. Vardar Nehri Vardar Nehri (Slav Dilleri: "Вардар", Yunanca: "Ἀξιός" {"Aksiós"} (veya "Βαρδάρης"), Latince: "Axius") Makedonya'nın su potansiyeli en yüksek nehridir. “Vardar” sözünün kökenine dair görüşlerden birisine göre söz, Trak dilindeki “Bardários” sözünden kaynaklanmaktadır: *"(s)wordo-wori-" 'black water' Bu söz, “Axios” sözünün Trakça çevirisi veya dengi olabilir: *"n.-sk(e)i" (Avesta dili "axšaēna" 'koyu renkli'). Tuna Nehri’nin ağzında “Axiopa” ‘koyu su’, Slavca “Crna Voda” ‘kara su’ şeklinde adlandırılmıştır. Osmanlı Türkçesi imlası واردار (Vardar) şeklindedir. Vardar, Osmanlı döneminden bugüne kadar Türkçede büyük bir üne sahip olmuştur. En meşhuru “Vardar Ovası” gibi birçok türküye ilham olmuştur. Gostivar'a yakın bir köy olan Vrutok köyünde kaynamaktadır. Kuzey Makedonya'nın en uzun, Yunanistan'ın da en önemli nehirlerinden biridir. 301 kilometre Makedonya, 87 kilometre Yunanistan topraklarındadır. Vardar 174 m³/s gibi bir hızla akar. 20.535 km²'lik bir alanı kapsamaktadır. Gostivar, Üsküp, Köprülü, Gevgeli gibi şehirlerden geçmektedir. Ayrıca da Üsküp şehrini doğu ve batı olarak ikiye ayırır. Phaethornithinae Phaethornithinae, tropikal ve subtropikal sinek kuşlarının alt familyasıdır. 6 cins, 30-40 türü kapsar. Kuş tüyü tipik olarak, yeşil, kahverengi, pas rengi veya gri renkler içerir. Türlerde en fazla, üst parçalarda yanardöner yeşil veya bronz rengi görülür ama bu renkler diğer sinek kuşlarına göre dikkat çekmez. Erkek ve dişilerin tüyleri çok benzerdir. Hiçbir türü, kuvvetli eşeysel dimorfizm göstermez. Çoğu hermit heliconialarla birlikte anılır ama diğer nektar kaynaklarından faydalanırlar (Centropogonun çiçekler, Passiflora, Costus vs.). Daha az seviyede eklem bacaklıları da yakalayabilirler. Birçok tür, ("Glaucis hirsuta" dahil) beslenmenin yanı sıra yuva yapmak için de heliconiaları kullanır, bitkinin geniş yapraklarının birinin alt tarafına koni biçimindeki yuvalarını bağlarlar. Üç ekstra tür, "Androdon aequatorialis", "Doryfera ludovicae" ve "D. johannae", geçmişte bu alt familya içinde incelenmiştir ama şimdi Trochilinae alt familyasında incelenmektedir. Petit Robert Le Petit Robert Paul Robert tarafından tek cilt halinde 1967 yılında hazırlanıp, yayımlanan Fransızca sözlüktür. Yine kendisi tarafından hazırlanan sekiz ciltlik Dictionnaire alphabétique et analogique de la langue française sözlüğünün bir kısaltmasıdır. 2006 yılında sözlük ; 40. Baskısı ve elektronik kopyaları ile yayın hayatına devam etmektedir. "Dictionnaires Le Robert" tarafından yayımlanmaktadır. Adige Hase Adige Hase (Çerkesçe: адыгэ хасэ) Çerkesya'da ve Çerkes topluluklarında toplantı yapılan meclis, dernek vs. yerlere verilen isimdir. Çerkes Ulusal Meclisi, 1861'de Çerkesya'nın bağımsızlığını korumak için Soçi (Saçe/Шъачэ) yakınlarında Şapsığ, Abzeh ve Vıbıh Çerkesleri tarafından oluşturulmuş olan meclis. Meclis binası, Mahkeme binası, cami ve diğer konutlar Soçi yakınındaki Psahe Irmağı (Псахэ) sol (güney) kıyısında ve kıyıdan biraz içeride bulunuyordu. "Büyük Özgürlük Meclisi" (Шъхьафитныгъэ Хасэ) olarak da bilinir. Ulusal Meclis, 13 Haziran 1861'de (günümüz takvimine göre 25 Haziran 1861'de) Abadzeh, Şapsığ, Vubıh ve Abazinler bölgelerinden eşit sayıda seçilen toplam 15 üyeden oluşuyordu. Başkanlığa Karandıko Berzeg Hace (Къэрэндыкъо Бэрзэдж Хьаджэ) getirildi. Askeri komutanlardan Karabatır Zaneko, İsmail Barakay-İpa Dziaş, Biş Hasan Efendi ve İbrahim Efendi de Meclis üyelerindendi. Meclis kendi içinden bir yürütme organı (hükümet) çıkardı. Ülkede 12 yönetim birimi (eyalet) oluşturuldu, yöneticiler atandı, yasalar çıkarılmaya ve vergi alınmaya başlandı. Her 100 ailenin 5 atlı askeri donatması esasına dayanan düzenli bir ordu oluşturulması kararı alındı ve modern bir yargı sistemi de kuruldu. Oluşturulan bu yeni devlet yönetimi, İmam Şamil'in Çeçenya ve Dağıstan'ın bir bölümü üzerinde kurduğu şer'i (İslami teokratik) devlet biçiminin aksine, laik ve demokratik ilkelere dayanıyordu. Bütün yönetim kadroları seçim yoluyla oluşturuluyor ve önemli kararlar federasyonu oluşturan üç ana bölgenin ortak oluru ile alınıyordu. Meclis, Ağustos 1861'de İngiltere'nin Sohum'daki (Abhazya) konsolosluğuna Adıgelerin politik durumunu ve isteklerini açıklayan bir deklerasyon sundu. Söz konusu deklerasyonda Çerkesya'yı kuşatıp yok etmek amacıyla harekete geçen General Yevdokimov komutasındaki Rus birlikleri ile çarpışmak üzere 15.000 (aslında 5 bin) kişilik bir Adıge Süvari Ordusu oluşturulduğu açıklanıyor; yeni Çerkesya Devleti'nin tanınması ve kendilerine yardım edilmesi isteniyordu. Meclis Hükümeti 1861-1864 yılları boyunca Çerkesya bağımsızlığını ve varlığını korumak için silâhlı direnişin yanında, Osmanlı, İngiliz ve Fransız devlet makamları katında destek, tanınma ve Ruslarla da uzlaşma amaçlı çalışmalar yürüttü. Örneğin Eylül 1861'de Rus çarı II. Aleksandr ile görüşmeler yapıldı ama Çar Adıgelerin uzlaşma önerilerini reddetti Çar, Adıge temsilcilere bir ay gibi bir süre tanıyarak, Türkiye'ye göç etmelerini ya da Rusların Kuban Irmağı boylarında Rus makamlarınca gösterilecek yerlere yerleşmelerini bildirdi. Meclis binası Temmuz 1862'de Kutais Valisi tarafından bir çıkartma birliği tarafından yakıldı. Bundan sonra Meclis toplantıları, Meclis Başkanı Karandıko Berzeg Hace'nin köyü olan "Mutıhua"'da (Мутыхуа'da, şimdiki ‘Plastunki’ köyünde) yapılmaya başlandı. Meclis'in son toplantısı 1864 yılında Kbaada köyünde (Atkuac köyü; şimdi-'Krasnaya Polyana') yapıldı. Ruslar da,bir karşılık olarak, Çerkesya'nın fethini 21 Mayıs 1864'te Kbaada'da bir dini ayin ve askeri geçit töreni düzenlemişlerdi. Aynı yerde 2014 Kış Olimpiyatları yapılmıştır. Ruslar, 2014 Kış Olimpiyadı'nın soykırım toprağında yapılacağını gizlemeye, Çerkesleri de Olimpiyat oyunları dışında tutmaya çalışıyorlar. Mayıs 1864'te Çerkeslerin Ruslara boyun eğmeleri ve Çerkesya'nın Ruslarca istilâ edilmesi sonucu, Meclis çalışmalarına ara vererek dağıldı. Kuban Nehri ağzından güneydoğuda Bzıb Irmağı ağzına dek bütün Karadeniz kıyılarını ve dağların ardındaki Kuban bölgesini kapsayan egemen Adıge (Çerkes) toprakları ya da Çerkesya, Rusların eline geçti. Tek bir istisna ile Karadeniz'e dökülen Aşe ve Psezuapse ırmaklarının kaynak bölümlerindeki dağlık kesimlerde yaşayan ve Rusların nefret anlamında "uçan orman haydutları" olarak adlandırdığı Hak'uçlar, kuşatılmış ve donanımsız olmalarına karşın topraklarını terk etmeyi ve Ruslara boyun eğmeyi kabul etmediler; koca bir istilâ ordusuna karşı, direnişlerini 1870'li yıllara, yani tükenene değin sürdürdüler. Sonunda Çerkesya bir baştan öbür başa, hemen bütünüyle soykırım ve etnik temizlikten geçirilmiş oldu. Çerkeslerden boşaltılan yerlere Rus ve Kazak yerleşimciler yerleştirildiler. 1864 öncesinde 2 milyon olan toplam Çerkes (Adıge) nüfusundan, Kuban ve Laba ırmakları solundaki ovalarda 80 bin (başka verilere göre 51 bin) kadar küçük bir yerli nüfusu kalmıştı. Manal Koyu Manal Koyu, Balıklıova ve Mordoğan arasında yer alan koydur. 2004 yılında çıkan yangında birçok yeşil alan yok olmuştur. Belediye ile Manal sakinleri Ağaçlandırma Projesi ile yeniden eski haline kavuşturmaya çalışmaktadır. Ramphodon naevius Ramphodon naevius, güneydoğu Brezilya'dan bir sinek kuşudur," Ramphodon" cinsin tek türüdür. Büyüklüğü 14-16 santimetre civarındadır. Düz gagasının çengelli bir ucu vardır. Nemli ormanlarda yaşarlar. Beslenme rotalarını saldırgan bir tutumla, diğer sinekkuşlarına ek olarak kendi türünün bireylerindende savunur. Alt familya Phaethornithinae'de yerleştirilirler ama bu kuşların arasında, bu tür tipik sinek kuşlarına yani Trochilinae'ya en çok benzeyendir (Hinkelmann, 1999). Ferdi Elmas Ferdi Can Elmas (d. 13 Şubat 1985, Amsterdam, Hollanda), Hollanda doğumlu Türk futbolcudur. Manisa BB'da forma giymektedir. 13 Şubat 1985 yılında Amsterdam’da doğan Ferdi Elmas; 5 yaşında Almera’ da başladı futbol hayatına. "Edgar Davids ve Roy Makaay ile aynı sokakta oturan bir çocuğun futbolcu olmaktan başka bir şansı yoktur", diyor Ferdi. 3 sene sonra Ajax'a transfer olan Ferdi, eğitimini yaptığı Amsterdam Spor Okulu'nu iyi bir derece ile bitirdi. Ajax’ta oynadığı zaman Brezilya, İtalya, İspanya, Arjantin dâhil birçok ülkeyi gördü ve 10 yıl Ajax’da oynadıktan sonra, 1 yıl RKC Waalwijk takımında oynadı ve oradan Ç.Rizespor’a geldi. 17 yaşında Ajax’da profesyonel olan Ferdi, 16-17 ve 18 yaşlarında Hollanda genç millî takımında oynadı. Tüm eğitimini Amsterdam’ da aldığı ve annesi Hollandalı olduğu için Türkçeyi tam olarak bilmeyen Ferdi Elmas, bu eksiğini çeşitli çalışmalar ile gidermeye çalışmaktadır. 2007/2008 sezonunda Galatasaray'a iki oyuncu karşılığı bonservis bedeli ödenmeden takas yolu ile Ç.Rizespor'dan transfer edilmiştir.Galatasaray'da başarılı olacağına inandığını dile getirmiştir.Ferdi Elmas, 13 Şubat 1985 Hollanda Amsterdam doğumlu. Futbola 5 yaşında Almera’da başlayan Ferdi, 8 yaşında Ajax’a transfer oldu. 18 yaşına kadar Ajax’ta forma giyen Ferdi, 2004 yılında RKC Waalwijk takımına transfer oldu. Waalwijk’te 29 maç forma giyen Ferdi 11 gol kaydetti. 2005-2006 sezonunun başında Çaykur Rizespor’a transfer olan Ferdi Elmas, Çaykur Rizespor’da forma giydiği 3 sezonda 55 maça çıktı ve 14 gol attı. 2007-2008 sezonunda Ankaraspor’da 5 maç kiralık olarak forma giydi. Hollandalı anne ve Türk babanın çocuğu olan Ferdi, Felemenkçe ve İngilizce biliyor. Hollanda da forma giydiği dönemde Hollanda genç mili takımlarında forma giyen Ferdi Elmas, 2003 yılından itibaren Türk genç millî takımlarında forma giymeye başladı. Ferdi, 3 kez/defa Türkiye U-21 millî takımı formasını giydi. Ferdi Elmas ile Galatasaray arasındaki sözleşme karşılıklı mutabakata varılarak feshedilmiştir. 2009-10 sezonunun ara transfer döneminde Asya 1. Lig ekiplerinden Kardemir Karabükspor'la 1.5 yıllığına anlaşarak buraya transfer oldu. Karabükspor'la sezon sonu 1. Lig şampiyonluğu yaşayıp Süper Lig'e yükselmeyi başardı. 2010-11 sezonun'daki Süper Lig karrşılaşmalarında kadroya girmeye zorlandı. Sezon bitimi sözleşmesinin bitmesi ötürü serbest kaldı. Bunun üzerine Haziran 2011'de 1. Lig'in iddiali ekiplerinden Karşıyaka'a transfer oldu. Bu takımla 8 maça çıkan Elmas, 1 Şubat 2013 tarihinde Azerbaycan Premyer Ligası takımlarından Bakı takımına transfer olmuştur. Ayrılıkçı feminizm Ayrılıkçı feminizm kadın ve erkek arasındaki cinsel farklılıkların giderilemeyeceği inancına bağlı olarak heteroseksüel ilişkileri desteklemeyen bir feminizm türüdür. Ayrılıkçı feministler, genellikle, erkeklerin feminist harekete katkı yapamayacağına ve iyi niyetli erkeklerin dahi ataerkilliğin dinamiklerini birebir kopya ettiklerine inanırlar. Ayrılıkçı feministler, enerjilerini kullanmayı ve diğer kadınlarla olan bağlarını kuvvetlendirmeyi ataerkil çerçevenin dışından dolaşarak gerçekleştirmeye çalışırlar. Bu durum, çok tipik olarak politik ve sosyal hedefleri elde etmek için yalnızca kadınlarla çalışmayı, sadece kadınları içeren yaşam alanları ve aileler oluşturmayı, çalışma yaşamında ise erkekler için/erkeklerle birlikte çalışmamayı ve erkek çalışan tutulmamasını içerir. Yazar Marilyn Frye ayrılıkçı feminizmi "çeşitli tarz ve yöntemlerin erkeklerden ve erkekler tarafından tanımlanmış veya erkekler tarafından kontrol edilen veya erkeklerin çıkarına hizmet eden veya erkek ayrıcalıklarını koruyan kurum, kuruluş, ilişki, rol ve faaliyetlerden kopartılması" olarak tanımlamış bu ayrılığın kadınların kararlılığı tarafından başlatılarak sürdürülebileceğini savunmuştur. Feminist hareket içerisindeki ayrılıkçılık popülaritesinin doruğuna 1970'lerde ulaşmıştır. Buna karşın ayrılıkçı feminizm, feminist hareketin hem içinde hem de dışında "tartışmalı" olarak kabul edilmektedir. Feminist hareketin içerisinde yer alan kadınların yalnızca küçük bir bölümü ayrılıkçı feminizmin savunuculuğunu yapmıştır. Bu az sayıda kadın ise genellikle, ataerkil olarak gördükleri toplumun sınırlamalarından kurtulabilmek için, bekar yaşamayı ya da lezbiyen ilişkileri tercih etmişlerdir (bknz. lezbiyen feminizm). Bekarlık ya da lezbiyen ilişkiler kimi zaman kalıcı olmuş kimi zaman ise kişisel gelişimin ilk aşaması olarak kabul edilmiştir. Lezbiyen ayrılıkçığı ayrılıkçı feminizmin eşcinsel ulusalcılığı ve siyasi lezbiyenlik ile bağdaştırılabilecek bir türüdür. Lezbiyen ayrılıkçılığı üreme teknolojilerinde ilerlemiş, dolayısıyla insan üremesi için erkeklere ihtiyaç duyulmayan tamamiyle kadınlardan oluşan toplumların ele alındığı lezbiyen bilimkurgusuna esin kaynağı olmuştur. Lezbiyen ayrılıkçılığının yükselişinden önce , on yıllar boyunca, bilimkurguda bu tarz toplumlar genellikle olumsuz şekilde tasvir edilmiştir. Lezbiyen ayrılıkçığı Dianik paganizm ile de ilişkilendirilir. Feminist hareket içerisinde dahi ayrılıkçı feminizm oldukça tartışmalıdır ve sıklıkla anlaşmazlık konusu olmaktadır. bell hooks gibi eleştirmenler ayrılıkçı feministlerin inançlarının feminizmin orijinal hedeflerine ters geldiğini ve ayrılıkçı feminizmin eşitlik yaratmayı öngörmek yerine erkeklere boyun eğdirme ve insan düşmanlığı yaratma ana görüşü çerçevesinde kadın merkezli ve kadın hakimiyetinde bir toplum yaratma çabasında olduğunu savunmaktadırlar. "Ayrılıkçı" terimine yönelik eleştiriler Sonia Johnson gibi feminist elştirmenlerden de gelmektedir. Oldukça ayrılıkçı bir politikanın savunuculuğunu yapan Johnson, feminist ayrılıkçılığın kendisini nelerden ayırdığını (örneğin erkekler) tanımlama riski taşıdığına işaret eder. Julie McCrossin "ölü adamlar tecavüz edemez" ve "onları kümeslerinde öldürün" cümlelerinin aşırı lezbiyen ayrılıkçılığının sloganları olduğunu söyler. Valerie Solanas'ın SCUM Manifesto'su "erkek cinsini yok etme"nin dişilerin görevi olduğunu gündeme getirse de Solanas daha sonra manifestosunun "yalnızca edebi bir araç" olduğunu söylemiştir. Bazı aşırı ayrılıkçı feministler erkeklerin evrim, cinayet veya kürtaj yoluyla zayi edilmesinin savunuculuğunu yaparlar. Bu söylemlerin bir kısmı şiddete yönelik edebi çağrılardan ziyade iktidar fantezileri olsa da bir erkek hakları aktivisti erkeklere yönelik ayrılıkçı tutumları ve nefret konuşmalarını Nazilerin Yahudilere yönelik tavrıyla kıyaslamıştır. Erkek hakları grupları, yalnızca kadınları içeren etkinlik ve kuruluşları "ayrılıkçı" olarak nitelendirir. Örneğin "UK Men and Father's Rights" isimli web sitesi yalnızca kadınlara ait kütüphane listelerini "erkekleri dışlamaya yönelik apartheid uygulamaları" olarak nitelendirir. Yine de, kadınlarla sınırlı örgütlenmeler herkese açık olmasa da bu örgütlenmelerin mutlaka ayrılıkçı feminizmin teorileri ve politik duruşu ile ilgili olduğu söylenemez. Anarşizm ve feminizm arasında tarih boyunca çok az keşfedilmiş bulgu vardır. Anarşizm ve feminizmin ortak kökenlerine 19.yy’ da Barbet Virginie ve Andre Leo gibi isimlerle rastlanır. 1936 yılında İspanyol İç Savaşı olarak da bilinen anarşist-feminist tabanlı bir kadın örgütü olan Mujeres Libres’in (özgür kadınlar) çıkardığı olaylar anarşist feminizmi en çok iz bırakan olayıdır. Ayrılıkçı feminizm ile bağlantılı bazı örgütler şunlardır: Ayrılıkçı feminizm ile bağlantılı bireyler şu şekilde sıralanabilir: Terör örgütü olarak tanımlanmış örgütler listesi Terör örgütü olarak tanımlanmış örgütler listesi, şu anda varolan ya da daha önce varolmuş olan devletler ve çeşitli devletlerarası kuruluşlar tarafından faaliyetleri yasaklanmış ve terör örgütü olarak kabul edilmiş grupların listesidir. Terörist olmakla itham edilmiş bazı örgütler (özellikle gerilla savaşı yürüten veya fokocu gruplar) hedeflerine ulaşmak için terörizmi bir askerî taktik olarak kullandıklarını reddederler. Bazıları ise devrimci terör kullandıklarını açıkça ifade eder. Bu liste; devlet terörizmi ve devlet destekli terörizm uyguladığı düşünülen devlet, devletlere ait örgütleri, devletlerin ilişkili olduğu grupları veya yalnız kurt diye nitelenen, bireysel terör eylemleri yapan bağımsız bireyleri içermez. Bu liste aynı zamanda yukarıdaki kriterlere uymayan ama yaygın şekilde terörist olarak nitelenen örgütleri de içermez. Avustralya devleti, 2002'den bu yana, "Güvenlik Mevzuatı Düzenleme (Terörizm) Kanunu"na göre bir terör örgütleri listesini hayata geçirdi. Listeleme, listeden çıkarma ve yeniden listeleme, Avustralya İstihbarat Servisi ve Attorney-Generals Dairesi'nin (Adalet Bakanlığına benzer bir devlet yapılanması) de katıldığı bir protokol ile gerçekleştirilir. 18 Aralik 2001'den beri Kanada Ceza Yasası madde 83.05 ile, hükümete, terörizmle uğraşan, onların işlerini kolaylaştıran veya bu örgütlerin yararına çalışan kurumların listesini oluşturma izni verildi. Bu örgütler bakanlık ve Federal Adalet Yüksek Mahkemesi tarafından revize edilir ve Canada Gazette tarafından yayınlanır. Liste aynı zamanda Kanada Kamu Güvenliği sayfasında da yayınlanır. Avrupa Birliği'nin terör örgütü listesi iki ayrı gruptan oluşur ve her grup için farklı yaptırımlar öngörülür. El-Kaide, Taliban ve bunlarla işbirliği yapan diğer örgütler. BM 1267'nin getirdiği yükümlükler şunlardır: AB, mal varlıklarının dondurulması ile ilgili uygulamalar konusunda 1452 sayılı BM kararı ile bazı istisnalar uygular. İstek durumunda, eğer belirlenen süre içinde bir itiraz yapılmazsa veya BM Eylem Komitesi tarafından bir serbest bırakma kararı alınırsa bir ulusal devlet aşağıdaki sebeplerle fonların serbest bırakılmasına karar verebilir Terör örgütü olarak tanımlanmış diğer örgütler. Burada, EU dışındaki ülkelerde yer alan terör örgütlerine karşı bu yükümlülüklerin sadece "uygulanabilir" olduğuna dikkat etmek gerekir. Örneğin, EU'nun listesinde 47 grup yer alır fakat yükümlülükler bunlardan ancak 27'sine uygulanabilir durumdadır. Üye devletlerin teröre karşı mücadele ve terörün önlenmesi konularında birbirlerine yardım etme yükümlülüğü vardır, fakat bu sadece EU içinde yer alan terör örgütleri ile ilgili bir işlemdir. Hindistan İçişleri Bakanlığı, Kanunsuz Eylemler (Önleme) Yasasına dayanarak yasaklanmış örgütlerin bir listesini tutar ve yayınlar: https://web.archive.org/web/20130425132802/http://mha.gov.in/uniquepage.asp?id_pk=292 Souvanna Phouma Souvanna Phouma (7 Ekim 1901 - 10 Ocak 1984), ülkesinin tarafsızlığı için mücadele etmiş Laos başbakanı. Laos kralı Sisavangvong'un yeğeniydi. Fransa'da mimarlık ve mühendislik eğitimi gördü.1931'de ülkesine dönmesinin ardından Fransız Çinhindi Bayındırlık Hizmetleri Dairesi'nde çalışmaya başladı. II. Dünya Savaşı sırasında ülkeyi işgal eden Japonların yenilgisinden sonre kralın yeniden oluşturulan Fransız yönetimini desteklemesi üzerine, üvey kardeşi Souphanouvong ile birlikte Lao Issara ("Özgür Laos") hareketine katıldı.1945-1946 yıllarında Vientiane'da kurulan geçici hükümette görev aldı.Fransızlar Laos'u yeniden işgal edince Bangkok'a kaçtı. 1949'da, Fransızların Laos'a özerklik vermeyi kabul etmesi üzerine ülkesine döndü. 1951'de başbakan seçildi ve 1954'e değin bu görevde kaldı. 1956'da, hem sağcıların, hem de Souphanouvong'un önderliğindeki komünist eğilimli Pathet Lao (Lao Ülkesi) üyelerinin yer aldığı koalisyon hükümetinin başına geçti. Koalisyon 1958'de dağıldı ve iki grup arasında iç savaş başladı. 1960'ta kısa bir süre başbakan olan Souvanna 1962'deki kısa süreli ateşkes sırasında bu görevi yeniden üstlendi. 1960'larda ve 1970'lerin başlarında Laos'un tarafsızlığını sağlamak için mücadele etti, ama Vietnam Savaşı çıkınca ABD'den askeri yarım almak zorunda kaldı. ABD'nin savaştan çekilmesi sürecinde Vientiane hükûmeti ile Pathet Lao arasında Şubat 1973'te ataeşkes antlaşması imzalandı. Nisan 1974'te kurulan koalisyon hükümetinde başbakan olan Souvanna bu görevini Aralık 1975'e değin yürüttü. O tarihte Laos Demokratik Halk Cumhuriyeti'nin kurulmasından sonra da ölünceye değin bu hükümete danışmanlık etti. Radoslav Batak Radoslav Batak (Sırpça: Радослав Батак)(d. 15 Ağustos 1977 Novi Sad, Sırbistan) Ankarasporlu defans oyuncusu. Karadağ millî takımında oynamaktadır ve millî takımla ilk maçını Mart 2007'de Macaristan'a karşı oynamıştır. Ayrıca daha önce FK Vojvodina ve Dinamo Moskva takımlarında da oynamıştı. 2009-2010 sezonunda Galatasaray'a transfer olmuştur. 2010-2011 sezonu başında ülkesinin FC Hosanna adlı takımıyla sözleşme imzalamıştır. Aktüel Arkeoloji Aktüel Arkeoloji, 2007 yılında çıkmaya başlayan arkeoloji içerikli bir dergi. "Aktüel Arkeoloji", Anadolu'daki kültürel mirası anlatmayı ve tanıtmayı amaç edinmiştir. Ayrıca kültürel bilinci geliştirmeyi, arkeoloji bilimini anlatmayı ve sevdirmeyi amaçlamaktadır. Arkeolojiyi daha popüler bir dille sunmayı amaçlayan dergide protohistorya, prehistorya, klasik arkeoloji ve sualtı arkeolojsi gibi alanlara da yer verilmektedir. LiteraTÃ¼rk LiteraTürk, Türk-Alman edebiyat festivali. 2005 senesinden beri LiteraTürk her yılın Ekim ayında Essen'de düzenlenmektedir. Etkinliğe edebiyat dünyasından ünlü isimler davet edilir; geçmiş yıllarda Can Dündar, Murathan Mungan, Tanıl Bora gibi isimler katılmıştır. Festivalde edebiyatın yanı sıra Gezi parkı ve insan hakları gibi toplumsal konular da tartışılmaktadır. Ã‡an Tiyatrosu Çan Tiyatrosu 14 Nisan 1984 yılında Ankara'da kurulan özel bir çocuk tiyatrosudur. Türkiye'nin hâlen yaşayan en eski çocuk tiyatrosudur. Ayrıca animasyon ve gösteri hizmetleri de sunmaktadır. http://www.turkishculture.org/performing-arts/theatre/modern-theatre/last-twenty-years-289.htm?type=1 http://www.tiyatrodunyasi.com/haberdetay.asp?haberno=3062 Değişken ikil oranı Değişken ikil oranı (İngilizce: Variable bitrate, VBR) bir iletişim teknolojileri ve bilgisayar terimidir. Ses veya video kaydının değişken sıkıştırma oranı ile yapıldığını ifade eder. Bu sayede yerden tasarruf ederken kalite artırılmış olur. Dijital müzik sıkıştırma formatları genellikle bir parçayı sıkıştırırken her saniye için belirlenmiş bit oranında sıkıştırma yapar. Örneğin, mp3 formatındaki müziklerin çoğu 128 kbit/sn oranında sıkıştırılmıştır. Biraz daha kaliteli olanlar 192, CD kalitesine yakın olanlarsa 320 kbit/sn oranında sıkıştırılmıştır. Örneğin, 128 kbit/sn oranında sıkıştırılmış 4:38 dakikalık bir şarkının kaç MB yer kapladığı şöyle hesaplanabilir; VBR'de bu hesabı yapabilmek böyle basit bir şekilde mümkün değildir, çünkü medya parçası sıkıştırlırken, sıkıştırılan saniyenin ihtiyacı olan minimum kbit/sn oranı belirlenip ona göre sıkıştırma yapılır. Bu durumda sadece bir synthesizer melodisinin geçtiği bir saniye için 32 kbit'lik sıkıştırma yetebilirken; hayvani zil, elektrogitar, bas gitar ve vokal karışımlarının geçtiği bir saniye için 320 kbit'lik sıkıştırma gerekebilmektedir. Böylece, birçok durumda sabit bit oranına göre veri tasarrufu yapılmış ve en üst düzey ses kalitesi elde edilmiş olur. Bu durumda, özellikle zillerin ağırlığını koyduğu kısımlarda karşılaşılan aşırı kalite düşüklükleri görünür olmayacaktır. VBR olarak sıkıştırılmış parçalar 128, hatta 192 ile sıkıştırılmış parçalara oranla daha fazla yer kaplar, ancak kalite farkı bu yer farkından çok daha fazladır. Hint lotusu Hint lotusu ("Nelumbo nucifera"), Nelumbonaceae familyasına bağlı bir su bitkisi türü. Hint lotusu, günümüz Vietnam'ından Afganistan'a kadar uzanan geniş bir alanda hem süs hem de besin amacıyla yetiştirilmektedir. Hindistan ve Vietnam'ın ulusal çiçeğidir. Antik Mısır'da, bu bitki türü bilinmiyordu, daha sonraları Pers akınları zamanında bu ülkeye sokulmuştu. Eski Mısırlılar mavi nilüfer, ya da diğer adlarıyla "mavi lotus" ve "kutsal lotus" çiçeği olan "Nymphaea caerulea"'ya kutsal çiçek olarak inanıyorlardı. Bimhuis Bimhuis (okunuşu: "Bimhaüs") — Amsterdam'da (Hollanda) genellikle Caz ve Doğaçlama müzik dinletilerinin verildiği bir müzik salonudur. 1973 yılında "BIM" ("Doğaçlamacı Müzikçiler Derneği"nin Hollandaca'sının kısaltması) gönüllülerince kurulan Bimhuis, "Bim evi" anlamına gelir. 2004 yılına dek kentin ortasındaki Oude Schans bölgesinde yer almış, 2005'ten sonra ise Amsterdam'in Kuzey Denizi Kanalı ("IJ") kıyısında eski liman bölgesinde yapılan "Muziekgebouw aan 't IJ" ("Ij kıyısındaki Müzik Yapısı") adlı yapıya taşınmıştır. Bimhuis bu yapının içindeki iki dinleti salonundan küçük olanında yer alır. Bimhuis'daki dinletiler Hollanda Kültür Bakanlığı ve Amsterdam Belediyesince desteklendiği için bilet ederleri göreceli olarak düşüktür. Ekim 2007 Dağlıca saldırısı 21 Ekim 2007 Dağlıca saldırısı, 21 Ekim 2007 tarihinde saat 00.20'de PKK'nın Hakkâri ilinin Yüksekova ilçesine bağlı Dağlıca Köyü'nde konuşlu Türk Silahlı Kuvvetleri Komando Taburu'na karşı ağır silahlarla gerçekleştirdiği saldırıdır. Devlete yakın kaynaklara göre Kuzey Irak'tan gelen yaklaşık 150 kişilik bir PKK grubu, sınıra 4 kilometre uzaklıkta olan Komando Taburu'na ağır silahlarla saldırmıştır. İlk iddialara göre 16 askerin öldürüldüğü, 10 askerin de kayıp olduğu haberi gelse de; bu rakam Genelkurmay Başkanlığı tarafından 12 ölü ve 10 kayıp olarak açıklanmıştır. Devlete yakın kaynakların iddiasına göre Kuzey Irak'tan gece yarısı 23.30 sularında sınırı geçen PKK militanları Yeşiltaş Komando Taburu ve Dağlıca Komando Taburu arasındaki Avaşin Çayı'nın üzerinden geçen Şehri Köprüsü'nü 15 kilo C-4 ve A-4 tipi patlayıcılarla havaya uçurarak iki tabur arasındaki ulaşımı engellemiştir. Saat 02.00 sıralarında da Dağlıca Komando Taburu'na uzun namlulu silahlar ve roketatarlarla saldırmıştır. Saldırı sonucunda 12 asker öldürülmüş, 16 asker yaralanmış, 8 askere de ulaşılamamıştır. Genelkurmay Başkanlığı'nın açıklamasına göre çatışmanın ardından yapılan takip operasyonlarında 34 PKK militanı etkisiz hale getirilmiştir. Emekli Tümgeneral Armağan Kuloğlu yaptığı açıklamada Dağlıca'nın son derece sert ve zorlu bir arazi olduğunu belirtmiş, arazinin Cudi, Gabar ya da Küpeli'den farkı olmadığını söylemiştir. Genelkurmay Başkanlığı tarafından 4 Kasım 2007 tarihli basın açıklamasında, 21 Ekim 2007 tarihinden beri haber alınamayan 8 Türk askerinin TSK bünyesine katıldığı açıklanmıştır. 8 asker 3 Kasım 2007 günü Kuzey Irak'a giden DTP milletvekilleri Aysel Tuğluk, Osman Özçelik ve Fatma Kurtulan'a 4 Kasım sabah erken saatlerde teslim edilmişlerdir. Protestoların bir parçası olarak kimi siyasi parti ve insan hakları kuruluşları saldırıya uğradı: Manavgat'ta DTP, Eskişehir'de TKP binaları ateşe verildi, 300 kişilik bir grup İstanbul Şirinevler'de DTP binasını taşladı. Mersin'de de DTP binasına yürümek isteyen 300 kişi polis tarafından engellendi. Samsun'da bir grup TKP binasını taşladı. Bursa'da Temel Haklar ve Özgürlükler Derneği binası 2000 kişinin ablukasına alınırken, DTP binası ve Pembe Hayat Derneği Başkanı Öykü Evren saldırıya uğradı. DTP Fatih ve Ayvalık binalarında da yangın çıktı. Çatışmalara tepki olarak önceden zamanı belirlenmiş tüm eğlence programları ve konserler iptal edildi. Birçok iş adamı saldırıya tepki gösterdi. Kimi sivil toplum kuruluşları 21.30'da 1 dakikalığına ışık yakıp söndürme eylemini öngörürken; birçok yerde halk siyah kurdeleler takmıştır. 2011 yılında Şırnak’ın Silopi İlçesi’nde yakalanan ve Dağlıca saldırısına katıldığı belirlenen Cahit Sevim adlı PKK'lı hakkında Van 5’inci Ağır Ceza Mahkemesi tarafından kabul edilen iddianamede ölen 12 asker için 12 kez müebbet hapis cezası, diğer suçlarından ise 384 yıl hapis cezası istendi. Türkiye: PKK'nın saldırısı Türkiye çapında organize olmayan birçok gösteriye sebep oldu. İstanbul'da bayraklarla ve sloganlarla yürüyüş yapan halk Taksim Meydanı'nda toplanarak İstiklal Caddesi'nden Galatasaray Lisesi önüne kadar yürüyüş yapmıştır. Anadolu Yakası'nda ise halk Bağdat Caddesi'nde araçlarla ve yürüyerek katılım göstermiş; Yoğurtçu Parkı'na kadar yapılan yürüyüş sonrasında Türk bayrakları ile slogan atılmıştır. Burada dağılan kalabalık Fenerbahçe semtindeki Fenerbahçe Orduevi'ne yürümüş burada da İstiklâl Marşı'nı okuduktan sonra dağılmıştır. Bursa'da 4 kol'dan Türk Bayraklarıyla yürüyüşe geçen 10,000 kişilik grup Bursa Heykel Meydanında buluşmuş,burada bir miting düzenlemiş ve tekrar 4 kola ayrılarak yürüyüşlerine devam etmişlerdir. Muğla'da 5 bin kişi Aylin Kara Kavşağı'nda toplanarak Atatürk anıtına kadar yürümüştür. Edirne'de halk Atatürk Anıtı'nda toplanarak olayı protesto etmiştir. Ordu'da lise öğrencilerinin de arasında bulunduğu kalabalık Türk bayrakları ile Yeni Mahalle'de toplanmıştır. İskenderun'da Türk Haber-Sen ve Türk Büro-Sen'in de organize ettiği protestolar Vergi Dairesi ve Sanayi PTT'si önünde gerçekleşmiştir. Erzurum'da halk Hükûmet Meydanı'nda toplanarak olayı protesto etmiştir. Düzce'de Meslek Lisesi öğrencilerinin de arasında bulunduğu kalabalık Anıtpark'ta asker selamı vererek saygı duruşunda bulunmuştur. Gaziantep'te Lise öğrencilerinin de arada bulunduğu halk Demokrasi Meydanı'na ellerinde bayraklarla ve sloganlarla yürümüştür. Atatürk Anıtı önünde bir dakika saygı duruşundan sonra İstiklâl Marşı'nı okumuş ve vatandaşların desteğini almıştır. İzmir'in Narlıdere ilçesinde toplanan halk "Teröre Lanet" mitingi düzenledi ve Narlıdere Şehitliği'nde son buldu. Bunun yanı sıra; İzmir'deki taksiler olayı protesto etmek için araçlarına siyah kurdele ve Türk bayrağı asmıştır. Trabzon'da halk büyük bir kalabalıkla olayı Atatürk Meydanı'nda protesto etmiştir. Kayseri'de olaya tepki; öğrencilerin de katıldığı protesto eylemi ile Erciyes Üniversitesi'nde gerçekleşmiştir. Adana'da öğrencilerin de arasında bulunduğu grup; Türk Bayraklarıyla İstasyon Meydanı'nda olayı protesto etmiştir. Giresun'da protestolar Gazi Caddesi Debboy mevkisinde gerçekleşmiştir. Rize'de Atatürk Meydanı'nda toplanan kalabalık örgütü protesto etmiş; göstericilerden bir grup Rize Askerlik Şubesi'ne giderek gönüllük askerlik yapmak için dilekçe vermiştir. Sakarya'da Sakarya Üniversitesi Esentepe Kampüsü'nde "Teröre tepki mitingi" düzenlenmiştir. Antalya'da Akdeniz Üniversitesi'nde protesto yürüyüşü yapılmıştır. Cumhuriyet Meydanı'nda protesto gösterisi yapılmıştır. 350'si kadın toplam 4.500 kişi, PKK'ya karşı savaşmak için gönüllü olarak orduya