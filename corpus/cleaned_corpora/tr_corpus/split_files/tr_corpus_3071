normali bu, herkes böyle yaşıyor betondan çirkinlikler arasında. Kendimize, etrafımıza bakıyoruz herkes bakımsız, düşünceli ve mutsuz. Hayat herkes için böyle zannediyoruz. Bu çarpık yapılaşma içine yerleştirilemeyen ya da gerek görülmeyen tiyatro binalarımızın sinema salonlarımızın, spor tesislerimizin yokluğunu fark edemiyoruz. Çünkü onları bu ortama zaten yakıştıramıyoruz. Her gün yürürken gördüğümüz, yere saçılmış çöplere ya da daha bir ay önce konulmasına rağmen on yıllık gibi eskimiş olan çöp kutularına da alışmışız. “Zaten hep böyleydi. Çöp dediğin kokar.” deyip geçiyoruz, üstünde düşünmüyoruz. Evimize dönerken saatler geçirdiğimiz akmayan trafikte, karakter yoksunu şehrimizin içinden geçerken bu trafiğin nedenini düşünmüyoruz. Suçu sağda yavaşlayan arabada veya ilerideki kazada buluyoruz. Neden bu kadar insan aynı yere gidiyor bu koskoca şehirde diye sormuyoruz. Sokaklarımız neden dümdüz gitmiyor, birbirlerini neden dik kesmiyor, neden yollarımız yamuk diye de sormuyoruz. Adres bulamayan kargo şirketine kızıyoruz. Zaten küçücük olan evlerimizde neden balkonumuza çıkamıyoruz mesela neden elimizi uzatsak yan dairenin balkonundan elma çalabilecek kadar yakın bu evler? Bu soruları asla sormuyoruz kendimize. Her zaman suçu başka, geçici şeylerde buluyoruz. Asla büyük resmi görmeye çalışmıyoruz çünkü herkesi sanatsız, sporsuz, gökyüzünü görmeden bu uzun dikdörtgen binaların içinde yaşıyor zannediyoruz. Çoğu zaman bu mutsuzluk içinde bizi eğlendiren tek şey olan televizyonumuza sarılıyoruz. Televizyonumuzda ne görüyoruz peki? Aslında televizyonun hakkını vermek gerek, tek bir şey görmüyoruz genelde iki seçeneğimiz oluyor. İlki, asla ulaşamayacağımız imkânlara sahip, mimarisi göz alan yalı ya da konaklarda yaşayan, ısmarlama denebilecek kadar tek düze insanlar ve onların zengin olsalar da sporsuz hobisiz ve sanatsız hayatları. İkicisi ise içinde bulunduğumuz koşullardan bile daha kötü koşullarda yaşayan fakir insanlar. Hayatını televizyonla geçiren bir insan için sonuç yine aynı yere çıkıyor. Televizyon tek bir mesaj veriyor aslında. Zengin olmadığın sürece bu çevreye, bu evlere mahkûmsun. Buna gerçekten de inanıyoruz değil mi? Evet, ta ki adımımızı Edirne’nin ötesine atana kadar inanıyoruz. Orada önce mutlu insanları fark ediyoruz. Onların temiz kıyafetlerini, nazik davranışlarını… Sonra caddenin sonundaki spor merkezini, sokaktaki tiyatroları fark ediyoruz. Sokaklarının, kaldırımlarının temizliğini fark ediyoruz daha sonra, çöp kokusunun sokakları sarmadığını fark ediyoruz. Sokağın dümdüz uzandığını görüyoruz. Trafiğin azlığını, korna sesinin yokluğunu fark ediyoruz. Sonra nihayet Türkiye’de hiç yapmadığımız şeyi yapıyoruz, kafamızı kaldırıp etrafımıza bakıyoruz. Önce pencere işçiliklerini fark ediyoruz sonra o penceredeki çiçekleri. Sonra binanın mimarisini fark ediyoruz. Karakterini görüyoruz o binada tüm şehrin. İşte o zaman bunca yıl sormaktan kaçındığımız soruların cevaplarını da tek tek buluyoruz, çoğunu da karşımızdaki bu binada… Melis Hafızoğlu HAYALLERİNİZİ BIRAKMAYIN Küçükken hepimiz televizyonda gördüğümüz, duyduğumuz bir şeye heves etmişizdir. Örneğin şarkıcı olmak için bütün gün evde bağırarak şarkı söylemiş ya da futbolcu olmak için sokakta ayakkabılarımız parçalanana kadar futbol oynamışızdır. Benim keman çalma hevesim de tam bu zamanlarda başladı. İlkokul 1. sınıftayken çok küçük olduğum için kursa gidemediğimde günlerce ağlamış, bir sonraki yıl gitmek için aileme söz verdirmiştim. Tüm bu uğraşlarıma değdiğini ise evimizin yakınındaki kültür merkezine girdiğim an anladım. İçinde birçok serginin yapıldığı, tiyatro oyunlarının oynandığı ve her katından ayrı bir müzik aletinin sesi gelen Konak Kültür Merkezi, benim için en büyük hayalimin gerçek olduğu yerdi. Çok güzel keman çalmayı ve konser vermeyi hayal edip duruyordum ve artık bunun için ilk adımı atmıştım. Bütün grup arkadaşlarımın yaşça benden büyük olmasına ve kemanın sert tellerinden dolayı acıyan parmaklarıma aldırmadan iki yıl boyunca kursa devam ettim. Hayallerimdeki kadar büyük olmasa da grubumla beraber birçok konserde yer aldım ve bunları yapıyor olmak benim için çok büyük şeyler ifade ediyordu çünkü ilk defa bir şeyleri başardığımı hissediyordum. Bunu yapmaktan gerçekten keyif alıyor, konser stresini bile atlatabiliyordum. Ancak iki yıl sonra ailem okulumu bahane göstererek kursa ara vermem gerektiğini söyledi. Şimdiki Melis olsaydım şiddetle karşı çıkar ve onlara rağmen kursa devam ederdim ama en yanlış kararlarımdan birini vererek onları dinledim. Sonraki yıllarda tekrar başlamak için uğraşsam da sınav, dershane ve ödevler buna engel oldu. Şimdi ise farklı bir şehirde, hayallerimi gerçekleştiren Konak Kültür Merkezi’ne hiç benzemeyen farklı bir kursta yıllar sonra ilk defa aynı heyecanla keman kursuna başlıyorum. Bu benim için tarif edilemeyecek bir duygu çünkü daha önce başlamamış olmanın pişmanlığı, her şeye yeniden başlamanın heyecanı ve tekrar hayallerime kavuşabilecek olmanın mutluluğunu aynı anda yaşıyorum. Kemanı elime her aldığımda eskiden yaşadığım pek çok anıyı hatırlıyorum. İlk keman eğitimi kitabım, en sevdiğim çizgi filmin çıkartmalarıyla kapladığım nota defterim, çaldığım ilk parça… O zamanlar farkında olmasam da keman çalmanın benim en büyük hayalim olmasının yanı sıra günlük hayatıma da pek çok katkısı olmuş. Öncelikle iki elle çalındığı için vücudun kullanılmayan tarafını da çalıştırmayı sağlıyor, konserler aracılığıyla sosyal fobiyi yenmeyi sağlarken aynı zamanda bir grubun parçası olmayı sağlıyor ve sosyalleşmeye yardımcı oluyor. Bence bunlar özellikle benim gibi küçük yaşta başlayanlar için mutlaka kazanılması gereken özellikler çünkü sosyal fobi gibi sorunlar günümüzde bu kadar yaygınken yalnız kalmak kişiyi depresyona ve karamsarlığa sürüklüyor. Ancak bir ekibin parçası olmak, onlarla aynı anda hareket etmek ve aynı heyecanı paylaşmak kişiye yalnız olmadığını hissettiriyor ve yaptığı işten keyif almasını sağlıyor. Bu nedenle küçük yaşlardan başlayarak bir hobi edinmek ve onu sürdürmek çok önemli. Kemanı bırakmış olmanın pişmanlığını yaşadığım bu günlerde, bunun önemini daha iyi anlıyorum çünkü pek çok müzik aleti gibi keman da çok çabuk unutulabilen bir alet ve şu an daha önce de söylediğim gibi ona yeni başlıyormuş gibi hissediyorum. Ancak bana sorarsanız bu konuda en büyük görev ailelere düşüyor. Aileler çocuklarının arkasında durmalı ve verdikleri kararlarda onları desteklemeliler. Derslerini kötü etkileyeceği düşüncesiyle, çocuklarını keyif aldığı bir şeyden uzaklaştırmamalılar çünkü aslında zararlı sandıkları bu şey çocuklarının gelişimine fayda sağlayacak. Kendi tecrübemden öğrendiğim kadarıyla o yaşta bir şeyleri başarmanın hissi tarif edilemez bu yüzden çok geç olmadan sevdiğiniz şeyleri yapmaya başlayın. GİZEMLİ HAYALPEREST ABD’li Emmy ödüllü ünlü komedyen ve aktör Ben Stiller’in hem yönetmenliğini üstlendiği, hem de başrolünde oynadığı 2013 yapımı bu olağanüstü film izleyenleri farklı dünyalara sürüklüyor ve büyülüyor. Aklını, hayallerinin en derin kısımlarında bırakmış olan bir hayalperest adamın gerçekliğe doğru yöneliş mücadelesini anlatan eşsiz bir başyapıt. Alışılagelmiş filmlerden farklı olarak yer yer komedi ile beraber drama da bizlere eşlik ediyor. Ek olarak filmde günümüz dünyasının saklı kalmış cennet köşelerinin –Himalayalar,Gröndland ve İzlanda gibi- mükemmel bir ustalıkla önümüze serildiğini görmek beni oldukça memnun etti. Gördüğüm manzaralar ve görsellik karşısında ağzımın açık kaldığını belirtmeliyim. Filmde başrolü oynayan bu garip, hayalperest karakter aslında günümüz dünyasında çok fazla duyulmamış bir sendromun da adını almaktadır.Tıp dünyasında Walter Mitty Sendromu olarak adlandırılan bu hastalığın filme fazlasıyla renk getirdiğini,filmi diğer filmlerden farklı kıldığını düşünüyorum.Walter’ın tuhaf davranışlar sergilemesi, sürekli başka hayal dünyalarına dalıp gitmesinin gerçekçi bir durum olduğunu düşünmüyordum önceden.Fakat içinde bulunduğumuz dünyada da böyle insanlar olduğunu, böyle bir sendrom olduğunu duyduğum zaman büyük bir şaşkınlık içerisine düştüğümü söyleyebilirim.Ayrıca bu sendroma sahip kişilerin günlük yaşamda ne denli bir zorluklarla karşılaştığını da düşünerek üzüldüğümü hissettim. Life dergisinin fotoğraf bölümünde çalışan Walter Mitty gizemli ve bir o kadar da renkli bir hayata sahip enteresan bir adam.O kadar çok hayal kuruyor ki hani derler ya ayakta uyuyor tam o cinsten biri.Film boyunca sürekli başka alemlerde gezintiye çıkması beni çok güldürdü ve yüreğimde mutluluğun haykırışlarını duydum adeta.Dergiye fotoğrafları ile destek veren Sean,derginin son sayısına özel çok önemli bir çalışma gönderir. Yirmi beşinci karenin kaybolduğunun anlaşılmasıyla beraber Walter Mitty’nin macera ve cesaret dolu yolculuk serüveni başlar.Keyifle takip ettiğim ve tadına doyamadığım serüvenlerle dolu bir yolculuktur bu. Walter Mitty’nin ‘Dünyayı anlamak için tehlikeye bulaşmak, duvarların ardını görebilmek için yakından bakmak, birbirimize ulaşmak için hissetmek gerekir. İşte hayatın amacı budur.’ felsefesiyle yola koyulması beni çok derinden etkiledi. Nerede olduğunu bilmediği halde fotoğraf albümünün kalan son parçası için, Sean’ı aramaya dünyanın öbür ucuna gitmesi karşısında şapka çıkardığımı söyleyebilirim.Bu onun işine duyduğu saygıyı da gösteriyordu benim gözümde ve iltifatlar dizerek izledim Walter’ın serüvenlerini. İzlanda’da kilometrelerce koşarak Sean’a yetişmeye çalışması,ardından yanardağ patlamasından kaçması; Gröndland’da helikopterden gemiye atlarken yanlışlıkla azgın sulara düşüp köpek balığına yem olmaktan son anda kurtulması ve Himalaya’nın sarp kayalarını çıkması... Bütün bunlar Walter Mitty’e duyduğum hayranlığı artıran olaylar zincirinin sadece birkaçı... Walter Mitty’nin yaşadığı her bir tehlikede büyük bir ürperti hissediyordum.İçimi korku tabakası kaplıyordu adeta. Walter’ın hayata karşı çırpınışları yüreğimde soğuk rüzgarlar estirmişti resmen. Bir film sevdalısı olarak,her filmde olduğu gibi bu filmde de ufak ama çarpıcı ayrıntılar yakaladığımı belirtmeden geçemeyeceğim. Fotoğrafların film kullanılarak çekildiğini,ufacık bir fotoğraf karesi için bile ne kadar titiz bir çalışma yürütüldüğünü gördüm ve şaşkınlığımı gizleyemedim. Ayrıca yazılı medyadan dijital medyaya geçişin çalışanlar arasında oluşturduğu huzursuzluğu yüzlerindeki gerginlikten,endişe dolu bakışlardan anladığımda da yüzümde oluşan tebessümün kaybolduğunu hissettim. Filmin eleştirilecek çok fazla bir tarafı olduğunu düşünmesem de ana karakter sayısının artırılmasının daha iyi olabileceği kanaatindeyim açıkçası.Daha fazla karakterin olması durumunda daha fazla heyecan duyacağımı düşünüyorum. Bu filmi izledikten sonra müzik arşivime iki yeni müzik kazandırdığımı söylemeden geçemeyeceğim.Bu şarkılardan biri Rupert Holmes’un Escape’i, diğeri ise David Bowie’nin Space Oddity şarkısı.Filme ayrı bir ahenk kattığını ve ezgileriyle kulağımızın pasını sildiğini gönül rahatlığıyla söyleyebilirim.Melodilerin filme ayrı bir hava kattığını,izleyenlerin de aldığı keyfi artırdığını düşünüyorum. Film aslında hepimize çok anlamlı bir mesaj vermek istemiş.Günlük yaşamımızda önemsiz,sıradan gibi görünen küçük detayların belirli bir süre sonra gerçek değerine bürünerek hayatımızı değiştirebileceği büyük bir ustalıkla beyazperdeye aktarılmış.Yani uzaklarda aradığımız şeyin belki de yanıbaşımızda olabileceği mesajını bizlere iletmek istemiş. Mutlaka izlemeniz gereken bir film olduğunu düşünüyorum ve şiddetle tavsiye ediyorum. Oğuzhan Fikri Merde 21301816 İLHAN CEM MİRZAOĞLU ÖNEMLİLER VE ÖNEMİ FARK EDİLMEYENLER Çoğumuz izlemişizdir Yüzüklerin Efendisi’ni, istemesek de bilinçsiz olarak elbet çıkmıştır karşımıza bir televizyonda, bir film gecesinde veya uzun yol taşıma araçlarının o küçük ekranlarında. Aragorn’un, Gandalf’ın ve Frodo’nun kahramanlıklarını deneyimleyip hayranlıkla bakakalmışızdır. Bu hayranlığın kaynağı net bir şekilde bu karakterlerin ve onların hareketlerinin bizde uyandırdığı önem hissiyatıdır. İnsanlar, sosyal canlılar olduklarından yaşadıkları çevrede bir önem arz etme arzusuyla, saygı ve güç arayışında başlar. Bu yolda, davranışlar ve düşünceler aracılığıyla ilerlenir ve yolun sonunda kazanılan önem ile başka insanlardan saygı beklentisi vardır. Fakat durum her insan için aynı olamaz. Kişilikleri farklı olan insanlar, düşüncelerinde ve düşüncelerini harekete dökmekte eşsiz yollar izler. Yolların bu kadar varyasyon göstermesi ise farklı sonuçlara meydan hazırlar. Aynı düşünceyi savunan iki insandan bir tanesi uygulama biçimiyle ön plana çıkıp dikkati üstüne çekerken diğer insan arka planda kalabilir. Böyle bir durum arka planda kalan kişi için rahatsız edici bir duruma dönüşür ve ön plandaki insana yardım etmiş bulunurken bir anda kendini önemsiz hissedebilir. Bu şekildeki senaryolara filmlerde sıkça rastlamak mümkün ve en bariz örneklerinden biri de Frodo’nun biricik yardımcısı Samwise Gamgee. Giriş bölümümün başında Frodo, Gandalf ve Aragorn gibi baş karakterlerden ve onların kahramanlıklarından bahsettim. Fakat yan karakterden bahsetmemiş olmam çoğu okuyucuyu etkilememiştir. Sam gibi yan karakterler, başlığımda bahsettiğim önemi görülemeyenler grubuna giriyor. Önemini anlayanlar ise bir avucu geçmiyor. Farkeden sayılı insanlardan biri ise Yüzüklerin Efendisi üzerine bloglar yazan Mark Trapp. Kitapların veya filmlerin gerçek kahramanını sorguluyor ve sonuç olarak en önemli karakterlerden bir tanesinin arka planda kalan Sam olduğunu saptıyor. Asıl karakterimize yolu boyunca eşlik eden, gerektiğinde hayatını onun için riske atan Sam... Bu hayatta her zaman Frodo olmak zorunda değildir insan. Kişiliği, karakteri ve görüşleri açısından daha pasif bir tutumla arka planda kalan yardımcı karakter, yani Sam rolünü de üstlenebilir. Bazen elinde olur bu insanın bazen olmaz, fakat iki durumda da insanın kendini önemsiz hissetmesi ve bu yüzden davasını terk etmesi an meselesidir. İnsan ne olursa olsun, görevini veya hedefini terk etmemelidir. Önemi fark edilmemiş olabilir, fakat bu bir demotivatör olarak etkisini göstermemelidir. Her yan karakterin, her küçük görevin, bazılarının ayak işi olarak tanımlayabileceği işlerin bile büyük çerçevede ciddi bir payı vardır. Frodo nasıl Sam olmadan yüzüğü taşıyamadıysa, Bülent abi de ona ekmeğini getiren Bakkal Hasan olmadan o gün ailesinin sağlığını, güvenliğini koruyamaz. Önemsiz yoktur, önemi fark edilmeyen vardır. Her kişi, kendi yolunda, görevinin hafifliğini önemsemeden tam verimle çalışmaya adamalıdır ki büyük çark dönebilsin. Bu büyük çarkta en ufak dişlinin arızası, tüm süreci sekteye uğratır. Görev ahlakı sadece büyük olaylar ve kararlarda değil, bu olayların karar sürecini destekleyen kişiler ve görevleri için de geçerlidir. Büyük düşünürlere sabah kahvelerini veren garsonlar da bu düşüncelerin oluşumu ve dünya kültürüne katkısında bir o kadar etkilidir. Yan karakterler ana karakterleridir kendi maceralarının. Kendi hedefleri, performans ölçütleri ve beklenen çıktıları vardır karar ve hareketlerinin. Görev sürecinin bu elemanları göreve bağlılığı ve adanmışlığı gösterirler. Bu değer ölçütlerinin ise görevin veya savunulan görüşün boyutundan etkilenmeden en üst mertebede tutulması, her emel sahibinin nihai sorumluluğudur. Sonuç olarak ne küçük görev vardır ne de önemsiz olan. Görev öneminin fark edilip edilmemesinden bağımsız olarak her sorumluluk sahibi kişi, görevini en doğru şekilde tamamlamakla yükümlüdür. “Vazife; büyük şey yapmak değil, ne kadar küçük olursa olsun gerekeni yapmaktır.” -Alexis Carrel KAYNAKÇA -TRAPP, Mark. “Who was the true hero of the Lord of the Rings?”(06.01.2014).İNTERNET BLOGU. -http://www.reitix.com/Makaleler/Gorevler-ile-ilgili-Soylenmis-Guzel-Sozler/ID=979 GERÇEK RÜYALAR Rüyalarımız bize hayatımıza dair mesajlar veren birer kesit midir yoksa bilinçaltımızın bizler için oluşturduğu arzularımızı, korkularımızı vb. durumları yansıtan ve aynı zamanda kontrol edilebilir olan görüntüler midir? Bu iki görüş arasında çok büyük bir fark bulunuyor ve bu iki görüş, insanlar ve rüya bilimciler arasında çokça görüş ayrılıkları oluşturmaktadır. Ben ise bu iki görüşünde doğru olma ihtimalini yüksek buluyorum çünkü ikisinin de gerçekleştiğine şahit oldum. Birinci görüşle başlamak gerekirse gerçekleştiğinden emin olduğum olay, çok yakın bir arkadaşımın teyzesinin başından geçmiş. Bu kadın kendisinin ve eşinin isteği dışında hamile kalmış ve kürtaj yaptırmaya karar vermiş. Bu ikiliye destek vermek için komşuları onlarla birlikte çocuğu aldırmaya gitmeye karar vermiş ve çiftin bu zor kararında onlara destek olmuştur. Hastaneye gidecekleri günün gecesinde bu komşu korkunç bir rüya görmüş ve bu korkunç rüya sonucu çocuğu aldırmamaları gerektiğine inandığını çifte söylemiş. Bu rüyada bir olay oluyor ve apartmandaki herkes ölüyor sadece o aldırmak istedikleri çocuk hayatta kalıyor. Bunun üstüne çift kürtajdan vazgeçip çocuğu dünyaya getiriyor. Komşu yeni doğmuş bebeği görünce “işte bu rüyamda gördüğüm bebek” diyerek ağlamaya başlıyor. Çocuğun dünyaya gelmesinden birkaç ay sonra ise doksan dokuz depremi gerçekleşiyor ve o bebek hariç apartmandaki herkes hayatını kaybediyor. Bunun gibi birçok olaya günden güne şahitlik ediyoruz. İnsanlar hayatlarına rüyalarının yorumlarına bakarak şekil veriyor ve bazılarımıza bu çok anlamsız geliyor ama bunun gibi yaşanmış olayları duyduktan veya bu tip olaylara tanıklık ettikten sonra bu insanların yanlış yaptıklarını söylemek güç. İkinci görüşe göre de rüyalarımız Inception isimli filmin de konu aldığı gibi bize bilinçaltımızın sunduğu görüntülerdir ve bu görüntüler rüya gören kişinin kendisi tarafından kontrol edilebilir. Bu görüş ilk başta duyduğumuzda bizim “yok canım olur mu öyle şey” gibi tepkiler göstermemize yol açsa da bir kere bu kontrol olayını gerçekleştirdikten sonra tamamen inandığımız bir görüş haline geliyor. Bu açıdan bakınca ilk görüşe inanmakta biraz zorluk yaşayabiliriz ancak bu olay da bilimsel olarak kanıtlanmış bir gerçek. “Lucid dream” adı verilen ve filmde toplu bir şekilde yapılan rüya kontrol etme olayını bizzat kendim denedim ve başarılı olduğunu gördüm. Rüyamda nerede istersem oradaydım, istersem uçuyor, istersem en güçlü insan ben oluyordum. Hatta bilinçaltımız o kadar güçlü ki gök yüzünü saat yapıp istediğim saatte intihar ederek veya beni çok korkutacak bir olay oluşturarak uyanmamı sağlıyordum. Tıpkı filmde olduğu gibi birkaç kat derine inip kendi düşüncelerimi bile kontrol altına alabiliyordum. Daha sonra bunun gerçekten benim hayatımı kötü etkilediğini sürekli rüyada olma isteğimin artması sonucunda gerçeklikten kaçma gibi olayları yaşadığımı fark ettiğim için tamamen hayatımdan çıkardım “lucid dream’i”. Bu rüya kontrol olayı tıpkı günümüzde bir çok hipnoz yönteminde kullanıldığı gibi bilinçaltımıza alfa dalgaları göndererek onu harekete geçirmeyi temel alıyor. Günümüzde bir çeşit sanal uyuşturucu olarak geçen “lucid dream” kişinin rüyada olduğunu fark etmesi ve daha sonra da istediği her şeyi gerçekleştirebilmesi üzerine kurulu bir sistem. Hatta her uyuşturucu türü gibi “lucid dream” de aşırıya kaçılması sonucunda kullanıcıların canını alıyor. Bunun örneğini ise filmde Leonardo Di Caprio’nun canlandırdığı Cobb adlı karakterin eşi Mal’ın kendini rüyada sanıp uyanmak için kendini balkondan aşağı bırakması olarak görüyoruz. Sonuç olarak bu iki görüşün de doğruluğunu inkar etmek imkansız ve çoğu insan birinin doğru olduğunu kabul edip hayatlarını buna göre şekillendiriyor. Ben de ikisinin de doğru olduğuna inansam da rüyamı kontrol edebildikten sonra bir daha rüyalarımda anlam aramayı bıraktım. Önemli olan rüyalarımızın bize mesaj vermesi veya istediğimizi yapmamız değil bir şeye inanıp ona göre yaşamaktır. Furkan Yücel BİR GARİP DOSTTUR YALNIZLIK Az ya da çok herkese uğrarım zaman zaman. Bazıları benden nefret eder. Hiç istemez benimle vakit geçirmeyi. Elinden gelse kovar beni ancak yapamaz işte bazen. Engel olamaz içindeki bilinmeyen anlamsız isteğe. Ama benim dostlarım da vardır. Onlarla yatar, onlarla kalkarım bazen. Onlar benim varlığımı yokluk olarak görmezler öncekilerin aksine. Bir de üçüncü bir grup vardır. Onlar ise benimle olmaktan ızdırap duyan ama benim söylediklerimi dinlemekten başka çareleri olmayan ve de giderek bu durumdan zevk almaya başlayan mazoşist karakterli kimselerdir. Keder üflerim onların derinliklerine, geçmişi hatırlatırım genelde. Yüreklerinde ne kadardır yandığı bilinmez közlerini alevlendiririm onların ben. Köz hafif hafif ışıldamaya başladığında efkârdan boğulacak olsalar bile istemezler benden ayrılmayı. Çünkü ben yalnızlıklarıyım onların. Özdemir Asaf'ın tabiriyle kendisiyle gölgesi tek başına iki kişi olmuşların yegâne dostu, paylaşılamayanım. Elinden tuttuğum kişiyi uzaklara götürürüm kimsecikler onu alamasın diye benden. Kalabalıklardan olabildiğince uzağa... Çünkü kalabalıksa insan, onlarla kalır; yaklaştırmaz beni yanına. Baş başa kalınca dalından düşen çiçek tomurcukları gibi serpilirim onların önlerine. En sevdiğim oyuncağımla vururum onları: hatıralar. Güneş'in hiç doğmadığı diyarların derin kanyonlarında birer toprak tanesi gibidir hepsi. Onlar hiç görmezler güneşi. Daha doğrusu görmek istemezler tıpkı Özdemir Asaf'ın Yalnızlık Paylaşılmaz 'da dediği gibi: "Aydınlık / Karanlığa gider, / Seslenir: / Gel karanlık, / Der, / Seni aydınlatayım; / Görsünler, / Sende ışık pırıltısını. / Karanlık / Açmaz kapısını, / Bu çağrıdan ürker, / Ses vermez...". Bazılarına göğe merdiven olurum yükseltirim onları. Bazıları içinse ustura olur yırtar geçerim naif benliklerini. Hele ki aralarında bir aşk, bir ayrılık varsa vay haline benim dostumun. Bulunduğu yerden çeker alır, belirsiz diyarlarda gezdiririm onu. Yüreğindeki acıları, kederleri tek tek yeniden işlerim. Hüznün hamurunu tekrar yoğurur, gayba dair ne varsa sıyırıp atarım. Saatlerce sohbet ederiz dostumla, ben sürekli dinlerim aslında hiç söylenmeyen sözleri. Sonbahar kasveti gibi çökerim tüm umut ışıklarının üzerine dinlerken. Sararan düşen yapraklarda kaybolur çiçeklerin tomurcukları. Kapatırım kapılarını ümide. Birbirine sarılmış sevgililer gibi öylece durur, derin duygular yaşarken sohbetimize devam ederiz. Belli belirsiz gelgitler koparamaz birlikteliğimizi bu kadar ileri gittiysek. "Her şeyi süpürebilirsin; sonbaharı süpüremezsin." der Özdemir Asaf. Geçmiş, gelecek, aşk, para, nefret derken bir de bakmışız almış başını gitmiş sınır tanımayan birlikteliğimiz. Anılarıyla şimdi arasında uzanan gergin bir ip misali... 'Bu kadar yeter artık, git!' der gölgesi bana. Hüzün, efkâr, acı fazla gelir. Kendisi 'Dur! Biraz daha kal yanımda, daha başka anılar da var sana anlatacağım' diyerek istemez ayrılmamı, yalnızlıktan bile ayrılıp meçhulde yol almayı. Lâkin artık yapması gerekeni bilir dostum. Ne zaman ki ardını noktalar, işte o zaman çanlar ayrılık için çalar. Geldi çattı ayrılık artık. Bilinmez bir daha beraber olur muyuz, yine dostumu alıp uzaklara götürebilir miyim. O, yine başardı karanlık diyarlardan aydınlığa ulaşmayı, yalnızlıktan, benden kurtulmayı. Ya ben? Ben nasıl kendimden kurtulup da kalabalıklara karışıp bir bütünün parçası olacağım? Mümkün mü ki bu? "Yalnızlığın gidecek bir yeri yoktur; / Boyuna kapısına döner, açan olmaz." dediğine göre Yalnızlık Paylaşılmaz' daki bir şiirinde usta şair Özdemir Asaf, ne yazık ki ilelebet kendimleyim çaresizce. Başkalarıyla olan birlikteliklerim kendimi avutmaca aslında. Halil Cibran'ın dediği gibi: "İçimdeki yaşamın sesi, senin içindeki yaşamın kulağına ulaşamaz. Yine de kendimizi yalnız hissetmemek için konuşalım". Özümde hep baş başayım gölgemdeki benle. Burak MANDIRA Irmak Başak ÖZGÜL Asaletin Başkenti Londra Yurt dışına gitmek, özellikle de İngilizce eğitiminin yoğunlaştığı yıllarda her gencin ilgisini çeken bir konu oluyor. Benim maceram da böyle başladı ve “Bekle beni Londra!” çığlıkları içinde, gençlere özel kamplar düzenleyen bir firmanın Londra’da bir aylık dil okulu programına dâhil oldum. Sabahları derse girip öğleden sonraları merkezde gezecektik, daha ne olsundu ki zaten? “Mutlaka gidilmesi gereken yerler” şeklinde listeler barındıran bir gezi yazısından çok, bu yerlerde kafamdan geçenleri anlatarak ilerlemek istiyorum. Zira günümüz teknolojisi sayesinde bahsettiğim listelere ulaşmak için bana ihtiyacınız olmadığı aşikâr. Şehre indiğimizde fazlasıyla zayıf coğrafya bilgim sağ olsun, Temmuz ayının ortasında olmamıza rağmen hiç beklemediğim bir hava karşıladı beni. Hani ara ara içimizde bir sıkıntı olur da tarif edemeyiz ya, hava da tam öyleydi işte. Dokunsan ağlayacakmış gibi… Fakat ne o derdini anlatabiliyordu ne de ben anlayabiliyordum; değişik bir meteoroloji furyasında kalacağımız okula doğru ilerliyorduk. Yolculuk sonunda bildiğimiz “okul” kavramının çok daha üstünde, kocaman ormanın ortasına serpilmiş bir tarih kokusunun içine düştüğümü görünce biraz afalladım açıkçası. Bildiğim kadarıyla Frensham Heigh ts School Londra’nın merkezine uzak, refah seviyesi çok da yüksek olmayan bir semtin sıradan bir lisesine gidiyorduk çünkü. Uzak olduğuna şüphe yoktu fakat bu nasıl sıradanlıktı yahu? Memleketine oldukça bağlı biri olduğumdan, okulun yapısı dışında da her gördüğüm şeyi “Aa bizim oralarda bu böyle değil ki.” diye yorumlamaya hızla adapte oldum tabii. Tam bu kıyaslamalarla bir ay nasıl geçecek derken, kırmızı dikdörtgen bir kutu çarptı gözüme: Telefon kulübesi. Bu şeyi daha önce elbette görmüştüm televizyonda fakat ne bileyim, okulun ortasında kendisiyle karşılaşmak bir anda içimi ısıtmıştı. Zaten kırmızının çok başka bir yeri vardır bende, kimi zaman şehveti kimi zaman sıcaklığı temsil eder. Bu sıcaklık bir anda sevdirmişti şehri, tüm yabancılığımı unutmuş gibi merkezi görmek için can atar duruma gelmiştim. Nitekim şehrin en popüler yerlerinden biri olan Oxford Street’e indiğim gün, ilk işim birkaç mağazaya girip insanlarla sohbet etmek oldu. Çalışanların kibarlığı fazla gibiydi ama işlerine olan saygılarındandır, diye çok da gözüme batmamıştı. Sonrasında kırmızı kulübelerin birden fazlayken ne kadar şirin göründüklerini düşünerek yürüdüğüm caddede, bir beyefendi çantama hafifçe dokununca kendime geldim. “Hafifçe dokunmak” olarak adlandırdığım durum, ülkemizde olsa dönüp bakma gereği bile duymayacağımız kadar sıradan bir şeydi fakat bahsettiğim beyefendi benden en az 20-25 yaş büyük olmasına rağmen defalarca özür dileyip yalvarır duruma gelince yapboz parçalarını birleştirmeye başladım. Bu olaydan birkaç gün sonra bir kadının, yine benzer bir caddede yürürken bozuk parasını düşürdüğünü görünce eğilip kendisine uzattım. Bu sıradan bir teşekkürle yaklaşık 10 saniye sürmesi gereken bir an olmasına rağmen, yaklaşık 10 dakika tam anlayamadığım fakat içerisinde yüzlerce “Thank you” barındıran cümleler dinledim kadından. Tanrım! Ya buradakiler yalvarmayı seviyordu ya da ben özür ve teşekkür kavramlarını çok yanlış biliyordum, bilmiyorum. O an bildiğim tek bir şey vardı: İnsanları havası gibi değildi bu kentin, sıcacıklardı. Ne yaş önemliydi ne baş, insana saygıları insan olduklarındandı. Ne kadar da asil bir durumdu bu… Halkın mucizevi kibarlığına zamanla alışmış, ben de onlardan biri gibi davranmaya başlamıştım. Dersim bittiği an merkeze inip listemdeki ünlü yerlere gidiyor ve her biriyle kapsamlı bir öz çekim arşivi hazırlıyordum. Gün geliyor tiyatroda oyunu tam anlamasam da, salondaki insanların nefes alırken bile oyuncuların dikkatini dağıtmamak adına nasıl çekindiğini gözlemliyor; gün geliyor “Metroya alkollü binip binilmediğinin kontrol edilmesi” gibi hiç karşılaşmadığım kurallarla hayrete düşüyordum. O zamanlar saraylarının 600 civarı oda içermesi de beni çok şaşırtmıştı ama şimdi bizde dahası olduğundan bu konuya değinme gereği duymuyorum(!) Saraydan başka ortak noktamız ne yazık ki çok az. Örneğin “Her Şey 1 Lira” mağazaları var ama orada da 1 liralık ürün satılmıyor. Bunlardan bir tanesinde denk geldiğim Türk satıcı, İngiliz gibi davranmalarının zorunlu olduğunu söylemişti. Neden diye sorup canını sıkmak istemediğimden, anlayışlı bir tavırla acı bir tebessüm bıraktım kendisine. İngilizlere de kızamadım, bizimkilere de. Çünkü farklıydık, çok başka yetişmiştik ama ne olursa olsun orada onların kuralları geçerliydi. Yine de bizimkilerin hali kötü değil, alışkın olmadıkları kibarlıkla öyle ya da böyle ekmeklerini kazanabilir durumdalar anlayacağınız. Lakin insanın her defasında içi yanarak karşılaştığı dilenciler orada da var mesela. Ülkemizdekilere kıyasla renkleri, dilleri farklı; kalpleri, kaderleri aynı olan insanlar orada da üşüyor maalesef ama onlara bile büyük saygı var şehirde. Ben de kendileriyle karşılaştığımda önce buz kesiliyor, yardımcı olduktan sonra isyan ettiğim her şeyi geri alıp halime şükrederek yoluma devam ediyorum. Londra sokakları her gün biraz daha öğretiyor bana insan olmayı… İşte bundan üç yıl önce “Artık şu İngilizceyi öğreneyim.” düşüncesiyle gittiğim fakat bir ayın sonunda, o kasvetli havasına rağmen bana sımsıcak şeyler katan bir geziyi, böyle daha sayamadığım birçok deneyimle bitirmiş oldum. İngilizce konusunda hâkimiyetimin çok üst bir seviyeye geldiğini söyleyemem tabii çünkü dil dediğiniz öyle kapsamlı bir iş ki halâ Türkçede bile bilmediğim onlarca kelimeyle tanıştıkça, bir aylık sürenin çok da bir işlevi olmadığını görüyorum. Fakat sizin yolunuz hangi amaçla düşecek olursa olsun, Londra’nın iyi ve kötüyü başarıyla harmanlayan düzenini iliklerinize kadar hissetmeden dönmeyin derim. Benim bu satırlara yansıtabildiklerim, orada tadacağınız birbirinden farklı onlarca duygunun yalnızca küçük bir parçası… Mehmet Selim Özcan Ben Kimim? Gü(cid:374)ler geçtikçe değişiyoru(cid:373). Gü(cid:374)ler geçtikçe uzaklaşıyoru(cid:373) ke(cid:374)di(cid:373)de(cid:374), ki(cid:373)liği(cid:373)de(cid:374). Be(cid:374)i (cid:271)e(cid:374) yapa(cid:374) şeylere sırtı(cid:373)ı dö(cid:374)(cid:373)üş duru(cid:373)dayı(cid:373). Bu değişi(cid:373)i durdur(cid:373)ak içi(cid:374) herha(cid:374)gi (cid:271)ir ça(cid:271)a sarf et(cid:373)iyoru(cid:373). Belki de ede(cid:373)iyoru(cid:373), (cid:271)il(cid:373)iyoru(cid:373). Tek (cid:271)ildiği(cid:373), şu a(cid:374)ki hali(cid:373)de(cid:374) (cid:373)e(cid:373)(cid:374)u(cid:374) değili(cid:373). Tek (cid:271)ildiği(cid:373); geç(cid:373)işteki ke(cid:374)di(cid:373)e, karakteri(cid:373)e dö(cid:374)e(cid:271)il(cid:373)ek içi(cid:374) her şeyi yapa(cid:271)iliri(cid:373). Ke(cid:374)di(cid:373)de(cid:374) kaçtığı(cid:373) gü(cid:374)leri(cid:374) birinde izledim Parçala(cid:374)(cid:373)ış fil(cid:373)i(cid:374)i. 24 farklı karakteri içi(cid:374)de (cid:271)arı(cid:374)dıra(cid:374) (cid:271)ir ada(cid:373)ı(cid:374) hikayesi(cid:374)i a(cid:374)lata(cid:374) (cid:271)u fil(cid:373), uzu(cid:374) süredir farkı(cid:374)da olup arada ke(cid:374)di ke(cid:374)di(cid:373)e düşü(cid:374)düğü(cid:373) şu ko(cid:374)uyu ada(cid:373) akıllı oturup keli(cid:373)elere dök(cid:373)e(cid:373)i sağladı: Be(cid:374) farklılaşıyoru(cid:373). Belki fil(cid:373)deki gi(cid:271)i hastalık dere(cid:272)esi(cid:374)de kişilik (cid:271)ölü(cid:374)(cid:373)esi(cid:374)e sahip değili(cid:373). A(cid:373)a farklı duru(cid:373)larda farklı (cid:271)ir (cid:862)(cid:271)e(cid:374)(cid:863) olduğu(cid:373)u(cid:374) farkı(cid:374)dayı(cid:373). Orta(cid:373)a ayak uydur(cid:373)ak, adapte ol(cid:373)aya çalış(cid:373)ak gi(cid:271)i keli(cid:373)e oyu(cid:374)larıyla (cid:373)asu(cid:373)laştırıla(cid:271)ile(cid:272)eği(cid:374)i düşü(cid:374)üyordu(cid:373) (cid:271)u değişi(cid:373)i(cid:374). Fakat şi(cid:373)di a(cid:374)lıyoru(cid:373) ki geri dö(cid:374)ül(cid:373)esi zor ola(cid:374) (cid:271)ir farklılaş(cid:373)a yolu(cid:374)dayı(cid:373). Adapte ol(cid:373)ak değil (cid:271)e(cid:374)i(cid:373)kisi. Ke(cid:374)di(cid:373)i adeta (cid:271)aşta(cid:374) şekille(cid:374)dir(cid:373)eye (cid:271)aşladı(cid:373). Saç(cid:373)a sapa(cid:374), gereksiz ve öze(cid:374)tilik dolu (cid:271)ir şekil oldu (cid:271)u. Her şeyde(cid:374) ö(cid:374)(cid:272)e sahte (cid:271)ir karaktere sahip oldum. İ(cid:374)a(cid:374)dığı(cid:373) herha(cid:374)gi (cid:271)ir düşü(cid:374)(cid:272)e ve değerle alakası ol(cid:373)aya(cid:374) yapay (cid:271)ir Parçala(cid:374)(cid:373)ış ki(cid:373)lik oluşturdu(cid:373) ke(cid:374)di(cid:373)e. İ(cid:374)sa(cid:374)ları(cid:374) asıl (cid:862)(cid:271)e(cid:374)(cid:863)le değil, oluşturduğum sahte (cid:862)(cid:271)e(cid:374)(cid:863)le iletişi(cid:373)e geç(cid:373)esi(cid:374)i sağladı(cid:373). Mesela geçe(cid:374) hafta ke(cid:374)di(cid:374)i ta(cid:374)ıya(cid:374) i(cid:374)sa(cid:374)larda(cid:374) (cid:271)ahsettiği(cid:373) (cid:271)ir yazı yazdı(cid:373). O kadar ya(cid:374)lış gel(cid:373)işti ki öyle (cid:271)ir yazı kale(cid:373)e al(cid:373)ak… İ(cid:374)sa(cid:374)lara ke(cid:374)di(cid:373)i (cid:271)aşka (cid:271)iri olarak ta(cid:374)ıta(cid:374) (cid:271)e(cid:374), ke(cid:374)di(cid:374)i ta(cid:374)ı(cid:373)a(cid:374)ı(cid:374) ö(cid:374)e(cid:373)i(cid:374)de(cid:374) (cid:271)ahsediyordu(cid:373). Yapay ki(cid:373)liği(cid:373)de(cid:374) dökülen samimiyetsiz cümlelerdi bunlar. Sahte (cid:271)e(cid:374)liği(cid:373)le yi(cid:374)e iş (cid:271)aşı(cid:374)daydı(cid:373). Ve yi(cid:374)e (cid:271)u (cid:271)e(cid:374)likte(cid:374) azı(cid:272)ık (cid:271)ile haz et(cid:373)iyordu(cid:373). Herha(cid:374)gi (cid:271)ir i(cid:374)sa(cid:374)a (cid:271)u yapaylıkta(cid:374), sahtelikte(cid:374) (cid:271)ahsetse(cid:373) akılları(cid:374)a gele(cid:272)ek ola(cid:374) ilk şey ke(cid:374)di(cid:373)de(cid:374) uta(cid:374)dığı(cid:373) düşü(cid:374)(cid:272)esi olurdu (cid:271)üyük ihti(cid:373)alle. Be(cid:374)i(cid:373) de aklı(cid:373)a gelir za(cid:373)a(cid:374) za(cid:373)a(cid:374) (cid:271)öyle bir düşü(cid:374)(cid:272)e. Her defası(cid:374)da vardığı(cid:373) so(cid:374)uç ise farklılaş(cid:373)a(cid:373)ı(cid:374) uta(cid:374)çla (cid:271)ir alakası ol(cid:373)adığıdır. Çünkü (cid:271)e(cid:374); (cid:271)aşta(cid:374) şekille(cid:374)(cid:373)e süre(cid:272)i(cid:373)e dahil ol(cid:373)adı(cid:373), ola(cid:373)adı(cid:373). Tek yapa(cid:271)ildiği(cid:373); iste(cid:373)ediği(cid:373) (cid:271)ir yolda, durdurul(cid:373)az ve yö(cid:374)le(cid:374)dirile(cid:373)ez (cid:271)ir süratle hareket ettiği(cid:373)i(cid:374) farkı(cid:374)da ol(cid:373)aktı. Kendimden uta(cid:374)saydı(cid:373) eğer (cid:271)u süre(cid:272)i(cid:374) her aşa(cid:373)ası(cid:374)daki (cid:271)ir so(cid:374)raki adı(cid:373)a (cid:271)üyük (cid:271)ir titizlikle karar verirdi(cid:373). A(cid:373)a (cid:373)e(cid:373)(cid:374)u(cid:374) değilse(cid:373) şu a(cid:374)ki hali(cid:373)de(cid:374) ve geç(cid:373)işteki (cid:862)(cid:271)e(cid:374)(cid:863)e dö(cid:374)(cid:373)eyi her şeyde(cid:374) çok istiyorsam de(cid:373)ek ki içi(cid:374)de (cid:271)ulu(cid:374)duğu(cid:373) duru(cid:373)u(cid:374) se(cid:271)e(cid:271)i uta(cid:374)ç değil. Peki neden? Ben neden böyle oldum? Aslı(cid:374)da ta(cid:373) olarak doğruluğu(cid:374)da(cid:374) e(cid:373)i(cid:374) değili(cid:373) aklı(cid:373)a gelen sebeplerin. Ya(cid:374)i sa(cid:374)ki hatırla(cid:373)ıyor gi(cid:271)iyi(cid:373) ola(cid:374) (cid:271)ite(cid:374)i. Çü(cid:374)kü ö(cid:374)(cid:272)eleri her şeyi ko(cid:374)trolü(cid:373)de sa(cid:374)ırdı(cid:373). Be(cid:374)i etkileye(cid:272)ek herha(cid:374)gi (cid:271)ir olayı(cid:374) (cid:271)e(cid:374)i(cid:373) iz(cid:374)i(cid:373) ol(cid:373)ada(cid:374) gerçekleşe(cid:271)ile(cid:272)eği(cid:374)i düşü(cid:374)(cid:373)üyordu(cid:373). A(cid:373)a iro(cid:374)ik (cid:271)ir şekilde (cid:271)e(cid:374)i etkileye(cid:374) belki de en olumsuz olayı ke(cid:374)di(cid:373) (cid:271)aşlattı(cid:373). Eski (cid:271)e(cid:374)liği(cid:373)i çöpe atıp yeri(cid:374)e yap(cid:373)a(cid:272)ık (cid:271)ir (cid:862)(cid:271)e(cid:374)(cid:863) koy(cid:373)ayı ter(cid:272)ih etti(cid:373). Özendim belki de bilmiyorum. Yetemedim herhalde ke(cid:374)di(cid:373)e. Başka (cid:271)ir özellik kaza(cid:374)(cid:373)ak, olduğu(cid:373) (cid:271)u i(cid:374)sa(cid:374)a farklı nitelikler eklemek istedim. Kişiliği(cid:373)i kay(cid:271)et(cid:373)ek değil ta(cid:373) tersi(cid:374)e geliştir(cid:373)ek istedi(cid:373). Ve sonuç olarak hayatı(cid:373)ı(cid:374) (cid:271)elki de e(cid:374) (cid:271)üyük hatası(cid:374)ı yaptı(cid:373). Ben kimim? Korkuyorum bu soruya cevap vermekten. Çünkü seçeneklerin herhangi birisini ke(cid:374)di(cid:373)e yakıştıra(cid:373)ıyoru(cid:373). Ben, ke(cid:374)di (cid:271)e(cid:374)liği(cid:374)i terk edecek kadar korkak ve özenti biri miyim? Ben, i(cid:374)sa(cid:374)ları ka(cid:374)dıra(cid:374) (cid:271)ir sahtekar (cid:373)ıyı(cid:373)? Ben; ya(cid:374)lışı doğruya, yapayı aslı(cid:374)a ter(cid:272)ih ede(cid:272)ek kadar kör ve akılsız (cid:271)iri (cid:373)iyi(cid:373)? Ben, sırf ko(cid:374)u (cid:271)ula(cid:373)adı(cid:373) diye daha dü(cid:374) izlediği(cid:373) fil(cid:373)i ödev yazısı yapıp; kendimi (cid:271)oşu (cid:271)oşu(cid:374)a yerde(cid:374) yere vura(cid:374) sırada(cid:374) (cid:271)ir öğre(cid:374)(cid:272)i (cid:373)iyi(cid:373)? Ya da ben; içten içe, yazdıkları(cid:373)da doğruluk payı olduğu(cid:374)u(cid:374) farkı(cid:374)da olan ama kendi(cid:373)i ka(cid:374)dır(cid:373)aya çalışa(cid:374) (cid:271)iri (cid:373)iyi(cid:373)? Ben kim miyim? Ben, Parçala(cid:374)(cid:373)ış’ı(cid:373). Ecem YILDIZ Korku Korku nedir? Bize zarar veren şeylerin yarattığı his korku mudur ya da tehlike anında hissettiğimiz korku mudur? Korku bilinmezlik, belirsizliktir aslında. Biz tehlikeden değil, tehlikenin ardından gelecek şeylerin ne olduğunu bilmediğimiz için korkarız. Küçükken yemek yemek istemediğimizde komşu teyzenin iğnesiyle korkuttular bizi. İstemediğimiz şeyleri yapmaya zorlandık bu korku hissiyle. İstediğimiz şeylere ulaşamadık çünkü her korku önümüzde engel oldu bir bir. Bugünlere geldiğimizde de korkak bir çocuk gibi davranır olduk. Bugün sokakta küçük bir çocuk gördüm bir yaşında var ya da yok. Daha yeni öğrenmiş yürümeyi. Annesi endişeli ama gururlu bir şekilde arkasından ilerliyor düşmemesi için. Bir anda kedi çıkıyor karşısına şaşırıyor küçük çocuk ve annesine işaret ediyor gülerek. Annesi de kediyi yanlarına çağırıyor sevmek için ama kedi adım attığı anda ağlamaya başlıyor ve annesinin arkasına saklanıyor küçük çocuk belli ki kedinin bu hamlesinden korkuyor. Bu küçük çocuğun kedilerle ilk kez karşılaştığı belli oluyor ve ilk kez gördüğü bir şeyden korkuyor kendi içinde. Kedinin ne olduğunu ve neler yapabileceğini bilmiyor çünkü. Bizim korkularımız da bu çocuğunkiler gibi aslında. Sonucunun ne olduğunu bilmediğimiz şeylerden korkuyoruz ve yüzleşmiyoruz onlarla. Kendimizi bu şekilde sağlama alıyoruz. Ben de küçükken karanlıktan korkardım ve her korktuğumda ablamın yanına koşar onunla birlikte uyurdum. Yatağımın altında canavarlar vardı, kapının arkasına gizlenmiş gözler vardı hayalimde uydurduğum ama orada gerçekten ne olduğunu da bilmezdim. Bilmediğim için bir benliğe dönüştürürdüm korkumu. Geceleri ışıklar açık olmadan asla uyuyamazdım. Korkum devam etti, babam odanın tavanına led ışıklı yıldızları takana kadar. Sonra fark ettim ki aslında korkulacak bir şey yokmuş. Geceleri ay ışığı bile aydınlatmaya yetermiş bütün korkularımın toplandığı o küçük odayı. Belki de küçüklüğümüzden beri korkularımızın üzerine gitmememiz gerektiği öğretildi bize. Sadece küçük korkuların değil, daha büyüklerinin. Başka bir deyişle, başka insanların huzurunu kaçıran korkularımızın üzerine gidemez olduk. Korkularımızdan korkanlar olduğu için bu hallere düştük ve biz de korkularımızdan korkar duruma geldik. Duvarlar ördük en güvenli yerlere korkuların bize ulaşamaması için. Peki, bunları niye yaptık? Başkalarının huzuru kaçmasın, bizimle uğraşmasınlar diye. Belki de bu korkuları önümüze çıkarıp bambaşka yerlere gelmemizi engellediler. Bugün insanlar sokağa çıkmaya korkarken, bombalar yüzünden, bu korkuyu yaratanlar gününü gün etti, cirit attı o sokaklarda. Küçük çocuklar sokaklarda oynayamaz oldu artık çünkü aileleri kaybetmekten korktu onları. Küçücük çocuklarının alevlerin içinde yanmasından, hayallerinin peşinden gidememesinden korktular. Korkuttular hepimizi ama daha çok gelecek hakkındaki belirsizlik korkuttu bizi. Zaten, belirsizlik insanın en büyük düşmanı, korkunun da sağ kolu olur. Yaşar Kemal’in Tek kanatlı kuş romanındaki Remzi Bey ve Melek Hanım gibi olduk. Remzi Bey’in atandığı kasabaya çıkan dedikodulardan dolayı korkan birçok kişi giremedi. Kasabanın girişinde beklediler ama bir türlü giremediler kasabanın içine. Korkularıyla yüzleşmekten korktular. Biz de böyle birçok fırsatı korkularımız yüzünden kaçırıyoruz. Onların girmekten korktuğu kasaba bizim geleceğimiz, kasabanın kötü bir yer olduğuna dair çıkan dedikodular ise bizim önümüze korkularımızla yüzleşmeyelim diye serdikleri yalanlar oldu. Kasabada ne olduğu belirsiz bizim geleceğimiz de belirsiz. Bu bilinmezlik, kalbimizin en derinindeki o korkuları gün yüzüne çıkarır. Küçükken canavarlardan korktuk, gençken geleceğimizden korktuk, yaşlanınca ölümden korktuk ama en son çocuklarımıza iyi bir gelecek verememekten koktuk. Aslında biz belirsizlikten korktuk. Belirsizliğe dur diyememekten korktuk. Artık inşa ettiğimiz tüm duvarları yıkıp korkularımızla yüzleşme vaktinin geldiğine inanıyorum. Yoksa korktuğumuz başımıza gelecek ve iyi bir dünya bırakamayacağız geride. Korkarak yol kat edemeyiz. Çocuklara en güzel günleri bırakabilmek için korkup bir köşeye saklanmak yeterli olmaz, savaşmak gerekir bizi bu hale düşürenlerle, bizi korkutanlarla. Bütün korkularımızdan kurtulmalıyız kimin ne düşündüğünü önemsemeden. RUHLA ÇATIŞMADövüş Kulübü’ne Hoşgeldiniz…Modern(!) hayatın boğazınıza geçirdiği pençelerden kurtulun ve kulübe katılın. Sahip olduklarımızın birer kölesi olduğumuz; sorgulamadan, düşünmeden sadece başkalarının amaçları uğruna yaşayan insanlar haline geldiğimiz gibi gerçekleri duymaya cesaretiniz varsa filmi izlemek için yerlerinizi alabilirsiniz.Fight Club, gerçekleri insanın yüzüne adeta bir tokatmışçasına çarpıyor. Filmdeki karanlık, boğucu atmosfer ve Anlatıcı’nın saf çaresizlikten oluşmuş kişiliği izleyiciyi hemen etkisi altına alıyor ve izleyiciye kendi hayatını sorgulatmaya başlıyor. Başlarda her şey uykusuzluk hastalığına çare arayan bir insanı anlatıyormuş gibi gelse de asıl sorunun yaşanılan hayat ve uykusuzluğun bunun yansıması olduğu ilerleyen sahnelerde anlaşılıyor. Anlatıcı, sevmediği bir işte sevmediği bir insanın emri altında çalışan, uykusuzluk sorunuyla cebelleşen ve özgür olmanın yolunu bir türlü bulamayan tipik bir modern çağ insanı. Kısacası her günümüz insanı gibi Anlatıcı’nın da etrafı görünmez ve aşılmaz duvarlarla çevrili. Sahip olduğu kişilik o kadar aciz ki, onun için bu duvarları aşmanın tek bir yolu var: yeni bir kişilik yaratmak. Zayıf karakterinin aksine zihninde yarattığı yenikarakter, yapmaya cesaret edemeyeceği her şeyi yapabilecek ve elinden tutup kendisini de yüreklendirebilecek bir kudrete sahip. Zihninde ortaya çıkarttığı bu karakter -Tyler Durden- hem kendisinin hem de izleyicinin bütün doğru bildiklerini yok ediyor ve farkında olmadığımız gerçekleri tek tek gözler önüne seriyor. Önceleri uykusuzluğun çaresini ağlamakta bulan Anlatıcı, Tyler sayesinde yeni bir dünyaya adım atıyor. Onun için yaşam artık omuzlarına yüklenen görevleri yerine getirmesi için alınması gereken bir yol değil. Gözlerini daha özgür bir dünyaya açtığında aslında her şeyi yapabilecek bir kudrete sahip olduğunun farkına varıyor. Dövüşüyor, tüm günün içinde biriktirdiklerini geceleri Fight Club’da kusuyor, artık patronunun karşısında dimdik durabiliyor, hayatını işinin dışına da taşıyabiliyor. Anlatıcı tüm bu yeni keşfettiklerinin büyüsü altında hayatını değiştirirken Tyler Durden da seyirciye uzun ve sancılı bir sorgulama sürecinin kapılarını açıyor. Parmakların uçlarında oynatılan kuklalardan farksız olduğumuzu ve bizleri dibe çeken bir bataklıkta umutsuzca çırpındığımızı herhalde Tyler Durden’dan başka kimse daha iyi anlatamazdı. İhtiyacımız olmayan şeylere sahip olmak için nefret ettiğimiz işlerde çalıştığımızı, özgür olmak için yapılması gereken tek şeyin de sahip olduklarımızdan vazgeçmek olduğunu insanın zihnine ilmek ilmek işliyor. Daha iyiye ve daha yeniye bitmek bilmeyen bir arzuyla ulaşmaya çalışırken gösterdiğimiz hırsın bizleri canlı canlı kemirdiğini, aldığımız her nefesi bizlerden çaldığını göremiyor insan. Bizler, bitmek bilmeyen bir tüketim yarışının içindeykenyeni dünya düzenin bizleri bir karadelik gibi içine çektiğini ve etrafında köle gibi pervane ettiğini kavrayamıyoruz. Tüm bunların ışığı altında insan savaşın dünyayakarşı verilmesi gerektiği sonucuna ulaşabilir. Ancak Tyler’ın da dediği gibi durum hiç de öyle değil: “Tarihin ortanca evlatlarıyız biz. Ne bir amacımız ne de bir yurdumuz var. Büyük savaş yok büyük buhran yok. Bizim savaşımız kendi David Fincher. Fight Club. 1999. Twentieth Century Fox. Film.ruhlarımızla. Büyük buhranımız ise hayatlarımız.”(Fincher). Yeni dünya insanının özgür kalması için gereken tek şey ruhunu zincirlemesi. Tüketim çılgınlığıyla beslenen arzularımızı, hırslarımızı, ruhumuzu yola getirmenin; dış dünyanın zihinlerimize, düşüncelerimize vurduğu kilitten kurtulmanın tek yolu bu. Film boyunca dış dünyayla çatışan, içindeki öfkeyi kavgayla dışarı vuran, yaşamın getirdiği tüm dayatmalara karşı umutsuzca mücadele veren Anlatıcı da sonunda bu gerçeğe gözlerini açıyor ve ruhuyla bir çatışmaya giriyor. Dünya düzenini değiştirmenin bir yararı yok. Tek yol ruhu ve zihni yola getirmek. İnsan ancak bu şekilde kuklacılara karşı bir zafer kazanabilir.Film bittiğinde insanın zihninde birçok soru işareti bırakıyor. Ancak bu soru işaretleri filmle ilgili değil, onun gözler önüne serdiği gerçeklerle ilgili. İnsanın yaşam amacı ne? Aldığımız her nefes gerçekte kime adanmış? Kendimiz için mi yaşıyoruz? Attığımız adımlar, aldığımız kararlar kontrolümüz altında mı yoksa bir elin ucunda asılı bir şekilde sallanıyor muyuz? Cevapları bulmak zor ancak onları aramak için gereken cesareti bulmak daha da zor.Merve YILMAZKAYNAKÇA:Fincher, David. Fight Club. 1999. Twentieth Century Fox. Film. David Fincher. Fight Club. 1999. Twentieth Century Fox. Film.SONSUZ DURAKLAR Belki de hepimiz Oz büyücüsünün hikâyesini biliyoruz. Fakat asıl bilmediğimiz şey, bu hikâye vasıtasıyla aralayabileceğimiz kapılar. Kendi potansiyelimize ulaşabilme yoluna açılan kapılar.Kendi ruhlarımıza yapılan bu içsel yolculukların asıl ilginç tarafı ise,belki de daha önce hiç duymadığımız yeni notaları,renkleri,tatları hissedebilmek.Sizlerle de bu yazımda Adam Fawer’ın bu modern Oz hikâyesini okuduktan sonra,hem de daha önce üstüne uzun uzun düşündüğüm fikirlerimin nasıl bu hikâye sayesinde somutlaştığını paylaşmak istiyorum. Dorothy,teyzesi tarafından dövülen, bir tek arkadaşı dışında tamamen bu yaratımda yapayalnız olan bir kız.Ve hiç beklemediği bir günde,beklemediği bir anda,bu destansı yolculuğa adım atıyor. Aslında düşünürsek, her birimizin hayatında bir kırılma noktası olduğunu görebiliriz. Bize yollara düşmemiz için bir sebep sunan o küçük anlar. Ve işin enteresan tarafı da neredeyse sekiz milyar nüfusu olan dünyamızda, her birimizin bambaşka hikâyeleri olması. Sanki koca bir varlık adına pi sayısını çözmeye atanmış işçiler gibiyiz.Düşünsenize her birimiz farklı bir olasılığı test ediyoruz.Sınırsız farklı seçeneği olan bir yolda,her birimiz farklı bir seçim yapıyoruz.Her birimiz,labirentin girilmedik kısımlarına ayna,ışık tutuyoruz bir nevi.Ve bana kalırsa da tarihteki en tanınmış insanlar,bu büyük varlığın yansımaları.Çünkü onlar önüne çıkan sonları,asla kabul etmeyip,labirentin üstünden bile tırmanmayı ama sonuca varmaya çalışmayı seçenler oluyor.Neden önümüze çıkan engelleri severek atlayamadığımızı düşünüyorum.Her biri hikâyenin bir parçasıyken,neden bunlardan keyif almayı seçmiyoruz ki?Bir filmde hapis düşmüş birinin,orada çektiği işkencelere rağmen kurtulup bir şeyleri başardığını keyifle izleyebilirken,neden aynısını kendi hayatlarımıza uyarlayamıyoruz… Bu yaratımda her birimizin uğradığı duraklar vardır. Yolculuğumuzda her bir durak bizde derin izler bırakır ve yavaş yavaş bizi asıl olduğumuz kişiye dönüştürürken, bu esnada o duraklarda tanıştığımız yoldaşlarımız olur. Aynı yöne gitmek istediğimizi düşündüğümüz insanlar. Fakat bu yararımda da her şeyin mümkün olması gibi bu yoldaşlar da bir zaman sonra farklı bir patikaya sapabilir. Hiç beklemediğiniz bir anda sizi arabadan aşağı atabilir ya da sonsuza kadar sizle gelmeye devam edebilirler. Her ne yaparlarsa yapsınlar, bizi olmamız gereken kişiye dönüştürürler aslında. Bu açıdan baktığımızda da arabadan atılabilmek bile zevkli ve enteresan olabiliyor. Dorothy’nin hikâyesine bakarsak, bu yolculukta onla beraber olmaya başlayan yoldaşlarını görebiliriz. Uğradığı durakları ve onların bu aslında acınası halde olan kızı nasıl değiştirebildiklerini görebiliriz. Ve en sonunda da vardığı sonuç ne olursa olsun,en azından bir şeyleri yaşadığını bilebiliriz.Kendine özgün koleksiyonuna bir şeylerin eklendiğini,bu yaratımdan da eli boş dönmeyeceğini görürüz.Hayatta her şey mümkünken,sonsuz olasılıklar altında nefes almadan yüzebilirken,tüm bu olaylardan korkmak çok saçma.Sanki uçmaktan korkan bir kuş gibi kıvranmamız,bize bazı şeylerin değişmesi gerektiğini göstermeli aslında.Hangimiz filme gitmeyi sevmedik ki?Hangimiz filmin başrolü olmayı istemedik?Fakat asıl kaçırdığımız nokta da hep bize bir nefes uzakta olması çok saçma.Biz,kendi hayatlarımızın ne olursa olsun başrolüyüz ve bu gözlerden başka birisi de bakamazken hâlâ kendimizi yolda olmadığımıza inandıramayız.Bana bu adil gelmiyor.Tabii ki bu yolculuklarda tek başına hareket etmemiz biraz olanaksız çünkü bazen gerçekten yoğun bir biçimde bizi arkadan çekebilen güçler oluyor.İşte bu esnada da yanımızda olan kişilere tam anlamıyla bağlanmayı göze almalıyız.Bir zaman sonra arkadan bıçaklanmak bile hikâyenizde bir yer edindiğini görüyor ve mutlu olabiliyorsunuz.Bu açıdan baya enteresan aslında.Ama anı yaşayabilmek anca böyle mümkün olabiliyor. Geçmişin ve geleceğin sadece illüzyondan ibaret olduğu bu yaratımda, tek şu anda olan, bizimle olan varlıktır şu an. Geçmiş bizi çoktan arkasında bırakmış, gelecekte kendini bizlere hiçbir zaman tam anlamıyla göstermemeyi seçmiştir. Bu esnada da her zamanki gibi seçim bizimdir. Ya şu anı yaşamak, yolculuğun her anından keyif alarak, bunu koleksiyonumuzun bir parçası haline getirmek, ya da zaman illüzyonlarında silinmeyi bekleyip durmak. Onur Şimşek Kaynakça: Fawer,A.(2016).Oz.İstanbul:April yayıncılık. Bir Balo ve Evrendeki Diğer Her Şey Gaston La Touche isimli Fransız ressamın tablosunu ilk kez modern çağın müthiş aygıtı akıllı telefonumdan, yine modern çağın bir başka mucizesi olan bir fotoğraf uygulamasında görmüştüm.Hızlı hızlı akıp giden ekranda, hayatını yayınlama arzusuyla dolmuş bütün diğer görsellerin yanında parmaklarımın hareketini yavaşlattı, durakaldım. Ağır,ahenkli ama bir o kadar da yumuşak ve sıcacık bir renk karmaşasıydı gördüğüm şey. Ve kesinlikle biraz daha, biraz daha bakmaktan kendimi alamıyordum. Tabloda belki de en çok sevdiğim şey birbirine karışan renkler,etekler, her şeyin birbirine kenetlenişi, birbiriyle bütünleşmesiydi. Ayrı ayrı parçalar halinde yaşadığım ve bütünleştirmek için çok emek harcadığım kendi hayat çizgimde bu hayranlıkla izlediğim bir sahneydi, elbette. 21.yüzyılın birbirine karışmayan, birbiriyle dolaşmayan ve şimdilerde artık bir arada olabilmesi imkansızmış gibi gelen o kopuk,soluk renkli ve güzellik için değil korku ve endişe için telaşlandıran o boğuk günlerinde saniyeler içinde kendimi çevreden soyutlamama imkan tanımıştı. Adeta kitaplar gibi. Fotoğraf 1 : La Touche, Gaston. The Ball. 1889 Tarihine ve hakkındaki verilere tam olarak ulaşamadığım bir resim 'The Ball'. Bu öylesine bir tesadüf ki tabloya baktığımda bunun zamanın var olmadığı bir yerlerde yaşandığını hissetmiştim. Görkemli ışıklar, kendilerinden ve başkalarından habersiz yalnızca dans eden birtakım insanlar. Birbirleriyle konuşurken eğilen, nazik ama cesur insanlar. Ortada kocaman bir ayna, kimsenin bakmaya ihtiyacı yok. Kocaman bir salon burası farkındayız. Orada olmak istiyoruz, özlem içindeyiz. Bu kocaman salon birkaç aydınlatmayla nasıl da görkemli aydınlanıyor. İçerisi sıcak, dışarısı değil. Ama sorun değil burada terlemeyeceğiz. Burada bizi üzecek, kirletecek ve diğer canlılarla eşitleyecek hiçbir şey yok. Burada evrenin en güzel varlıklarıyız. Dışarıda olmak biraz ürkütücü ama kimse düşünmüyor onu. Bu insanlar olacak şeyleri olmadan önce düşünmezler ,bizler gibi değiller. Camlar ve camların ardındakiler önemsiz. Kimse merak etmiyor. Burada, bu dünyada sadece bu gece varlar adeta. Bu gece ve sonrası yok. Kim bilir belki öncesi de yoktur. Gözlerini açtıklarında bir anda kendilerini bu salonda ipek eldivenler,tüylü ve soylu kıyafetler içinde dans ederken bulmuşlardır.Belki de sadece bunu öğrenmişlerdir. İnce, küçük topuklarının kaymasından hiç endişe etmemişler, hiç yorulmamışlardır. Peki ya oturanlar? Onların bilinçleri var mı? Olmalı. Onlar orada tesadüfen değiller biliyorlar nerede olduklarını. Ama şükretmiyorlar çünkü şükretmek, bunları yaşamadığın zamanları hatırlamak demektir. Sadece orada var olmaktalar. Hatta bilinçlerinden kurtulmak istiyorlar. Dans etmek ve karışmak istiyorlar. Bir adım atsalar onlar da böyle doğallıkla kayabilecekler mi parlak zeminde? Bilebilir misiniz? Bilebilirler mi? Ya düşerlerse? Ya onlar ve ağır, katı bilinçleri minik nazik adımlara, ahenkli savruluşlara izin vermezse? O zaman ne olacak? Düşebilirler mi? Düşseler gürültüleri epey korkunç olur . Belki de yer sarsılır, pencereler açılır, içeri zaman dolar. Dans edenler zamanla baş edemezler. Zamanla baş etmek için bilinç gerekir. Oturanların düşmekten korkarak ayağa kalkmamalarına sebep olan bilinç. Sonuç olarak kimse kalkmıyor yerinden. Herkes yaptığı şeyi tekrarlamakta. Tekrarlamak bizi kurtaracak ve hayatta kalmamızı sağlayacak. Bilinçle ya da bilinçsiz bunu yapacağız. Renklerin, ahengin ve karışımın dansıyla her şey devam edecek. Anlaşılan o ki devam eden her şey gibi bu da bir alışkanlık halini alacak. Hatta belki de almış.Bilemiyoruz. Bildiğimiz şeyler sınırlı o yüzden sadece hissetmek, tablonun içimizde bir şeyler çağrıştırmasına izin vermek ve gerisini akıp giden hayallere, düşüncelere bırakmak gerek. Hayat da böyle bir dans olsa gerek. Zaman kavramını içindeyken anlayamadığımız,bilincimizi sorguladığımız, tekrarlayan, müziğin sonlanmasını bekleyen bir dans. Olcay AYICI 21602141 Kaynakça : La Touche, Gaston. ''The Ball. '' 02.10.2016 tarihinde erişildi. www.schillerandbodo.com/artists/la-touche/artworks/the-ball Begüm Alagözlü KADER YANILGISI Küçüklüğümden beri kafamı kurcalayan ve hatta, kendimi birçok kez cevabını kafamda kurgularken buldu-ğum, kendini tekrar eden bir soru, şu sıralar yeniden yüzünü gösteriyor bana. Zeynep Yenen’in “Çocuk Vitri-nin Önünde Duruyordu” adlı kitabını okuduktan sonra zihnimde yeniden hayat bulan bu soru... Hayatımızda bir günü defalarca kez tekrar edebilecek olsak, aynı şekilde başlayan bu günlerden ortaya ne kadar farklı so-nuçlar çıkardı? Bu soruyu kendi hayatımı göz önünde bulundurarak cevaplamaya çalışırken aynı zamanda kendimi kader olgusuyla ilgili düşünürken buluyorum. Geleceğimizi şekillendiren ipler tamamiyle bizim ellerimizde mi? Yaptığımız her davranış, küçük veya büyük farketmeksizin, bizim kaderimizi etkiliyor mu? Peki, yaptığımız bu davranışların çevremiz ve dünya üzerindeki etkileri neler? Bu soruların üzerine daha faz- la düşünme vaktimin olduğu bu günlerde, gerçekleştirmeyi seçtiğimiz tüm düşünce ve davranışların bizim kontrolümüzde olduğu ve kaderimizin bir kelebek etkisi sonucunda bizim ve biraz da olsa başkalarının dav- ranışlarından etkilendiği kanısına varıyorum. Tüm bu soruların ve fikirlerin kendi içerisinde çoğalmasına sebep olan ana sorunsalıma geri dönüyor düşün- celerim: tek bir günü birden fazla kez yaşamak. Eğer her bir birey seçilen spesifik bir gün içerisinde, olum-suz bir sonucu beraberinde getireceğini bildiği halde yaptığı bir davranışı, o günü tekrar yaşadığında geri alabilseydi, bu durumun öncelikle kendi yaşamım üzerine ve sonrasında ise, bütünüyle insanlık ve dünyamız üzerine nasıl bir etkisinin olabileceği konusunda takılı kalıyor düşüncelerim. Tüm insanlığın koronavirüs pandemisiyle savaştığı bu zamanlarda, insan sorgulamadan edemiyor, böyle bir trajedinin ortaya çıkmasını, insanların şimdiye kadar yaptığı davranışlar tetiklemiş olabilir mi? Şunu biliyoruz ki insanlık ve hayatta kalmak adına yapılan aktiviteler dünyamızın gün geçtikçe zayıflamasına neden oluyor. Her gün, her saat, her dakika durmak bilmeksizin çalışan fabrikalar, devamlı akan trafik... Bunlar, koruyamadan tepe tepe kullandı-ğımız gezegenimizin nefes almasını engelleyen sadece birkaç örnek. Dünyamızın şimdiki durumunun tek sorumlusu insanlığın geçmişteki pervasız davranışları olduğu kanısına varıyorum. Durum böyle olunca, dün- yanın biz, insanların zalim davranışlarından bir nebze de olsa kurtulmak ve nefes almak için böyle bir yola başvurduğunu ve koronavirüs pandemisinin belki de insanlığın neden-sonuç ilişkisi şeklinde ilerleyen kade- rinin bir parçası olduğu sonucuna varıyorum. Tam bu esnada düşüncelerim, koronavirüs pandemisi ve bizim sorumsuz davranışlarımızdan etkilenen dün-yanın kaderi ile çevrelenmişken önemli bir gerçeğin farkına varıyorum. Tüm dünyayı sarmış olan koronavi-rüs felaketine takılı kalan zihnim, daha ilk yarısı bile bitmeyen bu yılda yaşanan diğer felaketleri göz ardı edivermiş. Daha bu yıl gerçekleşmiş Avusturalya’daki çalı yangınlarını, İran ve Türkiye’de yaşanan şiddetli depremleri, Amerika’da normalinden daha ağır geçen çok sayıda hortumu ve sayılabilecek bir sürü felaketi daha… Tüm bunlar bize ne anlatmaya çalışıyor olabilir? Tüm bu felaketler dünyanın yardım çağrısı değil mi? Peki, hızla gelişen iklim değişikliği dolayısıyla kırmızı sinyaller vermeye başlayan dünyamız en sonunda kaderin iplerini kendi eline almayı başarmış olabilir mi? Tam da bu noktada koronavirüse dönüyor düşünce-lerim ve dolaylı olarak insanların yanlışlarından doğan diğer felaketlerin, güncel olan koronavirüs felaketine yol açtığını düşünmeden edemiyorum. Şu sonuca varıyorum: Dünya, kendini koruma altına alıyor. Zeynep Yenen’in “Çocuk Vitrinin Önünde Duruyordu” adlı kitabından etkilenen düşüncelerimin derin dalga- larında boğuşurken keşke diyorum, keşke tüm insanlık adına, daha fazla farkında olsaydık. Çevremize karşı alabileceğimiz tüm sorumlulukların bilincinde olup bireysel bir şekilde de olsa onları uygulasaydık. Mesela, insanlık tarihinde tek bir günü keşke tekrar yaşama şansımız olsaydı ve dünyamıza zarar verdiğimiz davranı-şlardan sakınsaydık, işte o zaman bile dünyanın ne kadar daha sağlıklı bir yer olacağının farkına varırdık. Farkına varamadık ve dünya bizim yerimize kendi önlemlerini almaya başladı. Tüm bu umursamaz davranış- larımızın bir karşılığı olacağını tahmin etmeliydik. Edemedik. Belki de aynı günü tekrar ve tekrar yaşama şansımız olsaydı, hatalarımızın farkına varmamız daha olası olurdu bizim için. Hep aynı şekilde başlayan yolculuğumuz birbirinden orijinal, birbirinden farklı şekillerde sonlanabilirdi, en sonunda telafi etmesini öğrendiğimiz hataların yardımıyla. İşte tam olarak Zeynep Yenen-’in “Çocuk Vitrinin Önünde Duruyordu” adlı kitabının bendeki ilk izlenimleri bu şekilde diye düşündüm kendi kendime. Bu kitap, beni kaderimizin önceden belirli ve kaçınılmaz olduğu yanılgısından kurtarıp dav-ranışlarımızı ve seçimlerimizi değiştirebilmenin bizim ve dünya için ne kadar önemli olduğunu hatırlatmıştı bana. Bu karantina günlerinde yazıya döküyorum düşüncelerimi, dünyamızın, bizim onun için çizdiğimiz kaderini bir pandemi aracılığıyla tersine çevirme çabasını izlerken. Artık davranışlarımın ve diğer insanların davranış-larının yeryüzündeki etkisinin öneminin daha önce hiç olmadığım kadar farkındayım. Bundan sonra, yaptı-ğım her seçimin sonucunun beni ve çevremdeki olayları farklı bir noktaya ulaştırabileceğini, hatta ve hatta toplu bir şekilde yaptığımız sağlıklı ve akıllı seçimlerin dünyamızı değiştirebileceğini ve yıllardır bizim, kendimizin yarattığı bu bataklıktan çıkarabileceğini biliyorum. KAYNAKÇA: Yenen, Zeynep. Çocuk Vitrinin Önünde Duruyordu. Ankara: Harf Eğitim Yayıncılık, 2018. Aleyna Kayıhan 21803625 Hırsımız Uğrunda Kaybettiklerimiz Hoang, Hon. “Up Down.” National Geographic, 2019. Gözlerimizi açtığımız ilk andan, kapattığımız son ana kadar tüm hareketlerimizi bir hedefi gerçekleştirmek için yapıyoruz. Attığımız ilk adımı, diğerini de atıp yürümek için atıyor; söylediğimiz ilk kelimeyi, devamını getirip karşımızdaki ile iletişim kurabilmek söylüyoruz. Tüm bu hareketleri hayatımızın devamında yaşamımızı idame ettirebilmek adına yaptığımız varsayılırsa son derece anlaşılabilir bir durum. Ancak son zamanlarda durum öyle bir hal aldı ki ihtiyaç duyduğumuzu elde etmek bizlere yetmez vaziyete geldi. Çevreme ufak bir göz attığımda şunu kolaylıkla söyleyebilirim ki piyasadaki son model cep telefona sahip olmak, hali hazırda iş gören bir telefon sahip olmakla kesinlikle eş değer görülmüyor. Bu hastalıklı ruh hali toplumda, özellikle biz gençler arasında yayıldıkça; insanlık üzerindeki gücü bir an olsun azalmayan, hatta katlanarak artan bir başka duyguyu tetikliyor: Hırs. Sahip olmaya duyulan sonsuz arzu. Öyle ki çevrem, bu uğurda kaybettiklerini dahi görmeyecek düzeyde gözlerini hırs büyüyen insanlarla dolu. Kabul ediyorum, yan komşunun yeni arabası, amca oğlunun Maldivler tatili derken akıntının içinde sahiden kaybettiklerimizin farkına varmak elbette zor. Ancak bazı anlarda insan kendini bunlar hakkında düşünürken bulabilmeli. Geçenlerde bu fotoğrafı görmek de bana bu tarz bir an yaşattı. Beni varlığını bildiğim ancak irdelemekten istemsizce kaçtığım bir konu hakkında derinlemesine düşünmeye itti. Acaba bizler daha çok şeye sahip olmaya çalıştıkça, “gerçekten” sahip olduklarımızı kaybetmeye mi başlıyoruz? Son yıllarda haber bültenlerinde geçen başlıklar hemen hemen aynı. Yirmi birinci yüzyılın inovasyon ve üretim yüzyılı olması, dünyanın küreselleşmesi, fabrikaların çılgın boyutlardaki üretim kapasiteleri… Hiç de yavaş sayılamayacak bir hızla içine sürüklendiğimiz bu soyutlaşma, ucu bucağı olmayan bu rekabet bizleri insan yapan şeyleri unutmaya zorluyor benim fikrimce. Durum öyle bir hal aldı ki insan olduğumuzu, insani birtakım faaliyetlerde bulunmazsak fiziksel ya da ruhsal sorunlar yaşayacağımızın bilincini bile kaybeder olduk. İş dünyasında insanlar o kadar uzun saatler çalışıyorlar ki aileleriyle ve sevdikleriyle vakit geçirip deşarj olamıyorlar. Bu durum ilerledikçe ilerliyor ve bunun sonucunda -aynen günümüzde örnekleri olduğu gibi- antidepresan kullanımları artıyor; mutsuz, stresli insanlar ortada kol geziyor. Psikolojik durumumuzu tahlil etmemiz gerekirken biz fiziksel ihtiyaçlarımızı bile göz etmiyoruz artık. Örneğin yemek yemezsek veya su içmezsek öleceğimiz gerçeğini bile şimdilerde unutuyoruz. Oysa sahiden bizim bu kadar çalışmaya ihtiyacımız var mı? İşte Hon Hoang’ın Güney Kore’de bir metro istasyonunda kadrajına takılan bu kare beni tam da bu yüzden çok etkiledi. Hayat denilen bu koca karmaşanın içinde gözlerimizi kapattıklarımızı, kulaklarımızı tıkadıklarımızı fark etmemi sağladı. Hırslarımızın kurbanı olup ne kadar çok şey kaçırdığımızın farkında bile değiliz aslında. Fotoğraftaki adamın yaptığı bu hareket birçok kişi için küçük ve anlamsız görünse de benim için çok şey ifade ediyor. Takım elbisesinin içinde geç saatte yüksek ihtimalle iş yerinden çıkıp evine giden bir adamın metroda yaptığı “çocuksu” bir hareket. Ciddiyetin ortasında, aslında en olmaması gereken yerde bir dışavurum. Çocuklarıyla, yeğenleriyle zaman geçirmesi gereken bir saatte tek başına eve dönmek, işte bu adamın hırslarının bedeli aynen bu. İş dünyasında alınan hiç bir ödül, bir işi başarmanın verdiği hiçbir haz bu adamın o an içinde bulunduğu yalnızlık hissinin bedelini ödeyemez. Para, şan, şöhret… Bunlardan hiçbiri eve girilip kapı kapandığında bir anlam ifade etmez. Biz insanların “gerçekten” sahip olduğu şeyler, sonradan kazanabildiğimiz şeylerle boy ölçüşemez. Kim bilir, bu adamın da tam o anda aklından bunlar geçmiş, ne için neyden vazgeçtiğini düşünmüştür belki de. Çünkü ben bu görsele baktığımda aynen bunu düşündüm. Bir ihtimal, gündüz adım atacak yerin olmadığı metro istasyonunda, şu anda olmayan insanların ne yaptığını düşünmüş de olabilir. Ama bu ulaştığı sonucu değiştirmez elbet. O, hırslarına gereksiz anlamlar yükleyip bunun sonuçlarına katlanan milyonlarca insanlardan yalnızca bir tanesi. Oysa hırs bizleri ihtiyacımızdan fazlasını, sahip olduğumuzdan fazla enerjiyle elde etmeye zorlayan bir duygudan fazlası değil. Bizleri daha fazlasına zorladıkça, aslında çok daha fazlasını kaybettiriyor. O da bunun bedelini aynen ödüyor, hırsı için mahkum olduğu yalnızlığı ile…Bilinmeyenler Osman Bora İLHAN 21101628 TURK102-2 Yorgun bir iş veya okul günü bitti. Evinize geldiniz ve kanepenize uzandınız, televizyonun “aç” düğmesine bastınız. Karşınıza haberler çıktı. İster yurtiçinde olsun, ister yurtdışında, gelişen olayları veya insanların başlarına gelenleri izlediniz. Ve yorum yapmaya başladınız. Ancak unuttuğunuz bir şey var. Yaptığınız değerlendirme, sizin gözünüzden, sizin içinde bulunduğunuz şartları yansıtan bir bakış açısını yansıtıyor. Zola'nın kitabında, Therese'in başından geçenler de bu tarz bir bakış açısında değerlendirilmelidir. Aslında kötü bir insan değildir Therese, yalnızca tüm hayatı boyunca kendisini mutsuz eden bir insan ile birlikte yaşamak, hatta onunla hayatını birleştirmek zorunda kalmıştır. Therese, Laurent ile birleşip Camille'i öldürdüğünde, kendisine aslında bir kaçış rotası çizmiştir. Bir hikayede, karakterlerden biri öldürüldüğünde aslında hiç düşünmeden onu kafamızda sempatikleştiriyoruz, ve onu masum olarak nitelendiriyoruz. O aslında bir kurban. Ama bu karakter, ne yaptı, kimlerin hayatını ne hale getirdi, olaylar o noktaya ulaşana kadar nerelerden geçti, bu konularla neredeyse hiç ilgilenmiyoruz. Camille, aslında hikaye başından sonuna kadar değerlendirildiğinde, çok bencil ve umursamaz bir kişilik olarak karşımıza çıkıyor. Kendi çıkarları için hastalığını öne sürmekten hiç çekinmiyor bile. “Oğlu sinir krizine yakalanmıştı.<Söylediğimi yapmazsan hastalanırım!> diye tutturdu.” (2003 ,s.14) Aynı şekilde, karısı Therese ile neredeyse hiç ilgilenmeyen, ve Therese'i adeta kendisi için bir bakıcı olarak kullanan bir karakter Camille. Peki bunları bir kenara bırakacak olursak, bir insanın yıllar boyunca kendisine kötü davranılmasını, kendisiyle ilgilenmemesini sineye çekip, bir noktada içindeki sinirini dışarı kusması savunulabilecek bir şey midir? Elbette burada anlatmaya çalıştığım şey, bir insanın öldürülmesinin haklı çıkarılabileceği değildir. Bir diğer insanın canına kastetmek her zaman bir vahşiliktir ve öyle olmaya devam edecektir. Ancak içinde yaşadığımız durumları ve kendi hayat tarzımızı başkalarının hayatlarına uyarlamak, bana sorulacak olursa çok da mantıklı bir davranış değildir. Kendi hayatlarımıza bir bakalım. Hepimizin yaşamlarımızın bir noktasında durup, “ ben aslında şu anda olmak istediğim yerde miyim?” dediği zamanlar olmamış mıdır? Hepimiz Therese gibi, şu ana kadar geldiğimiz yeri ve kurduğumuz hayatı bir tekme ile yıkıp, küçükken olmayı düşlediğimiz yere, tamamen kendi iç sesimizi dinleyip asıl mutlu olacağımız o noktaya gitmeyi hedeflemek istemedik mi? Bana sorarsanız Therese, geçinip gittiği, sıkıntıları olmasına rağmen bir şekilde hayatını sürdürdüğü ve kocasına “bakıcılık” yaptığı hayatı yok edip, Laurent ile ölüme kadar birlikte gitmeyi tercih etmekle, aslında hepimizin yapmayı istediği bir şeyi yaptı. O, sıradana ve mutsuzluğa savaş açıp, sonuçları ne olursa olsun kendi yolunu kendi çizmeyi tercih etti. Şimdi kitabı bir yana bırakalım. Düşünelim ki, bundan 15 yıl sonra, bir ofiste oturuyoruz. Her günümüz aynı şekilde geçiyor. Ama ne yapalım, arabanın ve evin taksitleri ödenecek, bundan sonra tanışacağımız kişi için iyi bir “eş” olmayı amaçlayacağız. Hayatımızın ilk çeyreğinden beri bize bunu yapmamız söyleniyor, artık kafamıza iyice kazınmış “doğru” yaşamanın bu olduğu. Gidişattan memnun muyuz? Asla! Nerede kaldı o yapmayı istediğimiz dünya turu, veya arkadaşlarla çıkılacak güzel bir gezi? Hepsi ya sonraya erteleniyor, ya da çoktan iptal edildi. Bu bahsettiğim hayat çarkları içerisinde, insanın çaresizliğini biraz da olsun sezebiliyor muyuz? 75 yıllık bize bahşedilen zamanı da, başkaları için mi yaşayacağız? Bana sorulacak olursa, Therese Raquin'in anlamı da biraz burada yatıyor. İnsanın gözleri, asıl yapmak istediklerinin ne olduğunu görmeye başladığı andan itibaren onu tutmak neredeyse imkansızdır. Ya kabuğunu kırıp, kendini “gerçekten mutlu” olacağını düşündüğü o yola sürecek, ya da bunu yapacak cesareti kendinde bulamayıp hayatın çarkları arasında öğütülecektir. Daha gözleri tam olarak açılmamış “diğerlerinin” de Therese gibi bu düzenden kaçanları yargılaması çok doğru değildir. Çünkü kim bilir, belki de yarın kabuğunu kıranlar bizler olacağız. KAYNAKÇA Zola, Émile. Thérèse Raquin. İstanbul: Oda Yayınları, 2003 Dört Bir Yanıyla İstanbul Her şehrin farklı bir tadı vardır bence. Zaten onları da başka şehirler yapan bu farklılar değil midir? Bazı şehirler vardır ismini duyunca ağzınız sulanır, bazıları ise tarih kokar, kimi şehirler sizi üşütürken, kimileri güneşin altında alev gibi yanan kumları ayağınız altında size hissettirir. Ama öyledir ki bütün bu şehirlerin arasından sıyrılan ve yeri bambaşka olan bir şehir vardır: İstanbul. Güzellik kavramı, söz konusu İstanbul olduğunda kalıpların dışına çıkarak, çok farklı bir anlayışla karşımıza çıkar. Geçen günlerde okuduğum Buket Baydar’ın yazdığı “İstanbul’a Çapkın Bakış” adlı kitap İstanbul’a olan özlemimi ve anılarımı canlandırdı ve yazarın İstanbul’a olan bakış açısı duygularıma tercüman oldu. Şimdi de sizlerle birlikte bu güzel duygular eşliğinde küçük bir İstanbul gezisine çıkalım. Nice şarkılara ve şiirlere söz konusu olan İstanbul’un insanda bağımlılık yapma gibi bir özelliği vardır. Buket Baydar’ın da dediği gibi “Biz kökten İstanbullular için ölmek, gitmekten daha kolaydır”. İstiklal Caddesinde uzun, eğlenceli bir yürüyüşün ardından Galata’nın tepesinde Haliç’i seyre dalıp derin hülyalar içerisinde bütün yorgunluğunuzu unutacaksınız. Deniz kokusunu size taşıyan martılar adeta sizi selamlar gibi etrafınızda uçuşup her anı farklı bir tatta yaşatır size. Güneş batımını Galata Kulesi’nde izledikten sonra, Galata’nın tarihi o dar sokaklarından sahile yürümenin tadı bir başkadır. Bu güzellikleri tecrübe ettikten sonra Buket Baydar’ın da dediği gibi “ İstanbul’da değil, İstanbul’u yaşıyorum.” sözü çok daha anlamlı oluyor. Süleymaniye’de boğaz ile Haliç’i karşınıza alıp içeceğiniz kahvenin tadı nereye giderseniz gidin damağınızda kalacak. Topkapı Sarayı’nın bahçesi olan Gülhane Parkı’ndaki güllerin kokusunun benzerini başka hiçbir yerde bulamayacaksınız. Baharın gelmesi ile renklenen Emirgan Korusu’nda, gözleriniz rengârenk lalelerin içinde adeta bayram edecek. Beşiktaş’ta kalabalıktan yorulup biraz sessizlik ararken çarşının arkasında kalan o kalabalıktan ve gürültüden kendini adeta izole etmiş olan Ihlamur Kasrı’nın ruhunuza verdiği dinginlik ve huzur ile rahatlığı bulacaksınız. Yolunuza hemen kasrın karşısındaki küçük parkla devam edebilirsiniz. Küçük ama eğimli yapısıyla ve içersine gizlenmiş birkaç elma ağacıyla ayrı bir güzelliği barındıran bu parktan eğer şanslıysanız belki birkaç elma bulma şansınızda dahi olabilir. Yazarın belirttiği, artık İstanbul’la özdeşleşen Moda’daki gece hayatı sizin çok da ilginizi çekmiyorsa, sizi geceleri yaşamak için Ortaköy’e davet ediyorum. Ortaköy’de caminin denizle buluştuğu noktaya doğru ilerlerken aralarından geçtiğiniz dar sokaklardaki esnaflarda gözünüze çarpan hediyeliklerden sevdiklerinize bir şeyler aldıktan sonra kumpirinizi alıp denizin dibindeki banklara oturup dalgaların sesini dinleyerek ve köprünün rengârenk ışıklandırmasıyla ay ışığında İstanbul’u seyre dalabilirsiniz artık. Gecenin ilerleyen saatlerinde, serinleyen havanın seyir keyfinizi bozmasına izin vermeyin. Hemen oradaki kafeteryalardan birine girin, sıcak çayınızı yudumlayın ve artık kaldığınız yerden seyre devam edebilirsiniz. Boğaz demişken Kız Kulesi’ni söylemeden geçemeyeceğim. Üsküdar’da adımınızı atsanız varacakmışsınız kadar yakından Kız Kulesi’ni izlemenin tadı bir başkadır. Ardından sahil şeridi boyunca yürüyüp denizin ve Kız Kulesi’nin tadını çıkardıktan sonra Fethi Paşa Korusu’nda deniz seviyesinden biraz yükselip yeşilliklerin içinde manzaraya doyabilirsiniz. Bu güzel geziye bir vapur turuyla Eminönü’ne geçip devam edebilirsiniz. Akşamüzeri balık ekmeği yerken meydanda göz alabildiğine kalabalık olan insanların ve koşuşturmacanın azaldığını izlerken, yavaş yavaş günün de bittiğinin farkına varır insan. Yazarın da dediği gibi İstanbullular için ondan ayrılmak çok zordur çünkü İstanbul’u yaşayan, onu hissedebilen insan onunla bir bütün olur adeta. Gittiği her yerde ondan bir parça arar ama hiçbir zaman tamamlayamaz. Her zaman eksik kalacaktır bir tarafı belki de birçok tarafı. İstanbul, kalabalığıyla zaman zaman yorsa da insanı, bu yorucu kalabalıktan kaçmanız için de bir sürü seçenek sunar size. Nice güzellikleri aynı anda bünyesinde barındıran İstanbul hala keşfedilmeyi bekleyen birçok yönüyle milyonlarca insanı kucaklamaya devam ediyor. Burak ÖRKÜN HAYATA DAİR CÜMLELER Hayat dediğimiz şey nedir? Ruh ile bedenin birleşip üstüne biraz da duyguları ve mantığı katması ile oluşan birliktelik değil midir? Kimi zaman güldüren, kimi zaman da ağlatan… Birçoğumuz bu hayattaki varlığımızı ya da bugüne kadar neler yaptığımızı sorgulamıştır. Hayatımızın nereye gittiği ise bilinmeyen büyük sorulardan... Ben bu hayatta duygulara ve hissedilenlere, insanın manevi ve düşünsel bütünlüğüne önem veren bir insanım. Bu yüzden hayat benim için sevgi, kayıp ve paylaşmak başlıkları altında genel olarak toplanabilir. Sevgi, bizleri bu hayatta mutlu eden şeydir. Herkesçe kabul görmüş bir tanımı bulunmayan ancak kesinlikle insanlara mutluluk duygusunu tattırandır. Benim için sevgi koşulsuz olmalıdır, aksi halde gerçek sevgiden bahsedemeyiz. Tıpkı bir annenin sevgisi gibi olmalıdır; karşılıksız, bitmeksizin. Ben çocukken evde oyun oynarken annemin vazolarını kırardım. Bir köşede oturur üzülürdüm ve içimden geçirirdim “bunlar pahalı şeyler, annem kesin kızacak ve artık beni sevmeyecek” diye. Daha sonra annem gelirdi ve durumu fark ederdi. Tam ağlamaya başladığımda annem, “senden kıymetli bir şey olamaz, canın sağ olsun” der ve sarılırdı. İşte o an dünyalar benim olurdu. O an hissederdim annemin beni karşılıksız sevdiğini. Benim için sevgi, karşımızdaki insanı belirli bir sebebe, sonuca bağlamadan değer verip onu mutlu etmektir. Gerçek sevgi olduğu sürece bir insan mutsuz olmaz, içten içe hep varlığını hisseder. Ancak bu hayatta sevginin olduğu yerde kayıplar da vardır. Bu çok sevdiğimiz köpeğimizi kaybetmek de olabilir, bir yakınımızı kaybetmek de. Kaybetmek acıyı öğretir, mutsuzluğu tattırır. İnsanın yüreği sızlar, dayanamıyorum der ama dayanır. Kaybetmek insanı olgunlaştırır ve güçlendirir. Nasıl mı? Duygusal olarak. Ben daha 11 yaşımdayken dünyalar kadar çok sevdiğim iki büyükbabamı kaybettim. O zamanlar acının insanı zayıf düşürdüğünü sanırdım ve o yüzden mezarlarının başında bir damla gözyaşı dökmemiştim. Annem ve babam için dik durduğumu sanırdım. Oysa şimdi anlıyorum ki duygularımızı yok saymak zayıflıkmış. Bazen büyükbabalarımın yüzünü unutur gibi oluyorum ve panik oluyorum! Kalbim sıkışıyor, içimde bir acı hissediyorum. Kaybetmenin verdiği acıyı… Belki de onları kaybetmek beni bugün daha duygulara önem veren, daha çok hisseden bir insan yaptı ve duygusal olarak beni geliştirdi. Unutmamak lazım, her kaybın içinde gizli kalmış bir sevgi de vardır. Sevgi ve kayıp hayatımızın mutlak bir ikilisiyken en önemli tamamlayıcı olan paylaşmaktan bahsetmemek olmaz. Bu hayatta insan kendi ayaklarının üzerinde durabilmeli, mümkün olduğunca kendi kendine yetebilmelidir. Kimi insanlar kendi kendine mutlu olabiliyor hatta bazıları acısını kendi içinde yaşamayı seçebiliyor. Ben çocukluğumdan beri her sorunumu kendi içime atardım, kendi içimde çözerdim. Kimseden yardım istemezdim. Tıpkı bir kaplumbağanın kabuğuna çekilmesi gibi içime çekilirdim. Paylaşmanın zayıflık olduğunu düşünürdüm. Bundan 4 yıl önce bir arkadaşım paylaşmamak değer vermemektir ve paylaşmadan hiçbir şeyin anlamı yoktur, dedi ve hayatımı değiştirdi. Gerçek yüzüme bir tokat gibi çarpmıştı. Ondan sonra anladım ki bu hayatta sevgimizi paylaşmadıktan sonra sevmenin anlamı yokmuş. Ufacık bir mutluluğu paylaşmak tıpkı küçük bir kar tanesinin yuvarlanarak çığ oluşturması gibi büyümesi demekmiş. İçime atıp geceler boyu düşündüklerim, acılarım ise güvendiğim ve değer verdiğim birisine anlattığımda ise nasıl da hafifletiyormuş beni. Artık paylaşmak demek beni ben yapan değerlerin en başında geliyor. Paylaşmak her şeyin haricinde karşımızdaki insana değer verdiğimizi hissettiriyor. Değer verildiğini hissetmek ne kadar rahatlatıcı, huzur veren bir his. Bu hayat dediğimiz yolculukta hepimizin dinleneceği ve huzur bulacağı limanlara ihtiyacı vardır. Bunun ise tek yolu paylaşmaktır. Sevgiyi, acıyı, mutluluğu, hüznü yani hayatın ta kendisini paylaşmaktır. Paylaşmamak insanı yalnızlaştırır ve yaşam sevincini elinden alır. Unutmamak lazım, yalnızlık sadece Allah’a(c.c) mahsustur bu hayatta… Semra ALTINTAŞ İÇİMİZDEKİ MUHTEŞEM ORKESTRA Bazı hayatlar aynı çatıda toplandıkları ölçüde “hayat” olabiliyorlar. Farklı görüşler, farklı hareketler, ses, görüntü ve orkestra! İnsanlık, sesli orkestradır bana kalırsa. Öyle ki, düzenlenen açılış gecesinde her türden insan vardır, Zehra da bunun farkındadır. Üst düzey iş adamları ve sıradan insanlar, herkes bu orkestrayı oluşturur. Yediden yetmişe yedi milyar insan, ana orkestradır. Ne çalacakları bilinmez, Paganini hüznü yaşatabilirler fakat aynı zamanda romantik bir keman resitali de olabilir. Bazense baş kemancının elinde olan solo bölüm herkesi susturur ve bazen kötü çalsa dahi, o dinlenir. Çünkü o baş kemancıdır, sorgulanmaz, daha doğrusu kimse sorgulamaya cesaret edemez. Dünyanın en sevdiğim kısmı budur işte; insanın çok çeşidi vardır. Ne kadar tek tipleştirilmeye çalışılsa da insanın doğası gereği hep bir farklılığı, bir rengi, farklı bir tınısı vardır. Çevremdeki insanlar da aynı Konstantiniyye Oteli’ndeki gibidir, bazıları kötü kalplidir, bazıları kıskançtır ve bazıları yalnızca iyidir. Bazıları kötü kalpli bazıları ise öyle doğmuştur. Kalemlik misali insanlık, dolu kalem vardır fakat mürekkepleri, duruşları, tutuşları; hepsinin farklıdır. Zehra da bunun farkındaydı aslında, bazı insanlar çileden çıkarlar, bazılarıysa çektikleri acılarla olgunlaşırlardı (Livaneli 2015). Zaten hem benim bahsettiğim hem de Zehra’nın anlatmaya çalıştığı şey buydu; bazı insanlar menfaatlerini çok severlerdi. Belki de orkestra gibi çok sesli topluluğun bir sorunu vardır? İçinde kötü arp çalan veya yanlış notalara basan kemancılarla donanmıştır belki, fark etmeyen için dünya çok güzeldir. Fark edenlere, kulaklarını tırmalayan sesleri dinlemek istemeyip onlara karşı bir duruş sergileyen insanlarsa, aynı Zehra gibidirler. Rahatsızdırlar bulundukları dünyadan, yüzlerce insan vardır, bazısı takıntılı, bazısı katil, bir diğeri kelimenin tam anlamıyla psikopat. Dünyanın bir özeti gibi, her türden insan var bu romanda. Hepsinin çıkarları için bir araya gelmesiyle oluşan gerilim atmosferi ve her türden insana bir eleştiri! Nereden gelip nereye gittiğimizi bilmezken ve aslında bu orkestra sayesinde varoluyorken bir insan, önemli olan kimliğimiz değil midir ki? Nefes aldığımız ve sevdiğimiz sürece insanız diyoruz, doğru, fakat ya birinin menfaatleri yüzünden ölen insanlar? Ya yanarak ölmüş, masum insanları ateşe verenler? İki tane ağacı sevmeyip, rezidanslar dikmek adına masum bir parkı betonlaştırmak isteyenler? Barış için değil de savaş için kaldırılan yumruklar ne olacak peki? Elimizde vicdanımızdan başka hiçbir şey yokken, Konstantiniyye Oteli’ndeki lobiye katılanların hepsi bu nedenlerden suçlu, yine de çok sesliliğin güzel olduğu ön kabulüyle başladığımız bu hayatta, orkestrada bu nedenlerle kirli. Orkestra ne kadar toplumun bir benzetmesi olsa da; bir umudun, iyimser bir bakışın örneği olsa da sonuna doğru geldikçe orkestranın aslında o kadar