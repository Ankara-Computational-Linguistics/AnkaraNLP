göçleri döneminde, Bor yerleşim birimi bir köy olarak Anadolu'ya gelen Oğuz Türklerince kurulacaktı. Tyana, Orta Çağ'ın ortalarına değin Orta Anadolu ve Toroslarda egemenliklerini sürdüren devletlerin, uygarlıkların belirli aralıklarla da olsa askeri ve dinsel yönden önemli bir kenti veya başkenti olmuştur. Bu uygarlıkların başlıcaları şunlardır: Hattiler, Luviler, Hititler, Frigler, Kimmerler, Persler, Romalılar, Abbasiler, Bizanslılar, Selçuklular, Osmanlılar. Başlangıçta önemli kentler arasında gözde olan Tyana Selçuklular ve Osmanlılar zamanında sönük kalmıştır. Onun yerine Selçuklular Niğde köyünü imar ederek, Selçuklu devrinin önemli bir askerî merkezi hâline getirdiler. Osmanlılar döneminde Niğde de önemini yitirmiş; Aksaray, Kayseri, Konya bayındırlaşmıştır. Tyanalı Apollon, yenipisagorcu bir Yunan filozoftur. Tyana’da doğan Apollon, 16 yaşındayken Tarsus'a gitti. Tarsus'ta Pisagor'un okulunda okudu ve yenipisagorcu öğretinin önemli savunucularından biri olarak birçok ülkeyi dolaştı. Bir okul kurduğu Efes kentinde öldü. Yaşamı İsa ile aynı döneme rastlayan düşünür, tarihin ilk vejetaryeni olarak biliniyor. Bir grup aydının ve Venedik Üniversitesi’nden emekli Prof. Dr. Asım Tanış’ın girişimleriyle oluşturulan tasarıyla birçok uygarlığa mekân olmuş Tyana antik kenti günışığına çıkmaya başlamıştır. Kazı çalışmalarını Padova ve Venedik Üniversitesi öğretim üyeleri ve yardımcılarından oluşan İtalyan kazı heyeti başlatmıştır. Finansmanını İtalya’daki Klasik ve Doğu Uygarlıklarını Araştırma ve İnceleme Merkezi adlı kültür vakfının üstlendiği kazı çalışmasının başkanlığını, Padova Üniversitesi Eski Topoğrafya Kürsüsü öğretim üyesi arkeolog Prof. Dr. Guido Rosada yürütmüştür. Heyet 15 gün süren ilk araştırmalarda Tyana’nın yeraltındaki kalıntılarının yerlerini belirledi. Bu araştırmalarda, 3. yy.'a ait bir Roma hamamı ve Kemerkapı mevkiinde 3 metre genişliğinde bir duvar ortaya çıktı. Hamamın sıcak, ılık ve soğuk olmak üzere 3 bölümden oluştuğu düşünülmektedir. Ayrıca hamamın dışında bazı sütunlar ve birçok büyük bina kalıntısı vardır. Kemerhisar Belediyesi’nin altyapı çalışmaları sırasında Tyana’nın Roma çağında önemli bir merkez olduğunu kanıtlayan eserler bulunmuştur. Bunlardan Kros heykeli, Gorge kabartması, Herakles heykeli, Kenthaur ile vahşi hayvanların mücadelesinin tasvir edildiği Friz parçası, Zeus tasviri, Pseudon kabartması Niğde Müzesi'nde sergileniyor. Bu kazılar başlamadan önceki dönemlerde çıkarılan eserler, Bahçeli ve Kemerhisar'daki okulların bahçelerine veya boş alanlara konulmuştur. Buna Kemerhisar Jandarma Karakolu yanındaki sonradan açık hava müzesine benzeyen bir parka dönüştürülmüş geniş alan örnek olarak verilebilir. Günümüzde belde bütün höyüğü örtmüş gibidir. MÖ 30 - MS 395 yıllarını kapsayan Roma döneminde Tyana yoğun yapılaşma ile tarihinin en önemli dönemlerinden birini yaşamıştır. Antik kent, saraylarla, tapınaklarla, su kemerleriyle ve yerleşim birimleriyle oldukça büyük bir kent durumuna gelmiştir. Özellikle su kemerleri yüzyıllar öncesinin tarihine ışık tutan, somut belgeler olarak zamana direnen, tarihsel kimliğini yitirmeden dimdik ayakta kalabilen anıt yapılardır. Niğde’nin 20 km güneyinde Adana-Kayseri yolunun 4 km kuzeyinde yer alan su kemerleri, Bahçeli'deki Roma Havuzu'nun devamı niteliğindedir. Tyana şehrinin su gereksinimini Roma Havuzu'ndan karşılamak için yapıldığı düşünülmektedir. Antik Roma Havuzu'nun kaynak suyunu üzerlerindeki oluklardan Tyana'ya taşıyan kemerler, I. ve II. yüzyılda Roma İmparatorluğu'nda Beş İyi İmparator'dan ikisi olan Trajan ve Hadrianus tarafından yaptırılmıştır. Yaklaşık 3–4 km uzunluğundaki kemerlerin (Kemerhisar'daki) 1,5 km'lik bölümü açıkta, (Bahçeli'deki) gerisi toprak altında olup, kullanılamaz durumdadır. Kemerlerde yapı taşı olarak travertenler kullanılmıştır. Kemerlerden zamana direnerek ayakta kalanlar Kemerhisar beldesini Bahçeli beldesinin Saray Mahallesi'ne bağlayan yol üzerindedir. Bor'a 10 km uzaklıkta bulunan eski yazmalarda da sözü edilen Kemerhisar İçmesi, Kemerhisar'ın 3 km güneyindedir. İçmenin 15 °C'deki sıcak suyunda sodyum bikarbonat, magnezyum karbonat ve tuz bulunur. Suyu içme olarak mide, bağırsak, karaciğer ve böbrek hastalıklarında faydalıdır. Ovanın ortasından kaynayan bu su, 1970’li yıllarda bir beton depo içerisinde toplanmıştır. Toprak yüzeyinden birkaç basamakla inilen çeşmesinden su sağlanmaktadır. Kaynağın 200 m ötesindeki bir bölüm çevreden sızan sularla bir gölcük halindedir. Bor Belediyesi bu kaynağın yanına bir tesis yaptırmıştır. Ayrıca bir de havuz bulunmaktadır. Yaz-kış açık olan günümüzdeki tesisler tatil amaçlı olabileceği gibi, şifalı sudan ve çamur banyosundan yararlanma amaçlı da kullanılabilmektedir. Beldede Orta Anadolu kültürü hakimdir. Düğünler ve halk oyunları Ankara yöresiyle büyük benzerlik göstermektedir. Ayrıca Roma Havuzu çevresindeki yeşil alan "Köşk Mesire Yeri" olarak adlandırılmakta ve sıklıkla yararlanılmaktadır. Beldede günlük yaşantı gayet sakindir. Erkekler çalışma sonrası belde merkezindeki kıraathanelerde; kadınlar ise evlerde, örgü örerek, televizyon izleyerek vakit geçirirler. Bor İlçe Halk Kütüphanesi müdürlüğüne bağlı Kemerhisar Halk Kütüphanesi, bünyesindeki bir kütüphane memuruyla hizmet vermektedir. Ayrıca, Tyana Kültür Turizm Vakfı beldede bulunmakta ve etkin olarak çalışmaktadır. Yerleşim yerinde toplu yerleşim tipi (konutlar birbirine yakın) egemen olup, Orta Anadolu’nun karakteristik yerleşim özelliklerini gösterir. Geleneksel konut tipi yanında "yığma" ve "karkas" konut yapımı ağırlık kazanmıştır. Ahşap, taş ve kerpiçten yapılmış evler betonarme konutlara dönüşmektedir. Günümüzde Kemerhisar'da el halıcılığıyla ilgilenen kişi sayısı bilinmemekle birlikte beldede keçe ve halı dokumacılığı eski zamanlardan beri yaygın bir gelenektir. 18. ve 19. yüzyıllardan bugüne 3 el halısı saklanmıştır. Bunlardan ikisi bugün Ankara'daki Etnografya Müzesi'nde sergilenmekte, biri de özel bir kişisel koleksiyonda yer almaktadır. Belde halk müziği, genelde İç Anadolu halk müzikleriyle benzerlik gösterir. Bilinen Kemerhisar türküleri şunlardır: Kemerhisar'da yılda iki şenlik düzenlenmektedir. Kemerhisar Bahar Şenliği 2009, Tyana Kültür ve Turizm Şenliği 2001 yılında düzenlenmeye başlamıştır. Kemerhisar Bahar Şenliği her yıl nisan ayının ilk haftasonu kutlanır. Şenlikte Kemerhisarlılara yemek ikramı yapılır, yerel sanatçılar yerel ve ulusal türküleri okurlar. 2009 yılındaki ilk şenlik Kemerhisar İçmeleri'nde düzenlenmiştir. Tyana Kültür ve Turizm Şenliği veya Festivali, öncelikle bölgenin, sonra ülkenin ilgisini binlerce yıllık tarihe sahip Kemerhisar'a çekebilmek ve bölgede insanlar arası iletişimi sağlamak için her yıl temmuz veya ağustos ayında düzenlenen, 2-3 gün süren bir şenliktir. Festival, T.C. Kültür ve Turizm Bakanlığının maddi katkıları ve Bor İlçe Kaymakamlığı ile Kemerhisar belde Belediye Başkanlığının koordinasyonu ile gerçekleştirilir. Şenlik geleneksel hale gelmiş olup, her yıl binlerce insan katılmaktadır. Her yıl şenliğin ilk günü sabah Merkez Park'tan festival yürüyüşü ile başlar; açılış konuşmaları ve daha sonra çeşitli etkinliklerle devam eder. Son gün ulusal üne sahip bir sanatçının konseriyle son bulur. Diğer akşamlarda ise genelde yerel sanatçılar konser verir veya çevre yerleşim yerlerinden gelen öğrencilerin hazırladığı gösteriler izlenir. Şenlik alanı olarak kuzeydoğudaki kazı alanın yanındaki, birçok su kemerinin de bozulmadan kalabildiği geniş alan kullanılır. 2009 yılında 9.'su düzenlenmiş olan şenliğe, ulusal sanatçı olarak Nuray Hafiftaş katılmıştır. Bor'un ve beldenin bulunduğu bölge doğuya doğru uzanan bir yayla, güneye ve batıya doğru genişleyip uzayan bir ova konumundadır. Bu, Emen Ovası'dır. İçinde bulunduğu bölgenin büyük bölümü ise Obruk Platosunda yer alır. Doğu, kuzey ve güneydoğusu dağlıktır. Dağlar çok yakın olmamakla birlikte, doğusu Aladağlar, kuzeyi ise Hasan ve Melendiz dağları ile çevrilidir. Beldenin deniz seviyesinden yüksekliği 1100 metredir. Genelde düzlük üstüne kurulmuş olup, beldenin çarşısı geniş alçak bir tepe üstündedir. Kemerhisar tüm Tyana antik kenti höyüğünü kaplamış olmasına rağmen günümüzde Tyana antik kent kazılarının yapıldığı yer yalnızca bu tepenin bir yamacında bulunmaktadır. Çevrede orman yok denecek kadar azdır. Kemerhisar'ın komşu yerleşim birimlerine göre konumu aşağıdaki şekilde gösterilmiştir. Kemerhisar, karasal iklimin etki alanı içerisindedir. Kışlar kar yağışlı, sert ve soğuk, yazlar ise kurak ve Toros Dağları'na yakınlığından dolayı Akdeniz bölgesi ve diğer İç Anadolu Bölgesi yerleşim birimlerine göre serin geçer. Bu nedenle yazları Çukurova'daki hava sıcaklığı ortalamasının çok yüksek olduğu illerden insanlar gelmekte ve yazın beldenin nüfusu artmaktadır. Kışları 15 gün kar yağışlı geçip, genellikle toprak 30 gün 30 cm karla örtülü kalır. İklimsel bölge olarak Konya kapalı havzasına dahildir. Aynı havzada ve 24 km uzaklıkta bulunan Niğde il merkezinin iklim verileri aşağıdaki gibidir. Kemerhisar beldesinin kendisi de dahil 17 belde ve köyden oluşan Kemerhisar bucağında 2009 yılı kayıtlarına göre 12.665 kişi yaşamaktadır. Kemerhisar beldesinin nüfus bilgileri ise aşağıdaki tabloda verilmiştir. Yıllar içinde Kemerhisar; Bor, Niğde ve büyük şehirlere göç vermiştir. Kemerhisar'ın da içinde bulunduğu Kapadokya bölgesinin Hasan Dağı, Erciyes Dağı ve Melendiz Dağları, Göllüdağ gibi yanardağların lavlarıyla oluştuğu düşünülmektedir. Bunların dışında, günümüzde var olmayan bazı yanardağların püskürttüğü lavların da oluşumdaki etkenlerden olması olasıdır. Bölgede rüzgarın etkisiyle yayılan küller, daha sonradan taşlaşmış ve kalın bir katman oluşmasına sebep olmuştur. Volkanik hareketliliğin son bulması ise dördüncü zamanın başlarına rastlar ve ondan sonra ise aşınım süreci ağırlık kazanmıştır. Belde ekonomisi tarımsal üretim ve turizme dayanır. Çiftçilik, meyvecilik, bağcılık yaygındır. Yoğun olmamakla birlikte hayvancılıkla da uğraşılmaktadır. Tarım Kredi Kooperatifleri Konya Bölge Birliği, büyükbaş hayvancılığın gelişimi için Kemerhisar halkına yardımda bulunmuştur. Tarım ve hayvancılıkta aile tipi küçük işletmeler egemendir. Bu işletmeler tarım ve hayvancılığı birlikte yapmaktadır. Kemerhisar'da bir adet 4/B statüsünde sözleşmeli Bor İlçe Tarım Müdürlüğü'nce görevlendirilmiş ziraat mühendisi çalışmaktadır. Cuma günleri belde merkezinde pazar kurulur ve çevre köylerden getirilen ürünler burada satılır. Çevre yerleşim birimlerinde bulunan endüstri kuruluşları da belde çalışanlarına istihdam sağlamaktadır. Bahçeli Şeker mahallesindeki Bor Şeker Fabrikası ve Bor yolu üzerinde içerisinde birer adet bakım ve ikrar merkezi bulunan Şehit Albay Nuri Pamir Kışlası ve Bor Küçük Sanayi Sitesi başlıcalarıdır. Ayrıca beldede Kemerhisar Kasabası Esnaf ve Sanatkarlar Odası kurulu ve etkin durumdadır. Önceleri Kemerhisar'da Ziraat Bankası ve Halk Bankası'nın birer şubesi bulunmaktaydı, bunlar sonradan kapatılmıştır. Beldenin doğu yakası (Bahçeli tarafı) meyve bahçeleriyle kaplıdır. Bunun dışında etrafında yer yer meyve bahçeleri olmakla birlikte genelde üzüm bağları ve tahıl tarlaları bulunur. Patates ve soğan da ekilir. Endüstriyel ham madde olarak da çevrede şeker pancarı ekimi yapılır. Meyve bahçelerinin büyük kısmı daha çok kışın ürün veren elma ağaçlarından oluşur. Özellikle 2000'li yıllardan beri Bor İlçe Tarım Müdürlüğü'nce bölgede bodur elma üretimi yaygınlaştırma faaliyetleri yapılmaktadır. Geri kalanlar arasında da kayısı çoğunluktadır. Ara ara ceviz ağaçları da bulunur. Toplanan elmalar, çevre illerde satılır veya daha sonra pazarlanmak üzere soğuk hava depolarında depolanır. Bölgede iklim özellikleri tarımsal üretim ve verimi önemli ölçüde etkilemektedir. Üretim büyük ölçüde doğa koşullarına bağlıdır. Örneğin; 2008'de kuraklık olmuş ve başvuran birçok çiftçiye Bor İlçe Tarım Müdürlüğü tarafından kuraklık hak edişi ödenmiştir. Eski yıllarda Tyana mirasının önemini bilmeyen belde son yıllarda turizm konusunda atağa kalkmış olup birçok otel ve pansiyon hizmete başlamıştır. Yalnız günümüzde hâlâ ziyaretçi turistlerin büyük çoğunluğu Niğde veya Bor'da konaklamaktadır. Önceleri sadece su kemerleriyle ünlü belde, Tyana antik kentinde kazıların başlamasından sonra daha çok ilgi çekmeye başlamıştır. Tyana Kültür ve Turizm Şenliklerinin düzenlenmeye başlamasından sonra da başta yerli turist olmak üzere turist sayısında artış olmuş, bu durum belde ekonomisini iyi yönde etkilemiştir. Kemerhisar İçmesi'nde özellikle çevre yerleşim birimlerinden insanların yararlandığı, işleyen tesisler bulunmaktadır. Seçildikleri yıllara göre belediye başkanları ve partileri şöyledir: Beldede 6 mahalle bulunmaktadır. Bunlar; Cami, Çayır, Cumhuriyet, Han, Kemer ve Tepe mahalleleridir. Kemerhisar beldesindeki okullar şöyledir: Beldede bir tane de halk kütüphanesi bulunur. Okulların özellikleri ve öğrenci sayılarıyla ilgili bilgiler ise aşağıdaki tabloda verilmiştir. Kemerhisar nüfusunun %17,5'i öğrenci statüsündedir ve beldede 24 öğrenciye bir öğretmen, 19 öğrenciye bir derslik ve 195 öğrenciye bir okul düşmektedir. 2008 yılı kayıtlarına göre 6 yaş ve üzeri kişilerin okur yazarlık sayıları aşağıdaki tabloda verilmiştir. 2008 yılı kayıtlarına göre 15 yaş ve üzeri okuma yazma bilen kişilerin çeşitli eğitim düzeylerine göre sayıları aşağıdaki tabloda verilmiştir. Beldede belediye destekli Yeni Kemerhisar Belediye Spor kulübü etkin durumdadır. Kulüp yalnızca futbolla ilgilenmekte ve amatör kümede mücadele etmektedir. Kemerhisar Merkez Park Belde Evi, kulüp lokali olarak Yeni Kemerhisar Belediye Spor tarafından kullanılmaktadır. Beldede ayrıca bir adet futbol sahası bulunur. Kemerhisar'ın altyapı durumunun özeti aşağıdaki tabloda verilmiştir. Beldede 30 km uzunluğunda kanalizasyon ve yine toplam 30 km uzunluğunda içme suyu ağı bulunmaktadır. Beldenin imar planı yapılmıştır. Kemerhisar'da iki adet sağlık ocağı hizmet verir. 2007-2008 yıllarında belediye tarafından kilitli parke ve asfalt yol yapım çalışmaları yapılmıştır. Belde merkezinin cadde ve sokaklarının tümü ya kilitli parke ya da asfalttır; bağ, bahçe, arazi yollarının da %40'ı asfalttır. 2009 yılı itibarıyla Kemerhisar Belediyesi sınırları içerisinde 25 km parke, 28 km asfalt, 65 km stabilize yol vardır. Bölgede, yerüstü su kaynaklarının fakirliği nedeniyle yeraltı suyundan yararlanmaya dönük çalışmalara ağırlık verilmiştir. Beldenin sulama suyu gereksinimi çeşitli yer altı sularından ve kısmen Bahçeli'deki Roma Havuzu'ndan sağlanır. 2009 yılı kayıtlarına göre, Kemerhisar Belediyesi hizmetlerinde 6 memur, 42 tam zamanlı işçi olmak üzere toplam 48 personel görev yapmaktadır. Yine 2009 yılı kayıtlarına göre, belediye hizmetlerinde 3 damperli kamyon, 1 greyder, 2 kepçe, 4 otobüs, 1 minibüs, 2 binek tipi otomobil, 1 pikap, 1 cenaze aracı, 1 itfaiye aracı, 2 çöp toplama aracı, 1 traktör ve 1 ambulans olmak üzere toplam 20 adet araç kullanılmaktadır. Kemerhisar'a veya Kemerhisar'dan başka bir yere kara yolu veya demir yolu ile ulaşmak mümkündür. Kemerhisar kara yolu ile Niğde'ye 24 km Bor'a 8, Aksaray-Niğde kara yoluna ve Kayseri-Adana kara yoluna dörder km uzaklıktadır. Gerekli olmadığı için belde içi toplu taşıma mevcut değildir, kişisel taşıt olarak motosiklet yaygındır. Halkın Bahçeli, Bor veya Niğde'yle ulaşımları belediyeye ait otobüsler veya belediye denetimli özel halk otobüsleriyle sağlanır. 2009 yılında Kemerhisar-Pozantı Otoyolu'nun 66 km uzunluğundaki ilk kısmı dönemin başbakanı Recep Tayyip Erdoğan tarafından açılmıştır. Bu otoyol tamamlandığında Akdeniz Bölgesi İç Anadolu Bölgesi'ne ve Türkiye'nin güney komşuları da Anadolu'ya otoyol ile bağlanmış olacaktır. Otoyolun parasal desteğini T.C. sağlamaktadır ve projeyi Karayolları Genel Müdürlüğü yürütmektedir. Kemerhisar'da TCDD'ye ait bir ana hat istasyonu bulunmaktadır. Bu, Kayseri-Adana demir yolu üstünde Bor'dan sonraki istasyondur. Anadolu'yu doğu ve güney illerine, Suriye ve Irak'a bağlayan demiryolunun üzerindedir. TCDD Erciyes Ekspresi ile çeşitli yerleşim birimlerine yolcu taşımacılığı yapılmaktadır. Durmuşali Saidhoca Durmuşali Saffet Saidhoca (Bulgar: Дормушали Сафет Саидходжа, 16 Mayıs 1986, Asenovgrad), Türk asıllı Bulgar futbolcudur. Bulgaristan U-21 millî futbol takımında da oynayan Türk asıllı futbolcu, 2003-2004 sezonunda profesyonel olarak futbol kariyerine başladı ve ertesi sene oynadığı 15 maçta on gol atarak dikkatleri üzerine çekti. Danimarka'nın Randers FC takımına Ocak 2007'de transfer oldu. Burada kendini pek gösteremeyen Saidhoca, bu sene eski takımı Botev'de 44 maç oynayıp 14 gol kaydetme başarısı gösterdi. Bulgaristan'ın Sofya kentinde bulunan CSKA Sofya kulübüne transfer olmuştur. New York Esrarı New York Esrarı 1948 ABD yapımı kara filmdir. Özgün adı The Naked City dir. 1970'li yıllarda TRT televizyonunda özgün adının tam çevirisiyle, yani Çıplak Şehir adı ile gösterilmişti. Senaryosununu Malvin Wald'ın kendi hikâyesinden Albert Maltz ile birlikte yazdıkları filmin yönetmeni Jules Dassin'dir. Önemli rollerinde Barry Fitzgerald, Howard Duff, Dorothy Hart ve Don Taylor oynamışlardır. Filmin Akademi Ödülü kazanan siyah beyaz görüntüleri William H. Daniels'a aittir. Özgün müziklerini ise Miklós Rózsa yapmıştır. Filmde olaylar bir cinayet soruşturmasının etrafında gelişirken, New York şehrinin ve insanlarının ayrıntılı bir betimlemesi de yapılır. Çekimlerin çoğu stüdyo dışındaki mekanlarda gerçekleştirilirken yönetmen Jules Dassin şehrin gündelik yaşantısından ayrıntıları da titizlikle verir. Bu açıdan bakıldığında film bir bakıma 1940'ların sonundaki New York'un ileriki nesillere aktarılacak bir belgeseli gibidir adeta. Buna oyuncuların abartısız ve yalın oyunculukları, William H. Daniels'ın etkileyici siyah beyaz görüntüleri, Paul Weatherwax'ın akıcı kurgusu ve Miklós Rózsa'nın müziği de eklenince ortaya o yıllarda herkesin büyüleyici olarak nitelendirdiği bu film çıkmıştı. "The Naked City" en iyi kurgu ve en iyi görüntü yönetimi dallarında 2 Oscar ödülü aldı. En iyi senaryo dalında da bu ödüle aday gösterildi. En iyi film BAFTA ödülüne de aday gösterilen film 2007 yılında Kongre Kütüphanesi tarafından "kültürel, tarihi ve estetik olarak kayda değer ve önemli bir film" olduğu ilan edilerek "Ulusal Film Arşivi"nde koruma altına alındı. Genç manken Jean Dexter Manhattan'da yaşadığı apartman dairesinde önce bayıltılır sonra da banyo küvetinde boğulmaya terkedilir. Ona ait olduğu sanılan çok miktarda mücevher de kaybolmuştur. Cinayeti çözme görevi Detektif Teğmen Dan Muldoon (Barry Fitzgerald) ve yardımcısı Detektif James Halloran'a (Don Taylor) verilir. Bu iki detektifin New York emniyeti ile birlikte cinayeti çözme yolunda yaptıkları çalışmalar araya serpiştirilmiş şehir hayatı görüntüleri ile iç içe geçer. Özellikle katile gittikçe yaklaşıldığı ve temponun süratle arttığı final bölümünde olmak üzere filmin her anında kamerayla birlikte seyirciler de yaşayan bir şehri adım adım gezerler. Metro sistemi, rıhtımlar, inşaat halinde bir gökdelen, binalar arasında kalmış boş arsalar, sokak satıcıları, at arabaları ile dağıtım yapan sütçüler pazarlar, spor salonları, mahalle çocuklarının serinlemek için bozdukları yangın muslukları, gece çekimleri, havadan çekimler vb. o kadar detaylı gösterilir ki seyirciler polisiye bir filmi izlerken bir de belgesel film izlemiş gibi olurlar. Naked City Naked City ÅŸu anlamlara gelebilir: Yavuz Ã–zkan (futbolcu) Yavuz Özkan (d. 19 Mayıs 1985 Denizli), kaleci mevkiinde görev alan Türk futbolcudur. 1. Lig ekiplerinden Denizlispor'da forma giymektedir. Denizlispor alt yapısından yetişen Yavuz Özkan, Denizli Belediyespor'da profesyonel olmuştur. 2006-2007 sezonunda Bursaspor'a transfer olmuştur. 2006-07 sezonunda Tarsus İdman Yurdu'da kiralık olarak oynadıktan sonra 2008-2009 sezonunda tekrar Bursaspor'a geri dönmüştür. Bu sezonda kaleci Dimitar İvankov'un yedeğidir. 2012-13 sezonunda 1. Lig ekibi Adanaspor'a kiralanmıştır. 13 Ağustos 2013 tarihinde Şanlıurfaspor ile 1 yıllık sözleşme imzaladı. Robert Sterling Yard Robert Sterling Yard (1 Şubat 1861 - 17 Mayıs 1945), Amerikalı gazeteci, yazar. New York'un Haverstraw kentinde doğdu. Princeton Üniversitesi'nden mezun oldu ve yirmi yılını gazeteci, yayımcı ve editör kariyerliğine adadı. 1915 yılında arkadaşı Stephen Mather tarafından bağımsız ulusal park acentesi için yardım etmeye çağrıldı. Yard, ulusal parkların başı olarak birkaç yıl boyunca eğitici komiteye hizmet etti. Lalo Schifrin Lalo Schifrin, gerçek adı Boris Claudio Schifrin olan 1932 Arjantin doğumlu piyanist ve kompozitördür. "Görevimiz Tehlike" ("Mission: Impossible") adlı dizinin müziği ile dünya çapında başarı elde etmiştir. Schifrin ayrıca Bruce Lee'nin rol aldığı ve soundtrack'iyle hafızalara kazınan "Enter The Dragon" filminin müziklerinin de bestecisidir. David S. Goyer David S. Goyer, (d. 22 Kasım 1965) Amerikalı film yönetmeni, senaryo ve çizgi roman yazarı. Ann Arbor, Michigan şehrinde doğan Goyer, "Huron High School" ve "the University of Southern California" okullarından mezun oldu. 1989 tarihli "Death Warrant" ile ilk senaryosunu yazdı.. Senaryo: Erdoğan Zümrütoğlu Erdoğan Zümrütoğlu, Türk ressam. 1970'te Konya’da doğdu. 1990 yılında Dokuz Eylül Üniversitesi Güzel Sanatlar Fakültesi Resim Bölümü’ne girdi. Öğrenimine ara vererek Fransa, Belçika ve Hollanda’da iki yıl süre ile mesleki incelemelerde bulundu. 1996 yılında Dokuz Eylül Üniversitesi Güzel Sanatlar Fakültesi Resim Bölümü’nden mezun oldu. Türkiye, Almanya, İngiltere gibi çeşitli ülkelerde sergiler düzenleyen sanatçı, çalışmalarına kendi atölyesinde devam etmektedir. Nihat GÃ¶kbulut Nihat Gökbulut, (d. 1950, Kırıkkale, Türkiye), Türk siyasetçi. İstanbul Teknik Üniversitesi İnşaat Fakültesi'nden mezun oldu, İTÜ Tatbiki Mekanik Alanında Master yaptı. Orta İngilizce ve Almanca bilmektedir. Bayındırlık Bakanlığı Başmühendisliği, Işık Mühendislik Yüksekokulu Öğretim Görevliliği, İnşaat Mühendisleri Odası Genel Başkan Yardımcılığı, Makina Kimya Endüstrisi Kurumu Danışma Kurulu Üyeliği, Kırıkkale Belediye Meclis Üyeliği, Özel Şirket Yöneticiliği, 21. Dönem Kırıkkale Milletvekilliği yapmıştır. Evli ve üç çocuk babasıdır. Hatipli, Başçiftlik Hatipli, Tokat ili Başçiftlik ilçesine bağlı bir kasabadır. Belde 1999'a kadar Reşadiye ilçesine bağlıyken daha sonra Başçiftlik ilçesine bağlanmıştır. Beldede ilköğretim okulu bulunmaktadır. Siyatik sinir Siyatik sinir, iskiyatik sinir ya da nervus ischiadicus vücudun en geniş ve en uzun siniri. Siyatik sinir; bacağın hareketini, kuvvetini sağlayan motor lifler ve duyusunu sağlayan sensitif liflere sahiptir. Bu sinirin yapısına lomber ve sakral pleksus (L4, L5 ve S1, S2, S3 kökleri)'tan köken alır. Tibial sinir ve common fibular siniri meydana getirir. Metin Ã–ney Metin Öney, (d. 1946 Rize, Türkiye), Türk siyasetçi. İstanbul Üniversitesi Hukuk Fakültesi'ni bitirdi. Serbest avukatlık ve 20. Dönem İzmir Türkiye Büyük Millet Meclisi Milletvekilliği yaptı. 1997-1999 yıllarında ANAP grup başkanvekilliği görevinde bulundu. 1999 seçimlerinde aday gösterilmeyince ANAP'tan istifa etti. Evli ve iki çocuk babasıdır. Türk Parlamenterler Birliği İzmir Subesi'nin başkanıdır. Siyasetteki duayenliğini kitap haline getirdi. Öney, yıllardır yazdığı binlerce köşe yazısını ‘Siyasetin İçinden’ adlı kitabında topladı. Rahim ağzı Rahim ağzı (') veya serviks, kadın üreme sisteminde bulunan rahmin alt bölümüne verilen ad. Genellikle silindir şeklinde ve 2–3 cm uzunluğundaki serviks hamilelik ile birlikte şekil ve boyut değiştirebilir. Dar ve merkezinde bulunan servikal kanal rahim ağzının içinden geçerek vajinayı rahim boşluğuna bağlar. Serviksin rahime açılan kısmına internal os, vajinaya açılan kısmına ise eksternal os denir. Rahim ağzı anatomik açıdan yaklaşık 2,000 yıldır, Hipokrat'ın yaşadığı zamanlardan beri bilinmektedir. HPV ile enfekte olmuş rahim ağzı epitel hücreleri, rahim ağzı kanserine yol açabilmektedir. Kondom kullanmak, cinsel birliktelikten kaçınmak ve HPV aşısı yaptırmak HPV'ye ve dolayısıyla bu kansere karşı koruma sağlamaktadır. Özellikle 21. yüzyılın başında geliştirilen HPV aşısı, bu virüsün kanser yapıcı türlerinin yol açtığı enfeksiyon riskini azaltmaktadır. Endoserviks bölgesinde bulunan çeşitli bezler günde yaklaşık 20–60 mg kadar rahim ağzı salgısı (servikal mukus) üretirler. Ancak üretim yumurtlama döneminde 600 miligrama kadar çıkabilir. Musin adı verilen büyük proteinler içerdiğinden ötürü yapışkan ve ağdalı bir dokusu vardır ve ortalama olarak, âdet döngüsünün belirli evrelerinde değişmek üzere, %93 oranında su içerir. Yapısında kalsiyum, sodyum ve potasyum gibi elektrolitler, glükoz, amino asitler ve proteinler gibi organik moleküller, çinko, bakır, demir ve selenyum gibi eser elementler, yağ asitleri ve amilaz gibi enzimler bulunur. Östrojen ve progesteron seviyeleri mukusun yapısını etkileyen en önemli faktörlerden biridir. Doğurgan olunmayan dönemde spermlerin rahme girmesini engellemek için daha asidik olan mukus, doğurgan dönemlerde spermlerin yaşayabileceği bir ortam sunar. Servikal mukusun gözlemlenmesi ve vulvada yarattığı hise dikkat edilmesi gibi doğurganlık tahmini yöntemlerini kullanan bir kadın yumurtlamadan önceki ve sonraki zamanı anlayabilmektedir. Fikret Uzunhasan Fikret Uzunhasan (d. 1945, Sürmene, Trabzon, Türkiye), Türk siyasetçi. Karadeniz Teknik Üniversitesi İnşaat Fakültesi mezunu. İnşaat Yüksek Mühendisi, Bayındırlık Bakanlığı Yapı İşleri 8. Bölge Müdürlüğü Statik Büro Mühendisliği yaptı, Serbest Mühendislik ve İnşaat Müteahhitliği yaptı, TMMOB İnşaat Mühendisliği Odası, Muğla Şb.si üyesi. Ayrıca 20 ve 21. Dönem Muğla Milletvekilliği yaptı. Evli ve iki çocuk babasıdır. Atilla Mutman Atilla Mutman, (d. 1952, Gemlik, Bursa), Türk siyasetçi. Orta Doğu Teknik Üniversitesi Mühendislik Fakültesi Kimya Mühendisliği Bölümünden mezun oldu. B.P. Kalite Kontrol Müdürlüğü, Bilgisayar Uzmanlığı, Özel Sektör Yöneticiliği, 19, 20 ve 21. Dönem İzmir Milletvekilliği, Kuzey Atlantik Asamblesi Üyeliği, TBMM Dışişleri Komisyonu Başkanlığı, Avrupa Konseyi Parlamenter Meclisi Üyeliği yaptı. Avrupa Konseyi için Kuzey İrlanda'da yıllardır yaşanan Katolik-Protestan çatışması hakkında rapor hazırlamak üzere ombudsman olarak görevlendirilen ilk Türk parlamenterdir. TBMM görevleri arasında ayrıca 17 Ağustos 1999 Deprem felaketi konusunda yapılan çalışmaların tüm yönleriyle incelenerek alınması gereken tedbirlerin belirlenmesi amacıyla kurulan Meclis Deprem Araştırma Komisyonu Başkanlığı ve TBMM Başkanvekilliği de bulunmaktadır . Evli ve iki çocuk babasıdır. Ahmet Fehmi Işıklar Ahmet Fehmi Işıklar (d. 1941 Şanlıurfa) Kırıkkale Makine Tekniker Okulu mezunu. Sendikacı, Metal-İş Federasyonu Yürütme Kurulu Üyeliği ve Genel Sekreterliği, Çağdaş Metal İş Genel Başkanlığı, DİSK Genel Sekreterliği yaptı. Ayrıca; 18. Dönem Bursa, 19. Dönem Diyarbakır milletvekili olarak mecliste görev aldı (Anayasanın 84/3 maddesine göre üyeliği 17.08.1993 tarihinde sona ermiştir.). Türkiye Büyük Millet Meclisi Başkanvekilliği ve Halkın Emek Partisi Genel Başkanlığı yapmıştır. Evli, dört çocuk sahibidir. Vedad Ibišević Vedad Ibišević (Boşnakça: Ведад Ибишевић; d. 6 Ağustos 1984, Vlasenica) Bosnalı futbolcudur. Bundesliga takımlarından VfB Stuttgart'ta forma giymektedir. İsviçre, ABD ve Fransa liglerinde futbolculuk geçmişi bulunan oyuncu, 2008 yılında Bosna-Hersek'te en iyi futbolcu seçilerek "Idol Nacije" ödülünü almıştır. Ibišević aynı zamanda, 2007 yılından bu yana Bosna-Hersek millî takımında da forma giymektedir. Bugüne kadar Bosna-Hersek'te 50'den fazla maça çıkan Ibišević, 2014 FIFA Dünya Kupası'nda takımının turnuva tarihindeki ilk golünü atmıştır. Ibišević, Yugoslavya SFC içerisinde federal cumhuriyeti oluşturan ülkelerden birisi olan Bosna-Hersek Sosyalist Cumhuriyeti'nde doğdu. O 2000 yılında FC Baden takımına transfer olunca, ailesiyle birlikte İsviçre'ye taşındı. Ancak, yalnızca on ay sonra ailesiyle birlikte ABD'nin St. Louis şehrine taşındı. 2002 yılında başarılı bir sezon geçirdi ve "Soccer America" isimli bir futbol dergisi tarafından ülkenin en iyi 25 genç futbolcusu arasında gösterildi. Daha sonra Roosevelt High School'da oynadı. Vedad, ülkenin en saygın futbol kuruluşlarından biri olan Saint Louis Üniversitesi ile sözleşme imzaladı. Billikens takımında ilk sezonunda 22 maçta 18 gol ve 4 asist kaydetti. Daha sonra Bosnalı teknik direktör Vahid Halilhodzic tarafından keşfedilerek Fransız takımlarından Paris Saint-Germain'e transfer oldu. Vedad, ilk sezonunda fazla şans bulamayınca bir başka Fransız takımı Dijon'a kiralık olarak gönderildi. Daha sonra 2005 yılında Dijon ile iki yıllık sözleşme imzaladı. Mayıs 2006 yılında Alemannia Aachen ile üç yıllık bir anlaşma imzaladı ve 12 Temmuz 2007'de başka bir Alman kulübü TSG 1899 Hoffenheim ile sözleşme imzaladı. Ibišević, Hoffenheim'ın 3-0 kazandığı Energie Cottbus maçında iki gol birden atarak Bundesliga'da 2008-09 sezonuna iyi bir başlangıç yaptı. Borussia Mönchengladbach ile oynanan maçta da bir gol attı. Bundesliga'da 5-2 kaybedilen Bayer 04 Leverkusen karşılaşmasında bu sezonki dördüncü golünü attı. Ligde oynadığı ilk 3 karşılaşmada 4 gole ulaşmış oldu. Borussia Dortmund'u 4-1 mağlup ettikleri lig maçında 2 gol birden attı. Üst uçuş Hoffenheim'ın ilk sezonunda ilk yarısında, Ibišević yaralı önce onu ligin en golcü yaparak, 17 maçta 18 gol ve yedi asist kaydetti. 2008-09 sezonunun ilk yarısında Hoffenheim formasıyla oynadığı 17 karşılaşmada 18 gol ve 7 asistlik bir performans gösterdi. 2008 yılında Bundesliga'da Ekim ayının oyuncusu seçildi. Ancak 14 Ocak 2009 tarihinde Hamburg'la yapılan bir hazırlık maçında sakatlık geçirdi ve 2008-09 sezonunu kapatmak zorunda kaldı. Ibišević, 2009-10 sezonunun başında iyileşerek geri döndü. 19 Eylül 2009 tarihinde Bundesliga'da oynanan ve 5-1 Hoffenheim'ın galibiyetiyle sonuçlanan Hertha Berlin maçında hat trick yaptı. Bu maçtan önce forma giydiği 6 lig karşılaşmasında ise golle tanışamamıştı. Bu maçta, Bundesliga tarihinin ikinci en hızlı hat-trick yapan oyuncusu olurken, son 18 yılın en hızlı hat trick yapan oyuncusu oldu. Ayrıca bu maçın 47. saniyesinde attığı gol, bu sezon atılan en erken gol oldu. Daha sonra Hoffenheim ile 2012-13 sezonu sonuna kadar geçerli olacak yeni bir sözleşme imzaladı. Ibišević, 25 Ocak 2012 tarihinde bir başka Alman takımı VfB Stuttgart'a transfer oldu. 11 Şubat 2012 tarihinde Stuttgart'ın ligde Herta BSC takımını 5-0 mağlup ettiği karşılaşmada, yeni takımındaki ilk golünü attı. Ayrıca maçta asistte yaptı. 16 Mart günü, eski takımı Hoffenheim karşısında 2-1 kazandıkları derbi maçta takımının 2 golünü de o attı. Ibišević, 1. FSV Mainz 05 takımına karşı ligde 5-1 kazanılan karşılaşmada da 2 gol birden attı ve takımının Avrupa kupalarına katılmasına önemli bir katkıda bulundu. Ibišević, 2012-13 sezonunda ilk golünü, 29 Eylül 2012 tarihinde 1. FC Nürnberg takımıyla oynanan Bundesliga karşılaşmasında kaydetti. 8 Aralık tarihinde, Stuttgart'ın Schalke 04 takımı 3-1 mağlup edip, ligde 5. sıraya yükseldiği karşılaşmada Stuttgart formasıyla ilk kez hat trick yaptı. Ibišević 1 Eylül 2013 tarihinde, Mercedes-Benz Arena'da Hoffenheim takımına karşı 6-2'lik sonuçla kazanılan Bundesliga maçında eski kulübüne karşı hat trick yaptı. Ibišević, 9 Şubat'ta Stuttgart takımının kendi evinde FC Augsburg'a 4-1 mağlup olduğu karşılaşmada, rakip takım oyuncusu Jan-Ingwer Callsen-Bracker'a topsuz alanda dirsek atması sebebiyle kırmızı kart gördü ve federasyon tarafından 5 maçlık oynamama cezası aldı. Bosna-Hersek millî takımı ile ilk maçına, 24 Mart 2007 tarihinde Norveç'e karşı oynanan 2008 Avrupa Futbol Şampiyonası elemeleri maçında çıktı. Karşılaşmaya ilk on birde başladı. Ibišević, 13 Ekim 2007 tarihinde, Atina'da Yunanistan'a karşı oynanan 2008 Avrupa Futbol Şampiyonası eleme maçında da kendine yer buldu. Bosna'nın 3-2 kaybettiği bu maçta takımının 2. golünü kendisinin ise ilk millî golünü kaydetti. Ibišević, Bosna ile 2010 FIFA Dünya Kupası elemeleri'nde de mücadele etti. 7 Eylül 2012 tarihinde, 2014 FIFA Dünya Kupası elemeleri kapsamında deplasmanda Lihtenştayn ile oynanan ve 8-1 Bosna galibiyetiyle sonuçlanan karşılaşmada, millî takım formasıyla ilk kez hat trick yaptı. Bu karşılaşmada takım arkadaşı Edin Džeko'da hat trick yapma başarısı gösterdi. 16 Ekim 2012 tarihinde, 2010 FIFA Dünya Kupası eleme maçında 3-1 galip geldikleri Litvanya maçında takımının ilk golünü attı. 15 Ekim 2013 tarihinde, 2010 FIFA Dünya Kupası elemelerinde 1-0 kazandıkları Litvanya maçında takımının golünü atan isim oldu. Bosna böylece 2010 FIFA Dünya Kupası'na katılma hakkı kazandı. Ibišević, Maracanã'da 15 Haziran 2014 tarihinde Arjantin'e karşı 2-1 kaybedilen Dünya Kupası maçında takımının tek golünü attı ve böylece Dünya Kupası finallerinde gol atan ilk Bosnalı futbolcu oldu. "Not: Listede skor ve sonuç kısmında Bosna takımı ilk sırada gösterilmiştir. Skor kısmında oyuncunun attığı gol sonrası oluşan skor kalın yazıyla gösterilmiştir." Anadili Boşnakça olmasına rağmen, İngilizce, Fransızca ve Almanca dillerini akıcı derecede konuşabilmektedir. Alemannia Aachen'de oynarken, Almanca'ya hakim olmayan yabancı futbolculara antrenman sırasında resmi tercümanlık görevinde bulundu. SÃ¼leyman Tuncel Süleyman Tuncel, (d. 1920, Konya, Türkiye), Türk asker ve siyasetçi. Harp Akademisi, Hava Harp Akademisi, Paris NATO Savunma Koleji mezunudur. İzmir 6. Hava Alayı Komutanlığı Subaylığı, Balıkesir Keşif Alayı Subaylığı, Hava Kuvvetleri Komutanlığı Eğitim Şubesi Subaylığı, Balıkesir 9. Jet Üssü Subaylığı, NATO Başkomutanlığı Karargâhı Subaylığı, Diyarbakır 8. Hava Üssü Subaylığı, Hava Kuvvetleri Karargâh Subaylığı, Napoli NATO Güney Karargâhı Subaylığı, İzmir NATO 6. ATAF Subaylığı, Hava Kuvvetleri Komutanlığı Harekât Başkanlığı, Harekât Kurmay Yarbaşkanlığı, Hava Eğitim Komutanlığı, Genelkurmay Lojistik Başkanlığı, CENTO Türk Temsilciliği Başkanlığı ve Askerî Baştemsilciliği, TBMM 4.(XV) Dönem Manisa Milletvekilliği, Cumhuriyet Senatosu İzmir Üyeliği (5 Haziran 1977 – 12 Eylül 1980) yapmıştır. Evli ve dört çocuk babasıdır. Shinan İlçesi, Güney Kore Sinan (; "Sinan-gun"), Güney Kore'nin Güney Jeolla ilinde bulunan bir ilçedir. İlçe 111 mesken ve 719 ıssız adadan oluşmaktadır ve adaların tamamı Güney Kore'deki adaların %25'lik dilimini kapsamaktadır. Yüzölçümü 653.13 km² olan ilçenin nüfusu 2001 yılı itibarı ile 53,150'dir. İlçede yer alan en büyük adalar Anjwado (45.2 km²), Aphaedo (44.3 km²), Bigeumdo (43.1 km²), Dochodo (40.3 km²), Imjado (43.2 km²), Amtaedo (38.7 km²), Jeungdo (37.2 km²), Jangsando (24.3 km²), Haeuido (16.1 km²), ve Heuksando (19.7 km²)'dur. Deniz alanı, 15 metre derinlikten daha az bir kıta sahanlığıdır. Wando İlçesi, Güney Kore Wando (; "Wando-gun"), Güney Kore'nin Güney Jeolla ilinde bulunan bir ilçedir. Adını merkezde bulunan en büyük ada olan Wando'dan almıştır. Yüzölçümü 391.81 km² olan ilçenin nüfusu 2001 yılı itibarı ile 66,978'dir. Wando'nun ünlü yerlisi şampiyon golfçü Choi Kyung-ju'dur. Gim (deniz yosunu), Wando bölgesinde en iyi üretilen üründür. Yenilebilir yosun çiftçiliği 200 yıldır yapılmaktadır ve %22'lik oranla Wando, üretimin en büyük alanıdır. 2006'da Wando, 2,3 milyon ton yenilebilir yeşil deniz yosununu ABD, Japonya ve Tayvan'a ihraç etmiştir. Yeongam İlçesi, Güney Kore Yeongam (; "Yeongam-gun"), Güney Kore'nin Güney Jeolla ilinde bulunan bir ilçedir. Yüzölçümü 544.48 km² olan ilçenin nüfusu 2001 yılı itibarı ile 65,268'dir. Kore Grand Prix'i 2010 yılında liman tarafının yanında yer alan Kore Uluslararası Pisti'nde düzenlenmiştir. Pist, ünlü yarış pisti tasarımcısı Hermann Tilke tarafından dizayn edilmiştir. Pist yarı kalıcı yarı geçicidir. İnşaası 2007'de başlanmış olup 2010'da tamamlanmıştır. Eğer bu paylaşım tamamlanırsa yarışlar 2016'ya kadar devam edip sonraki 5 yıllık opsiyonda en az 2021 yılına kadar sürecektir. Yeonggwang İlçesi, Güney Kore Yeonggwang (; "Yeonggwang-gun"), Güney Kore'nin Güney Jeolla ilinde bulunan bir ilçedir. Yüzölçümü 472.97 km² olan ilçenin nüfusu 2001 yılı itibarı ile 72,780'dir. Yeonggwang, sahip olduğu bol ve Korelilerin diğer insanlara verebileceği en iyi hediye olarak gördükleri sarıağız balığı ile ünlüdür. Geniş popülaritesinden dolayı "pirinç hırsızı" adını takmışlardır. Ayrıca Koreliler arasında Yeonggwang gulbi (kurutulmuş sarıağız balığı) olarak da bilinmektedir. İlk olarak Goryeo Hanedanlığı'nda ortaya çıkmıştır. Sarı işkine balıkları kış mevsimini geçirdikleri Doğu Çin Denizi'nden kuzeye doğru, Yeonpyeongdo Adası'na üreme zamanlarında yumurta bırakırlar. Kuzeye doğru hareket ederlerken 10 Nisan ile 30 Nisan arasında Yonggwang'da Beopseongpo köyünün yanında Chilsan'ın önündeki denizde yumurtlarlar. Yeonggwang nükleer santrali 1979'da kurulmuştur ve tam kapasiteyle büyümüştür. Günümüzde 6 santrali bulunmaktadır. 2007'de santraller dünyada kullanım derecesi bakımından üçüncü sırada yer almıştır. Redneck Redneck, genellikle İncil Kuşağı'nın bulunduğu Amerika Birleşik Devletleri'nin güneydoğusunda, kırsal bölgede yaşayan eğitimsiz ırkçı beyazları tanımlamak için kullanılan aşağılayıcı bir terimdir. Türkçe'ye, "kızıl boyun" olarak çevrilir. Önceleri Güney ABD'ye, Ozark Yaylası'na, Büyük Düzlükler'e ve Kayalık Dağlar'a has bir terimken, bugün tüm Kuzey Amerika genelinde kullanılmaktadır. Redneck sıfatı verilen birisi bundan gurur duyabilir veya aşağılanmış hissedebilir. Amerika Birleşik Devletleri'nde küçük kasabada büyümüş, tarlada çalışmış ve bu yüzden boynu kızarık olan kimseler "redneck" diye adlandırılır. Kentucky, Arkansas ve Teksas gibi güney eyaletler "redneck states" diye anılır. Kondiloma akuminata Kondiloma akuminata, Kondilom ya da genital siğil bulaşıcılığı oldukça yüksek olan HPV'nin bazı tiplerinin neden olduğu enfeksiyon hastalığı. Deri-deri teması ile bulaşır. HPV tip 6 ve 11 genital siğillerin yaklaşık %90'nının nedenidir. Genellikle servikste ve bazen vajina ve vulvada bulunan 6 ve 11 gibi bazı HPV tipleri ile enfeksiyon sonucu oluşan, sıklıkla çok sayıda olan ekzofitik lezyonlardır. Sejad Salihović Sejad Salihović (d. 8 Ekim 1984, İzvornik, Bosna-Hersek), Bosnalı millî futbolcudur. Futbol hayatını Almanya'nın TSG 1899 Hoffenheim takımında sürdürmektedir. Profesyonel futbol hayatına Hertha Berlin takımında başlamıştır. Doğduğu topraklardaki mevcut savaş koşullarından dolayı ailesi ile birlikte Almanya'ya göç eden oyuncu, 12 yaşında Hertha Berlin'in alt yapısına katılmıştır. İlk olarak pilot takımlarda yer alan Sejad Salihović, gösterdiği performans ile 2004 yılında A takıma yükselmiştir. A takımda 1 sene boyunca kulübede bekleyen Sejad Salihović, 2. senesinde Hamburg karşısında ilk defa sahaya çıkmıştır ve sadece 5 maçta forma giymiştir. Dietmar Hopp ve ekibinin gözüne çarpan Sejad Salihović, 2006 yılı sonunda TSG 1899 Hoffenheim ekibine transfer olmuştur. 2006 yılında TSG 1899 Hoffenheim ekibine transfer olan Sejad Salihović, katıldığı ilk sezondaki performansı ile göz doldurmuştur. Regionliga'da mücadele etmelerine rağmen lig kalitesinin bir hayli üzerinde performans gösteren Sejad Salihović, takımı ile beraber ilk şampiyonluğuna ulaşmıştır. 2. Bundesliga'ya bol takviyelerle giren TSG 1899 Hoffenheim o sezon şampiyonluğa ulaşmıştır. Sejad Salihović, vatandaşı Vedad Ibišević ile Bundesliga'da yer almıştır. Almanya'da yetişen Sejad Salihović, 2007 yılında ilk defa Bosna-Hersek millî futbol takımının formasını giymiştir. Stop-loss Stop-loss, Amerika Birleşik Devletleri Ordusunda görev yapan askerlerin normal hizmet sürelerinin bitmesinin ardından, görev sürelerinin gönüllü olmayan şekilde uzatılmasıdır. Birinci Körfez Savaşı'nda kullanılmaya başlanan stop-loss politikası, Amerikan ordusunda halen yürürlüktedir. 2007 yılında Irak'ta yükseltilmek istenen Amerikan ordu mensuplarının sayısı, yeni ek asker nakliye etmenin yanında, çoğunlukla mevcut askerlere stop-loss emirlerinin verilmesi ve bunların görev sürelerinin uzatılması ile elde edilmiştir. Kimberly Peirce'nin 2008 yılında vizyona giren Stop-Loss filmi, aynı emri alan bir askerin hikâyesini anlatmaktadır. Matthias (Kutsal Roma imparatoru) Matthias, (24 Şubat 1557 - 20 Mart 1619) 1612-1619 yılları arası Habsburg Hanedanı'nı Kutsal Roma İmparatoru olarak yönetip, Avusturya Arşidükü, Macar ve Hırvatistan Kralı olarak 1608-1619 (II. Matthias olarak), 1611-1617 Bohemya Kralı olarak hükmetti. Matthias Avusturya'nın başşehri Viyana'da Avusturya Arşidükü olarak doğdu. Babası II. Maximillian, annesi Maria'dır. Matthias, amcası II. Ferdinand'ın kızı Arşidüşes Anna ile evlendi. Bu evliklerinden yaşayan bir çocuk sahibi olamadılar. 1593 yılında kardeşi II. Rudolf tarafından Avusturya Valisi olarak atandı. Viyana piskoposu Malchior Klesl ile yakın ilişki içinde oldu. Daha sonra kendisinin şef tavsiyecisi oldu. 1605 yılında Matthias, yaşlı ve hasta imparatoru kendisine Macar Protestan isyancılar ile uğraşması için izin vermeye zorluyordu. 1606 yılı Viyana Antlaşması'nın sonucu olarak Macaristan'da dinlere özgürlük garanti ediliyordu. Ayni yıl Matthias, Habsburg Hanedanlığı'nın başı olarak onaylandı ve Rudolf'un hastalığı sonucunda gelecekte Kutsal Roma İmparatoru olacaktı. Mattihas'ın Kutsal Roma Cermen İmparatorluğu'na ulaşmasından sonra, onun politikası Klesl'in egemenliği altındaydı. O Kutsal Roma Cermen İmparatorluğu'nun güçlenmesine yol açacak olan Katolik'ler ve Protestanlar arasında bir uzlaşma getirmeyi umuyordu. Matthias, Avusturya ve Moravya'da Protestanlara dini ayrıcalık bahşetmesi için zorlanıyordu. Onun uzlaştırıcı politikasına, Katolik ve uzlaşmacı olmayan Habsburg'lular karşıydı. Özellikle Matthias'ın kardeşi Arşidük Maximillian. 1618 yılında "Bohemya Protestan İsyanı" Maximillian'ı Klesl'i hapsetmeye ve onun politikalarını revize etmeye sebep oluyordu. Yaşlı ve hasta Matthias, Maximillian grubunun idareyi ele almasını önleyebilecek durumda değildi. Ferdinand, 1617 yılında Bohemya Kralı, 1618 yılında da Macaristan Kralı olarak taç giydi. Matthias'ın yerine Kutsal Roma İmparatoru oldu. Matthias Viyana'da öldü. Diğer dillerdeki isimleri: (Almanca:Matthias); (Çekçe:Matyáš); (Macarca:II. Mátyás); (Slovakça:Matej); (Hırvatça:Matija); (Romanca:Matei); (Lehçe:Maciej) Gülendağı Gülendağı, Erzincan'ın Refahiye ve Kemah ilçeleri sınırında doğu-batı ekseninde uzanan, geniş orman örtüsüne sahip bir dağ silsilesinin genel adıdır. 2600 metre yüksekliğe sahip olan Sırıklı Baba Zirvesi'nin yanı sıra, 2430 metre yüksekliğinde Sandıklıtaş Zirvesi, 2550 metre yüksekliğindeki Eğribel Zirvelerine sahip olan Gülendağı, zengin su kaynakları ile de bilinir. Su havzalarının neredeyse tamamı kuzey yönüne doğru akar ve daha sonra dağın kuzey yamaçlarında birleşerek Gülen Çayı adını alarak yaklaşık 20 km doğuya doğru akar. Gülendağı'nın doğu sınırı eteklerinde Refahiye'nin kuzeyden gelen dereleriyle birleşerek 25 km boyunca güney yönüne doğru akarak Kemah ilçe merkezinin yakınında Fırat Nehri'ne karışır. Gülendağı'nın batı havzasında ki önemli su kaynakları olarak Mendekli Deresi ve Kilise Deresi (Kür. "Nahale Jare") gösterilebilirken, doğu havzasında önemli bir su kaynağı olarak Kom Deresi söylenilebilir. Gülendağı çok geniş sarıçam ormanına sahip olup bu ormanda titrek kavak, meşe, söğüt ve yüksek kesimlerde akçaağaç denen türlere de rastlanılabilir. Yoğun av baskıları sonucunda Gülendağı faunası neredeyse tükenme aşamasına gelmiştir. Gülendağı gerek sarıçam ağaçlarının gerekse de meralardaki çiçeklerin polenlerinin zenginliği sayesinde oldukça sağlıklı ve lezzetli bal üretimine olanak sağlar. Eşanlamlı Eşanlamlı, anlamdaş, müteradif veya sinonim; yazılışları farklı olduğu halde anlamları aynı veya çok yakın olan sözcükler. Bu tür kelimeler genelde birbirlerinin yerini tutabilir. Türkçede anlamdaş kelimelerin birisi genellikle yabancı kökenlidir. Öztürkçe kelimeler arasında da eşanlamlılık olabilir: Eşanlamlılık sadece isim soylu sözcüklerde görülmez. Eşanlamlı fiiller de mevcuttur: Bileşik isim, deyim ve atasözlerinde yerleşmiş şekilde kullanılan sözcüklerin yerine anlamdaşı kullanılmaz. Örneğin "kara bahtlı" bileşik sözcüğü yerine "siyah bahtlı" kullanılmaz. Birden fazla anlamı olan sözcüklerde bu anlamlardan biri veya birkaçı başka bir sözcükle eşanlamlı olabilir: Yukarıdaki ilk örnekte resim sözcüğü fotoğraf anlamında kullanıldığı için eşanlamlı görevi üstlenmiştir ancak "Bugün okuldaki suluboya resim sergisini gezmeye gideceğim." cümlesindeki anlamı "fotoğraf" değildir. Kısmî eşanlamlı sözcüklere örnek olarak "koymak-bırakmak, göz-çekmece, gezmek-dolaşmak, doğru-gerçek" verilebilir. Eşanlamlı sözcükler arasında konotasyon farkı olabilir. Sözcüklerden biri daha olumlu iken diğeri daha olumsuz bir çağrışım yapıyor olabilir. Örneğin "kilolu, tombul, şişman" ve "şişko" sözcükleri eşanlamlı olmasına rağmen konotasyonları farklıdır. "Kilolu" sözcüğü normal bir diyalogda kabul edilebilirken, "şişko" hakaret kabul edilebilir. "Tombul" sözcüğü bazen "sevimlilik" anlamı da taşır. Bu tür eşanlamlı sözcük gruplarına örnek olarak "züğürt-yoksul", "kısa-bücür", "ölmek-vefat etmek", "ceset-naaş-leş", "sakat-engelli-özürlü" ve "bedava-beleş" verilebilir. Kulağa kaba veya keskin gelebilecek bir söz yerine daha olumlu konotasyona sahip bir anlamdaşını kullanmaya "hüsnütabir" denir. Halmstad Halmstad ['hulm-stɑː(d)], İsveç'in güneyinde yer alan bir şehirdir. Şehir, İsveç'in güneybatısında, Baltık Denizi kıyısında, oldukça işlek bir limana sahip, ormanlık bir kıyı üzerine kuruludur. Kent, İsveç'teki büyük kentlerden biri olup, Halland ilinin de yönetim merkezi durumundadır. Halmstad'ın tarihteki ilk şehir kayıtları 1307 yılına kadar uzanmaktadır. 1320'lerde günümüzdeki yerine taşınan kent, bu dönemde iki ana manastırına kavuşmuştur. Kent yakınlarındaki "Halland", askeri anlamda İsveç'in en önemli merkezlerindendir. 1400 ve 1520 yılları arasındaki Norveç, İsveç ve Danimarka arasındaki Kalmar Birliği döneminde kent, birliğin ana merkezi oldu. 16. yüzyıl sonlarında kent, Danimarka kralı tarafından kale kenti haline getirildi. 1619 yılı, kent için bir dönüm noktasıdır. Bu yılda Danimarka ve İsveç kralları kent kalesinde görüştü. Ancak aynı yılın Ağustos ayında kent bir yangın sonucu tamamen yandı. Kent, zamanla konumu nedeniyle hızla gelişti ve İsveç'in önde giden ekonomik merkezlerinden biri oldu. 1897'de kent, İsveç'teki ilk İşçi Bayramı'na sahne oldu. 20. yüzyılda İsveç'in dünyaca tanınan bir kenti haline gelen kentin nüfusu, 1990'da 48,800'e; 2005'te 55,688'e ulaştı. Kentin "Halmstads BK" adında dünyaca tanınan bir futbol takımı bulunmaktadır. F. Serkan Acar F. Serkan Acar (d. 1975; Ardanuç, Artvin), Türk yönetmendir. İstanbul Üniversitesi'nde Psikoloji okudu. 1996’dan beri profesyonel olarak; Yusuf Kurçenli, Yeşim Ustaoğlu, Ünal Küpeli, Feyzi Tuna, Kadir Sözen, Aydın Sayman, Hüseyin Kuzu gibi sinema dünyasının önemli isimlerinin sinema ve televizyon projelerinde yönetmen yardımcısı, senarist ve yapım sorumlusu olarak yer alır. Altın Koza Film Festivali'nde en iyi film ödülü alan "Sonbahar"ın yapımcısı olan Serkan Acar, 2004 yılında çekilen ve çeşitli film festivallerinde gösterilen "Ekmek Davası" isimli kısa filmin de yönetmenliğini yapmıştır. 2011 yılında yönetmenliğini yaptığı "Aşk ve Devrim" filmi ulusal ve uluslararası birçok festivalde gösterilmiştir. Bahçeköy, Tavas Bahçeköy, Denizli'nin Tavas İlçesi'ne ait bir mahalledir. İlk yerleşildiği sırada köyün bulunduğu yere; Oğuz Türkmenlerinin arazisin büyük olması nedeniyle arazilerini büyük parçalar halinde taksim etmişler. Her aile arazinin etrafına özenle düzenleyip, ağaçlandırdığını sulak ve bahçelik olması nedeniyle bağçecik (Bahçeli köy) demişler ve bu ad zamanla Bahçeköy şekline dönüşmüştür. Hicretin 351-400 yıllarında (MS 970- 1020 ) Türkmenistan yörelerinden göç ederek önce Bağdat çevresine yerleştiler. Burada İslamiyet’in Alevi ve daha sonra Sünni Mezhebinin etkisinde kaldılar ve benimsediler. Bağdat çevresinde bir süre kaldılar. Sünni-Şii (alevi) çekişmesinden rahatsız oldular. Batıya doğru Akdeniz kıyısını izleyerek Muğla İli Milas Bölgesine kadar geldiler. Tavas Bölgesinde Türklerin yerleşmesi 1280 ile 1290 yılları arasındadır. Anadolu Selçuklu Devletinin yıkılması ile BALATTA beyliğini kuran Menteşe Beyinin emrinde yarı göçebe olarak yasamaya başladılar. Kışları Rakımı düşük Muğla ve Aydın bölgesine yakın yerlerde kışlayıp, yaz aylarında Bahçe köy dağlarının da bulunduğu Bozdağ yaylalarında oturmaya başladılar. XIII. Yüzyılda Selçuklular döneminde Türklerin eline geçtiği bilinmektedir. Takriben 1365’te Menteşe Beyliği’ne katılmış ve 1390-1391’de Yıldırım Beyazıd tarafından zaptıyla Osmanlıların eline geçmiştir İlk zamanlar Anadolu vilayeti Menteşe sancağına bağlı bir yerleşim yeri olan Tavas, 1867’de Aydın Vilayetine bağlı kaza merkezi yapılmıştır. 1883’te Denizli’nin Aydın Vilayeti’ne bağlı mutasarrıflık yapılmasıyla Tavas da buraya bağlanmıştır. Cumhuriyet döneminde Denizli’nin il yapılmasıyla Tavas ilçe olarak statüsünü devam ettirmiştir. Bahçeköy’ün bağlı olduğu Tavas, Denizli-Muğla karayolu üzerinde etrafı dağlarla çevrili bir ovanın üzerinde kurulmuş bir ilçe merkezidir. Denizli şehir merkezine yaklaşık 45 km uzaklıktadır. Volkswagen Scirocco Volkswagen Scirocco, Volkswagen'in 1972'de piyasaya sürdüğü spor otomobilidir.1992'de üretimi durdurulsa da 2008'de Iroc konseptinden yararlanılarak yeniden üretimine başlanmıştır. 4 Mart 2014 tarihinde makyajlanan Scirocco, Cenevre Otomobil Fuarı'nda tanıtılmıştır. Volkswagen Scirocco'nun düz vites seçeneği tüm modellerde olup, yarı-otomatik DSG vites 1.4 TSI 122 PS hariç diğer tüm modellerde mevcuttur. DSG vites sistemine sahip yarı-otomatik modellerde F1 vites olarak kullanılabilir. Bu sayede çok daha kısa sürede vites değiştirme imkânı doğmaktadır. Benzer modellerine göre daha düşük yakıt tüketimi değerlerine sahiptir. DSG vites ilk çıktığında bazı modellerde sorunlara yol açmıştır. Bu sorunlar yüzünden Volkswagen, bazı ülkelerde 400.000'e yakın DSG'li aracını geri çağırmıştır. Daha sonrasında Volkswagen'in yaptığı güncelleme ile daha yüksek torklara dayanabilecek güce çıkarılmıştır. DSG vites, Volkswagen'in GTI ve R gibi modellerinde çok daha yüksek torklara dayanabilmektedir. Otomobilin gerçek en yüksek hızı daha yüksek olmakla beraber otomobilin bilgisayar kontrolüyle daha yüksek hızlara çıkmasına izin verilmemektedir. Scirocco spor bir modeldir. Dolayısıyla çeşitli kaporta ve motor pek çok hard/soft modifiyeli araçlar vardır.Otomobilin beynine yapılan bir müdahale ile (ki bu müdahale otomobilin garantisine zarar vermemektedir) otomobilin maksimum hız sınırı kaldırılıp 260 km/s'ye varan hızlara kadar çıkılabilmektedir. 1.4 TSI 160 PS modelinin gücü 220 PS'ye kadar yükseltilebilmektedir. Aracın gizli özellikleri de mevcuttur ve bir yazılım vasıtası ile açılabilmektedir. Scirocco'nun tasarımı benzerlerinden boy olarak daha kısa, daha uzun ve daha yassı bir tasarıma sahip olduğu için aerodinamik bakımından (ki cam tavanı da bu sebeple yalnızca yukarı doğru kalkmaktadır), kullandığı teknolojiler ise sürüş bakımından daha avantajlıdır. 20 Mayıs 2009 tarihinde Scirocco'nun en hızlı modeli olan Scirocco R VW tarafından duyuruldu. Araç 4 silindirli 2.0 litrelik TSI motoruyla 195 kW / 265 beygir gücünde ve 350 Nm torka sahiptir. Aracın tasarımında temel olarak Scirocco GT24 yarış arabası baz alınmıştır. Scirocco'nun özel ve makyajlanmış modelidir. 1.4 litrelik TSI benzinli motora ve 7 ileri DSG şanzımana; üzerinde siyah-kırmızı çizgilere, GTS için özel olarak tasarlanmış ön-arka tamponlara ve yan eşiklere; difüzör ve ön çamurluklara yerleştirilen GTS logolarına, kırmızı yan aynalara, parlak cilalı ve siyah kontörlü 18" “Thunder” alüminyum alaşım jantlara, parlak siyah krom egzoz çıkışlara, siyah-kırmızı renkli iç mekana, golf topu şeklinde tasarlanan vites topuzuna sahiptir. Ju Si-gyeong Ju Si-gyeong (22 Aralık 1876 - 27 Temmuz 1914), modern Kore dilbilimi kurucularındandır. Hwanghae Eyaleti'nin Bongsan İlçesi'nde doğmuştur. Kendisi ve öğrencileri Kore Dili'nin imla ve gramerini temel alarak standartlaşmasına yardım etmiştir. Çocukluğundan beri Çince öğrenimi görmüştür. Seul'de modern dilbilimi okuduktan sonra 1896'da Korece Dil Sistemi Kurumu'nu kurmuştur. Ulusal Lisan Konuşma Merkezi - Sandong Gençlik Akademisi'nde birkaç seminerin evsahipliğini yapmıştır. İsimlerin, fiilerin, sıfatların, zarfların, çekimsiz sıfatlar, yardımcı eylemler, bağlaçlar, ünlemler ve cümle bitirme bağlaçlarının dahil olduğu Korece sözcük grupları oluşturulmasını önermiştir. 1914'teki Dilin Sesleri adlı yayınında Hangeul'un hecelerden ziyade çizgilerle yazılışının gelişmesine yardımcı olmuştur. Özellikle Primorsky Krai (Primorye)'de Heceli Hangeul'la deneyler yapmasına karşın bu önerisi uygulanamamıştır. Ju Si-gyeong, 15. yüzyıldan beri farklı isimlerle var olan Hangeul'ın 1910 ve 1913 yılları arasında madeni paraların üstüne bastırmıştır. İsmi, belirsizliği gidermesi için kısa çizgiyle yazılmıyordu. (Ju Sigyeong ve Chu Sigyong). Bu durumda Sig-gyeong ve Sig-yong olarak sık sık yanlış telaffuz edilmekteydi. Quang Binh Quang Binh ili (Vietnamca: "Tỉnh Quảng Bình"), Güneydoğu Vietnam'da, Kuzey orta kıyısında kıyısında bulunan bir ildir. Merkezi Dong Hoi "(Đồng Hới)" şehridir. Dick Advocaat Dirk Nicolaas Advocaat (d. 27 Eylül 1947, Lahey), orta saha mevkiinde forma giymiş Hollandalı eski futbolcu, teknik direktör. Hollanda millî futbol takımı teknik direktörüdür. Futbola Hollanda'da başlayan Dirk Advocaat, ülkesinin dışında ABD'de ve Belçika'da da görev almıştır. Futbolu bıraktıktan sonra çok başarılı bir antrenörlük kariyerine sahip olan Advocaat, Hollanda millî takımıyla 2004 Avrupa Şampiyonası'nda yarı final oynama başarısı göstermiştir. Kulüp bazında Rusya'nın Zenit St. Petersburg takımıyla finalde Glasgow Rangers takımını 2-0 yenerek UEFA Kupası'nı ve ardından aynı yıl Şampiyonlar Ligi'ni kazanan Manchester United'ı 2-1 yenerek UEFA Süper Kupası'nı kazanmıştır. 17 Ağustos 2016 tarihinde Fenerbahçe ile anlaşarak, teknik direktörlük görevine getirilmiştir. Sarıca (eşek arısı) Sarıca ya da Avrupa eşek arısı ("Vespa crabro"), Avrupa'daki yaban arıları içinde en büyük olanıdır. Kraliçe 25–35 mm, işçiler daha küçüktür. Türkiye'nin hemen hemen her yerinde görülür. Bombus Bombus, XMPP protokolü için bir GPL anlık mesajlaşma istemcisidir. Java ile yazılmıştır ve Java ME sanal makineye sahip Windows Mobile platformu veya Java ME'nin bulunduğu diğer herhangi bir platform dahil olmak üzere Java ME/MIDP özellikli cep telefonlarında çalışır. Bazı küçük kod değişiklikleri ile Android üzerinde de kullanılabilir hale gelmiştir. Bombus'un Android üzerinde çalışabilen bazı başarılı derlemeleri vardı. Aynı yazar tarafından yazılan Bombus-NG adlı .NET Framework'ün kurulmasını gerektirmeyen yerel Windows Mobile XMPP istemcisinden de ekran görüntüleri vardır. Nilla Pizzi Nilla Pizzi (Asıl adı Adionilla Negrini Pizzi'dir) (d. 16 Nisan 1919, Sant'Agata Bolognese - ö. 12 Mart 2011), İtalyan şarkıcı. Sanremo müzik festivalinde "Grazie dei fiori" ile 1951'de, "Vola colomba" ile 1952'de birinciliği kazandı. Sil Baştan (film, 1981) Sil Baştan 1981 Fransız yapımı dramatik dönem filmdir. Özgün adı Coup de Torchon dur. Film ABD'de Clean Slate, İngiltere'de ise Clean Up adları ile gösterime sunulmuştu. Filmin yönetmeni Bertrand Tavernier, aynı zamanda senaryonun yazılmasında da Jean Aurenche'a yardımcı olmuştur. Senaryo Amerikalı piyasa romanları yazarı Jim Thompson'un 1964 yılında yazmış olduğu Pop. 1280 () adlı romanından uyarlanmıştır. Tavernier romana oldukça sadık kalmıştı, filmin romandan bir tek farkı vardı o da roman 1910'lu yıllarda Batı Teksas'ta yerden bitme bir kasabada geçiyorken, filmin konusu 1938'de Fransız Batı Afrika'sında geçmekteydi. Önemli rollerinde Philippe Noiret, Isabelle Huppert, Eddy Mitchell ve Guy Marchand'ın oynadıkları bu alaycı gerilim filminin özgün müziği Philippe Sarde'a aittir. Jim Thompson'un romanı Türkiye'de 1997 yılında Aziz Üstel'in Türkçe çevirisiyle "Nisan Yayınları" tarafından adıyla yayımlanmıştır.(ISBN 975-7496-80-4) 1938 yılında bir Fransız sömürgesi olan Senegal'in uzak ve sefil bir köyünün beceriksiz ve işe yaramaz polis şefi ayyaş Lucien (Philippe Noiret) karısı dahil köyde hiç kimseden saygı görmez, sürekli itilip kakılır, aşağılanır, hiçe sayılır. Bu acınası insan herkesin şamar oğlanı haline gelmişken bir kaza her şeyi değiştirecek ve köyde sistemli bir cinayet salgını başgösterecektir. Grotesk ve karikatür tiplerle dolu olan çürümüş bir dünyayı anlatan bu filmi tanımlamak için 'pastel renkleri olan bir kara film' deyimi de kullanılabir. Yabancı Dilde En İyi Film Akademi Ödülü'ne aday gösterilen "Sil Baştan", Fransa'nın Oscar'ı sayılan César Ödülleri'nin neredeyse tamamına da aday gösterilmişti. Financial Times Financial Times (FT), uluslarasası İngiliz iş gazetesi. Londra'da günlük yayımlanan bir gazetedir. Periyodik olarak 24 yerde basılır. "Financial Times" 'ın ana rakibi New York'ta basılan "Wall Street Journal" gazetesidir. James Sheridan ve kardeşi tarafından 1888 yılında kurulan "Financial Times", birçok yıl boyunca bu alanda en iyi olan diğer dört gazeteyle yarıştı. Sonunda 1945 yılında "Financial News" 'in kurulmasıyla bunlar son buldu. "FT", iş ve mali haberleri yayınlamakta uzmanlaştı ve alanında en iyisi olmayı başardı. "FT", Londra Menkul Değerler Borsası (London Stock Exchange) ve dünya pazarlarında kullanılan tek mali gazetedir. Feridun Fikri Düşünsel Feridun Fikri Düşünsel (d. 1892, İstanbul – ö. 23 Aralık 1958, Ankara), Türk hukukçu ve siyasetçi. 1914’te İstanbul Hukuk Mektebi’ni bitirdi. Bir süre avukatlık yaptı. Daha sonra Paris Hukuk Fakültesi’nde “Türkiye’de Anayasa Hareketleri” adlı teziyle hukuk doktoru oldu (1923). İkinci TBMM’ye Dersim milletvekili seçildi (1923-1927). Terakkiperver Cumhuriyet Fırkası’nın kurucuları arasında yer aldı. Şeyh Said Ayaklanması ve Atatürk’e karşı düzenlenmesi planlanan İzmir Suikastı’na katıldığı gerekçesiyle İstiklâl Mahkemesi’nde yargılandıysa da aklandı. VI., VII., VIII. ve IX. dönem TBMM Bingöl milletvekili seçildi. VIII. dönem TBMM başkanvekilidir. XIII.dönem TBMM Kars Milletvekili Fatma Sevinç Düşünsel ile Mehmet Engin Düşünsel'in babasıdır. Satranç büyükustaları listesi Bu liste satranç büyükustalarını göstermektedir. Büyükusta, dünya çapındaki oyunculara FIDE tarafından verilen bir unvandır. "Dünya Şampiyonu" unvanı bir yana bırakılırsa büyükusta, bir satranç oyuncusunun erişebileceği en yüksek onurdur. Unvan, kazanıldığı andan itibaren yaşam boyu geçerlidir. Ä°n vitro İn vitro, sıklıkla biyoloji ve tıp alanlarında kullanılan ve "laboratuvar ortamında ya da yapay koşullarda" manası taşıyan bir terimdir. Örneğin, yapay ortamda hazırlanmış doku örnekleri ya da bakteri ekinleri üzerinde denenen herhangi bir ilacın etkisi “in vitro” olarak çalışılmış olur. Volgograd Oblastı Volgograd Oblastı (Rusça: Волгогра́дская о́бласть / "Volgogradskaya oblast"), Rusya'nın Güney Federal Bölgesinde yer alan oblast. Oblastın idarî merkezi Volgograd şehridir. Beycesultan Beycesultan, Denizli'nin Çivril ilçesine 5 km uzaklıkta yer alan ve Beycehöyük adıyla da anılan höyükte 1954- 1959 yılları arasında İngiliz arkeologları Seton Lloyd ve James Mellaart tarafından ilk kazıları yapılan ve ikinci kazıları günümüzde Dr. Eşref Abay başkanlığındaki bir bilimsel kazı ekibi Ege Üniversitesi tarafından sürdürülen arkeolojik sit. Tarih öncesindeki Kalkolitik Çağdan Bronz Çağı'na, Bizans İmparatorluğuna uzanan çok uzun bir sekans içinde yerleşime konu olmuş olması Beycesultan'ın en önemli özelliğidir. Kazılarda keşfedilen ve çok ince bir sanatın ve işciliğin eseri olan buluntulardan bazıları Anadolu Medeniyetleri Müzesi nde ve Pamukkale'de Hierapolis müzesinde sergilenmektedir. Beycesultan'da keşfedilen ve MÖ 2. binyılın başlarına tarihlenen bir Luvi dilinde bir hiyeroglif mühür, üzerinde tartışmalar sürmekle birlikte, Anadolu tarihinin erken dönemlerine ilişkin yeni soru işaretleri doğurmuştur. Åžehrazad Şehrazad, efsanevî Pers prensesi ve Binbir Gece Masalları'nın anlatıcısı. Binbir Gece Masallarının ana çerçevesini oluşturan masal, Şehrazad ile Şehriyar'ınkidir. Efsaneye göre Pers Şehinşahı (şahlar şahı) Şehriyar, eşi kendisini aldatınca tüm kadınlardan intikam almaya karar verir. Her gün bir bakire kız ile evlenir ve beraber oldukları gecenin sabahı kızın kafasını vurdurur. Vezir'in kızı Şehrazad, babasının tüm itirazlarına rağmen Şehriyar ile evlenmeye razı olur. Evlendikleri gece çok sevdiği kız kardeşine veda etmek için Şehriyar'dan müsaade ister. Bu veda esnasında kız kardeşine bir masal anlatır. Masalı yattığı yerden dinleyen Şehriyar Şehrazad'dan kendisine de bir masal anlatmasını ister, gece yarısında vakit kalmadığnı söyler ve masalın tamamlamasını ertesi güne aktarır. Diğer gece aynısını, farklı bir masal ile yapar, o bitince bir masal daha... Bu durum binbir gece devam eder. Şehrazad Şehriyar'ı masalları ile eğitir, erdemli ve iyi kalpli bir insan olmasını sağlar. 1001 ci gecesinde masalı kalmadığni söyler ve o sırada Şehrazad, Şehriyarı sevdiğini ve ona güvendiğini anlar. 1001 gecede Üç oğlan çocukları olur. Şehrazad (anlam ayrımı) Feleknas Uca Feleknas Uca (d. 17 Eylül 1976), Avrupa Parlamentosu milletvekili. Birleşik Avrupa Solu/Kuzeyli Yeşil Solu'nun üyesidir. 17 Eylül 1976'da Aşağı Saksonya Eyaletinin Celle kentinde Yezidi Kürt ailenin bir kızı olarak doğmuştur. Haziran 2015 Türkiye genel seçimlerinde Diyarbakır'da HDP listesinden milletvekili seçilen Uca, Batman'dan seçilen Ali Atalan ile birlikte TBMM'deki ilk Ezidi milletvekilleri olmuşturlar. Mecliste, Türkçesinin iyi olmaması ve bu yüzden Kürtçe yemin etmek istemesi kamuoyunda tartışma konusu olmuştur. 23 Haziran 2015 tarihinde meclis yeminini Türkçe olarak etmiştir. 26. Dönem Milletvekili Genel Seçimlerinde Diyarbakır milletvekili adayı olmuş ve seçilmiştir. Nalî Nalî veya tam adı Mullah Xidir Ehmed Şawaysî Mîkayalî (d. 1797 Süleymaniye - ö. 1856 İstanbul), Kürt matematikçi, şair ve alim. Asıl adı Molla Hıdır olan Nalî eğitimini önce Karadağ'da başlamış, ve daha sonra Senendec, Mahabad, Halepçe ve Süleymaniye gibi şehirlerinde tamamlamıştır. Mekke, Şam ve İstanbul'da da bulunmuştur. Birçok Kürt âlimi ile de yakın ilişki içinde bulunmuştur. Kürtçe divanının yanı sıra Farsça ve Arapça divanı olduğu söylenmektedir. Kürtçe Divan kasidesi çok açık ve etkiliydi. Bu kaside, 1931 yılında Kürdi Me- rivani tarafından Bağdat'taki Darülselam yayınevinde basılmıştır. Nali 1856-58'de İstanbul'da vefat etmiştir Eyüp mezarlığında toprağa verildi. Afrancesado Afrancesado (; "Fransacılar" ya da "Fransızlaşanlar") İspanya ve Portekiz'de, Aydınlanma Çağı fikirlerinin, Liberalizmin ve Fransız Devrimi'nin yandaşları olan, İberya'nın Fransa tarafından işgalini ve Birinci Fransız İmparatorluğu'nu destekleyen kişiler için kullanılan terimdir. İspanya'da "afrancesado" terimi III. Carlos'un hükümdarlığı döneminde ortaya çıktı. O dönemde terim, Fransız modasını ve davranış biçimlerini benimseyenler için kullanılan tarafsız bir deyimdi. Sonraları, Kral Joseph Bonaparte'a bağlılık yemini eden İspanyol soyluları ve bürokratları için kullanılan aşağılayıcı bir terim hâline geldi. Zamanla anlamı genişleyen bu terim, Fransızları katı İspanyol toplumunu değiştirebilecek kişiler olarak gören, IV. Carlos'un ve genelde Bourbon Hanedanı'nın (Joseph'in rakibi olan VII. Fernando da dahil olmak üzere) içinde bulunduğu yozlaşma ve yetersizliğe tepki gösteren orta sınıf entelektüeller, tüccarlar ve sanayiciler için de kullanılmaya başladı. Kardeşi Napolyon Bonapart tarafından İspanya'ya kral olarak atanan Joseph, kendisini İspanyol halkının çoğu ile savaş içinde buldu. Joseph, gelenekleri ve mutlak monarşiyi aşama aşama ortadan kaldıracak olan, Leandro Fernández de Moratín'e göre "razón, la justicia y el poder" ("akıl, adalet ve güce") dayalı bir sistemi uygulayabilmek için "afrancesadolara" güveniyordu. İlerlemeci olsa da pek liberal olmayan bu program bir süre sonra muhafazakârlar kadar liberaller tarafından da reddedildi (liberallerin çoğu, işgale karşı gelen gerilla güçlerine katıldı). "Afrancesadolar" Fransa'nın bazı yönetsel kararlarına da karşıydılar: İmparatorluğu değil devrimi destekliyorlardı, İspanya'nın Napolyon Savaşları'na katılmasını istemiyorlardı, Napolyon'un İspanyol bölgelerini 1809'dan itibaren parça parça (Katalonya, Aragona, Navarra ve Biskay) yönetmek istemesine karşı çıkıyorlardı. "Afrancesadolar" daha sonra, Cádiz'de yeniden toplanan İspanyol meclisi Cortes Generales ile görüşmeler yaparak 1812 Anayasası'nda, Joseph'in 1808'de oluşturduğu Bayonne Yasaları'nın mümkün olduğunca korunmasını sağlamaya çalıştılar, ancak başarılı olamadılar. Meclis ayrıca Joseph ve ailesine ait mallarla ile birlikte "afrancesadolar"a ait malların da kamulaştırılmasına karar verdi. Wellington'un 1813'teki seferi ve Vitoria Savaşı'ndaki başarısının ardından, Joseph'in tüm saray halkı ve yandaşları (asiller, askerler, hukukçular, yazarlar, gazeteciler, hatta Roma Katolik kilisesine mensup din adamları) Jean-Baptiste Jourdan'ın ordularıyla birlikte Fransa'ya kaçtılar. Bu sürgüne maruz kalanların sayısı 4.000 ile 12.000 arasında değişiyordu. Fernando 4 Mayıs 1814'te yıllardır zorunlu olarak tutulduğu Château of Valençay'dan döndükten sonra, Napoleon ile olan anlaşmasını bozdu ve Fransızlarla yapılan savaşlara katılmayan "afrancesadolara" karşı kovuşturma başlattı. "Colaboracionistas" olarak adlandırılan Fransa yanlıları, Joseph'ten paye ve onur almış olanlar, işgal sırasında görevlerinden ayrılmayarak bir bakıma Fransa ile işbirliği yapmış olan bürokratlar, hatta kabul etmemiş olsalar dahi Fransızlardan işbirliğinde bulunmaları yönünde teklifler alanlar bu durumdan etkilendi. Fransa'da bulunan liberal görüşlü büyük sayıda mülteci, Bourbon Restorasyonu yetkililerini İspanya'da olanlar hakkında uyardı ve İspanya Hükûmeti'nin genel bir af çıkarmasını sağlayacak adımları atmaya başladı. Bu af, 1820–1823 İspanyol İç Savaşı sırasında, liberal görüşlü başbakan Evaristo Pérez de Castro tarafından çıkarıldı. Aftan faydalanarak Fransa'dan İspanya'ya dönenler, daha sonra Beşli İttifak'ın bozulmasının ardından İspanya'yı bir kez daha terk etmek zorunda kaldılar. 21 Nisan 1832'de Fransa, yasal olarak ülkesiz durumdaki bu göçmenlerin, ülkeye temelli yerleşmek ya da ülkeyi tamamen terk etmek seçeneklerinden birini tercih etmelerini zorunlu kıldı. "Afrancesado" terimi Portekiz'de, 25 Ağustos 1820'de başlayan Porto Devrimi'ni organize eden liberal politikacılar için kullanılmıştır. Bu kişiler William Carr Beresford'un İngiliz işgaline dayalı keyfi yönetimine karşı hukukun üstünlüğünü savunuyordu ve Fransız istilası sırasında ülkeyi terk edip Brezilya'daki Rio de Janeiro'ya giden kralları VI. João'nun geri dönmesini istiyordu. Portakallar Savaşı döneminden kalan bir Fransız etkisi, "afrancesado" elitlerinin kuvvetler ayrılığı ilkesini ve parlamenterizmi benimseyerek Portekiz'de uygulamak istemelerini sağlamıştı. Barzani AÅŸireti Barzani (بارزانی), Ahmed Barzani, Molla Mustafa Barzani, Mesud Barzani ve yeğeni İdris Barzani'nin mensup olduğu Kuzey Irak'taki Kürt aile. Bu aile 19. yüzyılda Nakşibendi Şeyhlerinin halifeleri olarak Barzan köyüne yerleştikten kısa bir süre sonra aşiretleşti. Barzani Aşireti, Beroji, Mizorî, Şarvanî ve Dolemari olmak üzere dört aşiretten müteşekkil bir aşiret konfederasyonudur. Barzan bölgesi Irak'ın Erbil iline bağlı olup ülkenin en kuzey ucunda yer almaktadır. Bölgenin merkezi Mergesor kazası olup kaza Mergesor, Barzan ve Şirvan olmak üzere üç kazadan oluşmaktadır. Encyclopeadia of Iranica´ya göre Barzan adı, Kürtçenin de mensup olduğu kuzeybatı irani dilerde "Mahalle" anlamını taşımaktadır. Kökeni avestadaki varəzāna kelimesine dayanan "barzan", eski hintçedeki karşıtı vṛjána(Cemaat)´dır. Modern Kürtçede bu kelimenin yerini "Tax" almıştır.. Barzan Şeyhleri Amidiye Emirleri soyundan gelmektedir. Mesud, Barzan'a yakın Hewinka Köyüne yerleşmiş ve o köyden bir kızla evlenmiştir. Aşiret reisliği Mesud'dan oğlu Said'e, Said'den torunu Şeyh Taceddin'e geçmiştir. Şeyh Taceddin din alimi olduğu için mürit toplamış ve Barzan Tekkesi'ni kurmuştur. Aşiret reisliği Şeyh Taceddin'den oğlu Şeyh Abdurrahman'a, Şeyh Abdurrahman'dan da oğlu Abdullah'a geçmiştir. Abdullah zühd ve takva ile ünü kazanmış ve oğlu Şeyh Abdusselam'ı Şeyh Seyyid Taha Nehri'nin medresesine göndermiştir. Şeyh Abdusselam Barzan'da bir medrese kurunca her taraftan öğrenciler Barzan'a okumaya gelmeye başlamıştır. Mevlana Halid Nakşibendi Barzan'a uğrayarak Şeyh Abdüsselam'ı halifesi olarak atamıştır. 1872'de Şeyh Abdusselam öldüğünde Şeyh Muhammed reis olmuştur. Şeyh Muhammed de zühd ve takva ile ünü kazanmış ve Barzan tekkesi komşu aşiretlerden mazlumların sığınak haline gelmiştir. Bu yüzden diğer aşiret reisleri Şeyh Mumahhed'i Osmanlı yönetimine şikayet etmişlerdir. Osmanlı da Şeyh Muhammed'i Bitlis'e sürgün etmiştir. Şeyh Muhammed Bitlis'te bir yıl hapis yattıktan sonra Barzan'a dönmüş ve fazla zaman geçmeden 1903'te ölmüştür. Şeyh Muhammed, Şeyh Abdusselam, Şeyh Ahmed, Muhammed Sıddık, Babo ve Molla Mustafa olmak üzere beş oğlu geride bırakmıştır. Şeyh Abdusselam bölgede sosyal ıslahatlar gerçekleştirmiş ve hem dini hem de milli bir lider konumuna gelmiştir. Ondan dolayı Barzan tekkesiyle irtibatlı olmayan aşiret de dahil olmak üzere, Şirvani, Dolameri, Mirozi, Beroji, Nizari, Kerdi, Hereki ve Bıneci aşiretleri Şeyh Abdusselam'ın liderliğinde Barzani adı altında ittifak kurmuşlardır. Şeyh Abdusselam Osmanlı yönteminin baskısından kurtulması için aşiret reisleriyle görüşmüş ve Kürt Teali ve Terakki Cemiyeti, Kürt Talebe Hêvî Cemiyeti ve Kürdistan Bağımsızlık Cemiyeti (Azadî) gibi Kürt örgütleri ve Şeyh Mahmud Hafid, Şeyh Abdulkadir Nehri ve İsmail Ağa Şikaki (Simko) gibi önde gelen liderler ile ilişiki kurmuştur. Gates to Purgatory Gates to Purgatory Running Wild isimli Alman heavy metal grubunun ilk stüdyo albümüdür. Albüm grubun sonradan sahip olacağı korsan temasının belirtilerini gösterir ve albümde şarkıların çoğu satanik etkileşimli sözlere sahip olmasına rağmen anarşizm ve liberalizm (Avrupalı liberalizmi düşüncesinde) temalı şarkılar da bulunmaktadır. Albümün CD versiyonunda aşağıdaki şarkılar da yer almaktadır: Beira (mitoloji) Beira, İskoç mitolojisinde tanrı ve tanrıçaların annesi, kış mevsiminin tanrıçasıdır. Kelt yaratılış mitlerinin birinde yer almaktadır. Yunan mitolojisindeki Gaea ve Norse mitolojisindeki Jord ile benzer bir rol üstlenir. Beira Beira sözcüğü aşağıdaki anlamlara gelebilir: Galler mitolojisi Galler mitolojisi (Galce: "mytholeg Gymreig"), Hristiyanlık öncesi Büyük Britanyalılara ait mitolojilerin günümüze kadar taşınan kalıntılardır. Bu mitler "Llyfr Coch Hergest" ("Hergest'in Kırmızı Kitabı"), "Llyfr Gwyn Rhydderch" ("Rhydderch'in Beyaz Kitabı"), "Llyfr Aneirin" ("Aneirin'in Kitabı") ve "Llyfr Taliesin" ("Taliesin'in Kitabı") gibi Orta Çağ Galler el yazmalarında büyük oranda değişime uğrayarak günümüze ulaşmışlardır. Beyaz ve Kırmızı kitaplarda yer alan nesirler "Mabinogion" olarak adlandırılır. Bu ismi kitapların ilk çevirmeni Lady Charlotte Guest vermiştir ve sonradan gelen çevirmenler de kullanmıştır. "Cad Goddeu" ("Ağaçların Savaşı") gibi şiirler ve "Trioedd Ynys Prydein" ("Britanya Adası Üçlemeleri" veya "Galler Üçlemeleri") ile "Tri Thlws ar Ddeg Ynys Prydain" ("Britanya Adası'nın On Üç Hazinesi") gibi liste türü metinler de mitolojik unsurlar içerir. Bu eserler ayrıca Roma Britanyası sonrası dönemin geleneksel tarihini ve Arthur efsanesinin en eski sürümünü barındırır. Galler mitolojisinin diğer kaynakları 9. yüzyıla ait "Historia Britonum" ("Britanyalılar'ın Tarihi") adlı Latince tarih derlemesi ve Monmouthlu Geoffrey'nin 12. yüzyıla ait "Historia Regum Britanniae" ("Britanya Kralları'nın Tarihi") adlı Latince kroniğidir. Ölümsüz Ölümsüz şu anlamlara gelebilir: İbrahim Arıkan (iş insanı) İbrahim Arıkan (d. 22 Ocak 1941, Salur, Sorgun, Yozgat) - (ö. 2 Şubat 2016), Türk iş insanı ve eğitimci. İlkokul öğretmeni olmak üzere sınavla Mimar Sinan Öğretmen Okuluna girdi. Okuldaki başarılarından dolayı lise öğretmeni olarak yetiştirilmek üzere Ankara Yüksek Öğretmen Okulu'na seçildi. Ankara Yüksek Öğretmen Okulunu ve Fen Fakültesi Fizik-Matematik Bölümünü 1968 yılında tamamlayarak fizik öğretmeni oldu. 1968-1971 yılları arasında Yıldız Teknik Üniversitesi Fizik Bölümünde asistanlık görevini yürüttü. 1972 yılında MEF (Modern Eğitim Fen) Dershanesi'ni kurdu. 1982'de, Türkiye'deki ilk profesyonel kargo taşımacılığı şirketi olan Yurtiçi Kargo'yu, 1996 yılında okul öncesi, ilköğretim, lise ve uluslararası okullar grubundan oluşan Mef Okulları'nı kurdu. 11 Şubat 1996 tarihinde tüm şirketlerini, Arıkanlı Holding şemsiyesi altında topladı. 2012 yılında kurduğu MEF Üniversitesi 2014 yılında ilk öğrencilerini aldı. 1981 yılında faaliyete geçen ÖZDEBİR (Özel Dershaneler Birliği) Kurucu Başkanı olarak 24 Ekim 2005 tarihine kadar Yönetim Kurulu Başkanlığı görevini yürüttü. Danışma Kurulu Üyesi olarak görev yaptı. Evli ve 3 çocuk babasıydı. 2 Şubat 2016 tarihinde vefat etmiştir. Bakari Koné Bakari Kone (d. 19 Eylül 1981,Abidjan), Fildişi Sahilili eski millî futbolcudur. Forvet mevkiinde oynamıştır. Lefke Lefke Kıbrıs adasının kuzeyinde, Güzelyurt Körfezi'ne bakan bir kasabadır. Kuzey Kıbrıs Türk Cumhuriyeti'nin Lefke İlçesi'nde yer almaktadır ve İlçenin yönetim merkezidir. Toplam nüfusu 2006 itibarıyla 11.071'dir. Lefke Avrupa Üniversitesi bu kasabada bulunmaktadır. Batıda yaygınlığı ile bilinen Nakşibendi-Hakkâni Sufi tarikatı lideri Şeyh Nazım Kıbrısî'nin evi ve dergâhı Lefke'dedir. Asil Nadir ve Nil Burak da Lefke doğumludur. Venedikliler döneminde, hâkim olan İtalyan Katolikler tarafından yerleşilmiş idi. Türkler Lefke'ye Osmanlı döneminde yerleştiler. Gemikonağı'ndan başlayarak Lefke'de çeşitli dönemlere ait mimarî yapı örneklerini görmek mümkündür. Modern evler, sarı taştan yapılan büyük konaklar, Osmanlı mimarî örnekleri, maden ocağının faal olduğu dönemlerde yapılan işçi eveleri bunların başlıcalarıdır. Soli ve Vouni antik kentlerinin kalıntıları ile Yeşilırmak'taki Yeşilırmak Taşı (Petra Tou Limniti) ise bölgedeki önemli tarihî kalıntılardır. Bunların yanı sıra, su kemerleri, Piri Mehmet Paşa (Pir Paşa) Camii, Orta ve Aşağı camiler de önemli yapılardır. Lefke bir tarihi eserler kasabasıdır. U3 U3, taşınabilir usb bellekler için hazırlanmış özel bir yazılım yükleme formatıdır. İşlevi windows ortamında çalışan programların taşınabilir olması için işletim sistemine adapte olmak için install tabir edilen yükleme ve iletim sistemine entegre olan programların taşınabilir platformunda çalışabilmesine olanak sağlar. Özellikle windows işletim sisteminin registry (kayıt defter) ve işletim sisteminin dll arşivi olan (system32) dizinine yüklenecek o program için gerekli olan dosyaları bir simülasyon alanı içinde U3 formatında simüle ederek özellikle taşınmayacak şekilde ; 1 kullanıcılı programların (tek 1 tek bilgisayarda çalışabilmesi için yapılan) yasal kullanım sözleşmelerde tek kullanıcı şartını tek 1 yasal kopya hakkı sağlamaktadır. ama kullanıcının hem işyeri ortamında hem de kişisel bilgisayarında çalışması açısında yasal kullanım sözleşmesi açısından bir sorun olmaması sayesinde "U3" usb formatı tek 1 bilgisayarda kullanılacak şekilde hazırlanan ticari programları yasal kullanım sözleşmesine uygun bir şekilde taşınabilir olmasına olanak sağlar. Siirt milletvekilleri Siirt milletvekilleri, Türkiye Büyük Millet Meclisinin 1. döneminden beri Siirt şehrini temsil eden milletvekilleri ve senatörlerin listesidir. Afif Demirkıran Afif Demirkıran (d. 1 Ocak 1952, Kurtalan, Siirt, Türkiye), Türk siyasetçi. İstanbul Teknik Üniversitesi Maden Fakültesi'ni bitirdi. İngiltere Leeds Üniversitesi'nde yüksek lisans eğitimi aldı. Etibank'ta yöneticilik, DPT Müsteşarlığı'nda Yabancı Sermaye Daire Başkanlığı, Hazine Müsteşarlığı'nda Yabancı Sermaye Genel Müdürlüğü, Ereğli Demir Çelik AŞ ve Sümerbank AŞ'de Yönetim Kurulu Üyelikleri, Özel sektörde koordinatör ve yöneticilik, TEAŞ Genel Müdürlüğü ve Yönetim Kurulu Başkanlığı, Vakıf Enerji ve Madencilik AŞ Genel Müdürlüğü görevlerinde bulundu. 2002 yılında siyasete giren Afif Demirkıran, 22. Dönem Batman, 23. ve 24. Dönem Siirt Milletvekilliği yaptı. 22. dönemde AGİTPA Türk Grubu Üyeliği ve Türkiye-AB Karma Parlamento Komisyonu Üyeliği yaptı. 23. ve 24. dönemlerde Türkiye-AB Karma Parlamento Komisyonu Başkanlığı görevinde bulundu. 22., 23. ve 24. dönemlerde Türkiye-İspanya Parlamentolar Arası Dostluk Grubu Başkanlığı yaptı. 24. dönemde ayrıca, Türkiye-Pakistan Parlamentolar Arası Dostluk Grubu Başkan Vekilliği görevinde bulundu. 2016’dan bu yana AK Parti Dış İlişkileri Başkan Yardımcılığı görevini yürütmektedir. Evli ve dört çocuk babasıdır. Casus KÄ±ran James Gordon James Worthington Gordon DC Comics çalışanları, Bob Kane ve Bill Finger tarafından yaratılan hayali bir karakterdir. PenÃ§e Pençe, çoğu amniyotun (memeliler, sürüngenler, kuşlar) parmaklarını veya bu parmakların ucunda bulunan kavisli, sivri çıkıntıları tanımlayan kavramdır. Gerçek pençeler keratin denilen sert bir proteinden oluşur. Pençeler, kediler ve köpeklerin de aralarında bulunduğu etobur memelilerde avlanmak ve avı tutmak için kullanılır, ancak diğer türlerde kazma, ağaçlara tırmanma, kendini savunma ve kaşınma gibi amaçlar için de kullanılabilir. Düz olan ve keskinleşmeyen benzer çıkıntılar ise tırnak olarak adlandırılır. II. Maximilian (Kutsal Roma imparatoru) II. Maximilian (31 Temmuz 1527 - 12 Ekim 1576), 1562 yılından beri Bohemya kralı, 1563 yılından itibaren Macaristan ve Hırvatistan kralı ve 1564 yılından ölümüne kadar Kutsal Roma imparatoruydu. Habsburg Hanedanı'nın bir üyesiydi. Viyana'da doğdu. I. Ferdinand ve Anna'nın oğluydu. Annesi II. Ladislaus ile onun eşi Anne de Foix'in kız çocuklarıydı. İspanya'da iyi bir şekilde eğitildi, savaşma deneyimini amcası olan V. Karl (Kutsal Roma İmparatoru)'nun yanında 1544 yılında Fransa'ya karşı yapılan savaşta elde etti. Ve daha sonra imparatorluk