siyasetçi. İdadi mezunudur. Müdafaa-i hukuk cemiyeti Azalığı, Kayseri Elektrik Tesisatı Kuruculuğu, Kayseri Ticaret Odası Başkanlığı, Meclis-i Umumi ve Encümen Azalığı, TBMM VI., VII. ve VIII. Dönem Kayseri Milletvekilliği yapmıştır. İstiklal Madalyası sahibidir. Evli ve iki çocuk babasıdır. Narmer Paleti Narmer Paleti ya da Büyük Hierakonpolis Paleti Antik Mısır'a ait, MÖ 31. yüzyıldan kalma, üzerinde ilk hiyeroglif yazılarının bulunduğu palet. Üzerindeki firavun Narmer tarafından Yukarı ve Aşağı Mısır'ın birleştirildiğini gösteren çizimler olduğu düşünülür. Firavun paletin bir yüzünde Yukarı Mısır'ın (Güney) soğan biçimindeki "Beyaz Taç"ını, diğer yüzde ise Aşağı Mısır'ın (Kuzey) "Kırmızı Taç"ını giyer biçimde çizilmiştir. Nekhen'deki ana mahzende birlikte bulunmuş olduğu "Akrep kolonkbaşı" ve "Nekhen kolonbaşı" ile birlikte bir Mısır firavununa ait bilinen ilk tasvirleri içerir. Palet aynı zamanda, paletin yapıldığı dönemdeki Antik Mısır Sanatı'na ait klasik eğilimleri de gösterir. Mısırolog Bob Brier Narmer paletini "dünyadaki ilk tarihi belge" olarak tanımladı. Yıldız kale Yıldız kale, ilk olarak 15. yüzyılda İtalya'da görülen, Orta Çağ'da özellikle barutun ve topun muharebe alanlarına girmesiyle birlikte yapılmaya başlanan kale türevi bir tahkimattır. Yıldız kalelerin öncülü kalelerdir. Yüksek surları tarafından korunun kaledeki savunmacılar düşmanın tahkimata yaklaşmasına oklarla engel olmaya çalışrken, hücum edenler ise kale kapısını kırarak veya merdiven gibi kuşatma aletleriyle surlara çıkarak kale içine girmeye çalışırlardı. Coğrafi olarak da stratejik yerlere yapılan kalelerin bu sayede alınmaları oldukça zordur. 15. yüzyılla birlikte savaş topunun muharebe alanına girmesiyle birlikte surlar yıkılmaya maruz kalmıştır. Buna önlem olarak istihkamcılar top ateşine maruz kalan bölgeleri tabyalarla güçlendirmeye gitmiştir. Surlara saldıran düşmanın her açıdan ateş altında kalması ve görüş açısı sorunundan ötürü gizlenememesi için yıldız şekilli kale tasarımı geliştirilmiştir. Ayrıca hakim mevizlerin düşman eline geçmesi durumunda bile savunulabilmesi için birbirlerinin menziline girecek şekilde konumlandırılmış toplara sahip yıldız kale tasarımları geliştirilmiştir. Bu şekilde surlara yaklaşmaya çalışan toplar da belirli bir menzilin ötesine geçirilmemekteydi. Yıldız kaleler eski kalelere göre daha alçak ve daha büyük bir araziye yerleşerek derinlemesine savunmaya izin vermektedir. Savunmadaki topçuların konumları çok iyi tahkim edilmiştir, mevzi düşmanın eline geçse bile yıldız kale şeklinden dolayı kalenin merkezine doğru atış imkânı sınırlıdır. Yapımı çok pahalı olan yıldız kaleler için harcanan paralar yüzünden bazı kentlerin iflas ettiği bile olmuştur. Tabyalarla güçlendirilmiş yıldız kalenin savunmaya kattığı güç 1500 yılındaki Pisa kuşatmasında görülmüştür. Saldıran Fransız ve Floransa topçularına karşı güçlendirilmiş surlar oldukça iyi dayanmıştır. 1509 yılında yine Fransız işgal tehditiyle karşılaşan Padova alçak ama top ateşine dayanıklı yıldız kale tahkimatıyla işgalcilere geçit vermemiştir. Yıldız kale özellikle Akdeniz bölgesinde Osmanlı yayılmasının durdurulmasında da önemli bir etken olmuştur. Bu dönemde Rodos büyük bir zorlukla 1522 yılında ele geçirilmiş, 1537 yılında ise Korfu kuşatılsa da alınamamıştır. Mustafa Reşit Özsoy Mustafa Reşit Özsoy (1885, İstanbul - 12 Eylül 1975), Türk siyasetçi. Yüksek Ticaret Okulu ve İstanbul Hukuk Mektebi mezunudur. Rüsumat Emaneti, Rüsumat Tahlilhane Kitabeti ve 3.Sınıf Katipliği, Söğüt, Merzifon Bidayet Mahkemesi Savcılıkları, Canik, Bursa İstinaf Mahkemesi Üyelikleri, Ankara Savcılığı, 3.ve 2.Sınıf Adliye Müfettişlikleri, Teftiş Heyeti Başkanlığı, Adliye Vekaleti Müsteşarlığı, Danıştay Dava Daireleri Başkanlığı, TBMM III. Dönem (Ara Seçim), IV.,V., VI., VII. ve VIII. Dönem Kayseri Milletvekilliği, VII. Dönem Adliye Encümeni ve VIII. Dönem Adalet Komisyonu Başkanlıkları yapmıştır. Evli ve dört çocuk babasıdır. Nom Nom (eski Mısır dili:"sepat") (Antik Grekçe: Νομός, “yöre”) Antik Mısır'ın idari yöreleri. Antik Mısır'da ūlke, bölgesel idare düzeyinde, Ptolemaios Hanedanı döneminde sayıları 42 kadar yörel yönetim birimine ayrılmıştı. Bunlar günümüzde Türkiye'de yörel idare birimi olan "il" veya "vilayet" kavramının karşılıkları ve hatta cedleri idi. Bu yörel birimlere "Ptolemaios Hanedanı'na kadar eski Mısır dilinde "sepat" adı verilmekteydi. Grek asıllı olan Ptolemaios firavunları döneminde "yöre" terimi karşıiğı olan Grekçe "nom" adı kullanılmaya başlandı. Bu yörel birimler, yetki alanlarında vezire karşı sorumlu olan yarı feodal yönetimlerdi ve Antik Mısır'da "nom" olarak adlandırıldılar. Her bir nom, nomark adı verilen bir yetkilinin yönetimindeydi. "Nom" lar Yukarı Mısır ve Aşağı Mısir icin iki ayrı listede gösterilmektedir: Feyyum VahasÄ± Feyyum Vahası veya Fayyum Vahası Kahire'nin güneyinde, Nil'in batısında, çöl içinde oluşmuş bir çöküntü havzasıdır. Havzanın genişliğinin 1270 km ile 1700 km arasında olduğu tahmin edilmektedir. Havzanın tabanı Nil nehrinden batıya doğru oluşan Bahr Yusuf kanalı aracılığıyla taşınan sularla doludur. MÖ. 4400-3900 arasında vadide Mısır'daki ilk yerleşik hayatın başladığı düşünülmektedir. Feyyum Vahasında içinde bolca balık bulunan Karun Gölü (Birket Karun) bulunmaktadır. Bu göl antik çağlarda çok daha genişti. Mısır'daki ilk yerleşik halk toplulukları bu gölün kuzey kıyılarında yaptıkları sazdan kulübelerde yaşıyorlardı. Burada yapılan arkeolojik kazılarda Emmer buğdayının yetiştirildiği ve depolandığıi hayvancılık yapıldığı tespit edilmiştir. Kazılarda çeşitli ev aletleri, kilden yapılmış çanak çömlek bulunmuştur. Badari Kültürü Badari Kültürü Antik Mısır'da Yukarı Mısır'ın Hammamat Vadisi'nde El-Badari (şimdiki Asyut civarı) bölgesinde gelişen antik kültür. MÖ 4500-4000 arası dönemde ortaya çıktığı, belki de MÖ 5000'lere kadar geriye gidebileceği tahmin edilmektedir. Antik Mısır'da ortaya çıkmış olan bilinen en eski kültürdür. Bu döneme ait mezarlarda silahlar, taştan yapılmış aletler, fildişi ve taş objeler, çanak-çömleğe rastlanmıştır. Bölgede avcılıkla yaşayan insanların yaşamış olduğu, hayvan derisinden yapılmış çadırlarda yaşayıp hayvan derisinden yapılmış post ve giysiler kullandıkları tespit edilmiştir. Memfis Memphis (; ), Aşağı Mısır'ın ilk nomu olan Aneb-Hetch'in başkentidir. Kentin kalıntıları Kahire'nin güneyinde yer alan Mit Rahina yakınlarındadır. Manetho'nun aktardığı söylenceye göre, kent MÖ 3000'li yıllarda Menes tarafından kurulmuştur. Eski Krallık döneminde Mısır'a başkentlik yapan Memphis bu dönemde Akdeniz tarihinin önde gelen yerleşim birimleri arasında sayılmıştır. Nil'in iki kolu arasında kurulan Memfis, kuzeyden gelen istilacıların Mısır'a girişini kesen güçlü bir kaleyle(Beyaz Duvar) korunuyordu. Eski İmparatorluk(3200-2260) ve Orta İmparatorluk'un bir bölümü(2160-1750) boyunca başkent olan Memfis, sürekli büyük bir yerleşim yeri olma niteliğini korudu; göründüğü kadarıyla tershaneleriyle hareketli, zanaatkâr ve kozmopolit bir topluluk kentiydi. İskenderiye'nin kuruluşuna (MÖ 331) kadar Doğu Akdeniz'e yönelik deniz trafiğinde başı çekmişti. Birkaç kilometre kuzeydoğuda, kutsal kent Heliopolis tanrı Ra'nın üstünlüğünü göstermiş, rahipleri de dini ve ahlaki kuralları düzenlemiştir; ilk firavunlar, güneş tanrısının oğlu ve mutlak mirasçı oldukları yolundaki kuramın gelişimini, bu kente borçludur. I. Intef I. Intef, Mısır'ın Birinci Ara Dönemine egemen olan onbirinci hanedanın Teb'deki yöneticisidir. Mezarı El-Tarif'tedir. Hanedanında firavun unvanına sahip olmuş ilk kişidir. "İki ülkeye huzur getiren" anlamındaki Sehertawy takma adını kullanmıştır.I. Mentuhotep ve I. Neferu'nun oğludur. Meja Anna Pernilla Bäckman ya da bilinen adıyla Meja, (d. 12 Şubat 1969, Sodertalje), İsveçli şarkıcıdır. 1996 yılında kendi adıyla çıkardığı ilk albümünde yer alan "All About The Money" parçası şarkıcıya büyük başarı getirmiş iyi bir çıkış yapmıştır. En son 2009'da "Urban Gypsy" ve 2010'da "Animeja" adında iki albüm daha çıkarmıştır. 1992 yılından beri ilk yılları "Legacy Of Sound" adlı pop-dans grubunda olmak üzere müzik piyasasındadır, ve birçok albüm ve single çalışması olmuştur. Türkiye'nin Fransa Büyükelçisi Türkiye'nin Fransa Büyükelçisi, Türkiye'yi Fransa'da temsil eden en üst diplomatik görevlidir. (*) TBMM temsilcisi Xbox One Xbox One, Microsoft'un 21 Mayıs 2013'te tanıttığı yeni, Sekizinci Nesil video oyunu konsoludur. Xbox 360'ın halefi olan konsolun, Xbox Live'ın Kasım 2012'den itibaren beri resmî olarak Türkiye'de hizmet vermeye başlamasından dolayı, Türkiye'de Eylül 2014'ten itibaren satışa sunuldu. Kod adı "Durango" olan yeni nesil Xbox'ın ilk resmî tanıtımı 21 Mayıs 2013'te oldu. Resmî tanıtımdan önce yeni konsolun adının "Xbox 720", "Xbox 8", "Xbox" ve özellikle tanıtıma birkaç gün kala "Xbox Infinity" olacağı gibi söylentiler dolaşmaktaydı. Xbox 360'tan farklı olarak web siteleri görüntüleyip DVD ve BLU-RAY oynatabilir. Oyun kumandası yeni özelliklere kavuşmuştur ve Kinect'in ikinci versiyonu ile piyasaya sürülmüştür. 15 Haziran 2015'te Xbox One'da Xbox 360 Gamer tag'ı ile Xbox 360'taki belirli oyunların oynanabileceği duyuruldu. İşlemci: AMD tarafından üretilen 1.75GHz saat hızında çalışan özel 8 çekirdekli Jaguar işlemci (X sürümünde 2.3GHz saat hızında çalışan özel AMD işlemci) GPU: AMD tarafından üretilen 1.31 TFLOP'luk 853 MHz hızında çalışan GPU (S versiyonunda 914MHz 1.4 TFLOP, X versiyonunda 1172MHz 6 TFLOP) Bellek: 8GB DDR3 2133MHz + 32MB eSRAM bellek (X versiyonunda 12GB GDDR5 bellek) Depolama: 500GB - 1TB- 2TB(Sadece S sürümünde mevcut) Disk Sürücüsü: DVD/BLU-RAY sürücü Bağlantı noktaları: HDMI, USB 3.0, Ethernet, IEEE 802.11 b/g/n Trevor Goddard Trevor Goddard (d. 14 Ekim 1962, Büyük Londra - ö. 7 Haziran 2003) İngiliz oyuncu. 1995 yılında oynadığı "Mortal Kombat" filminde "Kano" karakteri ile tanınır. 40 yaşında aşırı dozda uyuşturucu kullanımı nedeniyle ölmüştür. Mehmet Sadettin Serim Mehmet Sadettin Serim (d. 1889, İstanbul) - (ö. 14 Ağustos 1943), Türk siyasetçi. Mülkiye Mektebi mezunudur. İstanbul Emlak Müdürlüğü Başkatipliği, İaşe Nezareti ve Encümeni Müfettişliği, Konya Ticaret Mektebi Müdürlüğü ve Muallimliği, Sanayi ve Maadin Bankası Müfettişliği ve Muamelatı Sanaiye ve Ticariye Müdürlüğü, Ticaret Müdüri Umumiliği, Sanayi ve Maadin Bankası Umum Müdürlüğü, Deniz Yolları İşletme Müdürlüğü, Deniz Bank Materyal Dairesi Reisliği, TBMM V. Dönem (Ara Seçim), VI. ve VII. Dönem Kayseri Milletvekilliği yapmıştır. Evli ve iki çocuk babasıdır. Hafif UÃ§ak Gemisi Hafif Uçak Gemisi bir ordunun standart gemilerinden daha küçük bir uçak gemisidir. Kesin tanım ülkeden ülkeye değişmekle beraber bu gemiler standart bir geminin yarısı veya 3 te 2 si büyüklüğünde olabilmektedir. Hafif uçak gemileri birçok açıdan eskort gemilerle benzer konsepte sahiptir. Ancak eskort gemiler amfibi (deniz ve kara) operasyonları sırasında konvoyu koruma ve hava desteği sağlama görevini icra ederken, hafif uçak gemileri daha yüksek hızlar için tasarlanmışlardır. Bu gemilerden biri olan ve İngiliz donanmasından yaklaşık 30 yıl hizmet verdikten sonra 2011'de hizmet dışı kalan İngiliz uçak gemisi HMS Ark Royal parçalanmak üzere Türkiye'ye getirilmiştir. 1980 yılında denize indirilen ve Bosna ve 2003 Irak Savaşı'nda görev yapan 22 bin tonluk HMS Ark Royal (R07) parçalanıp geri dönüştürülmek üzere 2.9 milyon dolara Leyal adlı şirkete satılmıştır. Gemi İzmir Aliağa'daki tesislerde parçalanmak üzere Mayıs 2013 tarihinde İngiltere'nin Portsmouth Limanı'ndan törenlerle son yolculuğuna uğurlanmıştır. Dev gemi 1980 yılında 320 milyon sterline (yaklaşık 900 milyon TL) mal olmuştur. Mustafa Kemal Şatır Mustafa Kemal Şatır (d. 1889, Tavlusun, Melikgazi, Kayseri) - (ö. 17 Ekim 1966), Türk siyasetçi. İstanbul Hukuk Fakültesi mezunudur. Adana İstinaf Mahkemesi Aza Mülazımlığı, Zeytun, Dörtyol Bidayet Mahkemeleri Başkanlıkları, Filistin Menzil Divanı Harbi Müşavirliği, Kudüs Örfi Divanı Harp Müddeî-i Umumiliği, Menzil Hâkim Şubesi Müdürlüğü, Halep Menzil Adli Müşavirliği, Bursa Bidayet ve Asliye Mahkemeleri Müddeî-i Umumiliği, İzmir Müddeî-i Umumiliği ve Asliye Mahkemesi Müddeî-i Umumiliği, Ankara Millî Koruma Yargıçlığı, Ankara Yargıçlığı, Serbest Avukatlık, Kayseri Baro Başkanlığı, Vilayet Umumi Meclis ve Belediye Meclis Üyeliği, Kızılay ve Halkevi İdare Heyeti Üyeliği, TBMM VII. Dönem Kayseri Milletvekilliği yapmıştır. Harp Madalyası ve Kırmızı-Beyaz Kurdeleli İstiklal Madalyası sahibidir. Evli ve dört çocuk babasıdır. Hanns Kerrl Hanns Kerrl (d. 11 Aralık 1887 – ö. 12 Aralık 1941), bir Alman Nazi politikacı idi. Hanns Kerrl'ın en seçkin konumunu, Temmuz 1935'te, Kilise İşleri Bakanı olmasıdır. Ayrıca Prusya Eyalet Parlamentosu (1932-1934) Başkanı ve Zweckverband Reichsparteitag Nürnberg başkanı oldu ve bu sıfatla Nürnberg'deki yıllık mitingleri düzenledi. Kerrl, Fallersleben'de Protestan bir ailenin çocuğu olarak dünyaya geldi. Babası bir okul müdürü idi. Hanns Kerrl 1923 yılında NSDAP'ne katıldı ve kısa süre sonra bölgesel politikalara girdi. İlerleyen zamanda Hitler tarafından dışlanmış olan Kerrl, umutsuz ve hayata küsmüştü. 1936 yılından bu yana Kalp hastalığı olan Kerrl, 12 Aralık 1941 tarihinde görevde iken öldü. Hitler onun yerine yeni bir halef tayin etmedi. Kerrl, Adolf Hitler'i 'Almanya'nın İsa Mesihi' olarak nitelendirmiştir. 2 Tas Ã‡orba Mustafa Sandal'ın 14 Şubat 2013 tarihinde DMC etiketiyle piyasaya sürdüğü single çalışmasıdır. 1996 yılında yılında yayınlanan ve Mustafa Sandal'ın verdiği bilgiye göre resmi satış rakamı 3.600.000 olan Gölgede Aynı adlı albümde yer alan ve sözleri Mustafa Sandal'a bestesi ise Bülent Tezcan'a ait olan 2 Tas Çorba adlı şarkı sıcak, ılık ve hiç hesapta yokken şeklinde 3 yeni düzenlemeyle 14 Şubat 2013 tarihinde müzikseverlerin beğenisine sunuldu. Mustafa Sandal bunu hayranlarına resmi twitter hesabından yayınladığı mesajla duyurdu. Şarkı sevgililer gününde dijital platformda en çok paylaşılan ve radyolarda istek alan şarkı oldu. Barbara Morrison Januszkiewicz Barbara Morrison Januszkiewicz (d. 23 Şubat 1955), Amerikalı biçimsel serbestlik alanının en iyisi olarak bilinen ressam ve film yapımcısıdır. Januszkiewicz, Pop Art akımı ile yakından ilgilenmiş bunun yanı sıra kavramsal sanat ve çağın önde gelen elementleri üzerine çalışmalarda bulunmuştur. Çizim ve boyama arasındaki sınırı bulanıklaştırarak yaptığı karışık tarzdaki resimleri ile suluboya resim üzerine uzmanlaşmıştır. Sanat eserleri genellikle Washington, D.C’de; Phillips Collection, Corcoran Gallery of Art, Galeri K ve Sanat Birliği adlı müze ve galerilerde baş göstermiştir. Ayrıca çalışmaları önemli başlıca dergilerde, filmlerde, kablolu tv ve uluslararası televizyon formatlarında da yayınlanmıştır. Januszkiewicz, “Kalpteki Sanat” (Art in the Heart) adlı sanat tanıtım programının da kurucusudur, 1999. 2001-2012 tarihleri arasında suluboya eğitmeni, aynı zamanda Washington DC’de yer alan CorCoran Sanat Okulunda yardımcı profesörüydü. En yeni ve son çalışması kişinin sanat, müzik, ve yaratıcı düşünmeyi nasıl anlamlandırdığı üzerine diğer sanatçılarla yaptığı ortak bir çalışmaydı. 2012 senesinde Kansas şehri American Jazz Müzesin’deki ihtisas döneminde ilk görsel sanatçı unvanını almıştır. Januszkiewicz halen Arlington, Virginia’da yaşamaktadır. Ancak New York esaslı Dave Liebman ve Matthew Shipp gibi jazz üstatları ile de sıkı bir bağ içerisindedir. “Jazz olasılıklarla dolu boş bir tuval olabilir.” 1997 senesinde Januszkiewicz’in kısa metrajlı filmleri halka açık televizyonda gösterilmeye başlandı. 2000’de ‘Şimdiyi Hatırlama’ adı altında bir belgesel Kreeger Müzesi, Washington DC’de filme alındı. Kreeger Müzesinin il çapında önayak olduğu sergide de ‘Milenyumun Heykelleri’ adı altında sergilendi. Jack Rasmussen, bu gösterimin sorumlusu, şöyle der: “ Şimdiyi Hatırlama’da sergilenen şey iki kriter ile buluşmuştur:kalite ve gerçeklik. Sanatçılardan istenen geçmişi anmaları değil. Çünkü geçmiş geçmişte olduğu gibi değil (ve hiçbir zaman da olmadı) ve ‘evrensel’ geçmiş kadar değişebilen, perspektif meselesi olan ve hakikattır denemeyendir. Sanatçılar günümüzden kaçamazlar, tıpkı patronları gibi. ‘Şimdiyi Hatırlama’ bu durumu avantaj olarak kullanıp, sanatçılara kendi yetenekleri doğrultusunda ilgili kültürel metaforları yaratmak için günümüzle ilişki kurmasını istemiştir.” Tartışmalı bir halde Boston’dan seyahate başlayan Kötü Sanat Müzesi (The Museum of Bad Art, MOBA) adında bir Yaratıcı Vizyon televizyon belgeseli gezici tanıtım turunu gerçekleştirdi. Bu müze her türlü biçimdeki kötü sanata dair koleksiyon, muhafaza, sergi ve şölenlere adanmış dünyanın tek müzesi oldu. 1994 yılından bu yana, Kötü Sanat Müzesi izleyicilerine en geniş kötü sanatı en çok ölçüde ulaştırmaya çabalamıştır. Januszkiewicz bunu her şeye karşı bir alay, yerme, hiciv göstermek için bir fırsat olarak gördü. Çekilenler genellikle sanatla dalga geçme ve sanatı iğneleme üzerineydi. Sergi medyanın ilgisi çekmiş ve gösteriye daha çok ziyaretçinin gelmesini sağlamıştır. Ancak gösterinin ironik tarafı birçok katılımcı tarafından kaybedilmiş gibiydi.Yaratıcı Vizyon belgeseli sanat eseriyle büyülenmiş insanların boş konuşmalarına esir olmuş ve ‘Kötü Sanat Müzesi’ kurucuları (MOBA) sanata karşı olmakla eleştirilmişlerdir. Ancak suçlamalar taraflarınca reddedildi. Sanat: Januszkiewicz multi-medya sanatçısı, film yapımcısı, görsel gazeteci ve öğretmendir. Januszkiewicz, Jacksonville Universitesi’nde üstadı Çinli Mun Quan tarafından 1970‘lerin ortasında resmi olarak eğitim almıştır. Mun Quan, Zen manzaralarının ıslak ama kontrollu bir teknikle boyandığı geleneksel suluboya ressamıdır. “Mun Quan, geleneksel suluboyada Çinli akıl hocam ve yol göstericim, resim yapmaya karar veridiği her sefer öncelikle evrene verdiği bu güzel fırsatlar için ruhsal olarak teşekkür etmek gerektiğine ve resim yapmaya bir şiir yazarak yahut resmini başlıklandırarak başlanılması gerektiğine inanırdı. Henüz resmedilmemiş bir resme şiir yazmak odaklanmak için gerçek bir yoldur. Zihinsel görselleştirme tekniği yaratılacak olan eserin yönü ve ahengi için faydalıdır. Suluboya sanatı mastır sınıfına öğretmenlik yaptığım dönemlerde Mun Quan’ın resimlerine yazdığı şiirlerine başvurarak süreç oyunca öğrencilerime klavuzluk ettim. Geleneksel olarak birçok batılı artist resimlerini sadece bittikten sonra imzalar. Bu şiir ise yaratıcı hayal gücünü ifade için yapılan hazırlığın bir parçasıdır.” Januszkiewicz’in bu artistik ifadesi zamanla resmedişin ‘füzyon’ tarzı olarak imzasına yansıdı. İçerisinde Andy Warhol, Roy Lichtenstein, Robert Rauschenberg ve daha nice isimlerin bulunduğu avangart (öncü) artistlerin etkileri Januszkiewicz’in gündelik Amerikancılığı tasvirindeki konu seçimlerinde açıkça görülmektedir. 2010 senesinin yaz aylarında Paris’te caz müziğine olan tutkusu ve müzikal anlamda sanatına bağlanmasını sağlayan ilhamı bulmuştu. Yaptığı son çalışmalarda yer alan hareket ve ifadeler, görsel illüzyon ve parlak tonlarda işlenmiştir. Onun müzikal notasyon serisi geometrik ve renk sabitlemelerine bağlı caz öğelerine dayanmaktadır. Bu bileşim kademeli olarak bir dizi müzikal notasyon içerisinde yapısal bir hale gelmiştir. Caz ve resim sanatının bu son birleşimi Januszkiewicz’in çalışmalarına ritim ve yeni medya akımı olarak yansımış. Bu yeni medya formu diğer yaratıcı sanat formları ve sanatçıları ile yeni dialoglara olanak sağlamıştır. Caz Vizyonun Üçlüsü (The Jazz Vision Trio) efsanevi caz ustaları Dave Liebman ve Jean-Marrie Machado birlikteliği ile Januszkiewicz tarafından kuruldu. Barbara Januszkiewicz bir ressam, film yapımcısı, caz kurulumu performans sanatçısı olarak birçok projesinde yeni medyaya katmaya çalıştığı öncü(avangart) hisler ile risk almıştır. Januszkiewicz'in çalışmalarındaki Jazz ve resim sanatının bu birleşimi; sanat, müzik ve akımlar açısından alışılagelmemiş yorumlara sebebiyet vermiştir. Amerikan Caz Müzesinin tanınmasında sanatçının enerjisi, yeni medya alanındaki proje buluşları ve işe adanmışlığı büyük yer kaplar. Aynı şekilde Amerikan Caz Müzesinin tanınmasında kullandığı multimedya ya da transmedya altyapısını sanatsal mükemmelliği yakalamak için nasıl kullandığı ile de bilinmektedir.. Bundan ötürü Januszkiewicz, prestiji yüksek olan bu kuruluşla işbirliği programları üzerine çalışmaktadır. Ayrıca, bir görsel sanatçı olarak yenilikçi caz müzisyenlerinden bazıları ile işbirliği yapmaya davet edilmiştir. NYC Caz piyanisti, Matthew Shipp, ile ‘Besteci’ ( The Composer ) adlı kavramsal yenilikci proje filmi üzerinde çalışmaktadır. Niyazi Yıldızhan Niyazi Yıldızhan, ("d. 1948 Çüngüş, Diyarbakır - ö. 4 Mayıs 1972 Ankara") TİKB üyesi olan ve daha sonra THKO'ya katılan Keko lakaplı silahlı eylemci. Niyazi Yıldızhan ve arkadaşları Hasan Ataol, Ergun Adaklı ve Sefa Asım Yıldız, Boğaziçi uçağının kaçırılması Deniz Gezmiş, Yusuf Aslan Ve Hüseyin İnan'ın infazını önlemek için yeterli olmayınca, 4 Mayıs 1972 tarihinde dönemin Jandarma Orgenerali Kemalettin Eken'i kaçırmayı amaçlıyorlardı. Ancak olay günü saat 13:30'da henüz harekete geçmeden çıkan çatışmada ölmüş, Orgeneral Eken ile Yarbay Adnan Coşkun ise yaralanmışlardır ve Yıldızhan böylece infazı önleyememiştir. Çeşitli kaynaklarda terörist olarak tanımlanmıştır. Eylem tarihinde Ankara Üniversitesi Hukuk Fakültesi öğrencisidir. HMS Ark Royal (R07) HMS Ark Royal kullanımdan kalkmış bir Hafif Uçak Gemisi ve Kraliyet Ordusu'nun eski amiral gemisidir. Bu gemi yenilmez-sınıf olarak adlandırılan Kraliyet gemi sınıfının üçüncü ve son gemisidir. Gemi, Swan Hunters tarafından Tyne nehri üzerinde inşa edilmiştir. HMS Ark Royal kardeş gemileri HMS Invincible ve HMS Illustrious'ı takip ederek 1985'te hizmete alınmıştır. İngiliz Donanması'ndan yaklaşık 30 yıl hizmet verdikten sonra 2011'de hizmet dışı kalan İngiliz uçak gemisi HMS Ark Royal parçalanmak üzere Türkiye'ye getirilmiştir. 1980 yılında denize indirilen ve Bosna ve 2003 Irak Savaşı'nda görev yapan 22 bin tonluk HMS Ark Royal (R07) parçalanıp geri dönüştürülmek üzere 2.9 milyon dolara Leyal adlı şirkete satılmıştır. Gemi İzmir Aliağa'daki tesislerde parçalanmak üzere Mayıs 2013 tarihinde İngiltere'nin Portsmouth Limanı'ndan törenlerle son yolculuğuna uğurlanmıştır. Dev gemi 1980 yılında 320 milyon sterline (yaklaşık 900 milyon TL) mal olmuştur. Hannes Swoboda Hannes Swoboda 10 Kasım 1946'da doğdu. Avusturyalı bir siyasetçidir. 1996-2014 yılları arasında Avrupa Parlamentosu üyesi idi. Siyasetçi olarak sosyal demokrat olduğunu iddia etse de, hakkında bununla çelişen haberler gündemi meşgul etmiştir. Beni Hasan Beni Hasan (ayrıca Bani Hasan veya Beni-Hassan olarak da yazılır; ), Antik Mısır'da bulunan bir mezarlık sitesidir. Bu bölge günümüzde Orta Mısır'da bulunan ve El Minye olarak bilinen yerin yaklaşık olarak 20 kilometre güneyinde, Asyut ve Memphis arasında yer almaktadır. Sahada bazı Eski Krallık mezarları olsa da, öncelikli olarak MÖ 17'den 21'inci yüzyılı kapsayan Orta Krallık (Tunç Çağı) zamanlarında kullanılmıştır. Mezarlığın güneyinde, yerel tanrıça Pakhet'e adanmış, Hatşepsut ve III. Thutmose tarafından yaptırılan bir tapınak vardır. Bu Artemis Mağarası olarak bilinir. Çünkü Yunanlar tapınak yerin altında olduğu için, pakhet'i Artemis olarak tanımlarlar. Orta Krallık öncesi Birinci ara dönemde Valiler, Beni Hasan gibi sitelerdeki yerel mezarlıklarda dekoratif kaya mezarlarına gömülmeye devam edilmiştir. 12. Hanedan sırasında hükûmet sisteminin yeniden organize edildiğine dair çok sayıda kanıt bulunmaktadır. Birinci Ara Dönem ve hatta Orta Krallık döneminin bazı zamanlarında, Nomarchs (hükumetin belirli alanlarını kontrol eden denetleyen/yöneten kimse) pozisyonu ortak olarak kaldı; Bu pozisyon Orta Krallık zamanında da vardı ve güçlerinin meşrulaşması için krala bağlı değillerdi. 12. Hanedanlık sırasında Nomarchs'ların gücünü kısıtlamaya başladı, bunların yerine illere Valiler atandı ve bu valiler en azından krala bağlıydı ve kral tarafından atandığı doğrulanmıştır. Burada Orta Krallık zamanında (MÖ 19'ncu yüzyıl ile MÖ 21'nci yüzyıl arası) Oryx nome nomarchlarına ait 39 antik mezar bulunur, bunlar Hebenu'yu yönetiyorlardı. Alanın kalitesi ve batısında bulunan kayalıklara (uçurum) olan mesafe nedeniyle, bu mezarlar doğu yakasında inşa edildi. Ölülerin mezarları (Burada iki mezarlık vardır: üst dizi ve alt mezarlık) mevcut durumları ve seviyelerine göre yerleştirilmiştir. En önemli kişiler kayalık (uçurum) bölgeye yakın defnedilmiştir. John Garstang'ın yaptığı kazılarda, alt mezarlıkta Orta Krallık ile tarihlenen 888 mil mezar tespit edilmiştir. Elif Ãœrse Elif Ürse, ("d. 4 Temmuz 1980 İstanbul") Türk tiyatro oyuncusu ve seslendirme sanatçısıdır. İlk ve orta eğitimini İstanbul da tamamladı. 1997 yılında girdiği Mimar Sinan Üniversitesi Devlet Konservatuvarı Tiyatro bölümünden 2002 yılında mezun oldu. 2001 yılında konservaturdan arkadaşları olan Onur Bayraktar ve Sarp Akkaya'nın önderliğinde kurulan Stüdyo Drama adlı tiyatronun yer alarak profesyonel tiyatro hayatına başladı. 2004 yılında Bakırköy Belediye Tiyatroları'na katıldı ve çok geçmeden bu kurumda kadrolu sanatçı oldu, pek çok oyunda yer aldı. 2007 yılında, Bakırköy Belediye Tiyatroları'nda birlikte çalıştığı oyuncu arkadaşları, Yelda Baskın ve Gülce Uğurlu,Dramaturg Ceren Ercan, Koregraf ve Çağdaş Dansçı Maral Ceranoğlu ile birlikte Tiyatro Oyun Deposu’nun kuruluş aşamasında yer aldı. 2013 yılında, misafir oyuncu olarak Semaver Kumpanya, Bir İnfazın Portresi! adlı oyunda oynadı. Tiyatro oyunculuğunun yanı sıra, Seslendirme sanatçılığı da yapan Ürse Türk televizyonlarında yayımlanan pek çok dizinin baş rol oyuncularını seslendirmiştir. Mehmet Selik Doç. Dr. Mehmet Selik, ("d. ? ö. 2005" ) özelikle "Das Kapital" çevirisiyle tanınan ve Marksist iktisat alanına hâkim olan yazar, çevirmen ve Ankara Üniversitesi Siyasal Bilimler Fakültesi akademisyenidir. Hasan Celal Güzel üniversitede öğrencisiydi. Türk tarihçisi Halil Berktay ile "İktisat tarihi" kürsüsünde birlikte çalışmışlardır. Selik, 1968 yılı Mart ayında doçentlik tezi olarak "Marksist Değer Teorisi" çalışmasını hazırlamış ve bu çalışması önce 1969 yılında Ankara Üniversitesi Siyasal Bilimler Fakültesinde ve ikinci baskı ile 1970 yılı başlarında Ekim Yayınevi tarafından ve üçüncü baskısı ise 1974 yılı başlarında Doğan Yayınevi tarafından yapılmıştır. Ayrıca çok sayıda kitabı bulunmakta ve yine çok sayıda kitabın çevirisini yapmıştır. 1969 yılı Türkiye genel seçimlerinde İzmir ilinden milletvekili adayı olmuştur. Selik ayrıca Türkiye İşçi Partisi üyeliği ile de tanınırdı. Hatta TİP olayında genel sekreterlik görevini de yürütmüştür. Selahattin Özgündüz Selahattin Özgündüz (1957, Iğdır), Türkiye Caferilerinin lideri. Selahattin Özgündüz, 1957 yılında Iğdır ili Tuzluca ilçesinde doğdu. Çocukluk yıllarından itibaren İslami konulara büyük ilgi duyan Özgündüz, dini eğitim almaya yöneldi ve Kuran-ı Kerim'i öğrendikten sonra Farsça ve temel İslami eğitim almak üzere Iğdır'ın Yaycı köyünde bulunan Ahund Emrah'ın yanında gitti. Orada Farsçayı öğrenen Özgündüz, yine zamanın büyük âlimlerinden olan Hacı Molla Muhammed'den eğitim aldı. Daha sonra bir süre de İran'da öğrenim gören Özgündüz, bu ülkede oturma izni alamayınca Irak'ın Necef'ül Eşref kentine yerleşti. Sarf ve Nahiv Usûlü'l-fıkh - Felsefe, Kelam, Tefsir ve Tarih konularında eğitim gördü. Siyasetçi Ali Özgündüz'ün kuzenidir. Selahattin Özgündüz, eğitim süresince genel derslere katılmaktan ziyade bazı üstatlardan dersler almayı tercih ederek, konular üzerinde daha çok tartışma fırsatları buldu. Zamanın en büyük fakihi ve taklit mercii olan merhum Ayetullah'ul-Uzma Seyyid Ebulkasım Hoi, Ayetullah Seyyid Ruhullah Humeyni, Ayetullah Seyyid Abdullah Şirazi gibi fakihlerin derslerine katılarak buradaki ilmi müzakerelerden faydalandı. Türkiye'ye döndüğünde Iğdır'ın değişik köy ve ilçelerinde görev yapan Özgündüz, buradan Ağrı'nın Taşlıçay ilçesine geçti. Özgündüz, İstanbul'dan gelen davet üzerine Halkalı'ya yerleşerek 1978 yılında Zeynebiye hareketini başlatmış oldu. Zeynebiye.com da yer alan biyografisi Bedr el-CemÃ¢li Bedr el-Cemâli (; (1015 - 1094) Fatimiler Devleti'nde Halife Mûstensir'in hilafet döneminin son 20 yılında "Emîr el-Cûyuş" (, Silâhlı Kuvvetler Komutanı), "Bedî el-Du'at" (, Daiiler Bas Görevlisi); ve Vezir unvanlarını taşıyan bir asker kökenli devlet adamı. Kendisinden sonra vezirlik mâkamına getirilen ve Mustâ‘lî'yi Hâlife ilân eden vezir El-Efdâl Şehinşâh'ın babası idi. Fatımiler Suriye Şam emiri olan Cemâl'ûd-Devle tarafından çok ucuza satın alınmış Ermeni asıllı bir köle idi. Selçukluların güney Anadolu ve Suriye'yi ellerine geçirmekte olluğu yıllarda bu yörelerde oturan Ermenilerin birçoğu gibi Fatimiler ordusuna gulam olarak katıldı. Fatımiler ordusunda üstün yetenekleri dolayısıyla ilerledi. Bu arada din değiştirip Müslüman oldu ve bağımsızlığını da satın aldı. Halife Mûstansir'in uzun süren hilafeti sırasında özellikle 1065-1072'de Nil Nehri'nin sellerinin aksaması nedeni ile ortaya çıkan kıtlık, açlık ve salgın sorunları yanında kölemen-gulam askerlerden oluşan Fatimiler ordusunda büyük bir fitne çıkmasına yol açtı. Türk asıllı gulam askerleri ve müttefikleri Berber asıllı gulam askerleri ile güneyden yukarı Mısır'dan Sudan, Etiyopya gibi güneye de toplanan çoğu siyahi olan gulam askerleri arasında muhabereleri andıran çatışmalar yapildı. Bedr el-Cemâli başında geçtiği Ermenilerden oluşan birlik bu iki çatışan arasında çatışma dışında olduğu kabul edilmekte idi. Türk asıllı gulam askerleri Fatimiler hazinesine hakim olup yaptıkları savruk harcamalarla hazineyi bitirmekte idiler. Türk asıllı gulam askerleri kendi aralarında da çatışmaya giriştiler. Fatimiler ordusunda yüksek rütbeli subay olan Türk asıllı Nasr el-Devle Fustat'ı elinde bulunduran Türk asıllı gulam askerler kliği birlikleri ile savaşıp kaleyi kuşatıp eline geçirdi. 1074'te bir suikastle öldürelina kadar Nasr el-Devle Fatimiler devletini ve vezirleri bildiği gibi idare etti. Bu dönemde Fatimiler devletinin Suriye sınırlarını korumak görevi ile Bedr el-Cemali Akka Valisi yapıldı. Buraya götürdüğü kendisine çok bağlı Ermeni asıllı gulam askerlerinden oluşan Fatimiler ordusu birlikleri ile Fatimiler sınırını iyi korumayı başardı. 1074'te Nasr el-Devle'nin bir katliamla öldürülmesi ile Mısır'da ve Kahire'de durum yine de çok karıştı. Değişik Türk asıllı gulam askserleri klikleri ve diğer asıllı gulam askerleri birbirllerine giriştiler, Fatimiler Devleti bir keşmekeşe döndü. Bu karışıklık döneminde halife Suriye sınırında başarılı asker ve idareci olan Bedr el-Camali'yi "Askeri Güçler Komutanı (Emîr el-Cûyus)" yapıp Kahire'ye çağırdı .Bedr el-Cemali kendisine yakın olan Ermeni asıllı askerlerden olusan birliklerle beraber Akka'dan kış ortasında gemi ile ayrıldı Dimyat'ta karaya çıktı ve 29 Ocak 1074'te Kahire'ye girdi. 1074'ten 1094'te ölmesine kadar Bedr el-Cemali Fatimiler devletinde gerçek politik iktidar gücünü elinde tutan kişi oldu. Fatimiler Devleti'nin en yuksek idarecilik gorevleri olan "Silâhlı Kuvvetler Komutanı (Emîr el-Cûyuş)"; "Sii Daiiler Bas Görevlisi (Bedî el-Duat)"; ve "Vezir" unvanlarini kendinde topladi. Mutlâk otoritesi Hâlife Mûstensir haricinde her yerde hissedilmekteydi. Devlet işlerini gayet etkin bir surette yürütmeya başladı ve bu etkinlik ölümüne kadar devam etti. Bedr el-Cemali gayet ustalıkla; hızla ve enerjetik olarak aldığı iktisadi ve politik tedbirler nedeni ile Mısır'a güvenlilik, barış ve sükûnet getirdi. Nil Nehri'nin gayet tarıma uygun sellerinin gelmesi ve özellikle 1074'teki Nil Nehri sellerinin tarım için istinai olarak iyi olması nedeni ile Mısır'ın tarımı ve ekonomisi canlandı ve ülkede zenginlik ve refah gayet yükseldi. Örneğin çoğunluğu tarım üzerinden alınan yıllık devlet vergi gelirleri bu dönemde 1 milyon dinardan 3 milyon dinara yükseldiği belirtilir. Mûstensir 60 yıl süren halifeliğinin son yıllarında ve Bedr El-Cemali'nin vezirliği son yıllarında bir büyük taht kavgası ortaya çıktı. Halife Müstansir'in küçük oğlu olan Mustali vezir Bedr el-Cemâli'nin kızı ve ondan sonra vezir olan El-Efdâl Şehinşâh'ın kızkardeşi ile evliydi. Halife Mustensir büyük oğlu Ebû Mansûr Nizâr el-Mustafâ li-Dîn’il-Lâh'ı varisi ve İmâm olarak tâyin etmişti. Bu iki kardeşin arası iyi değildi. Bedr el-Cemâli 1094'te Hâlife Mûstensir'den kısa bir süre önce vefât etti. Oğlu El-Efdâl Şehinşâh onun yerine vezir oldu. Halife Mûstensir öldüğünde El-Efdâl Şehinşâh halifenin son nefesinde varis değiştirdiğini iddia etti. Nizar el-Mustafa'nin daha genç olan kardeşi; eski vezirin damadı ve yeni vezirin kayinbiraderi olan Mustâ‘lî Kahire'de bir oldubittiye getirilerek Hâlife olarak ilân edildi. Böylece daha sonralar Mustâ‘lîdestekçilerinin oluşturduğu Mustâ‘lîyye ile Ebû Mansûr Nizâr el-Mustafâ li-Dîn’il-Lâh'nın tâkipçilerinin mezhebi olan Nizâr’îyye'nin temelleri atılmaktaydı. Bedr el-Cemâli aralarında şunlar bulunan mimarî eserler inşa ettirdi: Fatimiler ordusu asksrleri arasında çıkan çatışmalarda, özellikle Türk asıllı gulam askerler, Kahire'de bulunan büyük kütüphaneye büyük zararlar vermişler ve mevcut yazmaları yirtipo yakıp birçok kitabın günümüze kadar gelmemesine neden olmuşlardı. Bedr El-Cemali ve halife Mustensir kendilerini Kahire'de yeni ve zengin bir kütüphanenin yeniden kurulmasına adamışlardı. El yanlılık ve cinsel yönelim El yanlılık ve cinsel yönelim arasında bir ilişki olduğu ortaya atılmış ama birkaç araştırmacı tarafından doğrulanmamıştır. Araştırmacılar heteroseksüel kişilerin sağ yanlı olma ihtimalinin eşcinsel kişilere göre bir parça daha fazla olduğunu rapor etmiştir. El yanlılığı ve cinsel yönelim arasındaki ilişki her iki cinsiyet içinde rapor edilmiştir. Bu ilişki aynı zamanda eşcinselliğin biyolojik etiyolojisinide ifade edebilir. Ray Blanchard tarafından yapılan son araştırmalar bu ilişkiyle bir erkeğin büyük erkek kardeşlere sahip olmasıyla eşcinsel olma ihtimalinin arttığını öne süren doğum sırası efekti (fraternal birth order effect) arasında bir bağlantı kurmuştur. Mustanski ve meslektaşları (2002) 382 erkeğin (205 heteroseksüel, 177 eşcinsel) ve 354 kadının (149 heteroseksüel, 205 eşcinsel) cinsel yönelimlerini ve el yanlılıklarını incelemiştir. Eşcinsel kadınlarda heteroseksüel kadınlara göre önemli ölçüde daha fazla sol yanlılık bulunmasına rağmen ( %18’e karşı %10), heteroseksüel ve eşcinsel erkekler arasında el yanlılığı bakımından önemli bir fark bulunmamıştır. Lippa (2003) 812 erkeğin (351 heteroseksüel, 461 eşcinsel) ve 1189 kadının (707 heteroseksüel, 472 eşcinsel) cinsel yönelimlerini ve el yanlılıklarını incelemiştir. Eşcinsel erkeklerdeki sol yanlılık oranının heteroseksüel erkeklerinkinin %82’si kadar daha fazla olduğu bulunmuştur. Ama heteroseksüel ve eşcinsel kadınlar arasında el yanlılığı bakımından önemli bir fark bulunmamıştır. Erkekler ve kadınlar birleştirildiğinde eşcinsel kişilerdeki sol yanlılık oranın heteroseksüellerinkinin %50’si kadar daha fazla olduğu gözlenmiştir. Blanchard ve meslektaşları (2006) doğum sırası efektinin (bir erkeğin aynı biyolojik anneden büyük erkek kardeşlere sahip oldukça eşcinsel olma ihtimalinin artması) sadece sağ yanlı erkekler için geçerli olduğunu iddia etmiştir. Buna ek olarak aynı çalışma büyük erkek kardeşe sahip olmayan sol yanlı erkeklerin eşcinsel olma ihtimalinin büyük erkek kardeşlere sahip olan sağ yanlı olmayan erkeklere göre daha fazla olduğunu göstermiştir. Blanchard ve diğerleri raporlarında “Eşcinsellik sağ yanlı olmayan ya da büyük erkek kardeşlere sahip olan erkeklerde daha çok görülüyor ama bu iki özelliği de taşıyan erkeklerin eşcinsel olma ihtimali ile iki özelliği de taşımayan erkeklerinki arasında önemli bir fark yok.” demiştir. Blanchard tarafından yapılan bir sonraki çalışma (2008) hem sağ yanlı eşcinsel erkeklerin hem de sol yanlı heteroseksüel erkeklerin önemli ölçüde daha fazla büyük erkek kardeşe sahip olduklarını bulmuştur. Ama sağ yanlı heteroseksüel erkekler ve sol yanlı eşcinsel erkekler arasında böyle bir etki bulunmamıştır. Blanchard doğum sırası efektiyle el yanlılığın anne immün hipotezine göre açıklanabileceğini öne sürmüştür. Bu hipoteze göre anne her hamilelikte erkek antijenlere karşı daha fazla “anti-erkek” antikorları üretecektir. Blanchard iki olasılık öne sürmüştür. İlk olasılık sağ yanlı olmayan fetüslerin antikorlara karşı daha az duyarlı olmasıdır. İkinci olasılıksa annenin sağ yanlı olmayan fetüslere karşı “anti-erkek” antikorlarını üretmemesidir. Parafili objelere, durumlara, hayvanlara ya da normal uyarılma sağlayamacak çocuklara duyulan ve kişinin kendisine veya ilişkili olduğu kişiye zarar verme ihtimali olan cinsel ilgiye denir. 2008’de yapılan bir araştırmada 200 erkeğin cinsel fantezileri incelenmiş, yüksek derecedeki parafilik arzuların yüksek derecede sağ yanlı olmama durumuyla ilişkili olduğu bulunmuştur.. 2001’de cinsiyet kimliği bozukluğuna (transeksüellik) sahip 205 erkekle kontrol grubundaki 205 erkek üstünde yapılan bir araştırmada cinsiyet kimliği bozukluğuna sahip olan erkeklerdeki sol yanlılık oranının kontrol grubununkinin 2 katından daha fazla olduğu bulunmuştur (%19.5'e karşı %8.3). Harold Holt Harold Edward Holt, CH (d. 5 Ağustos 1908 – ö. 17 Aralık 1967), 17. Avustralya Başbakanı olan Avustralyalı politikacıdır. Başbakan olduğu dönem erken ve dramatik bir şekilde sona ermiştir. Aralık 1967'de, Portsea, Victoria yakınlarındaki Cheviot Plajı'nda yüzerken kaybolan Holt'un boğularak can verdiği tahmin edilmektedir. Holt, kabinede uzun yıllar üst düzey bakan olmak üzere toplam 32 yıl Avustralya Parlamentosu'nda görev yaptı ancak başbakanlığı sadece 22 ay sürdü. Bu kısaltılmış süre, önceki başbakanlarla ve özellikle bu görevde toplam 18 yıl kalan Sir Robert Menzies ile kıyaslandığında Holt'un kişisel ve siyasi etkisini ister istemez sınırlı kılmaktadır. Günümüzde, Avustralya'nın Vietnam Savaşına katılımının genişletilmesindeki tartışmalı rolü, meşhur "LBJ ile sonuna kadar" ("All the way with LBJ") deyimi ve gizemli ölümüyle anılmaktadır. 1949-1956 yılları arasında Göçmen Bakanı olduğu dönemde Beyaz Avustralya politikasının gevşemesinden sorumlu oldu. Menzies hükûmetinde Hazine Bakanı olan Holt, Avustralya Merkez Bankası'nın kurulması ve ondalık para birimine geçiş dahil olmak üzere önemli mali reformlar gerçekleştirdi. Başbakan olarak, Avustralya dolarının değerinin İngiliz sterlini doğrultusunda düşürülmemesine ilişkin tarihi kararı ve Avustralyalıların ezici çoğunlukla federal hükûmete özel olarak yerli Avustralyalılar için yasama yetkisi verdiği 1967 anayasa referandumu gibi dönüm noktası sayılan değişiklikleri yönetti. Sana Ölürüm Sana Ölürüm, şarkıcı Murat Başaran'ın 2005 yılında çıkarmış olduğu albümdür. Arkeolojide CBS CBS veya Coğrafi Bilgi Sistemleri , son 10 yılda arkeoloji için önemli bir araç haline gelmiştir. CBS ve arkeoloji kombinasyonu mükemmel bir ikili oluşturmaktadır ve arkeoloji zaman içinde insan davranışının mekansal boyutu çalışmasını gerektirir. Arkeoloji tarihsel olayların açılımına coğrafya, zaman ve kültür üzerinden bakmaktadır, arkeolojik çalışmaların sonuçları mekansal bilgi açısından zengindir. CBS geniş hacimli verileri coğrafi referanslama konusunda uzmandır. Bu hızlı, doğru ve mali açıdan etkin bir araç olmasını sağlamaktadır. CBS nin sahip olduğu araçlar veri toplama, depolama ve çağırma konularında kullanıcıya daha anlaşılır bir görsel sunmaktadır. CBS arkeolojide önemli olabilir, ancak CBS arkeolojide harita üretiminden çok, farklı veri türlerini birleştirip ve analiz etme ve yeni bilgiler oluşturma tabanlı kullanılmalıdır. CBS nin arkeolojide kullanımı, arkeologların sadece veri toplama ve görselleştirmelerini değil, mekanla ilgili düşünme yollarını da değiştirmiştir. Araştırma ve dokümanların korunması arkeoloji için önemlidir ve bu araştırmalar ve saha çalışmaları verimli ve hassas bir şekilde CBS ile yapılmaktadır. CBS yeteneklerinin kullanıldığı arkeolojik sitelerde ve çalışmalarda, CBS bir karar verme aracı olarak kullanılabilir. Arkeolojik kazıda CBS kullanıldığında haritalama ve kayıt yeteneği doğrudan gelişmektedir. Bu da kazı alanındaki bulguların analizinde, görselleştirilmesinde ve verilere anında erişim açısından fayda sağlamaktadır. Arkeolojik çalışmalarda CBS nin farklı süreçleri ve işlevleri kullanılmaktadır. Site içi mekansal analiz veya dağılım analizi, site içindeki değişim sürecinin oluşumunu anlamada ve belgelenmesinde yardımcı olur. Bunun için kullanılan eski yöntemler geniş alan üzerinden sadece küçük bir bakış açısı sunmaktadır. Akıllı modelleme arkeolojik verinin daha iyi analiz edilmesi için hidrografi ve histografide olduğu gibi veri toplama yolunu kullanır. CBS de nokta verisi, ilgili yere odaklanmak ve veri setlerindeki dağınık noktaları analiz etmek için kullanılır. Yoğunluk haritası, nokta verinin interpole edilerek bir sitedeki kullanım düzeylerini bulmak için kullanılır. CBS de alan ile ilgili birçok veri setini depolama, işleme, birleştirme ve karmaşık analizleri yapmak mümkündür. Görünürlük analizi site üzerinden çevresinde görünebilir olan yerleri belirlemek için kullanılmaktadır. Bu site alanının çevresi ile olan sosyal ilişkiyi yorumlamak için kullanılır. Simülasyon gerçeğin basitleştirilmiş bir temsilidir, olayın temel değişkenlerini ve onların etkileşimlerini belirleyerek çalışır. Bu varsayımsal tahmin hem test için hem de veri üretmek için kullanılır. Arkeolojik Bilgi Bilimi, arkeolojide mekansal ve zamansal desenleri keşfetmek ve ortaya çıkarmak için çalışmaktadır. Araştırmalar arkeolojik problemleri çözmek ve anlamak için sayısal yöntemler ve bilgisayar yazılımları üretmeye yönelmiştir. GÃ¼l Yalaz Gül Yalaz (doğum adı: Gülseren Babür d. 1 Ocak 1939 - ö. 7 Mayıs 2013), Türk sinema ve dizi oyuncusu. 1 Ocak 1939 yılında dünyaya geldi. "Tümay Özokur Film Reklam ajansı" ile çalışmaktaydı. "Çöpçüler Kralı", "Şalvar Davası" ve "Sultan" gibi Türk sinemasının köşetaşı filmlerinde kamera karşısına geçmiş, son yıllarda da "Çiçek Taksi" ve "Eyvah Kızım Büyüdü" gibi dizilerde rol almıştı. Geçirdiği beyin kanaması sonucu 74 yaşında vefat eden sanatçı Ayazağa'da defnedildi. Phil Bardsley Phillip Anthony Bardsley ya da Phil Bardsley (d. 28 Haziran 1985 Salford, İngiltere) İskoç futbolcudur. Premier League takımlarından Sunderland forması giyen oyuncu, İngiltere doğumlu olmasına rağmen İskoç olan babası sayesinde İskoçya millî takımını tercih etmiştir. Tutturamayanlar Tutturamayanlar; Bahçeşehir Üniversitesi'nin sponsorluğunda, Bahçeşehir Üniversitesi öğrencileri tarafından çekilmiş kara mizah sinema filmidir. Film, Türk sinema tarihinde üniversite öğrencileri tarafından yapılmış ilk uzun metrajlı vizyon filmi özelliğini taşımaktadır. Ayrıca Türk sinema tarihinin ilk distopya özelliği taşıyan filmidir. Film, 13 Haziran 2014 tarihinde vizyona girmiştir. Tutturamayanlar, belirsiz bir zamanda, “O-Land” adlı hayali bir ülkede geçer. Aynı evde yaşayan dört yakın bahtsız arkadaşın hikâyesini anlatır. Türü kara mizahtır. İçeriği modern hayatın insanlar üzerindeki yabancılaştırma etkisi, insanların toplumdan ve dünyadan soyutlaşması ve insanların kolay yoldan paraya ulaşma çabasıdır. Tutturamayanlar, günümüzün dünya düzeninde insanların ne kadar kolay sömürüldüklerinin, hiçe sayıldıklarının ve sadece müşteri olarak görüldüklerinin öyküsüdür. Godo, Meşet, Jedi ve Moko’nun yaşadıkları O-Land‘te baskıcı bir rejim vardır. Tüm istihbarat birimlerini ele geçirmiş olan diktatör Puroviski, herkesi izletmekte ve ajanları vasıtasıyla bütün gençliği kontrolü altında tutmak istemektedir. Kanunsuzluk alıp başını gitmiştir, toplum şans oyunlarına bel bağlamıştır. İnsanlar devamlı müşteri olarak görülmekte ve sürekli ezilip aşağılanmaktadır. Herkeste silah vardır. Vurdumduymazlık, aymazlık, yabancılaşma had safhadadır. Devlet, resmî uyuşturucusu olan dereotunu yemeyi zorunlu hale getirmiştir. Bütün halk dereotu yiyerek kendini uyuşturmaktadır. Popüler kültür de kullanılarak gençlik tamamen apolitize edilmiştir. Bizimkiler de, diplomanın hiçbir işe yaramayacağını bildikleri için, çareyi bir sinema filmi yapıp ünlü olmakta bulurlar; ancak hiç birinin bu filmi nasıl yapacaklarına dair bir fikri yoktur. Filme mali kaynak bulma görevini Moko üstlenmiştir. “Ya tutarsa” oyunu bağımlısı Moko, saat başı kupon yapan bir tutturamayan kumarbazdır. Sürekli tek maçtan yatar. Meşet ise zampara ayaklarında gezen, her kıza yazan, her seferinde başarısız olmasına rağmen kendini uzman çapkın olarak satan, daha da yüzsüzleşerek insanlara taktik veren, diğer üç arkadaşı gibi ezik ve bitik biridir. Jedi ise, oyuncu olmaya çalışan, kendini sürekli büyük bir oyuncuymuş gibi anlatan, ama gerçekte figürasyon oynamakta bile zorluk çeken birisidir. Bu film çekme kararlarının arkasından gelişen olaylar, O-Land’te yaşanan her şeyin arka planınıdır, Godo ile ilgili büyük bir sırrı ortaya çıkartacaktır. Mustafa ElitaÅŸ Mustafa Elitaş (d. 5 Şubat 1957, Kayseri), Türk siyasetçi. 24 Kasım 2015 tarihinde kurulan 64. Türkiye Hükûmeti'nde Ekonomi Bakanlığı görevine atanmıştır. Mustafa Elitaş 5 Şubat 1957 tarihinde Kayseri'de doğmuştur. Babasının adı Mustafa, annesinin adı ise Nuriye'dir. İlk, Orta ve Lise Öğrenimini Kayseri’de tamamladıktan sonra, Ankara Üniversitesi Siyasal Bilgiler Fakültesi İktisat ve Maliye Bölümünden mezun oldu. Bir firmada Öğrencilik dönemindeyken 2 yıl muhasebe ve pazarlama biriminde çalıştı. Kayseri Organize Sanayi Bölgesi Müteşebbis Heyet Üyeliği, Kayseri Sanayici ve İş Adamları Derneği Yönetim Kurulu Üyeliği, Mülkiyeliler Birliği Kayseri Şubesi Kurucu Üyeliği yaptı. 1994 yılında Anavatan Partisi’nden Kayseri Büyükşehir Belediye Başkanlığı için aday oldu. Türkiye İhracatlar Meclisi’nde, Elif TV yönetim kurulunda, Sanayiciler Derneği, Mülkiyeler Birliği, Huzur Evi Derneği, Sanayi Odası, KAYSİAD gibi pek çok dernek ve kuruluşun yönetim üyeliklerinde bulundu. TBMM XXII., XXIII., XXIV. ve XXVI. Dönem Kayseri milletvekilidir. 24 Kasım 2015 - 26 Mayıs 2016 Tarihleri arasında 64. Türkiye Hükûmetinde Ekonomi Bakanlığı yapmıştır. . Evli ve dört çocuk babasıdır. Cihan TÃ¼rsen Cihan Türsen (d. 1 Ocak 1957 İzmir), Türk Serbest Avukat, 1989-1994 dönemi İzmir Karşıyaka Belediye Başkanı. 2014 yılında yapılacak Türkiye yerel seçimlerinde, CHP'den tekrar Karşıyaka belediye başkan adayı olacağını açıklamıştır. Cihan Türsen 1 Ocak 1957 yılında İzmir'de dünyaya gelmiştir. Bingül Türsen ile evli olan Türsen'in Mesrur Alp ve Duygu adlarında iki çocuğu bulunmaktadır. 1974 yılında Karşıyaka Lisesinden, 1979 yılında ise İstanbul Üniversitesi Hukuk Fakültesi'nden mezun olmuştur. 1980 yılında İzmir Barosuna kabul edilmiş ve serbest avukat olarak çalışmaya başlamıştır. 1984 yılında yapılan yerel seçimlerde SODEP Karşıyaka Belediye Başkan Adayı olarak seçimlere katılmıştır. 1984 – 1989 yılları arasında SODEP ve SHP İzmir İl Yönetim kurullarında 2. Başkanlık görevlerini üstlenmiştir. Sonrasında 1989 yılında yapılan yerel seçimlerde İzmir Karşıyaka Belediye Başkanı olarak seçilmiş, 1989-1994 yılları boyunca başkanlık görevine devam etmiştir. Cihan Türsen Başkanlığı döneminde İzmir Karşıyaka'da birçok projeye imza attı. İlki, 1991 yılında yapılan Avrupa İlk İnsan Hakları Anıtı ve Parkıdır. 1992 yılında Alaybey Çarşının düzenlemesinin yapılması, 1992 yılında Karşıyaka Çarşısının trafiğe kapatılması, Yayalaştırma projesi. 1992-1994 yılları arasında Yalı Mahallesi Kentsel Yenileme Projesi, 1993'te ise Kamu Çalışanları ile ilk toplu sözleşme uygulaması, 1993 Alaybey Havra Kültür Evi'nin açılışı, 1993'te Zübeyde Hanım Kültür Merkezi Ulusal Proje Yarışması, 1994 yılında ise Başkent Üniversitesi ile Zübeyde Hanım Diyaliz Merkezini kuruluşu. Titus TÃ¼neli Titus Tüneli, Titus Kaya Tüneli veya Vespasianus Tüneli, günümüzde Türkiye'nin Hatay iline bağlı Samandağ ilçesi sınırları içerisinde, üzerinde Çevlik mahallesinde kurulu olan ilçenin 5 km. kuzeyinde kalan dağlık ve denize hâkim yamaçlarda bulunan Titus adıyla bilinen Titus Flavius Vespasianus tarafından yaptırılmış, yapımı yüzyılı aşkın bir zaman sürdüğü düşünülen tünellerdir. Tünel, dağdan gelen derelerin ağzında ve bir iç liman olarak MÖ 300'lü yıllarda I. Selevkos Nikator tarafından kurulan, kurucusu "Nikator" adıyla anılan tarihi kentin liman bölümüne bakmaktadır. Bu limanın dağdan gelebilecek sel sularıyla dolabileceği düşünüldüğünden dolayı, Titus tarafından derenin önü bir duvar ile kapatılmış, duvarın dereden gelen bölümü ile deniz arasındaki dağ delinerek tünel yapılmıştır. Tünelin kapalı bölümü 130 metre uzunluğunda olup, açık alanıyla birlikte toplam 1380 metre uzunluğundadır. Genel olarak açık ve kapalı alanlarda tünelin yüksekliği 7 metre ve genişliği ise 6 metredir. Tünel Vespasian,Titus ve Antoninus Pius zamanlarında yapılmıştır. 2014 yılında tünel UNESCO'nun Dünya Mirası Geçici Listesi'ne eklenmiştir. Ayrıca daha sonra yapıldığı düşünülen, tünelin deniz tarafına bakan kısmında kaya mezarları bulunmaktadır. Kaya mezarlarının bulunduğu yer tünele yaklaşık olarak 100 metre uzaklıktadır. Kaya mezarı alanında bulunan en büyük çukur ise oldukça gösterişlidir ve diğer kaya mezarlarından daha farklı tarzda yapıldığından dolayı halk arasında "Beşikli Mağara" olarak bilinmektedir. Seleucia Pieria antik kentinin parçası olan, "Nikator" antik kentinin üst bölümlerinde tapınak kalıntıları da bulunmuştur. Bölge kayalık olmasından dolayı çok sayıda mağara bulunur. Ã–zer Kutlu Özer Kutlu (d. 9 Eylül 1988), Türk futbolcudur. Denizli Büyükşehir Belediyespor'da forma giymektedir. Futbola Bursaspor altyapısında başlamıştır. Daha sonra Oyak Renault'a transfer amatör olarak transfer olmuştur. 2006-2007 sezonunda Sarıyer ile oynanan maçla ilk profesyonel maçını çıkmıştır. İlk profesyonel golünü ise aynı yıl yine sonradan oyuna girdiği maçta Yalovaspor'a atmıştır. 2011-2012 sezonu başında İstanbul takımlarından Ümraniyespor'a transfer olmuştur. 2012-2013 sezonunda Ümraniyespor forması altında 33 maçta 22 gol kaydederek Doğan Karakuş ile birlikte 3. Lig gol kralı olmuştur. Futbol hayatına 2015-2016 sezonu sonuna kadar Ümraniyespor'da devam etti. Yahşihan Demir Köprü Yahşihan Demir Köprü veya Abdulhamit Köprüsü, Kırıkkale'nin Yahşihan ilçesinde Bedesten Köyü yolu güzergahında Kızılırmak Nehri üzerinde bulunan ve Osmanlı Padişahı II. Abdülhamid tarafından yaptırılan Türkiye'nin ilk demir köprüsü. Abdulhamit, Ankara üzerinden Bağdat'a İpek Yolu'nu yapmak için Kızılırmak Nehri üzerine 1901 tarihinde Türkiye'nin ilk demir köprüsünün yapım emrini verdi. Köprü Belçikalı bir şirket tarafından 1905 yılında tamamlanarak hizmete açıldı. Türk Kurtuluş Savaşı yıllarında da Ankara'ya mühimmat taşımak için yol güzergâhı olarak kullanılan köprü yüz yılı aşkın süredir ayakta durmaktadır. Kültür ve Tabiat Varlıkları Koruma Kurulu tarafından 1995'te korunması gereken taşınmaz kültür varlıkları olarak tescil edilen köprü, Karayolları 4. Bölge Müdürlüğü tarafından 2012 yılında restore edildi. 100 metre uzunluğa ve 3.80 metre genişliğe sahip olan demir köprü, uzun yıllar vatandaşlar tarafından kullanılmıştır. Teknolojinin gelişmesi ve köprünün günümüz şartlarına ayak uyduramaması sebebiyle hemen yanına daha modern bir köprü yapılmıştır. Köprü bugün yayalar tarafından ulaşım amacıyla kullanılmaktadır. Nusret Suman Mustafa Nusret Suman (21 Mart 1905, Karaferye - 15 Ağustos 1978, İzmit), Türk heykeltıraş, ressam. Portre ve anıt heykelciliğinde eserler vermiş bir sanatçıdır. Son yapıtı, bir dönem Ankara'nın simgesi olmuş Hitit Güneş Kursu Anıtı'dır. 1905 yılında Selanik yakınındaki Karaferye'de dünyaya geldi. Babası Osmanlı ordusunda subay olan İsmail Hakkı Bey, annesi ilk Türk kadın fotoğrafçı Naciye Hanım'dır. Osmanlı Devleti'nin Balkan Savaşı'ndaki yenilgisinden sonra ailesi İstanbul’a göç etti. Sanata ilgisi, babasının yaptığı suluboya resimleri izleyerek başladı. 1922'de Sanayi Nefise Mektebi'ne girdi, Hikmet Onat'ın, İbrahim Çallı'nın atölyelerinde resim eğitimi aldı. 1925'te İhsan Özsoy'un heykel atölyesine geçti. 1929'da mektebin heykel bölümünden mezun oldu. Mezuniyetinden hemen sonra açılan sınavda “"Tayyareci Fethi ve Sadık Anıtı"” ile Avrupa öğrenimi ödülü kazandı böylece Türkiye Cumhuriyeti'nin devlet bursu ile yurtdışına gönderdiği ilk heykelcilerden birisi oldu. Önce Münih'te resim, ardından Paris'te heykel öğrenimi gördü. 1934'te Türkiye'ye döndü; Müstakil Ressamlar ve Heykeltıraşlar Birliği'ni kurma çalışmalarına katıldı; 1941'de D Grubu sanatçıları arasına girdi. 1943'te İstanbul Devlet Güzel Sanatlar Akademisine öğretim üyesi olarak atandı, pek çok öğrenci yetiştirdi. Anıtkabir'deki heykel ve kabartmalar için açılan yarışmada İnkılap Kulesi, Barış Kulesi, Müdafaa-i Hukuk Kulesi, Misak-ı Millî Kulesi kabartmaları dalında birinciliği kazandı. 1969'da profesörlük unvanını aldıktan sonra akademideki görevinden emekliye ayrıldı. Sanat çalışmalarını üç yıl ABD'de sürdürdü. Yaşam boyunca çoğu Atatürk'ü konu edinen yirmiye yakın anıt çalışması gerçekleştiren Nusret Suman 1978 yılında, Ankara'da Sıhhiye Meydanı'na konulmak üzere Hitit Güneş Kursu Anıtı'nı gerçekleştirdi. Açılıştan önce son çalışmaları denetlemeye giderken geçirdiği trafik kazasında hayatını kaybetmiştir. Tuzak hendek Tuzak hendek (Fransızca: "Trou de loup"), dibinde punji kazığı olan bubi tuzağı olarak kullanılan bir kazıklı tahkimat şeklidir. Genellikle hendeğin üzeri hafif doğal bitki örtüsüyle örtülerek kullanılır. Koni şeklinde olan tuzak hendekler, tuzağı kapatacak şekilde sulak veya su altında kalmış bölgelerde uygulanırdı. Düşman ilerlemesini engellemek için punji kazığı engelinde de yapılan derinlemesine engel yerleştirme ve kazığın zehirli vb. maddelerle kaplanması bu tahkimatta da yapılabilir. Bu tür tahkimat çok eski dönemlerden beri kullanılsa da ilk olarak Jül Sezar'ın Galya Savaşları sırasında yazdığı eserde geçer. Halit Mazhar Karakaya Halit Mazhar Karakaya, (d. 1889, Kayseri) - (20 Kasım 1944), Türk siyaset adamı. Tıbbiye mezunudur. Almanya’da Dahiliye İhtisası yapmıştır. 15.Fırka Seyyar Hastanesi Hekimliği, Kayseri Hastanesi Başhekimliği, Kayseri Memleket Hastanesi Bastabipliği, TBMM II. ve III. Dönem Kayseri Milletvekilliği yapmıştır. Osman Coşkun Åžu anlamlara gelebilir: NTC Medya NTC Medya, medya sektöründe hizmet veren bir yapım şirketi. Yapımcı Mehmet Yiğit Alp tarafından kurulmuştur. Milankoviç döngüsü Milankovitch (Milankoviç) teorisi, 1. Dünya Savaşındaki gözaltı sürecinde Sırp jeofizikçi ve gökbilimci Milutin Milankoviç’in Dünya’nın hareketlerindeki değişikliklerin iklim üzerindeki kolektif etkilerini açıklamaya çalıştığı bir kuramıdır. Milankovitch; Yerkürenin devinimi, eksen eğikliği ve eksen kaymasındaki değişimlerin yörüngesel baskı ile birlikte Yeryüzündeki iklim oluşumlarını belirlemiş olduğunu matematiksel olarak teorize etmiştir. Dünya ekseni yaklaşık olarak her 26.000 yılda tam bir dairelik devinim (presesyon) gerçekleştirir. Aynı zamanda eliptik yörünge daha düşük hızda döner. Söz konusu iki devinimin toplam etkisiyle mevsimler ve yörünge arasında 21.000 yıllık bir süre oluşumuna neden olmaktadır. Ek olarak, Yeryüzü’nün ekseni ve yörüngesinin düzlemi (eğiklik) arasındaki açı 41.000 yıllık bir döngü boyunca 22.1 ile 24.5 dereceleri arasında gidip gelmektedir. Şu anda 23.44 derecelerinde bulunmakta ve giderek düşmektedir. Joseph Adhemar, James Croll ve diğer gökbilimciler tarafından 19. yüzyılda benzer kuramlar öne sürülmüştür. Fakat hangi dönemlerin önem arz ettiği konusunda somut verilerin olmayışı nedeniyle bu kuramlara ilişkin geçerliliğin doğrulanması zor olmuştur. Hays, Imbrie ve Shackleton tarafından hazırlanan özgün çalışmalar (Science dergisindeki "Yerküre Yörüngesindeki Değişiklikler: Buz Devirlerinin Öncüleri", 1976) ve derin okyanus çukurları araştırmalarından sonra söz konusu kuram şu anki halini almıştır. Dünya kendi ekseni ve Güneş etrafındaki dönüşü sırasında, karşılıklı çekimsel etkileşimler nedeniyle bazı yarı dönemsel değişiklikler meydana gelmektedir. Eğrilerin çok miktarda sinüzoidal bileşene sahip olmasına rağmen, bu bileşenlerden çok azı baskın özelliktedir Milankovitch, Yeryüzü hareketlerindeki eksen eğikliği ve devinimindeki değişiklikleri incelemiştir. Söz konusu hareketteki bu tarz değişiklikler ve yönelimler Yeryüzüne ulaşan güneş ışınımının (radyasyonunun) miktarını ve yerini değiştirmektedir. Bu da güneş kuvveti (bir ışınımsal baskı örneği)olarak bilinmektedir. Kuzey Kutup bölgesinin yakınındaki (yaklaşık 65 Kuzey enlemi) değişiklikler çok büyük bir karayı kapsadığından ötürü büyük bir önem teşkil etmektedir. Yüzey ve derinlik sularının karışması ve katı kütlelerin spesifik ısısının sıvılardan genellikle daha düşük olmasından dolayı, buradaki kara kütleleri daha yüksek bir ısı kapasitesine sahip olan okyanuslara kıyasla ısı değişimine daha hızlı bir şekilde tepki verir. Dünyanın yörüngesi elipstir. Eğiklik bu elips şekle ilişkin dairesel sapmanın ölçülmesi ile belirlenir. Yeryüzünün yörünge şekli 0.028’lik eğiklik derecesi ile dairesel (0.005’lik düşük eğiklik derecesi) ve hafif eliptik (0.058’lik yüksek eğiklik derecesi) şekil arasında zamanla değişiklik göstermektedir. Bu değişikliklerin ana bileşeni 413.000 yıllık bir süre içerisinde ortaya çıkar (±0.012’lik eğiklik değişimi). Diğer bileşenler ise 95.000 ile 125.000 yıl arasında değişiklik göstererek gün yüzüne çıkar (400.000 yıllık ısı dönemi) ve genel hatlarıyla 100.000 yıllık bir döngü içerisinde bir araya gelir (değişiklik −0.03 ile +0.02 arasında). Şu anki eğiklik 0.017’dir. Eğer Dünya Güneş etrafında dönen tek gezegen olsaydı, yörünge eğikliğinde bir milyon yılı aşkın bir sürede bile gözle görülür bir şekilde değişiklik yaşanmazdı. Dünyanın eğikliği birincil olarak Jüpiter ve Satürn gezegenlerinin çekimsel alanları ile olan karşılıklı etkileşimleri nedeniyle değişiklik göstermektedir. Yörünge eğikliği oluştukça, yörüngesel elipsin x ekseni değişiklik göstermemektedir. Yörünge değişimini hesaplamak için astronomi mekaniğinde kullanılan pertürbasyon teorisine göre, x ekseni adyabatik değişmezdir. Kepler’in 3. kuramına göre, yörünge süresi x ekseni ile belirlenir ve yörünge gelişip değiştikçe yıldız yılının süresi olan Dünya’nın yörüngesel süresinde bir değişiklik yaşanmamaktadır. X ekseni eğiklik derecesinin artışı ile düşüş gösterdikçe, mevsimsel değişiklikler de bir taraftan artış göstermektedir. Kepler’in ikinci kuramına göre gezegenin ortalama güneş ışın yayımı, az miktardaki eğiklik nedeniyle pek fazla değişim göstermemektedir. Aynı ortalama ışın yayımı ortalama ısı sıcaklıkları ile örtüşmemektedir (Stefan-Boltzmann kuramına göre bunun nedeni söz konusu eğriliktir). 20°C’ lik ışın yayımı ve % ± 50’lik simetrik değişikliği için (mevsim değişikliklerinde örneğin ) , ortalama 16 °C’lik (örneğin sapma −4 °C) asimetrik ısı değişimi ve gün boyunca gerçekleşen ışın yayımı değişikliği için −113 °C’lik ortalama ısı derecesi elde edilir (sıfır termal kapasite için). Güneş’e en yakın bir mesafede var olan (günberi) ışın yayımındaki bağıl artış, en uzaktaki (günötesi) ışı yayımına kıyasla eğiklikten neredeyse 4 kat daha fazladır. Şu anki yörünge eğikliğine ilişkin olarak bu miktar, ışın yayımında yaklaşık %6.8’lik bir değişime tekabül ederken, günberi ile günötesi arasındaki mevcut değişiklik sadece %3.4’tür (5.1 milyon km.). Günberisi şu anda yaklaşık olarak 3 Ocak’ta gerçekleşirken, günötesi 4 Temmuz civarındadır. Yörünge en eliptik halini aldığında, günberisindeki ışın yayımı oranı günötesinden %23 daha fazla olacaktır. Yörünge mekaniği mevsim sürelerinin bölgelerde yaşanan 4 tip mevsim süresine oranlanmasını istemektedir, çünkü eğiklik çok fazla artış gösterdiğinde, Dünyanın yörünge hareketi daha düzensiz olup mevsim süreleri değişiklik gösterir. Sonbahar ve kış mevsimleri Güneş’e en yakın konumda gerçekleştiğinde, Yerküre maksimum hızda hareket eder ve dolayısıyla sonbahar ve kış mevsimleri ilkbahar ve yaz mevsimlerinden bir miktar daha kısa geçer. Böylelikle kuzey yarımküredeki yaz mevsimi kıştan 4.66 gün, sonbahardan 2.9 gün daha uzun geçer. Bununla birlikte Yerkürenin yörünge düzlemi İlkbahar Ekinoksuna dair apsidal devinim nedeniyle dünyanın düzensiz hareketi tarafından etkilenen mevsim sürelerini değiştirmektedir. Yerkürenin apsideleri ekinokslarla aynı eksene geldiğinde, İlkbahar ve Yaz süreleri (bir arada) Sonbahar ve Kış süreleri ile eşitlenir, gündönümleri ile aynı eksene geldiklerinde ise ya İlkbahar-Yaz ya da Sonbahar-Kış mevsimleri en uzun dönemlerle yaşanır. Eğiklik derecesindeki artış günötesine yakın olarak harcanan zamanı uzatır, günberisine yakın olan zamanı ise kısaltır. Eğiklikteki değişiklikler anomal yıl süresini ya da Yerkürenin yörüngesi boyunca gerçekleştirdiği ortalama hareketini kendi başlarına değiştirmezler çünkü her ikisi de x ekseninin fonksiyonları arasında yer alır. Yerkürenin eksen eğikliği (eğimi) açısı yörüngesinin düzlemine ilişkin olarak değişiklik gösterir. 2.4°‘lik bu küçük eğim değişiklikleri 22.1° ve 24.5° ‘lik eksen değişiklikleri arasında yer alması için yaklaşık olarak 41.000 yıl periyodik olarak devam etmesi gerekir. Eğim artıkça, güneşlenmedeki mevsimsel döngü genliği artar, bu dayazları her iki yarım kürenin Güneş’ten daha fazla ışınım akısı almasına, kışlarda ise daha az ışınım akısı almasına neden olur. Bununla birlikte yaz ve kış mevsimlerindeki ters işaret değişiklikleri Yerkürenin her yerinde aynı büyüklükte gerçekleşmemektedir. Yüksek enlem derecesinde ortalama yıllık güneşlenme süresi eğim ile birlikte artış gösterir, enlem derecesi düşük olan yerler ise güneşlenme süresinde bir düşüş yaşar. Serin geçen yazlar ve daha az kar erimeleri buz çağına girileceğinin bir göstergesi olabilir. Gezegenin neredeyse bütün karı ve buzu yüksek enlemlerde yer aldığından, daha düşük eğim derecesinin iki nedenden dolayı buz çağına geçişi tetiklediği görüşü tartışılmaktadır, bunlar: toplam yaz güneşlenme süresindeki azalış ve yüksek enlem derecesindeki ortalama güneşlenme süresindeki ek düşüş. Daha fazla eksen eğikliği olaylarını incelemek için bilgisayar programlarından faydalanan bilim insanları, yüksek dereceli eğimlerdeki sert iklimlerin özellikle Yerkürede mevcut olan ileri yaşam düzeylerini tehdit edeceği sonucuna varmışlardır. Ayrıca söz konusu Yüksek dereceli eğimlerin bir gezegeni tamamıyla verimsiz hala getiremeyeceğini fakat bugünkü hassas ve kolay etkilenebilecek bir özelliğe sahip olan toprağa dayalı yaşamımız için koşulları daha da zorlaştırabileceğini belirtmişlerdir. Şu anda Yerküre yörüngesel düzleminde 23.44'lik bir eksen eğikliğinde olup aşağı yukarı en uç değerlerinin ortasında bir değerde yer almaktadır. Bu eğiklik Yerkürenin döngüsünde yaşanan düşüş evresi içerisinde yer alır ve yaklaşık olarak MS 11.800’de minimum değerine ulaşacaktır; maksimum değerine ulaştığı en son tarih ise M.Ö. 8.700’dir. Bu durum kış aylarını daha sıcak ve yazları daha soğuk yaparak genel serinleme eğilimi ile birlikte buz çağına geçişi gerçekleştirmektedir, bununla birlikte 20. yüzyıl sıcaklık ölçüm kayıtlarına göre, Yerküre sıcaklıklarında yaşanan ani artışın ve peşinden gelen buzul erimelerinin sonucunda, bilim camiası son zamanlarda gerçekleşen değişikliklerin nedenleri olarak sera gazı salınımlarını öne sürmüştür. 26.000 yıllık durağan yıldızlara ilişkin olarak söz konusu devinim Dünya’nın eksen hareketi yönünde yer almaktadır. Bu jiroskopik hareket,Güneş ve Ay’ın kutuplardan basık olan Yerküre üzerinde uyguladığı gel-git kuvvetleri nedeniyle oluşmaktadır. Güneş ve Ay bu etkiye aşağı yukarı eşit derecede katkıda bulunur. Eksen günberisindeki Güneş’e doğru yöneldikçe, iki yarımküreden birisinde mevsimler daha ılık geçerken, diğer yarım kürede yaşanan mevsimler arasında ise daha büyük farklılaşmalar ortaya çıkar. Yaz mevsiminde günberisinde yer alan bir yarım küre güneş ışınımında bir artış yaşar, bununla birlikte Kış mevsiminde günötesinde yer alan aynı yarım küre daha soğuk bir kış geçirir. Diğer yarım küre ise nispeten daha sıcak bir kış ve daha serin bir yaz mevsimi geçirecektir. Yerküre aynı eksene gelip günötesi ve Günberisinin de ekinokslara yakın olarak gerçekleşmesi durumunda, Kuzey ve Güney Yarımküreler mevsimlerinde benzer farklılıklar yaşayacaktır. Şu anda, günberisi güney yarımkürenin yaz mevsimi sırasında gerçekleşirken, günötesi ise kış mevsiminde gerçekleşir. Böylelikle güney yarım kürenin mevsimleri bir ölçüde kuzey yarımkürenin mevsimlerine nazaran daha sert geçer, yalnız diğer faktörler aynı kalır. Yörünge elipsi, Jüpiter ve Satürn ile karşılıklı etkileşimleri sonucunda kendi başına uzayda devinme hareketi içerisindedir. Ayrıca Güneş’in basıklığı ve Merkür’e dair iyi bilinen Genel İzafiyet gibi unsurlar da burada etkilidir. Toplam yörüngesel devinim, 25,771.5 ile 21,636 yılları arasındaki günberilerine ilişkin ekinoksların devinim süresini kısaltarak eksen yönünün jiroskopik hareketi mantığı ile aynı doğrultuda işlemektedir. Eksen dönmesi, ekliktik düzlem içerisinde gerçekleşir ve Eliptik’e ilişkin Yerküre yörüngesinin yönünü değiştirir. Ayrıca eksen sapmasındaki değişiklikler ile birlikte, mevsim sürelerinde de bir değişikliğe yol açar. Yerkürenin yörünge eğikliği şu anki yörüngesine göre yukarıya ve aşağıya doğru yönelim göstermektedir. Milankovitch bu üç boyutlu hareketi incelememiştir. Söz konusu hareket “ekliptik gerileme” ya da “gezegen devinmesi (presesyonu)” olarak bilinmektedir. Pek çok yeni nesil araştırmacıya göre bu yönelme ve yörüngenin diğer gezegenlerin yörüngelerine göre de hareket ettiği konusu üzerinde durmuştur. Güneş Sistemi’nin açısal momentumunu gösteren değişmez düzlem yaklaşık olarak Jüpiter’in yörüngesel düzlemidir. Yerkürenin yörünge eğikliği yaklaşık 70.000 yıllık bir döngü ile birlikte şu anki yörüngesine göre yukarıya ve aşağıya doğru yönelim göstermektedir. Yerkürenin yörünge eğikliği değişmeyen düzleme göre 100.000 yıllık bir döngüye sahiptir. Bu da 100.000 yıllık bir eksen sapmasıyla önemli ölçüde benzerlik göstermektedir. Söz konusu 100.000 yıllık döngü, 100.000 yıllık buz devri oluşumları ile yakın bir uyum içerisindedir. Bir toz diskinin ve kalıntının değişmeyen düzlem içerisinde oluştuğu ve bunun da çeşitli yollarla Yerkürenin iklimini etkilemekte olduğu ileri sürülmüştür. Yerküre radar detektörlü meteorlarda ve meteorla ilgili gece bulutlarında bir artışın yaşandığı 9 Ocak ve 9 Temmuz tarihlerinde söz konusu düzlem boyunca hareket etmektedir. Buz içerisinde sıkışan hava kabarcıklarındaki oksijen-nitrojen oranlarını kullanan Antarktika buz çekirdeklerinin kronolojisine ilişkin bir çalışma sonucuna göre buz çekirdeklerinde bulunan iklimsel tepki, Milankovitch hipotezi (Kawamura ve arkadaşları, Doğa, 23 Ağustos 2007, cilt 448, syf 912-917) tarafından öne sürüldüğü gibi kuzey yarımküredeki güneşlenme ile harekete geçirilmiştir. Bu da Mikankovitch hipotezinin geçerliliğini kanıtlar nitelikte olup 100.000 yıllık döngünün “yörünge eğikliği” teorisi ile uyuşmadığını göstermektedir. Periyodik olarak gözlemlenen iklimlerin yörünge dönemleri ile kusursuz uyumu nedeniyle, yörünge teorisi büyük ölçüde destek görmüştür. Bununla birlikte söz konusu teoriyi yapılan gözlemlerle birlikte geçerli kılma konusunda bazı sıkıntılar yaşanmaktadır. 100.000 yıllık problem, eksen sapmasındaki değişikliklerin güneş kuvveti (baskısı) üzerinde gerilemeye ya da eğikliğe nazaran çok daha az bir etkiye sahip olması ve dolayısıyla en zayıf etkileri oluşturabileceği şeklindeki varsayım üzerine temellenmiştir. Teorideki güneş kuvveti (baskısı) bu kadar az iken buz devirlerine ilişkin gözlemlenen en büyük tepki 100.000 yıllık bir zaman diliminde yer almaktadır. Bununla birlikte, yapılan gözlemler geçen 1 milyon yıl boyunca, en güçlü iklim işareti olarak 100.000 yıllık döngüyü göstermektedir. Bunun yanında, 100.000 yıllık bu büyük döngüye rağmen, iklim kayıtlarının süresi iklim ve eksen kayması değişiklikleri arasında istatistiksel bir ilişki kurmak için yetersiz olduğu da bazı kesimler tarafından öne sürülmektedir. Görüşlerdeki bu farklılığa yönelik olarak çeşitli açıklamalar (frekans modülasyonu da dahil ) yapılıp geri dönütler (karbon dioksit, kozmik ışınlar, ya da buz tabakası dinamiklerinden örnekler) alınmıştır. Bazı modeller Yerkürenin yörüngesi ve iklim sisteminin iç salınımlarındaki küçük değişiklikler arasında doğrusal olmayan etkileşimlerin bir sonucu olarak 100.000 yıllık döngüler oluşturmaktadır. Aşama 5 problemi güneş kuvvetinden (baskısı) 10 bin yıl önce başlamış olduğu gözüken sondan bir önceki interglasiyel (deniz izotop aşaması 5’teki) süresine işaret etmektedir. Söz konusu etkilerin, yerkürenin çeşitli bölümlerindeki güneş ışımasının (radyasyonunun) şiddetindeki değişikliklerden kaynaklandığına inanılmaktadır. Yapılan gözlemler gösteriyor ki iklim hareketi hesaplanan değişikliklerden çok daha şiddetli bir etki göstermektedir. İklim sistemlerinin çeşitli iç karakteristik özelliklerinin, güneşlenmedeki değişikliklere duyarlı olduğuna, güneşlenmeyi daha da artırdığına (olumlu özellik) ve tepkileri azalttığına (negatif özellik) inanılmaktadır. Bölünmüş ana sorun eksen sapmasının 95,000 ve 125,000 dönemlerindeki değişiklikleri iyi bir şekilde sonuca bağladığı gerçeği üzerine temellenmektedir. Yeterince uzun ve zamanlaması iyi yapılmış iklim değişikliği kaydı her iki frekansı da çözüme kavuşturabilmelidir, fakat bazı araştırmacılar milyon yıllar öncesindeki iklim kayıtlarını 100,000 yıllık periyottaki tek bir tayfsal (spektral) zirveyi gösterecek şekilde yorumlamaktadır. Eldeki verilerin geçen milyon yıllar boyunca yer alan frekansları sonuca kavuşturma konusunda yeterli olup olamayacağı tartışma konusudur. Geçiş problemi, 1 milyon yıl önceki iklim değişiklikleri frekansında yer alan geçiş üzerine odaklanmaktadır. 1-3 milyon yıldan beri iklim, eğiklik içerisindeki 41,000 yıllık bir döngü ile karşı karşıya kalacak şekilde baskın bir modda seyrede gelmiştir. 1 milyon yıl sonra, bu durum eksen sapması ile eşleşen 100,000 yıllık bir değişikliğe geçiş sağlamıştır, ki bunun nedeni henüz açıklanamamıştır. Milankovitch, kuzeydeki yüksek enlem derecelerinde düşüş gösteren yaz güneşleme süresinin buzullaşmaya yol açan baskın bir faktör olduğunu ileri sürmüştür ki bu da kendisini buzul devirlerinin yaklaşık 41,000 yıllık bir periyotta var olduğu görüşüne (hatalı olarak) yöneltmiştir. Daha sonra yapılan araştırma gösteriyor ki, 100,000 yıllık eksen kayma döngüsü çok büyük bir önem arz etmektedir, çünkü bu döngü geçen milyon yıllar boyunca var olan Kuvaterner (4. Çağ) Buzullaşmasının 100,000 yıl süren buz devrine sebebiyet vermiştir. Daha önce de belirtildiği gibi, şu anda günberisi güney yarımkürenin yaz mevsiminde, günötesi ise kış mevsiminde gerçekleşmektedir. Bundan ötürü güney yarımkürenin mevsimleri kuzey yarımküredeki mevsimlere kıyasla daha sert geçmelidir. Şu anki yörüngede yaşanan nispeten düşük eksen sapması, her iki yarımkürede yaşanan yaz mevsimindeki güneş ışımasının miktarında %6.8’lik bir fark yaratmaktadır. Yörüngesel değişiklikler tahmin edebilir nitelikte olduğundan dolayı, eğer kişi söz konusu değişiklikleri iklimle ilişkilendirebilecek bir modele sahipse, bu modeli gelecekteki iklimi “tahmin etmek” için de kullanabilir. Burada dikkat edilmesi gereken 2 durum vardır: birincisi, antropojenik etkiler değişebilir ya da yörünge üzerinde kapsamlı etkilere yol açabilir; ikincisi ise yörüngesel kuvvet (baskı) ile birlikte iklimi etkileyen mekanizma iyi bir şekilde çözümlenememiştir. 65 °Kuzey enlemindeki Kuzey Yarımkürede gerçekleşen güneş ışıması miktarının bir buz devrinin başlangıcına işaret ettiği düşünülebilir. Astronomik hesaplamalara göre, 65 °Kuzey enlemindeki yaz güneşlenme süresi gelecek 25,000 yıl boyunca giderek artış göstermelidir Eksen eğikliğindeki değişiklikler Kuzey Yarımkürenin güneşlenme süresindeki değişikliklere hâkimiyet kuracaktır. Gelecek 50,000 yıl içerisinde 65 °Kuzey enlemindeki yaz güneşlenme süresinde buzullaşma dönemine yol açabilecek herhangi bir düşüş beklenmemektedir. Imbrie 1980’deki araştırmasında şu görüşü ileri sürmüştür: “Her 19,000 yılda bir gerçekleşecek döngüden daha yüksek frekanslarda harekete geçen antropojenik etkileri ve diğer olası unsurları bir kenara bırakan bu model, 6,000 yıl öncesinde başlamış olan uzun vadeli soğuma eğiliminin gelecek 23,000 yıl boyunca devam edeceğini ileri sürmektedir.” Berger ve Loutre tarafından yapılan son çalışmaya göre ise şu anki sıcak iklim 50,000 yıl daha devam edebilir. Güneş Sistemindeki diğer gezegenler, Milankovitch döngülerinde gözler önüne serilmiştir. Çoğunlukla bu döngüler Yerküre döngüleri kadar yoğun ya da karmaşık olmamasına rağmen Su ya da Nitrojen buzları veya hidrokarbon gölleri gibi devinimli katı maddelerin hareketine ilişkin olarak küresel açıdan jeolojik bir etkiye sahiptir. Osman Coşkun (1892 doğumlu siyasetçi) Osman Coşkun, (d. 1892, Develi, Kayseri) - (1 Kasım 1958), Türk siyaset adamı. Mülkiye Son Sınıf terktir. Kilikya Kuva-yi Milliye Teşkilatı Kuzey Cephesi Komutanlığı, Haçin (Saimbeyli) Kaymakamlığı, Develi Medresesi Coğrafya ve Matematik Öğretmenliği, Develi Belediye Başkanlığı, TBMM IV. Dönem Kayseri Milletvekilliği yapmıştır. İstiklal Madalyası sahibidir. Evli ve üç çocuk babasıdır. Sırtçantalılar topluluğu Sırtçantalılar Topluluğu ya da kısaca Sırtçantalılar Türkiye'deki bağımsız gezginleri bir araya getirmek amacıyla kurulmuş bir topluluk. Kurucuları Engin Kaban, Onur İnal ve Ömürden Sezgin'dir. 2008 yılının Şubat ayında az katılımlı bir e-posta listesi olarak başlayan Sırtçantalılar, bugün binlerce gezginin aktif katılımıyla büyük bir topluluk halini almıştır. Kendilerini "sınır tanımayan gezginler" olarak tanımlayan Sırtçantalılar'ın kullandığı slogan "üzerinde güneş batmayan topluluk"tur. Sırtçantalılar Topluluğu'nun ana misyonu, Türkiye’de seyahat etmek isteyenleri cesaretlendirmek ve yola çıkmaları konusunda ilham kaynağı olmaktır. Sosyal kampanyalarda da son derece aktif olan topluluk Seyahat Özgürlüğü Gönüllüleri ile birlikte seyahat özgürlüğü önündeki engel ve kısıtlamaların kalkması için internet sitesi ve sosyal medya kanalları aracılığıyla kampanyalar yürütmektedir. Sırtçantalılar Topluluğu 2012 yılı Şubat ayında Türk pasaportunu “dünyanın en pahalı pasaportu” olarak Guinness Rekorlar Kitabı’na aday göstererek ilgi çekici bir kampanya yapmıştır. 2013 yılının Şubat ayında açılan Sırtçantalılar Seyahat Rehberi sitesi ile topluluk, bireysel seyahat planlamalarında gezginleri bilgilendirmeyi ve onlara yardımcı olmayı hedeflemektedir. Site, 2013 yılında "Blog Oscarları" olarak da bilinen 3. Bumerang Ödülleri'nde "En Uzman Blog" dalında 1.'lik ödülü kazanmıştır. II. Mentuhotep II. Nebhepetre Mentuhotep (hükümdarlığı yaklaşık MÖ 2046 - MÖ 1995) Antik Mısır'ın 11. Hanedan'ı döneminde 51 yıl hüküm süren bir Firavun'dur. Tahtta bulunduğu 39 yıl boyunca Mısır'ın çeşitli sorunlarla mücadele ettiği Birinci Ara Dönem denilen dönemde ekonomik ve siyasi problemlerle uğraştı ve sonunda Mısır'ı yeniden bir araya getirdi. Dolayısıyla Mısır Orta Krallık Döneminin ilk firavunu olarak kabul edilir. Osman Coşkun (1962 doğumlu siyasetçi) Osman Coşkun, (d. 14 Ekim 1962, Aşağıtekke, Çayıralan, Yozgat), Türk siyaset adamı. Erciyes Üniversitesi Mühendislik Fakültesi Elektronik Mühendisliği Bölümü mezunudur. İstanbul Teknik Üniversitesi Elektronik Haberleşme Mühendislik Fakültesi'nde Yüksek Lisans, Erciyes Üniversitesi Fen Bilimleri Enstitüsü'nde Doktorasını tamamlamıştır. Erciyes Üniversitesi Mühendislik Fakültesi Öğretim Üyeliği, Erciyes Üniversitesi Sürekli Eğitim Merkezi ve Küçük ve Orta Ölçekli İşletmeleri Geliştirme ve Destekleme İdaresi Başkanlığı Eğitimciliği ve Danışmanlığı, Türk Standardları Enstitüsü Baştetkikçiliği, Kayseri ve Civarı Elektrik Dağıtım TAŞ Yönetim ve Denetim Kurulu Üyeliği, TBMM XXIII. Dönem Yozgat Milletvekilliği yapmıştır. Evli ve altı çocuk babasıdır. Alican GebeÅŸ Alican Gebeş (d. 1960, İstanbul), Türk yönetmen. 1980 yılında Kadıköy Anadolu Lisesi'nden, 1988 yılında İstanbul Devlet Güzel Sanatlar Akademisi Sinema Televizyon Bölümünden mezun olmuştur. Kurtlar Vadisi ve Kurtlar Vadisi Pusu dizilerinde yönetmenlik yapmıştır. Ayrıca Kurtlar Vadisi dizisininde Halo'nun yeğeni Süleyman rolünü canlandırmıştır. Naciye Suman Naciye Suman (Naciye Hanım)(d. 23 Nisan 1881, Üsküp – ö. 23 Temmuz 1973), Türk fotoğrafçı. İlk profesyonel Müslüman Türk kadın fotoğrafçıdır. Osmanlı İmparatorluğu’nun son dönemlerinde İstanbul'da ""Türk Hanımlar Fotoğrafhanesi"" adlı bir stüdyo açmıştır. Heykeltıraş Prof. Dr. Nusret Suman'ın annesi, ressam Sevgi Divitçioğlu'nun anneannesidir. 1881'de Üsküp'te dünyaya geldi. Babası, binbaşı Salih Bey'dir. 22 yaşında Yüzbaşı İsmail Hakkı Bey ile evlendi. Bu evlilikten üç çocuk sahibi oldu. Balkan Savaşı'ndan sonra ailesi ile birlikte İstanbul'a göç etti. Bu göç sırasında Macaristan sınırında, trende dünyaya gelen dördüncü çocuğu doğumdan kısa süre sonra hayatını kaybetti. İstanbul'’da Beşiktaş, Yıldız'daki Saitpaşa Konağı'nda yaşadı. Savaştan sonra bir süre Viyana'da kalan ve bu sırada fotoğrafçılığı öğrenen eşi İsmail Hakkı Bey, İstanbul'a geldikten sonra yaşadıkları konağın çatı katını fotoğraf stüdyosu haline getirmiş ve Naciye Hanım'a da fotoğrafçılığı öğretmiştir. Naciye Hanım, I. Dünya Savaşı'nda eşinin cepheye gitmesinden sonra ailenin geçim sıkıntısı çekmesi üzerine 1919'da evinin çatı katında bir fotoğrafhane açtı. “"Türk Hanımlar Fotoğrafhanesi"” adlı bu işletme kadın müşterilere hizmet veriyordu. Naciye Hanım, stüdyosunda fotoğraf çekmenin yanı sıra düğünlere fotoğraf çekimine gitmiş; sarayda Sultan Reşat'ın torunlarına fotoğraf dersi vermiştir. Ayrıca saraydan gelen harem ağalarıyla sultanlar stüdyosunda Naciye Hanım'dan ders aldılar. Türk Kurtuluş Savaşı yıllarında savaşa katılamayan eşi ile birlikte çalışan Naciye Hanım, stüdyosunu Beyazıt'ta bir apartmana taşındı. Savaştan sonra eşinden ayrıldı ve 1930'a kadar fotoğrafhanesini tek başına idare etti. Kızının evlenip Ankara'ya yerleşmesi ve ardından doğum yapması üzerine 1930 yılında fotoğrafhanesini kapattı ve Ankara'ya taşındı. Soyadı Kanunu’ndan sonra oğlunun aldığı “"Suman"” soyadını kullandı. 23 Temmuz 1973'te hayatını kaybetti. Naciye Hanım'ın resim arşivi günümüze