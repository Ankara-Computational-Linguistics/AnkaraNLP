tehdit altındaki türler Neredeyse tehdit altındaki türler (NT), nesli tehlikede olmamakla beraber, yakında nesli tehlikeye girebilecek türlerdir. Nobel Edebiyat Ödülü sahipleri listesi Nobel Edebiyat Ödülü sahipleri (İsveççe: "Nobelpriset i litteratur") edebiyat alanında seçkin katkılarda bulunmuş yazarlardan seçilerek, her yıl İsveç Akademisi tarafından takdim edilir. Nobel Ödülü, Alfred Nobel'in 1895 tarihli vasiyeti üzerine; kimya, fizik, edebiyat, barış, ve fizyoloji veya tıp alanlarında olmak üzere beş dalda ödül verilmeye başlanmıştır. Nobel'in vasiyetinde belirttiği gibi, Edebiyat Ödülü sahibine İsveç Akademisi'nin seçtiği beş üyelik komite tarafından karar verilir ve ödül Nobel Vakfı tarafından karşılanır. Nobel Edebiyat Ödülü ilk kez 1901 yılında verilmiş, bu ödülü Fransa'dan Sully Prudhomme kazanmıştır. Her ödül sahibi, bir madalya, bir diploma ve miktarı yıllara göre değişen nakit para ile ödüllendirilir. 1901 yılında, Prudhomme 150.782 İsveç kronu almıştır, ki bu Aralık 2007 tarihinde 7.731.004 İsveç kronuna eşdeğerdir. 2008 yılında, bu ödüle Fransa'dan Jean-Marie Gustave Le Clézio nail görülmüş ve 10.000.000 İsveç kronu ile ödüllendirilmiştir. Ödül töreni; geleneksel olarak Stokholm'da, Alfred Nobel'in ölüm yıldönümü olan 10 Aralık tarihinde yapılmaktadır. 2012 yılına gelindiğinde Nobel Edebiyat Ödülü 105 defa verilmiş ve toplamda 109 kişi bu ödülü kazanmıştır. 1958 yılında Rusya doğumlu Boris Pasternak bu ödüle layık görülmüş, ancak Sovyetler Birliği hükümetinin baskısı altında bu ödülü reddetmek zorunda kalmıştır. 1964 yılında Jean-Paul Sartre, geçmişte tüm resmî ödülleri reddettiği gibi, bu ödülü de reddetmiştir. Bugüne kadar on dört kadın Nobel Edebiyat Ödülü'nü kazanmıştır ki, Nobel Barış Ödülü ile birlikte, diğer tüm Nobel dallarından daha fazladır. Nobel Edebiyat Ödülü'nün verildiği tüm bu yıllar boyunca sadece dört defa, ödül iki kişiye verilmiştir (1904, 1917, 1966, 1974). Ayrıca yedi defa Nobel Edebiyat Ödülü verilmemiştir (1914, 1918, 1935, 1940–1943). Bugüne kadar 112 kişi Nobel Edebiyat Ödülü almaya layık görülmüştür. 112 kişinin ülkelere göre dağılımı aşağıdaki tabloda gösterilmektedir. İki ülkesi olan kişiler için, ait oldukları ülkelere 0,5'er puan eklenmiştir. Yani bir kişi hem Polonya hem de Amerika Birleşik Devletleri'nden ise o zaman bu iki ülkeye 0,5'er puan eklenmiştir. Ülkeler belirtilirken ödül alan kişinin, ödülü aldığı yılki milliyeti baz alınmıştır. John Newlands (kimyager) John Alexander Reina Newlands, (26 Kasım 1837 - 29 Haziran 1898) periyodik cetvelin geliştirilmesinde çalışmış bir İngiliz kimyagerdir. Newlands, Londra'da doğmuştur. Babası İskoç Presbiteryen papazı, annesi ise İtalyandır. Babası tarafından evde eğitim almış ve okumak için Kraliyet Kimya Koleji (Royal College of Chemistry)'ne gitmiştir. Sosyal reform ile ilgilenmiş ve Giuseppe Garibaldi'ye 1860'ta gönüllü olarak İtalya'yı birleştirme seferine hizmet etmiştir. Londra'ya 1864'te geri döndüğünde analitik kimya alanında pratik yapmış, 1868'de ise James Duncan'ın şeker rafinerisinde kimya şefi olmuştur, orada işlem sayıları hakkında fikir öne sürmüştür. Ardından rafineriden ayrılarak kardeşi Benjamin ile analitik hakkında çalışmaya devam etmiştir. Newlands atomları kütlelerine göre sıralayan ilk kişidir. 1865'te "Oktav kanunu" isimli çalışmasını yayınlamıştır. Tabloda kendini takip eden sekiz elementin davranışlarını sergileyen bir element Oktav kanununa uyar. Newlands bilinen tüm elementleri yedi gruba ayırmıştır. Oktav Kanunu önce kabul edilmemiş fakat Dmitri Mendeleyev ve Lothar Meyer'in çalışmaları ile kabul görmüştür. John Newlands 29 Haziran 1898'de kendi evi olan Lower Calapton'da ölmüş, Batı Norwood Mezarlığı'na gömülmüştür. Çalışmalarını kardeşi Benjamin devam ettirmiştir. Kıbrıs Şehitleri Caddesi Kıbrıs Şehitleri Caddesi İzmir ilinin Konak ilçesinde bulunan, şehrin simge caddelerinden biridir. Cadde trafiğe kapalı olup üzerinde restoranlar, cafeler, barlar, kitapçılar ve alışveriş yerleri bulunmaktadır. Eski adi Mesudiye Caddesi'dir. Talatpaşa Bulvarı ve Ali Çetinkaya Bulvarı'nın kesiştiği yerden başlayıp Kordon'a doğru uzanır. Gazi Kadınlar Sokağı, Muzaffer İzgü Sokağı, Dantel Sokağı ve Bornova Sokağı gibi şehrin ünlü sokaklarına sahiptir. Francis Gillot Francis Gillot (d. 9 Şubat 1960, Maubeuge), Fransız teknik direktör ve eski futbolcudur. 2011-2012 sezonunda Bordeaux takımının teknik direktörlüğünü yapmaya başlamıştır. Gillot, FC Sochaux'daki başarıları sayesinde 2011 yılında Bordeaux takımının teknik direktörü olmuştur. Enrique Jardiel Poncela Enrique Jardiel Poncela (d. 15 Ekim 1901, Madrid – ö. 18 Şubat 1952), İspanyol yazar ve tiyatro yazarıdır. 1919 yılında ‘La Nueva Humanidad’, ‘La Correspondencia de España’, ve ‘Los Lunes de El Imparcial’ gibi çeşitli gazetelerde ilk makalelerini ve hikâyelerini yazdı. 1921 yılında ‘La Acción’ gazetesine girdi. Bir sene sonra ‘La Correspondencia de España’ gazetesine geçti. Aynı sene İspanyol mizah edebiyatının esas eserlerini verdiği ‘Buen Humor’ gazetesinde yazmaya başladı. 1923 yılında gazeteciliği kendini edebiyata adamak için bıraktı. ‘Buen Humor’ gazetesiyle işbirliğini sürdürdü ve bu sırada iki kısa roman yayınladı : ‘El hombre a quien amó Alejandra’ ve ‘El infierno’. Aynı zamanda kendini tiyatroya da verdi. ‘Serafín Adame’ ve diğer yazarlar işbirliğiyle tiyatro eserleri yazdı. 28 Mayıs 1927’de Madrid’deki ‘Teatro Lara’da göründü ve kendisine has mizah tiyatro tarzının ilk temsili olan ‘Una noche de primavera sin sueño’ adlı komedi eseri yayınladı. 1932 yılında Valensiya’da ‘Usted tiene ojos de mujer fatal’ adlı komedisini halka sundu. Önemli işlerinden biri olan bu eser Hollywood’a kadar gitti ve kendisi de 1933 martına kadar Amerika’da kaldı. Bundan sonra 1933'te Paris’e geçti. 1934'te ‘Angelina o el honor de un brigadier’ adlı eserini yayınladı. Bu eser daha sonraları ‘Angelina o un drama de 1880’ adını alacaktı. Bu eserle birlikte tekrar Hollywood’a geçti ve tiyatro eseri orada sinemaya uyarlandı. Mizah tiyatrosunun ve hepsinden öte absürt tiyatronun en önemli temsilcisidir. Jonathan de Guzmán Jonathan de Guzmán (d. 12 Eylül 1987 Scarborough, Ontario), Kanada doğumlu Hollandalı futbolcudur. Orta sahada görev yapan futbolcu, Napoli'de forma giymektedir. Jamaika ve Filipinler kökenli futbolcunun küçük kardeşi Julián de Guzmán, Kanada millî futbol takımında forma giymektedir. 12 yaşında Feyenoord'ın altyapısında futbola başladı. 18 yaşına kadar takımın A takımında forma giyemedi. Ancak ilk maçına doğum gününde SC Heerenveen'e karşı çıktı. İlk profesyonel golünü 30 Eylül 2005 tarihinde oynadığı Willem II maçının 9. dakikasında attı. Jonathan de Guzmán, Nisan 2008'de Feyenoord takımı ile sözleşmesini 2010 yılına kadar uzattı. Hangi millî takımı seçeceği uzun süre spekülasyonlara konu oldu. Ancak Şubat 2008'de Hollanda Vatandaşlığı'nı almasından sonra Hollanda'yı tercih etti. Kislovodsk Kislovodsk. (Rusça: "Кислово́дск", , "Açısuw") Stavropol Kray bölgesinde bulunan Rusya'ya bağlı bir şehir. Şehrin nüfusu 2002 yılı nüfus sayımına göre 129.788. İsmini şehrin çevresindeki birçok mineralin birleşiminden almıştır. Spa şehri olarak da anılır. 19. yüzyılın sonları ile 20. yüzyılın başlarında birçok müzisyen, sanatçı ve Rus aristokratların yaşadığı yer olarak bilinir. Nobel Ödülü sahibi Aleksandr Soljenitsin ve sanatçı Nikolay Yaroşenko bunlardan sadece ikisidir. Zamanımızın bir kahramanı isimli hikâyenin birçok olayı burada Mihail Lermontov tarafından uyarlanmıştır. Friedrich Fromm Friedrich Fromm (8 Ekim 1888, Charlottenburg, Berlin - 12 Mart 1945, Brandenburg an der Havel, Brandenburg), Almanya'nın topçu subayı ve Nazi Almanyası'nın Generaloberst'i. Berlin Üniversitesi'nde okudu. 1906'da Alman Ordusu'na girdi. 1908'te Teğmen, 1914'te Üsteğmen oldu ve çeşitli kurmay görevlerinde bulundu. I. Dünya Savaşı yıllarında, 1917'den itibaren 30. Piyade Tümeni'nde görev yaptı. Savaştan sonra 1919'da Reich Ordusu'na alındı. 1920'de batarya komutanı oldu. 1922'den itibaren yeniden kurmay görevleri yaptı. 1928'de Reich Savunma Bakanlığı'nda görev yaptı. 1931'de Yarbay, 1934'te Albay ve Reich Savunma Bakanlığı'nda Kara Kuvvetleri Genel Müdürlüğü Daire Başkanı (Allgemeines Heeresamt) oldu. 1935'te Tümgeneral, 1938'de Korgeneralliğe terfi etti. Silahlı Kuvvetler Silahlanma Komutanı oldu. 1940'ta Orgeneralliğe yükseldi. Friedrich Fromm'un Wehrmacht içindeki Nazi karşıtı hareketinden haberdar olmakla birlikte Fromm'un bu hareketle ne kadar ilgilendiği tartışılmalıdır. "Walküre Operasyonu"nun başlatılmasına karşı çıkmıştır. 20 Temmuz suikast girişiminde Wilhelm Keitel'i telefonla arayarak Adolf Hitler'in öldürülmediğini öğrenince, Albay Claus von Stauffenberg'in Ersatzheer (Yedek Ordusu)'i harekete geçirme talebini redederek intihar etmesini emretmiştir. O yüzden Stauffenberg tarafından kendi çalışma odasında hapisedilmiştir. Fakat Joseph Goebbels'in emriyle Bendlerblock'a yollanan Binbaşı (Albaylığa terfi edildi) Otto Ernst Remer komutasındaki birlik tarafından kurtarılmıştır. Friedrich Olbricht, Olbricht'in kurmay başkanı Albay Albrecht Mertz von Quirnheim, Claus von Stauffenberg, Stauffenberg'in yaveri Teğmen Werner Karl von Haeften'i idama mahkûm ederek aynı günün gecesi Bendlerblock'un avlusunda infaz ettirmiştir. Ludwig Beck intihar etmeyi istediği için kendini vurmayı iki kez denemiş ancak intiharı başaramayınca onu da vurdurtmuştur. Ancak Hitler, Friedrich Fromm'un Stauffenberg ve arkadaşlarını "çabucak" idam ettirmesinden dolayı öfkelenmiştir. Çünkü Fromm aylardan beri Hitler'i öldürmek için hazırlanan komployu bildiği halde komploculara yataklık etmiş ve planlarını haber vermemişti. İşlediği bu suçun izlerini böylece örtmek, isyanı bastıran adam olarak Hitler'in gözüne girmek istiyordu. Ama bunlar için çok geç kalmıştı. Fromm'un suikastçilerle iş birliği yaptığı tespit edilmiş, 22 Temmuz 1944 sabahı, Nazi yetkilileri tarafından tutuklanmış ve yargılanmayı beklemesi üzerine hapse konmuştur. Fromm, 14 Eylül 1944 tarihinde Alman Ordusundan çıkarıldı. Artık sivil olan Fromm, 7 Mart 1945 tarihinde Volksgerichtshof (Halk Mahkemesi) tarafından askeri görev için değersiz kabul edilmiş, idama mahkûm edilmiş ve 12 Mart 1945'te Brandenburg an der Havel'deki Brandenburg-Gorden Cezaevi'nde idam mangası tarafından infaz edilmiştir. İdam mangası önündeki son sözleri: "Öldürülmem rapor edildi çünkü ben her zaman Almanya için sadece en iyisini istemiştim" sözleri olmuştur. Richthofen Kleist Kleist ya da von Kleist ÅŸu anlamlara gelebilir. IV. Ludwig (Kutsal Roma imparatoru) İngilizce: Louis IV (1 Nisan 1282 – 11 Ekim 1347), Bavyeralı olarak çağrılır, Wittelsbach hanedanından, 1294/1301 den beri kardeşi I. Rudolf ile birlikte Bavyera Dükü, Kont Palatine (Ren) 1329 yılına kadar, Almanya Kralı 1314 yılından beri ve 1328 yılından beri Kutsal Roma İmparatoru. Ludwig, bir ayı avı sırasında Puch'ta Fürstenfeldbruck yakınlarında geçirdiği inmeden öldü. Münih'te Frauenkirche Kilisesi'nde gömüldü. Ludwig'in, babası Yukarı Bavyera Dükü ve Kont Palatine (Ren) olan II. Ludwig (Bavyera Dükü) ve annesi ise I. Rudolf (Almanya)'nın kızı Mechthild (Matilda)'dır. Ludwig, kısmen Viyana'da eğitilmesine ve kardeşi I. Rudolf ile birlikte 1301 yılında Yukarı Bavyera'da onun Habsburg'lu annesi Mechthild ve onun kardeşi kral I. Albert'in desteğiyle yardımcı vekil hükümdar olmasına rağmen Habsburg'lularla 1307 yılında Aşağı Bavyera'nın sahipliği konusunda savaştı. Kardeşi Rudolf'a karşı toprakların bölüşümünden dolayı doğan yeni bir sivil savaş 1313 yılında Münih'te yapılan bir barış ile sona erdi. Ayni yıl Ludwig, Hasburg'lu kuzeni Yakışıklı Friedrich'i yendi. Gerçekte Ludwig, Friedrich ile birlikte eğitilmiş ve onun arkadaşıydı. Fakat, silahlı bir çatışma doğdu çünkü genç dükler (XIV. Heinrich, IV. Otto ve XV. Heinrich) üzerindeki vesayet Friedrich'e verilmişti. 9 Kasım, 1313 tarihinde Friedrich Ludwig'e karşı Gamelsdorf Savaşı'nda yenildi ve vesayeti terk etmek zorunda kaldı. VII. Heinrich'in ölümünden sonra, Prience-elector (basitçe seçiciler)(Köln Başpiskoposu, Maninz Başpiskoposu, Trier Başpiskoposu, Kont Palatine (Ren), Saksonya Dükü, Brandenburg Prensi ve Bohemya Kralı) içindeki Lüksemburg hanedanı Heinrich'in oğlu Bohemya Kralı I. John (Bohemya)'yı bir kenara koyarak (gençliğinden dolayı) Ludwig'i Yakışıklı Friedrich'e karşı rakip kral olarak seçtiler. Ludwig 1314 yılı Ekim ayında Peter Aspelt ve Mainz Başpiskoposu'nun teşvikiyle yedi oyun dördünü alarak seçildi. Ludwig'e daha sonra çabuk bir şekilde Aachen yerine Bonn'da Köln Başpiskoposu tarafından taç giydirildi. İki kral arasındaki takip eden çatışmanın 1316 yılında Ludwig, İsviçre'nin Habsburg'dan bağımsızlığını tanıdı. Pek çok yıl süren kanlı savaş sonrası, zafer sonuçta Friedrich'in idrakinde görülüyordu çünkü o kuvvetli bir şekilde kardeşi I. Leopold tarafından destekleniyordu. Sonuçta, Friedrich'in ordusu 28 Eylül 1322 tarihinde Mühldorf Savaşı'nda kesin bir şekilde yenildi. Friedrich, Avusturya ve Salzburg'dan 1300 asilzade esir edildi. Ludwig, Friedrich'i Trausnitz şatosunda üç yıl hapiste tuttu. Fakat Friedrich'in kardeşi Leopold'un kararlı bir şekilde direnmesi, Bohemya kralı John (Lüksemburg)'un birlikten ayrılması ve Papa'nın yasaklama kanunu Ludwig'i 13 Mart 1325 yılı Trausnitz antlaşmasıyla Friedrich'i serbest bırakmaya teşvik etti. Friedrich sonunda Ludwig'i yasal hükümdar olarak tanıdı ve esirliğe dönmeyi üzerine aldı, eğer inandırıcılıkta başarılı olmasaydı kardeşleri Ludwig'e boyun eğeceklerdi. O, Leopold'un dik başlılığının üzerinden gelememişti, Friedrich Münih'e bir esir olarak döndü, Papa onu yemininden serbest bırakmış olduğu halde. Ludwig, asilzadeler tarafından eski arkadaşı I. Friedrich (Avusturya) ile arkadaşlığını yenileştirmeye zorlandı ve ikisi de Kutsal Roma Cermen İmparatorluğu'nu birlikte yönetmeye mutabık oldular. Papa ve seçiciler bu anlaşmaya şiddetli bir şekilde itiraz ettiler, diğer bir antlaşma 7 Ocak 1326 yılında Ulm'da yapıldı. Antlaşmaya göre Friedrich, Roma Kralı olarak Almanya'yı yönetecekti ve Ludwig'e İtalya'da Kutsal Roma İmparatoru olarak taç giydirilecekti. Leopold'un 1326 yılında ölümü sonrası Friedrich, İmparatorluk hükümdarlığından vazgeçti ve sadece Avusturya'yı yönetmeye döndü. 13 Ocak 1330 yılında öldü. İlk evliliği Beatrix (Silesia-Glogau) ile. Onları çocukları: 1324 yılında Margaret (Hollanda), Hainaut kontesi ve Hollanda ile evlendi. Onların çocukları: Stuart Beattie Stuart Beattie (doğum 1972), Avustralyalı film senaristidir. Sydney'deki Knox Grammar Okulunda eğitim gördü. Annesi Sandra o okulda bir İngilizce öğretmeniydi. Charles Sturt University'de de eğitimini tamamladı. Tıklama başına maliyet CPC (İngilizce: Cost Per Click Türkçe: Tıklama Başına Maaliyet) ya da PPC (İngilizce: Payment Per Click Türkçe: Tıklama Başına Ödeme), İnternet reklamcılığında kullanılan bir fiyat birimi. Bir internet reklamında tıkladığında reklamveren tarafından ödenen miktarı yansıtmaktadır. Sabit bir değeri yoktur. Reklam verilen platform, reklam içeriği gibi farklı değerler sonucu birim maliyeti kazanır. Diğer bir reklam modeli ise Bin Gösterim Bazında Maaliyettir (BGBM), ya da Cost Per Mille (CPM). Vorpommern Lagün Bölgesi Millî Parkı Vorpommern Lagün Bölgesi Ulusal Parkı ("Nationalpark Vorpommersche Boddenlandschaft"), Almanya'da; Baltık Denizi kıyısında bulunan, Mecklenburg-Vorpommern eyaletinin en büyük ulusal parkıdır. Park, Baltık Denizi'nde birçok ada ve yarımadadan oluşur. Park şunları kapsar: Ulusal park'ın karakteristiği derin olmayan su barınakları ve eşsiz direyidir . Park her alanında bulunan Turnagiller ve Kaz dinlenme alanlarıyla ünlüdür. Parkın yüzölçümü 805 km²dir. Spike Video Oyunu Ödülleri Spike TV Video Oyun Ödülleri ( İngilizce Spike Video Game Awards kısaltma VGA ) 2003 yılından 2013 yılları arasında her yıl düzenli olarak Spike TV tarafından düzenlenen video ve bilgisayar oyunları arasından çeşitli dallarda en iyilerin seçildiği bir ödül törenidir. 2013 yılı itibarıyla Spike TV on yıllık süren desteğini çekti ve ödülün adı The Game Awards olarak güncellendi. Kazananlar ve o daldaki diğer adaylardan oluşan liste. Kazananlar ve o daldaki diğer adaylardan oluşan liste. Kazananlar ve o daldaki diğer adaylardan oluşan liste. Kazananlar ve o daldaki diğer adaylardan oluşan liste. Kazananlar ve o daldaki diğer adaylardan oluşan liste. Karakul Gölü Karakul Gölü, (Kırgızca: "kara köl"; Çince: 喀湖) yaklaşık olarak 200 km Kaşgar'a uzaklıkta Kızılsu Kırgız Özerk İli sınırları içinde, Karakurum Karayolu üzerinde, daha Taşkurgan Tacik Özerk İlçesi gelmeden Khunjerab Geçiti Çin - Pakistan sınırı yakınlarında denizden 3600 metre yükseklikte bulunan bir dağ gölüdür. Karakul Gölünün etrafında Muzdağ-Ata Dağı (7.546 metre), Mongur Dağı (7.649 metre) ve Mongur 9 (7.530 metre) gibi tepeleri bütün yıl karla kaplı yüksek dağlar bulunur. Göl gerçekdışı bir manzara ve berraklık, suyun içindeki yansıtma, koyu yeşil, azure ve açık mavi arasında renk değişimi ile gezenler arasında herkesçe tanınır. Karakul Gölü kıyısı boyunca iki tane Kırgız yerleşim yerleri, küçük bir sayıda olsa yurtlar, ve batı kıyılarında da evleri taşlardan yapılmış bir köy bulunur. Bryan Barber Bryan Barber, (1970) video klip ve film yönetmeni. Birçok popüler müzisyenin video kliplerini yönetmiştir. 1996 yılında Clark Atlanta Üniversitesi'nden mezun oldu. Yönettiği bazı video klipler: Witzleben (anlam ayrımı) Witzleben aşağıdaki anlamlara gelebilir: Hurley International Hurley Internetional, Costa Mesa, California'da Bob Hurley tarafından kurulmuş bir giyim firmasıdır. Şirket 2002'den beri Nike'a aittir. Mike Escamilla Nike Free Nike Free, Nike tarafından geliştirilen bir teknolojidir ve Gerard Hartmann bu teknolojiyi spor ayakkabıların bir kısmına uyguladı. Nike Free, bir ayakkabı giyilirken, yalınayak koşuyormuş hissini sağlamaktadır. Nike Free teknolojisi, koşucuların uzun mesafe koşularında ayaklarına kramp girmesi veya diğer rahatsızlıkları engellemekte rol oynamaktadır. 2006 yılında Nike, ayakkabının yeni bir versiyonunu çıkardı. Nike dayanıklılığı bu modelde artırmıştır. Diğer değişikliklerin yanı sıra ayakkabının topuk ve yan duvarları yırtılmayı önlemek amacıyla yeniden tasarlandı. 2007'de ise ayakkabının üçüncü bir versiyonunu çıkarttı. Nike Free V3, V2'nin güncelleştirilmiş bir versiyonudur. Peter Falk Peter Michael Falk (d. 16 Eylül 1927, New York - ö. 23 Haziran 2011, ABD), Emmy ödüllü Yahudi asıllı Amerikalı sinema oyuncusu. Peter Falk, 1968 ile 2003 yılları arasında 70'ten fazla televizyon filminde "Komiser Columbo"yu canlandırdı. Baba tarafından Macar-Polonya asıllı ve anne tarafından ise Rus Yahudi asıllıdır. 1961 ve 1962 yıllarında iki kez yardımcı oyuncu Oscar'ına aday gösterildi ve birlikte 6 film çevirdiği John Cassavetes'in fetiş oyunculerinden biri oldu. Peter Falk 2008'de Alzheimer hastalığına yakalandı. Bu hastalıkla mücedele eden Peter Falk 23 Haziran 2011'de 83 yaşında öldü. Michel Fugain Michel Fugain (d. 12 Mayıs 1942, Grenoble, Isère), Fransız şarkıcı ve bestekâr. Şarkıcılardan ve dansçlılardan oluşan "Le Big Bazar" isimli toplulukla birlikte müzik yaşamına atıldı ancak 1977 yılında solo kariyerine başladı. 1969 yılında ilk albümü olan "Je n'aurai pas le temps (Zamanım Olmayacak)", aynı şarkı daha sonra İngilizce olarak "If I only had time (Zamanım olsaydı)" adıyla John Rowles tarafından söylendi. Babası Dr. Pierre Fugain; ünlü bir Fransız direnişçi ve diyabet uzmanıdır. Kendisine ait binlerce beste bulunmaktadır. Başlıca çalışmaları: Kendisinin ilk çocuğu Bayan Stéphanie ile olan evliliğinden önce doğan Sophie Fugain isimli kızıdır. Stéphanie Fugain ile 1972 yılında yanışan Michel Fugain, ikinci kez 1973 yılında baba olmuştur. Kızının adı Marie Fugain'dir. 1979 yılında dünyaya gelen üçüncü kızı olan Laurette Fugain ise 2002 yılında lösemiden dolayı hayatını kaybetmiştir. 7 Nisan 1993 yılında ise Michel Fugain, son kez baba olmuştur. Oğlunun adı Alexis Fugain'dir. Ganymede Ganymede : Ganymede, Ganymed veya Ganymedes : Ömer Danış Ömer Danış (d. 10 Haziran 1968, Elazığ), Türk şarkıcı ve besteci. Fantezi müzik yorumcusu ve bestecisi olan Ömer Danış, müzikle 1980 yılında Elazığ’da tanıştı. "Beni Köyümün Yağmurlarında Yıkasınlar", "Kurtlar Sofrası", "Ömer Danış 98", "Şerefsiz" adlı toplam dört adet solo albüm çıkardı. Ömer Danış, 2001 yılında beşinci albümü olan "Ağlama Gözbebeğim"'i çıkardı. 12 parçanın bulunduğu albümde Aşkın Tuna, Edip Önder, Selahattin Sarıkaya ve sanatçının kendi besteleri bulunuyor. Yönetmenlik deneyimi de olan Ömer Danış, ilk klibini albümle aynı adı taşıyan parçası "Ağlama Gözbebeğim" adlı parçaya çekti. Rhinoceros Rhinocereos cinsi içerisindeki türler tek boynuzları oluşuyla diğer gergedanlardan hemen ayırt edilir. "Rhinoceros" Yunancadan gelmektedir. "Rhino" burun, "ceros" boynuz anlamına gelir. Bu tür içerisinde iki tür bulunmaktadır; Hint gergedanı ("Rhinoceros unicornis") ve Cava gergedanı ("Rhinoceros sondiacus"). 1957 NBA All-Star Maçı 1957 NBA All-Star Maçı, 15 Ocak 1957 tarihinde Boston'da bulunan Boston Garden'da oynanan yedinci All-Star maçıdır. Celtics oyuncusu Bob Cousy maçın MVP ödülünün sahibi oldu. Doğu takımının koçluğunu Red Auerbach yaparken, Batı'nın koçluğunu ise Bobby Wanzer yaptı. Maçı 11,178 biletli seyirci izledi. Jason Tahincioğlu Jason Tahincioğlu, ya da "Jason Tahinci" (d. 29 Ekim 1983 Bristol, İngiltere) otomobil yarışlarıyla ilgili bir aileden gelen Türk otomobil yarışcısıdır. Türkiye Otomobil Sporları Federasyonu Başkanı Mümtaz Tahincioğlu'nin oğlu olan Jason Tahincioğlu, İngiltere Formula Renault UK, Formula 3, Le Mans, GP2, GP2 Asya ve Superlıg Formula yarışlarına katılmıştır. 2005 yılında Toyota'nın Jordan F1 takımına ait aracıyla test yaparak ilk Türk F1 test pilotu olmuştur. Türkiye Karting Şampiyonası'nda Cadet, Junior ve Formula A kategorilerinde 1991-2000 yılları arasında yarışan Tahincioğlu tam 8 şampiyonluğa imza attı. 1991-94 ŞampiyonFormula Renault 2004,Formula 3 Şampiyonası 2004, Le Mans Şampiyonası 2005, Jordan-TOYOTA F1 TEAM Test Pilotu 2005, GP2 serisi 2006-2007, GP2 ASYA serisi 2008, Süperlig Formula Test Pilotu. Formula Renault (JLR TEAM), Formula 3 (High Tech Team), Le Mans (Team Jota), GP2 (Petrol Ofisi FMS İternational), GP2 ASYA (BCN Competicion), Supelig Formula (Galatasaray S.F.) Takımlarıyla yarışmıştır. Ayrıca Tahincioğlu 2004'te Formula 3'te girdiği 6 yarışın 4'ünü kazanmış diğerlerini de 2.likle bitirmiştir. Peter Ebdon Peter Ebdon (d.27 Ağustos 1970 Islington İngiltere) İngiliz önemli snooker oyuncusudur. 2002 yılında Dünya Snooker Şampiyonası'nı kazanmayı başarmıştır. Ağır bir oyun stiline sahiptir, o kadar ağırdır ki bazı oyuncular onun için "ömür törpüsü" lakabını kullanır. Diğerleri "Güç" (the Force) lakabını kullanır. Mümtaz Tahincioğlu Mümtaz Tahincioğlu (d. 1952 Mardin, Türkiye) iş adamı, eski otomobil yarışcısı ve spor yöneticisidir. 1997 yılından itibaren beri Türkiye Otomobil Sporları Federasyonu (TOSFED) Başkanlığı yapan Mümtaz Tahincioğlu, FIA konsey üyesi ve Galatasaray Spor Kulübü'nün genel sekreteridir. Liseyi bitirdikten sonra 1968 yılında İngiltere'ye gitti ve burada Londra Üniversitesi'nde ekonomi okudu. Bu dönemde "Formula 4" kursuna katıldı ve otomobil yarışlarıyla ilgilenmeye başladı. 1989'dan itibaren Türkiye'ye dönerek karting yarışlarının gelişmesi için çalıştı. İstanbul'un ikinci Otomobil Spor Kulübü'nü kurdu. 1989-92 yılları arasında 3 kez Türkiye Karting Şampiyonu oldu. Dünya Karting Şampiyonası'nda Türkiye'yi ilk kez temsil etti. 2001 yılından itibaren Türkiye adına F1 yarışlarında "Sportif Komiser" olarak atandı. Tahincioğlu aynı zamanda Avrupa Ralli Şampiyonası Organizatörler Komitesi Başkan Yardımcılığı da yapmaktadır. FIA yönetimine yakınlığı ile Türkiye'ye İstanbul Park pistinin yapılması ve Formula 1 ile Dünya Ralli Şampiyonası'nın getirilmesinde önemli rolü oldu. Mümtaz Tahincioğlu, aynı zamanda ailesine ait olan Türkiye'nin önde gelen şeker ağırlıklı gıda firması "Kent Gıda" başta olmak üzere pek çok firmanın yönetim kurulunda bulunmaktadır. Oğlu Jason, eşi Ann ve kızı Raina Tahincioğlu da otomobil yarışlarına katılmaktadır. Jason Tahincioğlu 2006 ve 2007'de GP2 takımlarından FMS International adına yarışmıştır. Aynı Zamanda Galatasaray Yönetim Kurulu Üyesidir Atlanta Flames Atlanta Flames, ABD'nin Atlanta, Georgia kentinde kurulmuş olan ve NHL liginde oynamış bir hokey takımıdır. Takım 1972 yılında kurulmuş ve 1980 yılında kapatılmıştır. Minnesota North Stars Minnesota North Stars, ABD'nin Bloomington, Minnesota kentinde kurulmuş olan ve NHL liginde oynamış bir hokey takımıdır. Takım 1967 yılında kurulmuş ve 1997 yılında kapatılmıştır. Chiba ili Chiba prefektörlüğü ( "Chiba-ken"), Japonya'nın prefektörlüklerinden biridir. Prefektörlük Kantō bölgesinde yer almakta olup Boso Yarımadası'nın büyük bir kısmını kapsamaktadır. Prefektörlüğün yüzölçümü 5,156.15 km² olan prefektörlüğün nüfusu 1 Eylül 2010 tarihi itibarı ile 6,201,046'dır. Prefektörlüğün merkezi Chiba şehridir. Chiba prefektörlüğü, 15 Haziran 1873'te, Kisarazu ve Inba vilayetlerinin birleştirilmesiyle kurulmuştur. Tarihsel olarak şimdiki Chiba prefektörlüğü, eski Awa, Kazusa ve Shimousa vilayetlerinden oluşmuştur. Chiba prefektörlüğü kuzeyde Tone Nehri'yle Ibaraki, batıda Edo Nehri ile Tokyo ve Saitama prefektörlükleri ile komşu olup doğuda Büyük Okyanus ve güneyde Tokyo Körfezi'ne kıyısı bulunmaktadır. Chiba prefektörlüğünün çoğu, verimli bir tarım bölgesi olan tepelik Boso Yarımadası'nda uzanır. En kalabalık bölgesi Tokyo ve Saitama'nın kentsel yığınına doğru uzanan, kuzeybatısıdır. Chiba'yı komşusu Tokyo'dan kışın da ılık, yazın daha serin tutan Kuroshiyo Akıntısı, prefektörlüğün yakınından akmaktadır. Chiba prefektörlüğü, 37 şehir ile altı ilçeye (17 kasaba ile bir köy) ayrılmaktadır. Tokyo Körfezi üzerindeki uzun sahil şeridi sayesinde Chiba, Japonya’nın en büyük sanayi bölgelerinden biridir. Chiba, 1950'de büyük Kawasaki Çelik Fabrikası için arazi olarak seçildikten sonra, prefektörlük yönetimi fabrikalar, rıhtımlar ve limanlar için deniz kenarında büyük miktarda parsellemeye ve büyük ölçekli reklâm kampanyasına odaklandı. Kimyasal üretim, petrokimya rafinerisi ve makine üretimi bugün Chiba'daki üç büyük endüstri olup, prefektörlüğün ihracatının %45’ini oluşturur. Son yıllarda yönetim, iç bölgelerde de gelişim sağlamak için 80'den fazla endüstriyel parka kaynak sağlamıştır. Prefektörlük, ayrıca Japonya’nın en büyük ikinci tarımsal üretimine sahiptir. Tüm iller arasında, sadece Hokkaidō daha fazla tarımsal üretim yapar ve Chiba Hokkaidō'yu sebze üretiminde geçer. Tokyo Körfezi'inden büyük miktarlarda deniz yosunu toplanır. Ayrıca Chiba yerfıstığıyla ünlü olup ülkedeki yerfıstığının çoğu buradan elde edilir ve yerfıstığı yağı için de işlenir. Chiba güçlü ticari ve sanayi sektörleri sayesinde, Japonya’nın en yüksek gelirli prefektörlüklerinden biridir. Toplam geliri 3,1 milyon yen ile ülkede beşincidir. Nüfusun %70'i hizmet sektöründe, %25'i sanayi sektöründe ve %5'i tarım sektöründe çalışmaktadır. Chiba Prefektörlük Eğitim Kurulu, prefektörlükteki okulları denetlemekte ve ayrıca liseleri doğrudan yönetmektedir. Tokyo Disney Resort, prefektörlüğün batı sınırının yakınındaki Urayasu kentinde yer alır. Chiba ayrıca, çok sayıda demiryolu hattı ile Tokyo'ya bağlanmaktadır. Sanal Korsan Sanal Korsan, () (2000), ayrıca Track Down olarak da bilinen, ünlü bilgisayar korsanı Kevin Mitnick hakkında aynı isimli kitaptan uyarlanan bir filmdir. Filmin yönetmeni Joe Chappelle'dir, filmde Skeet Ulrich ve Russell Wong rol almıştır. Chiba (anlam ayrımı) Theresa Randle Theresa E. Randle (d. 27 Aralık 1964; Los Angeles, Kaliforniya), Amerikalı oyuncu. Los Angeles, Kaliforniya'da doğan Randle, sahne kariyerine dans performansları (geleneksel, modern, caz) ve komedi ile başladı. Özel bursla "Beverly Hills College"a kabul edildi. Okuldan mezun olduktan sonra, ilk rolünü "Los Angeles Inner City Cultural Center"'de aldı. Daha sonra çeşitli televizyon reklamlarında rol aldı. Theresa Randle, bunların yanında çeşitli tiyatro oyunlarında da rol adı. Bu oyunların arasında "In Command of the Children", "Sonata", "6 Parts of Musical Broadway" ve "Fight the Good Fight" yer almaktadır. 1987'de ilk önemli rolünü "Maid To Order" ile aldı. Sonraki üç yıl boyunca pek çok filmde küçük roller aldı. Bunlar arasında "Easy Wheels" (1989) ve Denzel Washington başrolde olduğu "Heart Condition" (1990) yer almaktadır. Sonraki yıllarda Abel Ferrara (1990 yapımı "King of New York") ve Spike Lee (1991 filmi "Jungle Fever" (1991) ile 1992 filmi "Malcolm X") gibi önemli yönetmenlerin filmlerinde yan rollerde oynadı. 1991'de, ünlü TV dizisi Seinfeld'in "The Apartment" adlı bölümünde konuk oyuncu olarak yer aldı. Chris Rock ile 1993'te "CB4"de, 1995'te Will Smith ve Martin Lawrence'in başrolünde olduğu "Bad Boys" ve devam filmi "Bad Boys II"de yardımcı oyuncu olarak oynadı. 1996'da, Theresa Randle ilk başrolün Spike Lee'nin "Girl 6" adlı filminde aldı. Theresa Randle, bunların yanında Wesley Snipes ile birlikte 1994 yılında "Sugar Hill" isimli filmde; yine aynı yıl Eddie Murphy ile birlikte "Beverly Hills Cop III"de başrolde oynadı. Daha sonra 1996'da ünlü basketbolcu Michael Jordan ile "Space Jam"de ve 1997'de Spawn isimli çizgi romanın film uyarlamasında rol aldı. 2006 yılında, Randle "" adlı TV yapımında Courtney B. Vance'in yerine "Bölge Başsavcısı Patricia Kent" karakterini oynamak için sözleşme imzaladı, ancak sadece iki bölüm oynadı. 2007 yılında ise, TV dizisi "State of Mind"da, Dr. Cordelia Banks rolüyle oynamaya başladı. Kansas City Scouts Kansas City Scouts "(Kansas City Gözcüleri)", ABD'nin Kansas City, Missouri kentinde kurulmuş olan ve NHL liginde oynamış bir hokey takımıdır. Takım 1974 yılında kurulmuş ve 1976 yılında kapatılmıştır. California Golden Seals California Golden Seals, ABD'nin Oakland, Kaliforniya kentinde kurulmuş olan ve NHL liginde oynamış bir hokey takımıdır. Takım 1961 yılında kurulmuş ve 1978 yılında kapatılmıştır. Ayrık matematik Ayrık matematik veya bazen kullanılan diğer adıyla "sonlu matematik", matematiğin ayrık yapılarıyla ilgilenen süreklilik içermeyen konularını kapsayan matematik dalıdır. Ayrık matematik son yıllarda bilgisayar mühendisliği uygulamalarındaki kullanımı nedeniyle ünlenmiştir. Bilgisayar biliminin temelidir. Ayrık matematik, şu konu başlıklarını içerir: Cleveland Barons (NHL) Cleveland Barons, ABD'nin Richfield ("Cleveland yörekenti"), Ohio kentinde kurulmuş olan ve NHL liginde oynamış bir hokey takımıdır. Takım 1976 yılında kurulmuş ve 1978 yılında kapatılmıştır. Dwight Hamilton Baldwin Dwight Hamilton Baldwin (d. 1821 - ö. 1899), Amerikalı bir piyano üreticisi. Baldwin Piyano ÅŸirketinin kurucusu. Erie Country, Pensilvanya'da doğmuş ve kariyerine düdüklü piyano ve keman öğretmenliği yaparak başlamıştır. Sinsinati'de bir müzik marketi açan Baldwin, bu market ile yöresinin en çok piyano satan kişisi olmuştur. Mucit John Warren Marcy ile birlikte ilk Balwin marka piyanoyu 1891 de üretmiş ve 1895'te kuyruklu piyano üretimi yapmışlardır. Baldwin (ÅŸirket) Baldwin Piyano ABD merkezli bir piyano üretim şirketi. Amerikalı Dwight Hamilton Baldwin tarafından kurulan şirket. Erie Country, Pensilvanya'da doğmuş ve kariyerine düdüklü piyano ve keman öğretmenliği yaparak başlayan Dwight Hamilton Baldwin, Cincinnati'de bir müzik marketi açıp bu market ile yöresinin en çok piyano satan kişisi olmuştur. Mucit John Warren Marcy ile birlikte ilk Baldwin marka piyanoyu 1891 de üretmiş ve 1895'te kuyruklu piyano üretimi yapmışlardır.2008 yılının Aralık ayında, üretim Çin'e taşındı. Kurokishi Monogatari , (Almanca başlığı: Des schwarzen Ritter, Die Erzählung), Motofumi Kobayashi (小林 源文) tarafından yaratılan ve Aylık Hobby Japan (月刊ホビージャパン) dergisinin Mart 1982 - Temmuz 1983 arasındaki sayılarında seri halinde yayımlanan savaş mangası. II. Dünya Savaşı Doğu Cephesi'nindeki Nazi Almanyası ile Kızıl Ordu arasındaki çetin çatışmalarını konu alan hayalî öyküdür. Öykü, 1943 güz mevsimde Doğu Cephesinde Güney Rusya'nın adsız bir köyün kenarında konuşlandırılmış 8. bölüğe takviye olarak Kurz Weber'in varmasıyla başlar. Kurz Weber (クルツ・ウェーバー): Hayalî karakter. Bu eserin baş kahramanı. Son rütbesi Çavuş. Öykün başlangıcında erbaşı olup mermi elemanıydı. Öykün ilk yarısından sonra bölüğün ikinci panzerinin kaptanı oldu. Ernst von Bauer (エルンスト・フォン・バウアー, d. 28 Ocak 1913; Doğu Prusya - ö. 9 Mayıs 1945): Hayalî karakter. Bu eserin ikinci baş kahramanı. Son rütbesi Yüzbaşı. Öykünün başlangıcında 6. Panzer Tümeni'ne bağlı 8. bölüğün kumandanı olup üsteğmen idi. Sağ gözünü kaybettikten sonra göz bandı kullanmaya başladı. Askerî iç tüzüğü ihlal ettiği gerekçesiyle bölüğü panzerden inip Panzerjäger (Panzer avcısı) olarak savaştı. Daha sonra bir kolorduya doğrudan bağlı "Schwarzen Ritter" bölüğünün bölük kumandanlığına atandı ve yüzbağlığa yükseltildi ve 10 Ocak 1945 tarihinde Şövalye Demir Haç madalyasını aldı. Berlin'in düşmesinden sonra 9 Mayıs 1945'te Kızıl Ordu ile yapılan son çatışmada öldü. Otto Schultz (オットー・シュルツ): Hayalî karakter. Son rütbesi Asteğmen. Öykün başlangıcında bölüğün kıdemli astsubayı - Uzman Çavuş rütbesiyle bölük kumandanın panzerinin topçusuydu. Bölüğü doğrudan kolorduya bağlı olduktan sonra bölüğün ikinci panzerinin kaptanı oldu. Şubat - Mart 1945'te çatışmada öldüğü düşünülmektedir. Meyer (マイヤー): Hayalî karakter. Son rütbesi Çavuş. Öykün başlangıcında bölük kumandanın panzerinin mermi elemanıydı. Hamburg'lu bir sucuk ustasının oğludur. Hans (ハンス): Hayalî karakter. Son rütbesi Onbaşı. Öykünün başlangıcında erbaşı olup bölük kumandanının panzerinde telsiz elemanıydı. Emir von Bauer (エミール・フォン・バウアー): Hayalî karakter. Ernst von Bauer'in babası. Son rütbesi Orgeneral der Panzertruppe (Panzer orgenerali). 12. Panzer Ordusu (hayalî)'nin kumandanı. Büyük oğlu Ernst. İkinci oğlu Hava Yüzbaşısı Hans von Baurer çatışmada öldü. Üçüncü oğlu İstihkâm Teğmeni Kurt Stalingrad Savaşı'nda tutsak edildi. Heinz Guderian'nin eski arkadaşı ve birbirlerine isimleriyle hitap ediyorlar. I. Dünya Savaşında Pour le Mérite aldı. Adolf ni tsugu , Osamu Tezuka (手塚 治虫) tarafından yaratılan ve Bungei Shunjū-sha (文藝春秋社)'nın Haftalık Bunshun (週刊文春) dergisinin 6 Ocak 1983 - 30 Mayıs 1985 arasındaki sayılarında seri halinde yayımlanan manga. Nazi dönemindeki Almanya ve Japonya'da üç Adolf'un (Adolf Hitler, Adolf Kaufmann ve Adolf Kamil) hayatlarını konu alan hayali öyküdür. Hayali GerÃ§ek Güney Florida Üniversitesi Güney Florida Üniversitesi (İngilizce: "University of South Florida"), Amerika Birleşik Devletleri'nin Florida eyaletinde bulunan bir devlet üniversitesidir. Üniversitenin ana kampüsü Florida'nın Tampa şehrinin kuzeyinde bulunmakla birlikte, diğer kampüsleri de Florida'nın Sarasota, St. Petersburg, Lakeland gibi başka şehrinde bulunur.. Üniversite Carneige Derneği'nin yaptığı inceleme sonucunda "çok fazla araştırma yapılan üniversite" kategorisinde yer almaktadır. 1956 yılında kurulan Güney Florida Üniversitesi, Florida Üniversitesi ve Florida Merkez Üniversitesi'nden sonra Florida eyaletinde üçüncü en büyük üniversite olarak gösterilmektedir. Aynı zamanda üniversiteye 2007 yılının sonbahar döneminde 45.244 öğrenci kayıt olmuştur.. Öğrenci sayısı açısından da Amerika'nın dokuzuncu en büyük üniversitesi olma özelliğini taşır. Güney Florida Üniversitesi, Carnegie Derneği'ne göre "Topluma Entegre" üniversite özelliğini taşıyan bir üniversitedir. Ayrıca üniversitenin biomoleküllerin tanımlanması amacıyla kurmaya çalıştığı teknolojik merkez için ayırdığı 8 milyon Amerikan doları para, "Florida Teknoloji, Araştırma, Burs Kuruluşu" tarafından bu tarz bir çalışma için ayrılan en geniş bütçe olarak gösterilmiştir. Princeton Review adlı Amerikan eğitim kuruluşu da üniversiteyi Amerika'nın en iyi 366 üniversitesi arasında göstermiştir. Amerika'nın en geniş çaplı Parkinson, Alzheimer ve Huntington hastalıkları araştırma merkezleri de Güney Florida Üniversitesi'nde bulunur. Güney Florida Üniversitesi'nin beş stratejik önceliği, öğrenci başarısı, araştırma ve yenilik, toplumsal entegrasyon, küresel okur-yazarlık ve entegre disiplinlerarası araştırmalardır. GFÜ 1956 yılında kuruldu. Fakat, okul resmi olarak bu ismi kullanmadı ve dersler 1960 yılına kadar başlamadı. Okul için önerilen isimler arasında "Citrus Eyalet Üniversitesi", "Sunshine Eyalet Üniversitesi", "The University of Western Hemisphere" ve " The University of Florida at Temple Terrace" gibi isimler bulunur. Eski Birleşik Devletler Florida temsilcisi Sam Gibbons, okulun kurulumuyla bizzat ilgilenmiştir ve okulun gerçek kurucusu olarak bilinir. Okul, II. Dünya Savaşı'nda hava sahası olarak kullanılan "Henderson Hava Sahası"'nın bulunduğu yere kurulmuştur. GFÜ, Florida'nın orta batı kısmında kurulmasına rağmen isminde "güney" sözcüğü geçer. Bu da bazen karışıklığa yol açar. Üniversite 1957-1970 yılları arasında rektörlük yapmış olan John Allen'ın liderliğinde ilk büyümesini gerçekleştirdi. Bu süreç boyunca okul hızla büyüdü ve 1964 yılında ilk yüksek lisans programlarını açtı. John Allen, 1970 yılında görevinden çekildi ve emekliye ayrıldı. Allen'ın liderliğindeki GFÜ için "Güneyin Harvard'ı" denmekteydi. John Allen, üniversitelerdeki spor takımlarına karşıydı çünkü ona göre bir üniversite akademik başarısıyla öne çıkmalıydı. Bugün ana kampüste bulunan yönetim binasının adı John Allen ve eşi Grace Allen'ın adını taşımaktadır. Güney Florida Üniversitesi, reklâmlarda ve broşürlerde sıklıkla bir araştırma üniversitesi olarak anılmakta ve adından söz ettirmektedir. Okul 1980'li yıllar boyunca John Lott Brown liderliğinde iken, ABD'deki en büyük araştırma kuruluşlarından biriydi. Rektör Brown, Jim Strange'i Fen-Edebiyat fakültesi dekanı, Andor Szentivanyi'yi de tıp fakültesi dekanı olarak seçti. Ayrıca basketbol takımının başına okul tarihinin en popüler antrenörlerinden biri olan Lee Rose'u getirdi. Üniversite kampüsünde bulunan iki hastane H. Lee Moffitt Kanser Merkezi ve USF Psikiyatri Merkezi ve araştırma hastanesi onun döneminde kurulmuştur. Brown'un yaptığı son önemli iş immunolojist Robert A.Good ile birlikte kurduğu çocuk hastanesidir. GFÜ ilk futbol maçını 1997 yılında oynamış, takımın bandosu da 1999 yılında kurulmuştur. Üniversite ellinci yıl dönümünü 2006 yılında kutlamıştır. Kutlamaların bir kısmı bazı özel olayları, öğrenci topluluklarının yaptığı aktiviteler, Desmond Tutu, Fernando Chavez, Judy Shephard ve Ann Coulter gibi bazı önemli konukların gelmesini kapsamaktaydı. Kampüs aktiviteleri topluluğu Dane Cook, Bruce Bruce ve Monique gibi bazı komedyenleri de getirmiştir. Aynı topluluk "Winter Wonderland", "Yacht Party" ve "Movies on the Lawn" gibi bazı gelenekleri de başlatmıştır. 2007 yılı sonbahar döneminde,34,447 lisans öğrencisi (%75), 8,338 yüksek lisans öğrencisi (%19), 1,980 derecesi olmayan öğrenci (%4) ve 479 tıp öğrencisi (%1) Güney Florida Üniversitesi'nde bulunmaktaydı. 2008 yılının sonbaharında ise okula 38,562 yeni öğrenci kaydolurken bir senedeki öğrenci sayısındaki artış göze çarpmaktadır hatta bu sayı Florida üniversiteleri arasında kıyaslandığında rekor olarak nitelendirilmektedir. Bu dönemde 1. sınıf öğrencilerin 3797'si üniversiteye ilk kez gelen öğrencilerdi. Okula kabul edilen bu öğrencilerin not ortalamaları ortalaması 3.71, SAT sınavları ortalaması 1148'di. Bu öğrencilerin %55'i kendi liselerinde %20'lik dilime girmiş öğrencilerdir. %88'i "Florida Bright Future" bursu almaktadır. Bu öğrencilerin %32'si ise 18 yaş ve altındadır. 1. sınıflarda bulunan 3,574 öğrenci Florida'dan 430 farklı liseden, 57 kasabadan gelmektedir. Aynı öğrenciler için geçerli olan bir başka gerçek de, Florida'dan olmayan diğer öğrenciler ABD'den 37 farklı eyaletten gelmekteydi. 2007 sonbahar dönemi itibarıyla üniversitedeki öğrencilerin %65'ini (29,578) beyaz öğrenciler, %12'sini (5,277) Afro-Amerikalı öğrenciler, %12'sini (5,331) hispanik kökenli öğrenciler, %6'sını Asya-Pasifik grubun kökenli öğrenciler (2,582), %1 Amerikan Yerlisi asıllı öğrenciler (201) oluştururken öğrenci toplamının %5'i de etnik durumunu beyan etmeyen öğrenciler tarafından oluşturulur. Princeton Review, üniversiteyi etnik çeşitlilik açısından Amerika'da 17. sıraya koymuştur. Üniversitede 2007 sonbaharı itibarıyla, 541 lisans ve 827 yüksek lisans, 102 derecesiz öğrenci olmak üzere toplam 127 farklı ülkeden, 1.470 uluslararası öğrenci bulunmaktadır. U.S. News & World Report adlı kuruluş, üniversiteyi 3. sıra üniversiteler grubunda göstermiştir. Collegeprowler.com adlı internet sitesi üniversiteye B- not vermiş ve Arizona Eyalet Üniversitesi, Loyola ve Mississippi Eyalet Üniversitesi gibi okullara denk göstermiştir. Princeton Review de okulu, en iyi güney üniversiteleri arasında göstermiştir. GFÜ Fizyoterapi ve Rehabilitasyon Bilimleri okulu da 200 üniversite arasından Amerika'da 69. olarak listede kendine yer bulmuştur. Florida'dan bu tarzda, bu kadar yüksek bir seviyeye çıkan üç okuldan biridir. (Diğer okullar; Miami Üniversitesi ve Florida Üniversitesi'dir.) GFÜ Hemşirelik Okulu da 2003 yılında 115. iken 2007 yılında birçok basamak sıçarayarak 72. sıraya yerleşmiştir. U.S News & World Report'un yapmış olduğu "Amerika'nın En İyi Araştırma Üniversiteleri" çalışmasında bu üniversiteden dört bölüm kendisine yer bulmuş ve bunlar eğitim fakültesi, hemşire okulu, endüstryiel psikoloji ve organizasyonel psikoloji bölümleri olup; eğitim fakültesi Amerika'da 45. sırada, bahsi geçen psikoloji bölümleri de ABD'de 10. sıradadır. Princeton Review, Güney Florida Üniversitesi'ni ülkedeki en girişimci okullar arasında 9. sırada göstermiştir. Güney Florida Üniversitesi'nde 18 adet fakülte ,okul ve enstitü bulunur. 7 Fakülte lisans eğitimi verir. Güney Florida Üniversitesi'nin üç adet uydu kampüsü bulunur. Bunlar St. Petersburg'da, Sarasota'da ve Lakeland'dedir. Ayrıca Tampa şehir merkezinde de, GFÜ'nün bir merkez ofisi bulunur. 1974-1997 yılları arasında Fort Myers'de bir dördüncü kampüs bulunsa da bu kampüs sonra Florida Gulf Coast Üniversitesi'ne dahil olmuştur. Bu kampüs 1965 yılında St. Petersburg şehir merkezinde kurulmuştur. İlk ismi Bayboro Kampüsü'dür. 2006 yılında Güney Florida Üniversitesi bu kuruluşu akredite ederek kendine katmıştır. GFÜ altında eğitim ve öğretime 2006-2007 sezonunda başlamıştır. Sarasota Kampüsü 1975'te kurulmuş ve o günden beri New College of Florida ile kampüs GFÜ arasında paylaşılmıştır. 28 Ağustos 2006'ya kadar bu iki okul yeni kampüs açılana kadar bu kampüsü ortak kullanmışlardır. Kampüs 1988 yılında kurulmuş olup, 2000'in üzerinde öğrenciye 20'nin üzerinde farklı bölümde eğitim olanağı sağlamıştır. Eğitim verdiği fakülteler Fen-Edebiyat Fakültesi, İşletme Fakültesi, Mühendislik Fakültesi ve Enformasyon Bilimleri Fakülteleri'dir. Kampüste ayrıca, birçok bireysel ders, seçmeli ders, İnternet ile ilgili bazlı kurslar, sertifika programları ve Tampa kampüsü ile ortak bazı programlar bulunur. 2007 yılı itibarıyla, üniversitede 89 lisans programı, 91 yüksek lisans programı, 2 uzmanlık programı, 36 doktora programı ve bir profesyonellik derecesi programı (tıp doktorluğu) bulunmaktadır. Üniversite 2006-2007 akademik yılında, 6743 lisans öğrencisi, 2095 yüksek lisans, 18 uzman, 219 doktora öğrencisi, 116 tıp doktoru mezun vermiştir. Bu da toplamda 9202 mezun etmektedir. 2006 yılında üniversiteye yeni başlayan öğrencilerden %80'i okulda kalıp eğitimine devam etmiştir. 19 öğrenciye bir öğretim üyesi düşmektedir. Aynı yıl için ayrıca, 6 yılda mezun olma oranı %49'dur. GFÜ'deki öğretim görevlilerinin %87'si derecelerini başka üniversitelerden almıştır. Bu oranın %62'sini profesörler oluşturur. Ders anlatan öğretim üyesi sayısı 1,937'dir. 1,303 adet öğretim üyesi yalnızca araştırma yapan ek öğretim görevlileridir. Ayrıca 183 tane doktora sonrası çalışma yapan öğretim üyesi bulunur. Aynı şekilde üniversitede, 1,763 tane mezun durumda asistan ve 2,419 lisans öğrencisi durumunda asistan bulunur.(Rakamlar 2006-2007 akademik yılı içindir.) Üniversiteye ait 6 adet ayrı kütüphane bulunur: Tampa'daki merkez kütüphane; St. Petersburg'daki Poynter Kütüphanesi; Sarasota'daki Jane Bancroft Cook Kütüphanesi; Lakeland kampüsündeki yeni açılan kütüphanesi; ve özel kütüphanelerdir. Özel kütüphaneler Shimberg Sağlık Bilimleri Kütüphanesi ve Florida Akıl Sağlığı Enstitüsü Araştırma kütüphaneleridir. Üniversite, Büyük Doğu Konferansına 2005 yılında katıldı. Güney Florida Boğaları, beyzbol, voleybol, basketbol, futbol, Amerikan futbolu, tenis, atletizm ve golf gibi alanlarda mücadele eder. Beyzbol takımının antrenörü Lelo Prado'dur. Küba doğumlu olan antrenör Tampa'da büyümüş ve burada kariyerine başlamıştır. Kariyerinde üniversiteler ligi bölüm II beyzbol şampiyonluğu da bulunur. 2006 yılında Tampa'ya dönmüş, GFÜ beyzbol takımının beşinci antrenörü olarak takımın başına geçmiştir. İki yılın sonunda iki kez art arda Büyük Doğu Konferansı şampiyonasına katılmış ve birçok maç kazanmıştır. Prado, üniversitenin başında gayet başarılı bir kariyer sürdürmekle birlikte 30'un üstünde maç kazanmıştır. Üniversitenin basketbol branşı 1971 yılında açıldı. İlk oyunları 74-73 Stetson Üniversitesi karşı galibiyetle sonuçlandı. İlk sezon da 8 galibiyet 17 mağlubiyet ile kapatıldı. Erkekler basketbol takımının antrenörü Stan Heath'dir ve takımın başına 3 Nisan 2007'de gelmiştir. Bu tarih takımın yeni bir çağa başladığı tarih olarak da bilinir. Heath, 7 yıl boyunca üniversite basketbolu seviyesinde antrenörlük yapmış ve 3 kez de NCAA turnuvalarında yer almıştır. Üniversite takımındaki ilk sezonunda Heath'in iki oyuncusu Büyük Doğu Konferansı'nda ödüller almıştır. Bu oyuncular, üniversitede son sınıfta olan Kentrell Gransberry ve birinci snıfta okuyan Dominique Jones'dur. Bu oyuncular , Dominique Jones All Rookie adlı bazı oyuncuların seçilerek oluşturulduğu takıma da seçilmiştir. 43 yaşındaki koç Heath, Güney Florida Üniversitesi'ne Arkansas Üniversitesi'nde 5 sezon baş antrenörlük yaptıktan sonra geldi. Onun döneminde Arkansas Üniversitesi basketbol takımı art arda iki kez NCAA turnuvalarında boy göstermiş ve 82-71 bir ortalama ile oynamıştır. Arkansas Üniversitesi son iki sezonunda 20 galibiyet alarak şampiyonaya gitmeye hak kazanmış ve NCAA'de yer almıştır. Bayan basketbol takımının antrenörü ise Jose Fernandez'dir. Fernandez, Tampa'ya 2000 yılı Nisan'ında yardımcı antrenör olarak geldi ve 14 Aralık 2000'de de baş antrenör oldu. Onun döneminde bayan basketbol takımı 5 kez üst üste sezon sonrası turnuvalara katılım başarısı göstermiş ve ardından büyük doğu konferansına çıkmıştır. Yine onun döneminde takım ilk kez 2005-2006 sezonunda NCAA'ye katılmıştır. Son 4 yılda bayan basketbol takımı birçok galibiyet almış ve 3 kez şampiyon olmuştur. Üniversite takımı, Amerikan futbolu oynamaya 1-AA liginde 1997 yılında oynamaya başladı ve ardından 1-A ligine 2001 yılında çıktı. Sonra, 2003 yılında Amerikan Konferansı'na çıktı ve son olarak 'da 2005 yılından beri oynadığı Büyük Doğu Konferansı'na çıktılar. Buna ek olarak futbol takımının başarılar alıp, hızla büyük aşama kaydetmesi okuldaki herkes tarafından da desteklendi. Son olarak takım için okul kampüsünde 18 milyon dolar değerinde bir spor merkezi açıldı. Amerikan futbol takımı Tampa'daki maçlarını Raymond James Stadyumu'nda ve Tampa Bay Buccaneers'in sahasında oynar. 10 yıldır futbol takımının başında Jim Leavitt bulunmaktadır. 24 Eylül 2005'te takım, Louisville Üniversitesi'ni yenerek hem büyük doğu konferansında ilk galibiyetini almış hem de 9. sıraya kadar yükselmiştir. Bundan başka USF Boğaları, West Virginia Üniversitesi, Auburn Üniversitesi gibi sıralamada yüksek basamaklarda olan birçok üniversite takımını da yenerek sıralamalarda yüksek yerlere gelmiştir. 16 Eylül 2007 tarihinde Auburn'ü yenen boğalar, ilk kez ülke çapında sıralamalarda kendilerine yer bulmuşlardır. Bazı kaynaklara göre 23. sıraya kadar, bazı kaynaklara kadar 24. sıraya kadar yükselmişlerdir. Takımın bu başarısı,takıma 1-A liginden çıkarak en hızlı şekilde sıralamada yer bulan takım olma özelliğini kazandırmakla birlikte ABD çapında da bir rekordur. 2008 yılında Güney Florida Boğaları, 10. sıraya kadar yükselmiştir. Erkekler golf takımının antrenörü Jim Fee'dir. 1985 yılında bu üniversiteden mezun olan Fee, 1996 yılında GFÜ Golf Sahası'na müdür olmuştur. 2006 yılında okulun golf sahasının yönetimi özel bir şirkete devredilmiş ve şu an Fee ve oyuncularının sorumluluğu ve golf sahasının geliştirilmesinin sorumluluğu bu özel kuruluşa aittir. Bayanlar golf takımının antrenörü Marci Kornegay'dir. 2001 yılında Mississippi Üniversitesi'nden mezun olan Kornegay ,Haziran 2007'de Güney Florida Üniversitesi'nin bayan golf takımının başına getirildi. Buradan önce Güney Karolina Üniversitesi'nde yardımcı antrenörlük yapmaktaydı. Ayrıca 2006-2007 sezonunda "Yılın Yardımcı Antrenörü" ödülüne aday gösterildi. Üniversitenin ülke çapında tanınan bir yelkencilik programı vardır ve takımın antrenörlüğünü 1988 Yaz Olimpiyatları'nda, Seul'de altın madalya kazanmış olan Allison Jolly yapar. Takımın koçluğunu, 2005 yılında güney bölgesinde yılın koçu seçilmiş olan New York, Bay Shore'lu George Kiefer yapar. Kiefer, takımın başına 21 Haziran 2002'de gelerek üniversite takımının 40 yıllık tarihindeki altıncı antrenörü olmuştur.Kiefer yönetimindeki takım 29 tane Amerika çapında sıralamda yer alan takımla karşılaşmış, 14 mağlubiyet, 11 beraberlik ve 4 yenilgi almıştır. Güney Florida Üniversitesi erkekler futbol takımı St. Johns takımını 2008 yılında, Büyük Doğu Konferansı maçları dahilinde mağlup etmiştir. Bu galbiyetin ardından NCAA Üniversiteler arası şampiyonada son sekize kalmış fakat sonra Wake Forest Üniversitesi'ne karşı kaybetmişlerdir. Erkekler tenis takımı antrenörü Don Barr üniversite tenis takımına 1991 yılında yardımcı antrenör olarak katılmış ve 1992 yılında baş antrenör olmuştur. Onun antrenörlüğü dönemi, okulun tenis takımının 43 yıllık tarihinin en başarılı sezonları olarak bilinir. Bu başarılarının arasında 5 konferans şampiyonluğu ve 6 kez yılın antrenörü ödülü bulunur. 18 Mart 2004'te Claire Lessinger takımın 10. antrenörü olarak takımın başına geldi. 2007 yılında Büyük Doğu Konferansını üçüncülük alarak tamamladılar. Tüm Florida üniversitelerinde olduğu gibi Güney Florida Üniversitesi'nde de bir öğrenci meclisi bulunur ve bu meclis Florida eyaletine bağlı bir ajanstır.Florida Kanunları 2004.26 Bu heyetin görevi öğrenci sorunlarına çözüm bulmak, onları savunmak, federal anlamda ve eğitim anlamında onları temsil etmektir. Ayrıca yine üniversitede yer alan öğrenci senatosu da Florida eyalet kanunlarına göre aktvitelerine karşılık olarak 10 milyon $ kadar bir parayla eyalet tarafından desteklenmektedir. Öğrenci meclisinin yapısı temel olarak eyalet meclisini örnek alarak kurulmuştur yani yapı itibarıyla ona benzer. Bir öğrenci heyeti, kendine ait yasaları vardır ve bunlar üniversitedeki öğrenci yaşamını düzenlemede kullanılırlar ve uygulanırlar. Öğrenci meclisi okulun kültür merkezi olan Marshall Öğrenci Merkezi'nde 200 kadar öğrenciye iş imkânı da sağlamaktadır. Meclisin ana merkezi de buradadır ve toplantılarını burada yaparlar. Yetki sahibi yönetimin başında bir başkan ve onun yardımcısı bulunur. Bunlara bağlı olarak iletişim departmanı, akademik iletişim departmanı, devletle ilişkiler departmanı, öğrenci yaşamları ve gelişimi ile ilgilenen bir departman, basınla ilişkiler departmanı ve pazarlama departmanı gibi bölümler bulunur. Bunun yanı sıra, öğrenci kaynakları ajansı, öğrenci heyeti bilgisayar servisi, öğrenci radyosu gibi bazı ajanslar da bulunur. Bütün bu kuruluşlar meclisin görevlerinin yerine getirmesine yardımcı olurlar. Öğrenci temsilcileri başkanı, okulu Florida Öğrenci Topluluğu'nda temsil eder. Florida Öğrenci Topluluğunun başındaki başkanı da her okuldan gelen öğrenci meclisleri başkanları seçer. Öğrenci senatosunun başında bir senato başkanı vardır. Senato, öğrencilerin devlet önünde temsil edilmesini sağlar kısacası öğrencilerin sesi olur. Bununla birlikte bazı aktiviteler düzenlerler ve Florida eğitim kanununun üniversitede öğrenciler arasında uygulandığndan emin olurlar.Florida Kanunları 1009.24. Her üniversite senatoya belirli bir miktarda öğrencilerden oluşan senato üyeleri gönderirler ve bu sayı okulun büyüklüğüne göre belirlenir. Senato görevlerini bazı komiteler yardımıyla yerine getirir. Buna örnek olarak da bütçe komitesi verilebilir. Bunların aktiviteleri ve fonksiyonları senato başkanının yönettiği idari komite tarafından denetlenir. Ayrıca okuldaki park yerleri ile ilgili işlere bakan yüksek öğrenci mahkemesi adında bir kuruluş da vardır. 1961 yılında Tampa Times adlı yerel gazetenin kampüs versiyonu basılmaya başlandı. Fakat günümüzde sadece öğleden sonraları çıkan bir gazetedir. Bu gazeteyi The Oracle adlı öğrenci gazetesi izlemiş ve ilk kez 6 Eylül 1961 tarihinde basılmıştır. İlk başladığında haftalık bir gazete olsa da ardından haftada 4 kez basılmıştır. Öte yandan, üniversitenin WBUL (AM) adında bir radyo istasyonu bulunur ve merkezi Marshall Öğrenci Merkezi'nde dir. WUSF (FM) adında bir başka istasyon da kampüsün içinde yer alır. Bu istasyon FM bandında yayın yapar ve klasik ve caz müzik yayınlar. Okulun televizyon kanalı WUSF-TV'nin de merkezi okulda bulunur. Bu kanala yerel kuruluşlar ve bazı özel işletmeler mali anlamda katkı yaparlar. Kanal yaklaşık 50 yıldır Tampa bölgesinde yayın yapmaktadır. Tam zamanlı çalışan çalışanların yanı sıra, özellikle iletişim bölümünden ve diğer bölümlerden de bazı öğrenciler yarı zamanlı olarak kanalda çalışmaktadır. Hatta bazı öğrenciler aldıkları derslerinin bir parçası olarak da kanalda çalışmaktadır. GFÜ Modern Sanatlar Müzesi modern sanatın bazı örneklerini üniversite kampüsünde sunmaktadır. Bu müzede yer alan eserler öğrenciler ve öğretim üyeleri tarafından yapılırlar ve 3 yılda bir bir jüri tarafından birçok aday arasından belirlenirler. Üniversite ayrıca Graphicstudio adlı ünlü ressamların eserlerini içeren bir stüdyo da barındırır. Bu önemli sanatçıların arasında Roy Lichtenstein, Robert Rauschenberg, James Rosenquist, ve Allan McCollum gibi isimler bulunur. Ayrıca okulun "art house" adlı bir uygulaması da vardır. Bu uygulamada sanat okulu öğrencileri eserlerini herkesin bakabileceği bir sergiye koyarlar ve tabii ki bu sergiye çıkan eserler de jüri tarafından seçilir. Sergi her sene düzenli olarak açılır. Güney Florida Üniversitesi'nin müzik okulu, üniversitenin kurulduğu 1956 yılından bu yana büyümeyi sürdürmektedir. 2006 yılında üniversitenin müzik okulu Robert Helps Festivali ve Beste Yarışması'nı gerçekleştirmiştir. Festival piyano ve beste profesörü olan Robert Helps'in adını taşır ve her yıl Şubat ayının ikinci haftasında yapılır. Uluslararası olan bu beste yarışması genç müzisyenler arasında yapılır ve yarışmayı kazanan müzisyene 10.000 $ ödül verilir. Festivalin içeriğinde öğrenciler ve öğretim üyeleri tarafından sergilenen performaslar, sunumlar, dinletiler bulunur. Bunun yanı sıra sevgililer günü de festivalin olduğu haftaya geldiğinden ayrıca bir sevgililer günü konseri de yapılır.Üçüncü Robert Helps festivalinde Augusta Read Thomas, David del Tredici, Wes York, Vivian Perlis ve Carol Rodland gibi bazı müzisyenler tarafından da performanslar sergilenmiştir. Kampüste yaşama talebi son yıllarda artmış olsa da, üniversitedeki öğrencilerin sadece %13'ü (yaklaşık 4,300 öğrenci) üniversitenin kampüs içindeki yurtlarında kalmaktadır. Birçok öğrenci kampüs dışında yaşamanın daha rahat ve ucuz olacağını düşünüp, kampüse yakın olan özel yurtları ve apartmanları tercih etmektedir. Bu tarz öğrencilerin oluşturduğu öğrenci grubu, üniversite öğrencilerinin çoğunluğunu oluşturmaktadır. Geçtiğimiz yıllarda, okulda kurulan bazı villa tipinde evler, Yunan harflerini taşıyan öğrenci kulüplerinin yurtları ve okulun hemen dışında bulunan bazı özel ve büyük öğrenci yurtları öğrencilere barınma açısından birçok seçenek sunmaktadır. Kampüs içindeki yurtların çoğu 1960-1965 yılları arasında inşa edilmiş ve her binaya bir Yunan harfi ile isim verilmiştir. Daha sonraları bazı özel kuruluşlar bu barınma piyasasına ilgi duyup yatırım yapmışlar ve okulun bulunduğu Tampa bölgesine birçok barınma olanağı sağlayan öğrenci yurdu yapmışlardır. Okulda bulunan bazı yurtların isimleri "Beta Hall", "Betty Castor Hall", ,"Kosove Apartments"'dır. İsminde Yunan harfi olan yurtların bulunduğu yere "Andros Complex" denir ve ayrıca binaların isimleri " delta" ve "mu" harfleri arasındaki Yunan Alfabesi harflerinden alınmıştır. Daha yeni olan "Cypress Suites", "Maple Hall", "Holly Apartments" ve "Magnolia Apartments" 1990'lı yılların sonlarında kurulmuştur. Son inşa edilen Cypress complex 2004 yılının yazında tamamlanmıştır. Şu anda inşaatı devam eden "Magnolia Hall" yapımı tamamlandığında üniversitenin kapasitesini 1020 yatak kadar artıracaktır. Buna ek olarak yapımının tamamlanması 2009 yılının sonbaharında beklenmektedir. Bu binanın da tamamlanması ile okul yönetimi, üniversitede ilk yılı olan öğrencilerin okulda kalmasını zorunlu kılacak ve yeni öğrencilerin üniversite hayatına adapte olması daha kolay olacaktır. Bu kurala Hillsborough, Pasco ve Pinellas gibi okula yakın yerlerde oturan öğrencilerin dahil edilmemesi beklenmektedir. Dünya'nın birçok yerinde adı iki ya da üç Yunan harfinden oluşmuş sosyal öğrenci toplulukları bulunmaktadır. Bu sosyal topluluklara sadece lisans öğrencisi olan ve bazı şartları yerine getirmiş öğrenciler kabul edilir. Her topluluğun bir amacı vardır ve her topluluk aynı ismi taşıyan başka üniversitelerdeki topluluklarla iletişim içerisindedirler. Amerika'daki birçok üniversite de kapasitesine göre bu toplulukları barındırır. Orijinal adı "Fraternity ve Sorrority" olan bu topluluklara katılım, öğrenciler için çok önemlidir. Güney Florida Üniversitesi öğrenci sayısı çok olan bir üniversite olduğundan, içerisinde bu kulüplerden birçoğunu barındırır. Yalnızca erkek öğrencilerin üye olabildiği kulüplere "fraternity" denir. Sözcük Latince bir kelime olup erkek kardeşlik anlamına gelir. Bu topluluklara sadece erkekler üye olsa bile, her topluluk kızların oluşturduğu başka bir kulüple ortak çalışır. Bu tür toplulukların orijinal ismi "sororities" olup sözcük Latincede kızkardeş anlamına gelen "soror" kelimesinden gelmektedir. Her ne kadar bu kulüplere yalnız kız öğrenciler üye olsa da aktivitelerde erkek öğrenci topluluklarıyla ortak hareket ederler. " The Herd of Thunder" (kısaltılmışı:HOT) okulun takımlarını desteklemek için 1999 yılında kurulmuş üniversite bandosudur. Zipang (manga) , Kaiji Kawaguchi (かわぐち かいじ) tarafından yaratılan ve Kōdan-sha tarafından "Haftalık Morning" (週刊モーニング) dergisinde 23 Ocak 2001 tarihinden bu yana seri halinde yayımlanmakta olan savaş mangası. M.S. 200X yılının Haziran ayında "Japonya-ABD Yeni Guideline" çerçevesinde Japonya'nın Deniz Öz Savunma Kuvvetleri donanması Ekvador'a yollanmıştır. Aegis Sistemi donanımlı refakat gemisi "Mirai" (DDH-182) de katılmıştır. Ancak "Mirai" (DDH-182) yolun ortasında Midway Adası açıklarında aniden fırtınaya kapılmış ve yıldırım düşmüştür. Radarında donanmaya bağlı diğer gemiler görünmez olmuş ve uzay iletişimi de çalışmaz olmuştur. Daha sonra "Yamato" zırhlısı başta olmak üzere Büyük Japon İmparatorluk Deniz Kuvvetlerine bağlı savaş gemileriyle karışlaşmıştır. "Mirai" (DDH-182) Midway Savaşı öncesi 4 Haziran 1942 tarihindeki Pasifik Okyanusu'na zaman kaymasını yaşadığı anlaşılmıştır. "Mirai" (DDH-182) 'nin Kapitan yardımcısı Yōsuke Kadomatsu (角松 洋介), İmparatorluk Deniz Kuvvetlerinin istihbarat kurmayı Binbaşı Takumi Kusaka (草加 拓海)'yı kurtarmış ve ona geleceğe ait bilgileri açıkladığı için "Mirai" (DDH-182) de gittikçe değişen tarihi geçmişlerin içine sokulmaya başlamıştır... Hayali GerÃ§ek Çıplak Maya (film) Çıplak Maya (Orj: "The Naked Maja") (1958), İtalyan, Fransız ve ABD ortak yapımı olan film. Film, S.G.C., Titanus ve United Artists'tir. Ressam Francisco José de Goya hakkındaki bu tarihi filmin yönetmeni Henry Koster ve yapımcıları Silvio Clementelli ile Goffredo Lombardo'ydu. Senaryosu Oscar Saul ve Talbot Jennings'e ait bir hikâyeden esinlenilerek Norman Corwin, Giorgio Prosperi ve Albert Lewin tarafından yazıldı. Müziklerini Angelo Lavagnino'nun yaptığı eserin görüntü yönetmeni Giuseppe Rotunno idi. Başrollerde Ava Gardner ve Anthony Franciosa vardı. Diğer oynayanlar ise Amedeo Nazzari, Gino Cervi, Lea Padovani, Massimo Serato ve geniş bir İtalyan oyuncu kadrosuydu. The Naked Maja The Naked Maja ÅŸu anlamlara gelebilir: Quest3d Quest3D bir 3 boyutlu oyun motoru ve geliştirme ortamıdır. Genellikle mimari, ürün ve tasarım gösterimlerinde, bilgisayar oyunları, eğitim yazılımları ve simulasyonları için kullanılmaktadır. Maya (yazılım), 3D Studio Max ve AutoCAD gibi 3 Boyutlu animasyon ve tasarım paketleriyle elde edilen malzeme, Quest3D’ye aktarılıp etkileşimli 3B uygulamalar geliştirmek üzere kullanılabilir. Quest3D’nin geliştiricisi Hollandalı Act-3D B.V. şirketidir. 2001'de piyasaya çıkmıştır. Quest3D’nin en önemli vasıflarından birisi programlama yöntemidir. C++ gibi programlama dilerindeki alışılmış kod yazma yollarından farklı olarak, Quest3D’nin geliştirme ortamı neredeyse tamamen grafikseldir. Başka bir fevkalade özelliği de, geliştirici program çalışmakta iken bile uygulamayı geliştirmeye devam edebilir. Bu şu manaya gelir yaygın programlama ortamlarına ters olarak kod derlemeye ihtiyaç yoktur. Quest3D uygulamaları, ‘Channels’ denilen işlevsel bileşenleri birbirine iliştirerek geliştirilir. Birbirine iliştirilmiş bileşenler, asıl program yapısını temsil eden bir ağacı biçimlendirir. Motor, bu ağaç yapısı içerisindeki her ‘Channel’ı birer birer çağırarak çalışır. Bu, çalışan gerçek zamanlı bir 3B uygulamayı netice verir. Ne derleme ne de script çevirme yoktur. Çünkü ’Channel’lar derlenmiş kodlardan oluşur. Bu nedenle derlenmiş kodlarla arasında neredeyse hiç performans farkı yoktur. Script çevirirken veya sanal makinede kod çalıştırırken durum böyle değildir. Quest3d ortamı, çeşitli düzenleyiclerden oluşur. Bunlar, Cahannel ağını oluşturmaya, 3B nesneleri düzenleneye, animasyon yapmaya, HLSL shader programlamaya ve LUA Script yazmaya yarar. Bitmiş uygulamalar kolayca Windows’da çalıştırılabilecek .exe dosyasına veya web sayfasında çalıştırılabilecek bir çıktı haline getirilir. Desteklenen gezginler, İnternet Explorer ve Firefox. Motorun bazı işlevleri diğer birtakım donanım özelliklerini gerektirir. Ticari ve eğitim amaçlı Quest3D lisansları mevcuttur. Bilgisayar oyunları, mimari gösterimler, ciddi oyunlar, simulasyonlar, televizyon ve Film üretimleri. Bükdeğirmeni, Silifke Bükdeğirmeni, Mersin'in Silifke ilçesine bağlı mahalledir. Önceleri birkaç kilometre ötedeki Multay isimli büyük bir köy mevcut iken (kalıntıları mevcuttur) rivayete göre bir salgın hastalık mahalle nüfusunu önemli ölçüde azaltmış ve köylülerin geriye kalanı şimdiki Bükdeğirmeni mahallenini kurmuşlardır. Eski mahallenin bulunduğu bölge hala Multay adıyla anılmaktadır. Tarihçi Yusuf Halaçoğlu'nun sadece göçerleri kapsayan "Anadolu'da Aşiretler, Cemaatler ve Oymaklar" adlı eserinde Karaman Vilayeti'ne bağlı İçel Sancağı'nın Silifke nahiyesinde yaşayan Moğol asıllı Moğultay Cemaatine yer verilmiştir (1500-1501 Yılları). Söz konusu eserde yer alan haritada da Silifke civarında Moğol kökenli göçerlerin yaşadığı gösterilmektedir. Bükdeğirmeni, Göksu Irmağı vadisinde, Silifke'nin 6–7 km kuzeyinde bulunmaktadır. Bab-Ä± Esrar (roman) Ahmet Ümit'in 2008 yılında basılan kitabı Bab-ı Esrar, Doğan Kitap yayınevinden çıkmıştır. Zaman içinde gelip gitmeler yoluyla günümüzde geçen olaylar ve Şems-i Tebrizi cinayeti arasında bağlantı kuran kitap olumlu eleştiriler almıştır. Bab-i Esrar adli romanî da Şemsî Tebrîzî'in oldürülüşünü Türk edebiyatinda postmodernizmin başat egilimlerinden olan felsefe in dine,merafiziǧe eǧilimini Mevlevilik-Mevlana baglaminda êlê almistir. Zar Adam Zar Adam (orijinal adıyla The Dice Man), George Cockcroft'un Luke Rhinehart takma adıyla yazdığı bir kitaptır. 1971'de Amerika Birleşik Devletleri'nde HarperCollins tarafından basımı yapıldı. Türkçeye çevirisini Enver Gürsel'in yaptığı kitap Türkiye'de Pegasus Yayıncılık tarafından basıldı. Bir psikolog olan Luke Rhinehart' ın hayatında aldığı kararları zar atarak belirlemesi üzerine olan bu kitap, piyasaya çıktığı dönem ülkesinde uzun süre çok satanlar listesinde kendine yer buldu. Oberkommando des Heeres Oberkommando des Heeres (kısaca: OKH, "Kara Kuvvetleri Genelkomutanlığı"), Nazi döneminde 1935 ile 1945 yılları arasında Heer'in (Kara Kuvvetleri) başkomutanlığına verilen addır. Adolf Hitler'in 16 Mart 1935'te Versay Antlaşması'ndaki Almanya'nın silahlı gücünü sınırlayan maddeleri iptal ederek yeniden silahlandırmasını ilan etmesiyle Almanya'nın silahlı kuvvetlerinin Weimar Cumhuriyeti döneminden kalma adı olan Reichswehr, Wehrmacht olarak değiştirilmiştir. Wehrmacht'in kara kuvvetleri kolu Reichsheer de Heer olarak adlandırılmış ve Heer'in başkomutanlığı olarak OKH kurulmuştur. Nazilerin Sovyet savaş esirlerine işledikleri suçların önemli bir kısmı Oberkommando des Heeres emri altında gerçekleşmiştir. Oberbefehlshaber des Heeres (OBdH) Chefs des Generalstabes des Heeres Oberkommando der Wehrmacht Oberkommando der Wehrmacht (Kısaca: OKW, "Silahlı Kuvvetler Yüksek Kumandanlığı"), Wehrmacht'ın 1938 ile 1945 arasındaki başkumandanlığıdır. Adolf Hitler, Savunma Bakanı Werner von Blomberg'i azlettikten sonra 4 Şubat 1938'de bizzat Üç Ordu'yu komuta edeceğini ilan etmiştir. Bunun için Hitler bir daha Savunma Bakanı tayin etmeden mevcut olan Savunma Bakanlığı "Wehrmachtamt'ın" adını "Oberkommando der Wehrmacht" ("OKW") olarak değiştirmiş ve başına Wilhelm Keitel'i atamıştır. Nazilerin Sovyet savaş esirlerine işledikleri suçların önemli bir kısmı Oberkommando der Wehrmacht emri altında gerçekleşmiştir. Necmettin Halil Onan Necmettin Halil Onan (1902, Çatalca, Kocaeli - 17 Ağustos 1968, İstanbul), Türk şair, öğretmen, akademisyen, edebiyat tarihçisi. Türk edebiyatının artık klasikleşmiş eseri olan ve Türk ordusunun Çanakkale Savaşı'ndaki savunmasını anan "Bir Yolcuya" şiirini kaleme alan şairdir. 1902 yılında Çatalca'da doğdu. Babası, Düyûn-ı Umûmiye memuru Halil Hilmi Bey idi. Ortaöğrenimini Vefa Lisesi'nde tamamladı. 1919 yılında Darülfünun Edebiyat Fakültesinde açılan sınavı kazanarak Türk Dili ve Edebiyatı bölümüne kaydoldu. Cenap Şahabettin, Fuad Köprülü, Ferit Kam, Yusuf Şerif, Yahya Kemal, Hüseyin Daniş gibi edebiyatçıların öğrencisi oldu. Fakat İstanbul'un işgali üzerine okul geçici olarak kapatılınca millî mücadeleye katılmak üzere Ankara'ya geçti. Ankara Talimatgahı’nda zabıt vekili oldu, Anadolu Ajansı Siyasi Servisi'nde çalışan Halil Onan, millî mücadele sonrası İstanbul'a dönerek yarım kalan eğitimine devam etti, 1924 yılında mezun oldu. Bir süre tekrar Anadolu Ajansı'nda ve özel okullarda çalıştı. 1929 yılından itibaren İzmir (İzmir Kız Lisesi 1936-1939), Adana, Ankara illerinde pek çok lisede edebiyat öğretmenliği ve lise müdürlüğü yaptıktan sonra maarif müfettişi oldu. 1942-1946 yıllarında Yükseköğretim Genel Müdürlüğü yaptı. Ankara Üniversitesi Dil ve Tarih-Coğrafya Fakültesi’ne Eski Türk Edebiyatı Profesörü olarak atandı. 1959 yılında ise üniversitedeki görevinden emekli oldu. 18 Ağustos 1968 günü İstanbul'da hayatını kaybetti. Necmettin Halil, yazın yaşamına aruz ölçüsünde şiirler yazarak başladı. İlk şiirleri "Nedim" dergisinde yayımlandı. Aruzu bırakıp hece ölçüsünde şiirler yazmaya başladığında şiirlerini Dergâh ve Hayat dergilerinde yayımladı. Şiirlerini 1927'de ve 1933'te bastırdığı iki kitapta topladı. Aşk, doğa ve ulusal duygular ile ilgili şiirler yazdı. Son dönem şiirlerinde Yahya Kemal Beyatlı etkisi görülür. "İşleyen Yara" adlı romanı, kitap olarak basılmamış ancak 1932 yılında Vakit Gazetesi'nde tefrika edilmiştir. Ortaokullar için dilbilgisi kitapları da hazırlamıştır. MN-111 mayını MN-111 Polonya yapımı havadan serpme usulu ile döşenen bir tanksavar mayınıdır. Mayın yumuşak zemine sahip araziler için tasarlanmıştır. Mayın ın üzerinde altı adet kanatçık bulunmaktadır. MAyın görüntü olarak bir denizyıldızı ve bunun altına bağlı küçük bir silidire benzer. Sahip olduğu kanatçıklar mayının dönerek serbest düşüş yapmasını sağlar. Yani bir paraşüt grevi görür. Bu kanatlar mayının saniyede 60 metre düşüş yapmasını sağlar. Düşüş sırasında kanatçıkların dönmesi sonucu elde edilen enerji mayını çalıştıracak gücü yaratır. Mayın yere düştükten sonra gövdenin toprağa gireceği ve ancak kanatçıkların ise üst kısımda kalacağı şekilde tasarlanmıştır. Mayın üzerinde bulunana fünye manyetik algılayıcılara sahip olup üzerinden geçen taşıtı hisserek mayını ateşler. Üzerinde bulunana tuzaklama düzeneği sayesinde yerinden oynatılması veya açılmaya çalışılması durumunda patlamaya ayarlıdır. Mayın içerinde parça tesirli patlayıcının yanında Misznay-Schardin etkisi ile çalışan savaş başlığıda kullanılabilir. Üretici tarafından açıklanan verilere göre mayın yarım metrelik mesafeden 70 mmlik çelik zırhı delebilmektedir. ATM 2000E ATM 2000 (Pz Mi 88) ve ATM 2000E Avusturya yapımı plastik kasalı anti-araç mayını olup Misznay Schardin etkisi ile çalışan savaş başlığına sahiptir. Mayın üzerinde fünye mikroişlemci ile çalışmakta olup manyetik , sismik ve basınç algılayıcıları bulunur. Bu sayede mayın yaklaşmakta olan aracın türünü belirleyip mayının savaş başlığını ateşler. Mayın hem el ile yerleştirilebildiği gibi hem de mayın döşeme aygıtları ile zemine gömülür. Döşendikten on dakika sonra ateşlemeye hazır hale gelir. Üzerindeki tuzaklama düzeneği sayesinde elle temizlenmesi önlnmeye çalışılan mayın bulun yanında uzaktan komuta ile ile de patlatılabilir. Fünye bünyesinde bulunan algılayıcılar yaklaşmakta olan aracın türüne belirledikten sonra mayını harekete geçirir. İlk önce küçük bir patlayıcı mayın üzerinde bulunan toprağı dağıtır. Ardından taşıt tam mayının üzerinden geçerken savaş başlığını ateşler. Sahip olduğu savaş başlıpı 200 mm kalınlığındaki çalik zırhı delebilir. Mayın günümüzde Dynamit Nobel Wien firması tarafından üretilmekte olup Avusturya Ordusu tarafından kullanılmaktadır. SATM mayını SATM mayını Çin yapımı serpme yöntemi ile döşenebilen tahripli tanksavar mayını olup AT2 mayınının bir kopyasıdır. MAyın döşeme araçları ile serpilerek döşenebildiği gibi içerisinde sekit adet mayın taşıyan 122 mmlik Type 84 roketleri ile de istenilen bölgeye havadan indirilir. Aynen AT-2 mayınında olduğu gibi sismik ve manyetik algılayıcıların ortak çalışması ile ateşlenir. â€¢ "Jane's Mines and Mine Clearance 2005-2006" Kim Bunlar (dizi) Kim Bunlar, 1990'lı yılların başında TRT'de yayınlanan efsanevi gençlik dizisi. Başrollerini Peker Açıkalın, Levent Tülek, Pelinsu Pir, Levent Kazak ve Nilüfer Açıkalın oynamaktaydı. Levent Kazak ve Levent Tülek tarafından yazılmıştı. Flört (müzik grubu) Flört, 2000 yılında İstanbul’da kurulmuş Türk Rock grubudur. Ozan Kotra, Ata Akdağ, Çağatay Kehribar, Hakan Çağlar (Timsah)'dan oluşmaktadır. Flört’ün temellerini oluşturan Bekarlar 1991’de kurulmuşsa da, grubun tarihi 1989 yılına, Ozan Kotra ve Ata Akdağ’ın lise döneminde tanışmalarına dek götürülebilir. Efsanevi The Beatles grubuna duydukları ilgi ve merak bu iki gencin yollarını kesiştirmiş, grup kurma ve şarkı yazarlığına giden yolda ilk adımları atmalarını sağlamıştır. Türk müzik gruplarına dair yayınladığı inceleme ve kitaplarla bilinen Münir Tireli bu tanışmayı şöyle anlatır: “"Grubun öyküsü, aynı okulda okuyan Ozan Kotra ve Ata Akdağ'ın 1989 senesinde TRT'de izledikleri bir İzzet Öz programı (muhtemelen Teleskop) akabinde tanışmaları ile başlar. Bu programda, İzzet Öz, Beatles'ın Come Together şarkısını yayınlamış ve dimağlarında bu şarkının tesirini yaşayan iki genç insanın tanışmasına vesile olmuştu."” 1989 yılı, aynı zamanda Ata Akdağ’ın babasını bir trafik kazasında kaybettiği yıldır. Flört ilk albümde yer alan “Onun Adı Hasan” şarkısı bu trajik olaya ithafen yazılmıştır. Ellerindeki The Beatles albümlerini birbirlerine dinleten Ozan Kotra ve Ata Akdağ birkaç yıl süren amatör müziksever konumlarını ilerletmek istemiş ve 1991 yılında, semt ve okul arkadaşları gitarist Barış Bölükbaşı ve davulcu Armağan Atar (Armi) ile bir araya gelip Bekarlar grubunu kurmuştur. Sahneye ilk kez bir düğün salonunda, o dönem gençler arasında çok popüler olan çay partisi etkinliklerinden birinde çıkan Bekarlar grubu, yerli ve yabancı rock’n roll şarkılardan oluşan bir repertuvara sahiptir. Bu ilk deneyler sırasında bile grup üyeleri kendi bestelerini yapmaktan geri durmamışlar ve çıktıkları her sahnede bunları seslendirmişlerdir. Pendik ve çevresinde prova ve kayıt yapmanın zorlukları nedeniyle Kadıköy’de uygun çalışma ortamı arayan grup, Kadıköy Atlantis stüdyosunun bodrum katında bir oda kiralamış ve provalarına burada devam etmiştir. Türk hard rock grubu Akbaba üyelerinin işlettiği Atlantis Stüdyosu, Bekarlar’ın ilk yarı-profesyonel demo kayıtlarını yaptığı yer olmuştur. Burada edindikleri çevre ve deneyim sayesinde Göztepe Parkı ve Taksim Meydanı’nda düzenlenen rock festivallerinde sahne alan Bekarlar, bunun yanı sıra bazı barlarda da çalmaya başlamıştır. Grubun Avrupa yakasındaki ilk deneyimi Güven Erkin Erkal’ın Ortaköy La Nuit 88 adlı barda organize ettiği Elvis Gecesi’dir. Bu dönemde davulcu Armağan Atar’ın ailesiyle Akçay’a taşınması, grubun devamlılığını olumsuz etkilese de, Taksim Bilsak’da düzenli olarak sahne almaya başlamışlardır. Bilsak 5. Kat günleri sonrasında Armağan Atar’ın bir trafik kazasında vefat ettiği haberini alan grup üyeleri bir süre bocalamış, ancak yollarına, yine Pendikli bir müzisyen olan Vedat Malgara ile devam etme kararı almıştır. Beyoğlu Gitanes barda uzun süre sahne alan grup giderek profesyonelleşmiş ve bestelerini daha da geliştirecek olanaklar ararken, tesadüfen karşılarına çıkan Mazhar Alanson’un kendilerini Fuat Güner’in stüdyosu FT’ye yönlendirmesi ile aradıkları çıkışı bulmuştur. Levent’te bulunan FT stüdyosu Bekarlar için yepyeni bir deneyim olmuştur. O güne dek sadece rock kökenli müzisyenlerin içinde vakit geçiren grup elemanları, şimdi pop ve pop-rock türünde faaliyet gösteren şarkıcı ve grupların albüm kayıtlarını da gözlemleme olanağı bulmuştur. Türk popüler müzik piyasasına yön veren sanatçıların kayıtlarını yaptığı bu profesyonel stüdyo, hem yeni bir çevre edinmelerini sağlamış hem de grup üyelerini, büyük saygı duydukları Fuat Güner’le vokal ve prozodi alanında çalışma ve şarkı yazarlığında ilerleme olanağına kavuşturmuştur. O güne dek yarı-profesyonel bir müzik kariyeri sürdüren Bekarlar, Fuat Güner’in boş vakitlerinde kendilerine öğrettiği bilgilerle artık tam profesyonel olma yoluna girmişlerdir. Flört ilk albümde yer alan “Yalnızlık Mevsimi” de bu süreçte yazılmış, besteleme aşamasında Fuat Güner’in de önemli katkıları olmuştur. 1994-98 arası devam eden FT dönemi, aynı zamanda Vedat Malgara’yla yolların ayrıldığı ve Hakan Çağlar (Timsah)’ın gruba dahil olduğu dönemdir. Bir yandan Bekarlar projesini maddi yönden besleyebilmek için çeşitli mekanlarda pop müzik şarkıcılarına eşlik eden, diğer yandan düzenli olarak yeni besteler üreten grup üyeleri, tüm bu süreç içinde albüm yapacak kadar yeterli bir birikime sahip olmanın ve profesyonel kariyerlerine iyi bir başlangıç yapmanın yollarını aramıştır. Ancak 90lı yılların Türk müzik sektörü rock müziğe ve bilhassa da idealist gruplara sıcak bakmadığı için, bekledikleri sonuca ulaşmada büyük zorluklar yaşamışlardır. Sonraki dönemde Flört grubunun gitaristi olarak tanıyacağımız Çağatay Kehribar’ın Ozan Kotra’yla tanışması da bu döneme rastlar. 1996’da, ortak bir arkadaşları olan bas gitarist Ozan Özkök’ün evinde tanışan Ozan Kotra ve Çağatay Kehribar’ın birlikte çeşitli sahne ve kayıt deneyimleri olmuştur. Ozan Kotra, Bekarlar grubunun mücadelesini ve müzik endüstrisine girişini şu şekilde anlatır: "“Bekarlar harika bir gruptu. Harika şarkıları vardı. Çok gençtik ve hayallerimiz vardı. Fuat ağabey (Fuat Güner) ile şarkılarımızı çalışıyor ve onları kaydediyorduk. 90’lı yılların pek de tarzımız olmayan müzik piyasasında, kendi şarkılarımızla hiçbir plak şirketi bize albüm yapmıyordu. Yirmi üç yaşındaydık ve yıllardır uğraşıyorduk. Karşımıza Prestij şirketinin teklifi çıkınca, Hilmi ağabeyin de muhteşem performansıyla, sadece kulaktan dolma bilgimizle, kendi yaptığımız rock&roll’u birleştirip, pek de umudumuz olmayan o meşhur albümü yaptık."” 1998 yılında Prestij Müzik’le tanışma, henüz kitlesel olamayan, ancak İstanbul’daki takipçilerinin sevip benimsediği Bekarlar grubunun ismen de olsa sonunu getirmiş ve grup üyeleri için bambaşka bir dönemin kapısını açmıştır. Yakın bir dostlarının önerisi, biraz da onu kırmamak adına Prestij Müzik’le alınan randevuya giden Bekarlar grubu üyeleri, yapımcı Hilmi Topaloğlu’yla görüşmenin ardından, sonraki albümlerde bestelerinin de yer alması şartını öne sürerek, tamamen türkülerin rock formatında yorumlanmasından oluşan bir ilk albüm kaydetme konusunda anlaşmıştır. Bekarlar ismi konusunda da ısrarcı olan grup üyeleri, pop müzik sektörünü elinde tutan bu dev firmayı bu konuda ikna edememiştir. Hakan Çağlar isim değişikliği konusunda duyduğu üzüntüyü şöyle dile getirmiştir: "“Düşüncesiz bir ebeveynin