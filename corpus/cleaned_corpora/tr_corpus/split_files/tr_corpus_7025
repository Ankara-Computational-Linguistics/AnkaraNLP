ve diğerlerinin çözümlemelerinin kesinlikle doğru olduğunu" vurgulamıştır. Bu örüntü, siyahın piyona sahip olmasının kendisine verdiği zararı anlatıyor. Siyah, oyunu pata sürükleme şansına sahip değil çünkü fazladan bir piyon hamlesi var. Siyahın piyon hamlesi bulunmasaydı beyaz, şah matı zorlayamayacaktı. En uzun kazanç yolu 1... Ae7 hamlesiyle başlayan ve 115 hamle süren bu pozisyondur. Piyonun Troitsky hattının önünde olması durumunda sonuç, savunma yapan şahın konumuna bağlı olarak değişir. Tahta üzerinde "beraberlik alanı" ve "kayıp alanı" olarak tanımlanan bölgeler bulunur. André Chéron'un bu bölgeler üzerindeki çalışması piyonun Troitsky hattının önünde olması durumunda bile oyunun beyazın galibiyetiyle sonuçlanacağını göstermiştir. Anatoly Karpov Troitzky hattının önünde bir piyona sahip olmasına karşın Veselin Topalov'a iki atlı oyun sonunda yenilmiştir. Bu oyunda Karpov, oyunu beraberliğe götürecek hamle dizisini izlemeyip yanlış köşeye yönelmiştir (piyonun konumuna göre şah mat ancak belli durumlar için zorlanabilir). "Yıldırım" zaman temposuna göre oynanan bu oyunda pozisyon başlangıçta beraberlik yönündeydi ancak Karpov kötü bir hamle yaparak oyunu kayba sürükledi. Topalov bu kötü hamleye istediği gibi karşılık veremedi ancak Karpov yine kötü bir hamle yaptı ve oyun Topalov lehine sonuçlandı. Piyonun Troitzky hattının gerisinde olduğu durumlarda kazanca götüren yolun elli hamleden uzun sürmesi bu oyunların genellikle elli hamle kuralı uyarınca beraberlikle sonuçlanmasına neden olmaktadır. Bu olguyu gözlemleyen Karsten Müller iki at kullanarak şah matın zorlanabildiği "ikinci Troitzky hattı"nı aramaya yönelmiştir. Siyah piyon, noktaların oluşturduğu hattın gerisinde bir beyaz at tarafından engellenmişse şah matın elli hamle içinde zorlanması olasıdır. Piyonun "X" ile işaretlenmiş karelerden geride engellenmesi durumunda beyazın şah matı elli hamle içinde zorlama olasılığı %99'dur. Tahta kenarındaki şah mat pozisyonları çoğu satranç problemi için temel oluşturur. Alfred de Musset'ın bu oyun örneğinde beyaz 1. Kd7 Axd7 2. Ac6 A-"herhangi bir kare" 3. Af6# hamle dizisiyle oyunu kazanır. Sobolevsky tarafından derlenen bu oyunda beyaz iki atlı oyun sonunu kazanca götürür. Büyükusta ve oyun sonu uzmanı Karsten Müller bu oyun sonu hakkında "Kahrolası Piyon" adında bir makale yazmıştır (PDF biçiminde): Stephen Moyer Stephen Moyer (d. 11 Ekim 1969) İngiliz aktör; özellikle HBO tarafından yayımlanan "True Blood" isimli televizyon dizisiyle tanınmıştır. Brentwood, Essex doğumlu olan Moyer çeşitli İngiliz ve Amerikan televizyon yapımlarında rol aldıktan sonra 2008 sonbahar sezonunda HBO tarafından yayımlanmaya başlanan "True Blood" dizisinde başrolü oynamaya başlamıştır. Moyer'in 2000 doğumlu Billy isminde bir erkek çocuğu, 2002 doğumlu Lilac isminde bir de kız çocuğu vardır. "True Blood" adlı dizide rol arkadaşı Anna Paquin ile birlikteler. 5 Ağustos 2009 tarihinde Moyer, "True Blood" adlı dizide rol arkadaşı Anna Paquin ile nişanlandığını doğruladı Çift, dizinin pilot bölümünün çekildiği 2007 yılından beri çıkmaktaydı. 21 Ağustos 2010 tarihinde, Moyer ve Paquin evlendi. Çift, Venice, Los Angeles'ta ikamet etmektedir. Eski Cuma, Bulgaristan Eski Cuma (, trl: "Tǎrgovište"), Bulgaristan'ın kuzey doğusunda, 43.667 nüfuslu bir şehirdir. Preslav Dağı'nın güney yamacına, Vrana Nehri kıyısına kurulmuştur. Razgrad'ın 36 kilometre güneyinde, Şumnu'nun 41 kilometre batısında bulunur. Eski Cuma ilinin merkezi olan ÅŸehir, eski bir ticaret merkezidir. 1573 yılında ilk Osmanlı kayıtlarında Eski Cuma adı ile kayıtlıdır. 1658 yılında idari merkez olur. 18. yüzyılda kilim mektebi açılır. 18. ve 19. asırlarda, ünlü bir hayvan ve zanaat pazarı hâline geldi. Bazı zanaat dalları mutafçılık, abacılık, gaytancılık, ayakkabıcılık idi.İkinci Cihan Harbi'nden sonra sanayi gelişimi vuku buldu. Akü ve yemek endüstrisi için makinalar üreten fabrikalar açıldı. Daha sonra mobilya ve dokuma sanayileri de gelişti. Bulgaristan'ın en büyük şarap fabrikalarından biri burada bulunmaktadır. Ayrıca şehir kültürel bir merkez niteliğindedir. 2000 yılında, eski bir Roma şehri olan Missionis'in kalıntıları Eski Cuma yakınlarında keşfedilmiştir. Multi etnik bir yapı arzeden şehirde Bulgarlar nüfusun çoğunu (%55) oluşturmasının yanında azımsanmayacak oranda (%35) bir Türk nüfusu vardır. Nüfusun geri kalanı ise Romanlar ve diğer etnik unsurlardan ibarettir. Eskicuma'da Osmanlı döneminden kalma Saat Camii bulunur. Ayrıca Momino'da (Kızana Tekke köyü) Kızana Türbesi, Golyamo Sokolovo köyünde ise Hüseyin Baba Türbesi yöredeki Alevi-Bektaşi kültürünün eserleridir. Sugeçti, Arapgir Sugeçti, Malatya ili Arapgir İlçesine Bağlı Sugeçti Köyü'nün eski ismi Arhut'tur. İlçe merkezine uzaklığı 30 km dir. Mahallenin geçim kaynağı, göçten önce hayvancılık ve az da olsa tarım idi. Y覺ld覺r覺m Harekat覺 Yıldırım Harekatı (Thunderball), Britanyalı ajan James Bond'u Sean Connery'nin canlandırdığı 1965 yapımı bir aksiyon filmidir. Spectre, nükleer bomba yüküyle deneme uçuşları yapmakta olan özel bir bombardıman uçağının askeri pilotunu öldürerek kendi adamını estetik ameliyatla onun yerine yerleştirir. Sahte pilot görevini başarıyla yerine getirir ve uçağı kaçırarak Pasifik'te bir ada yakınlarında denize indirir. SPECTRE 2 nükleer bomba ele geçirmiştir. İstedikleri fidye ödenmeze, bu bombalarla ABD ve Birleşik Krallık'ta birer şehri yok edeceklerini açıklarlar. James Bond, kısa süre içinde Spectre'nin izini sürerek etkisiz hale getirmeli ve ezeli düşmanı Blofeld'i durdurmalıdır. E.T. E.T. (özgün adı: E.T. the Extra-Terrestrial), 1982 yapımı bilimkurgu filmi. Yönetmenliğini Steven Spielberg'ün yaptığı filmin senaryosu Melissa Mathison tarafından yazılmıştır. Filmin başrollerinde Henry Thomas, Robert MacNaughton, Drew Barrymore, Dee Wallace ve Peter Coyote yer almaktadır. Amerikan Film Enstitüsü'nün hazırladığı tüm zamanların en iyi 100 ABD filminin yer aldığı AFI's 100 Years... 100 Movies listesi'nde 1998'de 25, 2007'de 24. sırada yer almaktadır. "E.T.", 1994 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. İnsan İki Kere Yaşar (film) İnsan İki Kere Yaşar (You Only Live Twice), başrolünde aktör Sean Connery'nin yer aldığı 1967 yılı yapımı bir aksiyon filmidir. Gizemli bir uzay aracı, Amerikan uzay kapsüllerinden birini içine alarak kaçırır. Amerika, en dişli rakibi olan Sovyetler'i suçlamaktadır. Fakat İngiliz Gizli Servisi, aracın izini Japon denizine kadar sürmeyi başarır. James Bond, araştırmalar için Tokyo'ya gönderilir. Ülkeye gelir gelmez, Osato adlı bir şirketin bu olaya karıştığını tespit eder. Bu arada aynı gizemli uzay aracı bu kez bir Rus uzay gemisini kaçırmıştır. Bond, yardımına koşan Japon istihbaratından Kissy Suzuki ve Tiger Tanaka ile, Osato'nun şeytani suç örgütü SPECTRE'ye ait bir şirket olduğunu ve her şeyi planlayanın Bond'un ezeli düşmanı Blofeld olduğunu keşfeder. SPECTRE, Amerika ve Sovyetler Birliği arasında bir savaş çıkarması için Çin hükûmeti tarafından finanse edilmektedir. James Bond, Tiger Tanaka ve ninjalarının yardımıyla gizli üssü basarak SPECTRE'yi etkisiz hale getirmeyi deneyecektir. Cumartesi (roman) Cumartesi (2005), İngiliz yazar Ian McEwan'ın 48 yaşındaki Londralı beyin cerrahı Henry Perowne'un bir gününü anlattığı roman. Eser, 2005 yılında James Tait Black Memorial Ödülü'nü kazandı. Roman, Cumartesi gününe denk gelen ve Londra'da büyük bir kitlenin Irak'ın işgalini protesto için miting yaptığı 15 Şubat 2003 günü geçmektedir. Kahramanın o gün için planladığı bazı işleri vardır. Ayrıca akşamki aile yemeğini beklemektedir. Fakat gün, şiddet ve zorbalıkla karşılaşması sonucunda umduğu gibi sakin geçmez. Pulitzer Ödüllü eleştirmen Michiko Kakutani, kitapla ilgili The New York Times'ta övgü dolu bir yazı yazdı. Yazısında şunları vurguladı: "" McEwan sadece 9/11'den sonra onun etkisiyle yazılmış en güçlü eserlerden birini ortaya çıkarmamış ayrıca bizlere bugün yaşayabiliyor olduğumuz için ne kadar ayrıcalıklı olduğumuzu hatırlatmıştır. Bu nokta romanın temel taşlarından birini oluşturur."" McEwan romanı üçüncü kişinin ağzından yazdı. Bir kısmında, büyük ölçüde hayatın içinde yer alan ayrıntıları ve zevkleri anlattı. Bu detaylar çoğunlukla aile ve iş yaşamı üzerine olsa da spordaki rekabet, yiyecek, içecek, yemek pişirme ve müzik gibi başka konulara da değindi. Yazar, romanının kahramanını edebiyat konusunda ise cahil bir karakter olarak yarattı. Perowne, şanslı bir insandır. Sevdiği, yetenekli olduğu, saygı duyulan bir işi; başarılı bir avukatla mutlu bir şekilde yürüttüğü evliliği vardır. İki çocuğu da huzurlu ve yeteneklidirler. 18 yaşındaki oğlu bir blues müzisyeni olmayı planlamaktadır. Kızı, Daisy ise Paris'te yaşayan bir şairdir. Doktor, karısı ve oğluyla birlikte Londra'nın merkezinde eşine miras kalmış bir evde yaşamaktadır. Sağlıklı ve aktiftir. Fakat, Perowne, şanslı bir insan olduğunun farkında değildir. Hem işi sebebiyle hem de annesinin bunaklığı yüzünden beynin yaşama nasıl kolayca zarar verebileceğinin ve hayatı altüst edebileceğinin bilincindedir. Kötü çevre koşulları, genetik sebepler ya da karakterindeki eksikliklikler sebebiyle bazı insanların zevkleri tecrübe etme şanslarının olmadığını görmektedir. Teröristlerin yarattığı vahşetten çok korkmaktadır ve birçok suçsuz bireyin çürümüş diktatör ya da diğer diğer politik rejimlerin altında yaşamak zorunda kalmasını dehşetle karşılamaktadır. Romanda, kahraman, yaşamında, sessiz bir Pazar inzivası öncesi zevklerinin ve işinin birleşimi olan bir aşamayı yaşar. Eserin ismi de bu tespitin bir metaforu gibidir. O Cumartesi sabahı Henry güne çok erken bir saat olan 3:40'ta başlar. Çok yoğun bir hafta geçirmesine rağmen, bütün hafta boyunca da çok az uyumuştur. Yatak odasının penceresinden, bir Rus uçağının motorunun yandığını görür. Uçak daha sonra emniyetli bir şekilde Heathrow Havaalanı'na iner. Bu olay, Henry'nin gününe gölge gibi çöker. Televizyonda duydukları da cabasıdır. Bu olay bir kaza mıdır yoksa terörle ilgisi olabilir mi? Pilotlar İslami teröristler midir yoksa işlerini yapan şanssız insanlar mıdır? Şahit olduğu olaydan az sonra eşi Rosalind ile seks yapan Henry, kısa bir süreliğine uyuyakalır, uykuyla uyanıklık arasında Rosalind'in hazırlandığını ve işteki önemli bir toplantı yüzünden evden ayrıldığını duyar. Tekrar uyanan Perowne, spor kıyafetlerini giyer ve yakındaki squash kortuna gitmek üzere evden çıkar. Yolda, gününü değiştirecek olan bir araba kazası yapar. Diğer arabada liderlerinin ismi Baxter olan üç genç adam vardır. Adamlar ilk başta Henry'den para almaya çalışırlar fakat başaramayınca üzerine saldırırlar. Baxter'ın hareketlerinden, Perowne, onda Huntington hastalığı olduğunu fark eder ve bu bilgiyi kendisine yapılan saldırıyı engellemek için kullanır. Arkadaşlarının hastalığını öğrenmesini istemeyen Baxter'a karşı avantajlı duruma gelen Perowne, daha sonra ona bu hastalığa ait (olmadığı halde) yeni tedavi yöntemleri olduğunu anlatır. Böylece adamların kendisini dövmesini tamamen engeller. Baxter'ın tereddütleri diğer arkadaşlarının onu yüzüstü bırakmasına sebep olur. Henry'nin kaçmasına izin verirler ve çok utanmış haldeki Baxter'ı bırakıp giderler. Spora giden Perowne, (aslında yaşamının o döneminde) kendini yaşlı ve kuvvetsiz hissetmektedir. 50 yaşına geldiğinde, squash'i ve maratonlarda koşmayı bırakması gerektiğini düşünmektedir. Bütün bu fikirlerine rağmen, Perowne, rakibi olan narkozcusuna karşı oyunu çok ciddiye alır ve istemediği bir şekilde yenilir. Çıkışta, deniz ürünleri satan bir dükkâna gider ve alışveriş yapar. Öğleden sonra ise annesini ziyaret eder. Annesi bir huzurevinde yaşamaktadır ve şahsiyet bölünmesi hastalığı vardır. Artık ne oğlunu ne de başkalarını ayırt edemeyen kadın, kısa süreli hafızaya da sahip değildir. Perowne annesine, onun gençlik günlerinde nasıl şampiyon bir yüzücü olduğundan bahseder ama annesinin kendisini dinlemediğini fark eder. Akşam tüm aile bir araya gelecektir. Önce oğlunun grubunun provasını dinlemeye giden Henry bundan çok hoşlanır ve daha sonra eve dönüp akşam yemeğini hazırlamaya başlar. Daisy'nin dedesi (Rosalind'in babası) tanınmış fakat kariyerinde hayal kırıklığına uğramış bir şairdir. Dede ile torunu arasında, torununun erken kazandığı başarı sebebiyle bir gerilim vardır. Dede, John Grammaticus, Fransa'nın güneyinde bir şatoda yaşayan ağır bir içicidir. Perowne, akşam yemeğinde, ikili arasında bir uzlaşma olacağını ummaktadır. Eve en son gelen Rosalind, eve Baxter ve arkadaşlarından biriyle girer. Baxter, kadına arkasından yaklaşıp bıçakla tehdit etmiştir. Baxter, Grammaticus'a vurur ve yaşlı adam yere yuvarlanır. Henry bir anda onun sabahki olay sebebiyle intikam almak için geldiğini fark eder. Çünkü sabah, Perowne genç adamı utandırmıştır. Baxter, Daisy'e kıyafetlerini çıkartmasını söyler, böylece kadına daha kolay tecavüz edebilecektir. Daisy, bunu yaptığında, Perowne kızının hamile olduğunu fark eder. Daisy'nin bir şair olduğunu öğrenen Baxter, ondan bir şiir okumasını ister. Daisy, kendi şiirlerinden biri yerine, Dover Beach'i okur ve adamın güvenini kazanır. Bu sırada Henry, Huntington hastalığının tedavisi hakkında yeni yalanlar söylemektedir ve Baxter bu sözler karşısında heyecanlanır. Arkadaşı çekip gidince, yalnız başına kalan Baxter, Perowne ile birlikte yukarı onun odasına çıkar. Bu sırada Perowne ve oğlu Baxter'ın üstüne saldırırlar. Adam, merdivenlerden yuvarlanır ve başını yere çarpar. Bir süre sonra, Perowne, hastaneden Baxter'a çok acil bir operasyon yapması için çağrılır. Doktor, bu olayı başarılı ve profesyonel bir şekilde idare eder. Her ne kadar doğruyu yaptığını bilse de, bu olayın etkisinin Baxter'ı ileride ızdırapta bırakacağının farkındadır. Henry'nin Cumartesi'si, hastaneden dönüp eşiyle bir kere daha birlikte olduktan sonra saat 5:15'te biter. GÃ¼zyurdu, Mucur Güzyurdu, Kırşehir'in Mucur ilçesine bağlı bir köydür. Geçmiş zamanlarda Başköy ismindeki bir yerleşim yerinden belli başlı ailelerin değişik sebeplerden dolayı ayrılmaları sonucu kurulmuştur. Mucur ilçesine yaklaşık 23 km uzaklıktadır. Kıraç bir arazi üzerine kurulmuş olan Güzyurdu köyünün temel geçim kaynağı tahıl ve şeker pancarı tarımıdır. Alina Eremia Alina Eremia (15 Aralık'ta 1993 Buftea Romanya ), Turai şarkıyla 2005 Eurovision Çocuk Şarkı Yarışmasında Romanya'yı temsil etti. O yıl Alina en büyük favorilerden biriydi ve kazanılması muhtemel düşünülüyordu. Ama Alina aldığı 89 puanla 5. olabildi. Alina sık sık show programlarına çıkmaktadır ve kendiside show programında görevlidir. Nicolai Nicolai Kielstrup bilinen adıyla Nicolai (4 Ekim 1991 Vejle Jutland Danimarka) 2005 Eurovision Çocuk Şarkı Yarışmasında Danimarkayı 'Shake Shake Shake' (Salla Salla Salla) şarkısıyla temsil etmiş ve 121 puanla 4. olmuştur. Yarışmaya katıldığı sene en büyük favorilerden biriydi. (Romanya, Malta, Norveç ve İspanya ile birlikte) İki tane albüm çıkarmıştır. Adaköyü, Zavut Adaköyü (, trl: "Ostrovo") Zavut Belediyesi'ne bağlı bir köydür. Köyün ismi bulunduğu konumdan gelmiştir. Köy, etrafındaki düzlükten daha yüksekte olduğu için yağmur yağdığında çevresi suyla dolduğundan ötürü "ada" gibi görünürmüş. Zavut'a yaklaşık 8 km ve Hüseyin Baba Tekkesi'ne 3,5 km () uzaklıkta bulunur ve rakımı 312 m'dir. Adaköyü, Deliorman yöresinin içindedir. Şu anki 2308 kişilik nüfusu Türk, Bulgar ve Romanları barındırmaktadır. Buradaki Türk nüfusu 1989 göçünden önce daha büyüktü. Gavur Taşı Petra Tu Romiu (Türkçe: "Gavur Taşı"), veya Afrodit Kayalıkları, Kıbrıs Adası'nda bulunan tarihi bölge, eski Baf - Limasol sahil yolunun güzergahında bulunmaktadır. Yunan mitolojisinde aşk ve güzellik tanrıçası olan Afrodit'in bu alanda doğduğuna inanılmaktadır. Voden (anlam ayrımı) BasmacÄ± Hareketi Basmacı Hareketi (Rusça: Басмачество, "Basmaçestvo"), Özbeklerin Sovyet yönetimine karşı Orta Asya'da 1917'de başlattığı ve aralıklı olarak 1934'e değin sürdürdükleri ayaklanma hareketi. Ruslar "Basmak" ve "Baskın" kelimesinden yola çıkarak ayaklanmaları "Basmacı Ayaklanması" olarak nitelendirdiler. Ancak, bu harekete katılanlar kendileri için "Korbaşı" ifadesini kullandı ve bu hareket Türkistan'ın genelinde "Korbaşılar Hareketi" ismi altında millî bir direniş hareketi olarak kabul edildi. Çarlık döneminde Türkistan, Başkurdistan ve Kırım'da Rus kolonizatörlere karşı saldırılar, soygunlar düzenleyen fakat yerel halka dokunmayan çeteler yaygındı. 1917 Sovyet Devrimi'nden sonra Türkistan'da Ruslara başkaldıran bu siyasal amaçlı örgütlere de Ruslar tarafından "Basmacı" adı yakıştırıldı. 1917 Sovyet Devrimi sonrasında Bolşevikler Şubat 1918'de Hokand'ı ele geçirip Hokand Millî Hükümeti'ne son verince Fergana Vadisi'nde Ergaş Bey öncülüğünde bir ayaklanma başladı. Bu ayaklanma ile beraber bağımsızlık yanlısı Basmacı çeteleri örgütlendi ve ayaklanma kısa sürede büyük bir isyan hareketine dönüşüp tüm Türkistan'a yayıldı. Basmacılar 1921'de Buhara'da da örgütlendiler. Özbeklerin Lakay aşiretinin reislerinden İbrahim Bey gibi Buhara emirine bağlı tutucu Basmacılar yenilik yanlısı Cedidcileri de düşmanları sayıyorlardı. Enver Paşa, Hacı Sami ve arkadaşları Türkistan'ı Sovyetler'e karşı ayaklandırmak için Ekim 1921'de Buhara'ya gittiklerinde İbrahim Bey, Jön Türk hareketinin önderi olarak Osmanlı padişahlarının otoritesini sarstığı ve II. Abdülhamid'in devrilmesini sağladığı gerekçesiyle Enver Paşa'yı tutsak etti. Basmacıları ikna etmeyi başaran Enver Paşa, aşiret reislerinden Devletmend'in desteğiyle örgütlediği Basmacılarla küçük başarılar kazandı; ama Ağustos 1922'de Belcivan'a (bugünkü Tacikistan) çekilmek zorunda kaldı ve orada Kızıl Ordu'yla girdiği çatışmada öldürüldü. Enver Paşa'nın ölümünden sonra arkadaşları Hacı Sami'nin önderliğinde Basmacıları yeniden örgütlediler. Lakay reisi İbrahim Bey'i de yardıma zorlayan Hacı Sami, sayı ve donanım bakımından üstün Kızıl Ordu birliklerine karşı Haziran 1923'e kadar savaştıktan sonra Türkiye'den gelen arkadaşlarının tümünü yitirdi; Afganistan'a geçti. Kızıl Ordu Türkmenistan'ı ele geçirince yakaladığı Basmacı önderlerini idam etti. Bu kez Hive Hanı Cüneyd Bey, yönetimindeki Basmacılarla 1924'te Hive'yi yeniden ele geçirdi, 1927'ye değin mücadeleyi sürdürdü. 1873'ten beri Ruslara karşı direnen Cüneyd Bey, 1927'de Ruslarla barış yaptı ama onların Basmacıları tutukladığını, kendisini de ele geçirmek istediklerini görünce çete savaşını 1929'a değin sürdürdü; bütün Karakum Türkmenlerini de ayaklandırdı. Sonra İran'a, oradan da Afganistan'a geçti. Ruslar Buhara'da Şerefeddinof adlı Kazanlı bir komünist yönetiminde özel yetkili bir mahkeme kurarak her Basmacı için bütün kabilesinin sorumlu tutulacağını bildirdiler ve bu kararlarını uygulamaya koydular. Hareket 1934 tarihine kadar sürdü ve bu tarihte Ruslar direnişi sona erdirdi. Basmacı Ayaklanması Türkistan ulusal dernekleri, partileri; Başkurdistan, Buhara ve Hive hükümetleri üyeleri, Kırgız ve Kazak aydınları, Türkiye'den gelen subaylar, Paştunların ve Uygurların desteğiyle sürdürülmüştü. 16. yüzyıldan sonra Türkistan ve Orta Asya'da böylesine farklı grupların desteğini kapsayan ve bu denli uzun süren başka bir halk hareketi gerçekleşmemişti. Nuri Dersimi Mehmet Nuri Dersimi (mezar taşında "Muhammed Nûrî Dêrsimî îbn el-Molla Îbrahîm Colikoxlî", lakabı: "Baytar Nuri", 1890; Akpınar, Hozat, Dersim Sancağı - 22 Ağustos 1973, Halep), Koçgiri İsyanı ve Dersim İsyanına adı karışmış Alevi-Kürt (kendi anlatımı ve bazı kaynaklara göre Kurmanc; bazı kaynaklara göre ise Zaza kökenli) olan Kürt milliyetçi ideolog ve veteriner hekim. "Hatıratım" adlı eserine göre, Colıkzadelerden Mehmet Ali'nin oğlu Mıla İbrahim'in oğlu olarak Ağzunik (Akpınar) köyünde Karabal aşiret reisi Gangozade Mehmet Ağa'nın odasında doğdu. Baba tarafı Mılan kabilesinden, anne tarafı Ağuçan sülalesindendi. 1899'da Sorpiyan köyünde amcası Mıla Hasan tarafından ilk öğretimine başlatıldı. Önce Harput Askerî Rüştiyesi'ne kaydoldu, fakat 1904'te o okulu bırakarak yatılı Harput İdadi Mektebi'ne (lise) başladı. İdadiden mezun olduktan sonra İstanbul'a geçti ve Ekim 1911'de İstanbul Sultanahmet'teki Mülkiye Baytar Mektebi Alisi'ne (Veteriner Okulu) kaydoldu. İstanbul'da önce Kürt Tabele Hevî Cemiyeti'ne girdi ve 1912'de kurulan Kürdistan Muhiban Cemiyeti'nin umumi kâtipliğini (genel sekreterlik) yaptıktan sonra Kürdistan Teali Cemiyeti'ne katıldı. 1914'te I. Dünya Savaşı'nın başlamasından son sınıf öğrencilerinin askere alınması üzerine okulu bitirmeden Harp Okulu'na gönderilerek iki aylık bir askeri eğitimi aldı. Ordan İstanbul Beykoz'da nakliye tabur Baytar Yüzbaşısı Mustafa Bey'in yanına görevlendirildi ve daha sonra 4. Ordu Baytar Müfettişliği emrinde subay vekili rütbesiyle Erzincan'da veteriner hekim olarak hizmet etti. Askerlik döneminde görev nedeniyle Dersim'e giderek aşiret liderleriyle tanıştı. Askerliğini tamamladıktan sonra 1916'da İstanbul'a dönerek okula devam etti. 22 Eylül 1918'de okuldan mezun olup diplomalı veteriner oldu ve "Baytar Nuri" olarak anılmaya başladı. Savaş bittiğinde Kürdistan Teali Cemiyeti hakkında yapılan bir ihbar üzerine Divan-ı Harb'e verildi. Ancak Divan-ı Harp reisi Nemrut Mustafa Paşa (Mustafa Yamulki) ""Haydi gidiniz oğlum, yolunuz açık olsun"", ""Dersimliler'e ve hassaten Seyid Kasım Ağa'ya selam söyle"" diyerek suçsuz kararı verdi. Kangal, Divriği, Zara mıntıka veterinerliği görevini almak için Seyit Abdülkadir tarafından Ziraat Vezaretine tavsiye yazıldı ve Haziran 1919'da Koçgiri aşiretlerinin reislerinden Mustafa Paşazade Haydar ile birlikte İstanbul'dan ayrılarak Karadeniz yoluyla Giresun'a, ordan Sivas'ın Zara kazası Ümraniye (bugünkü İmranlı ilçesi) nahiye merkezine ve ordan Boğazviran (bugünkü İmranlı ilçesi Boğazören) köyüne geçti. Boğazviran'da Mustafapaşazade Haydar, kardeşi Alişan ve Alişan'ın kâtibi Alişer ile görüşerek örgütü kurmaya karar verdiler. 20 Aralık 1920'de faaliyetleri nedeniyle tutukland fakat Hasan Hayri'nin araya girmesiyle serbest bırakıldı. Koçgiri İsyanına katıldıktan sonra 15 Mayıs 1921'de Dersim'e iltica etti. Sakallı Nurettin komutasındaki Merkez Ordusu tarafından kurulan Divan-ı Harp'te 25 Haziran 1921'de gıyaben mahkûm edildi. Doğulu milletvekillerinin girişimlerinin sonucu Mustafa Kemal affettiyse de Dersimli Nuri Dersimi ve Koçgirili Alişer'i istisna tuttu. Ovacık aşiretlerinden Arslan, Binsan, Maksudan, Pergoran, Koçan, Şemikan, Laçinan ve Reşıkan aşiretlerin Seyit Rıza ile ittifak kurmasını sağladı. Seydan ve Sığıhasanan aşiretleri arasındaki düşmanlığını giderme ve Alevi bağlılığını hasıl etme düşünceleriyle Seydan aşiretleri reisi Munzur Ağazade Ali Ağa'nın kızıyla evlendi. Ancak Ali Ağa'yı Seyit Rıza ile ittifaka ikna edemedi. Yurt dışına çıkmak için Elaziz'den İstanbul'a gitti ve Sirkeci'de Elaziz Oteli'nde kaldı. Sirkeci İstasyonu'ndan Rumeli treniyle Edirne'ye gitmek bahanesiyle Yunanistan'a geçmeyi planladı. Ancak Makrı köyüne geldiğinde tesadüfen görüştüğü Sabri Bey'in Yunanistan - Türkiye arasındaki iç anlaşmasından dolayı yakalanarak Türkiye'ye teslim edileceğini duyunca vazgeçti ve İstanbul'a döndü. Rumeli yoluyla iltica etmenin olanaksız olduğunu anlayınca Fransız Suriye Mandası'na iltica etmeye karar verdi ve önce Mersin'e oradan da Adana'ya geçti. Adana'dan Elaziz'e (Elazığ) bir telgraf yazarak Mardin'e gideceğini bildirdi ve 11 Eylül 1937'de İstanbul'dan gelip Suriye yoluyla Mardin ve Bağdat'a gidecek olan ekspres trenine bindi. Aynı vagona tesadüfen binen Sultan Hamit'in varislerinin avukatı olan Suriyeli avukat Kâmil Sinno'nun yardımıyla Suriye'ye iltica etti. Kırıkhan (bugün Hatay iline bağlı bir ilçe)'da Haco Ağa'nın yanında "Hüseyin Mazlum" olarak kalan Nuri Dersimi, Fransız albay Kole (Robert Collet)'nin 'Dersimli Baytar Nuri'nin Türkiye'ye teslim edileceğine dair kararı bilgisini aldı ve Türk askerlerinin Antakya'ya girmesinden üç gün önce, 1 Temmuz 1938'de Halep'e geçmek zorunda kaldı. Halep'te bulunan Dersimli Şemikan aşiretlerinden Gazioğulları'ndan Ali Ağa'nın kızı Feride ile nişanlanan Dersimi, aynı günlerde Hoybûn Cemiyeti'ne üye oldu. Fransa Dışişleri Bakanlığı'nın Dersimli Baytar Nuri isminde bir şahsın Türkiye'ye teslimine karar vermiş olduğunu duydu ve Ürdün'de bir baytar doktoruna lüzum görüldüğünü öğrendiği için Eylül 1938'de Ürdün'e geçmeye karar verdi. 14 Ekim 1938'de Amman'da Umum Baytar Reisliği'ne tayin edildi ve 24 Aralık'ta Suriye'den ayrılarak Ürdün'e geçti. 2 Temmuz 1939'da nişanlısı Feride de Halep'ten Amman'a geldi ve 6 Temmuz'da evlendi. 27 Kasım 1939'da Türkiye Cumhuriyeti vatandaşlığından ayrılarak Suriye vatandaşlığına geçti. Melik Abdullah'ın Türk cariyesinden olan oğlu Emir Nilf'in Türkiye'yi ziyaret ettiğinde İsmet İnönü'nün ""Kardeşim, babanıza söyleyin, biz dostuz; fakat yurdumuzdan firari hain Dersimli Baytar Nuri'ye bizden bir miralayın maaşını vererek vazifede istihdam ediyorsunuz ve devletler nezdinde Türkiye aleyhindeki yalan yanlış suçlama ve iftiralarına da açıktan açığa meydan veriyorsunuz."" demesinden sonra 27 Ekim 1940'ta Amman'dan ayrılarak Halep'te Paşa mahallesindeki eşi Feride'nin yanına geldi. 6 Ağustos 1941'de Azez (Arapça: أعزاز A'zāz) kaymakamlığı baytarlığına tayin edildi. Fakat Türkiye'nin Halep Başkonsolosluğu Azez'in Türkiye sınırına yakın olmasından dolayı itiraz etti ve 23 Ağustos 1941'de Hama merkezine nakledildi. 1942 başlarında İdlip (Arapça: إدلب Idlib), Muarra, Cısır Sur, Harım baytarlıklarına, 1946'da Halep merkezine tayin edildi. 10 Şubat 1948'de Cebel Druz (جبل الدروز Jebel ed Drūz; bugünkü Süveydağ (السويداء As-Suwaidāʾ) iline denk gelir) merkezinde görevlendirildi. Fakat, sonra Komünist olarak itham edildi ve 2 Mayıs 1950 tarihli bir kararla görevinden alındı. Cezire Derik mıntıkasında Mustafapaşazade Naif'ten Robarye adlı köyü yeniden inşa ederek Cello Saffan adlı köyü de satın alarak Ahmet Nafiz ile birlikte tarımla meşgul olmaya başladı. 22 Ağustos 1973'te Halep'te öldü ve naaşı Afrin'de (Arapça: عفرين) defnedildi. V. Aleksios V. Aleksios Dukas "Murzuphlus" (Yunanca: Αλέξιος Ε' Δούκας) (ö. Aralık 1205 Konstantinopolis) Dördüncü Haçlı Seferi'inde Konstantinopolis'in Latin ve Venedik orduları tarafından kuşatılması sırasında Bizans İmparatorluğu imparatoru olmuştur. İçinden birkac imparator çıkaran Dukas sülalesi mensubu bir asil idi. Ya alnının ortasında birleşen gür kaşları dolayısıyla ya da çok asık suratlı, somurtkan tavırları dolayısıyla herkesce kullanılan lakabı "Murzuphlus" idi. Saray bürokrasisi içinde, bir bakıma asıl olduğu için, hızla ilerlemişti ve Dördüncü Haçlı Seferi sırasında imparatora çok yakın olan ve imparatorun şahsî dairesine her zaman girebilme hakkı kazandıran "Protovestiarios" unvanını taşımaktaydı. İki defa evlenmişti ama imparator III. Aleksios'un kızı olan Eudokia Angelina'nın sevgilisi olduğu herkesçe bilinmekteydi. 1200'de İoannis Komnenos'un bir saray darbesi ile imparatorluğu ele alma komplosuna karıştığı için III. Aleksios tarafından hapise konulmuştu. Dördüncü Haçlı Seferi ordularının Venedik gemileri ile Konstantinopolis'e gelip Temmuz 1202'de Haçlıların ilk hücumu ile şehir Haliç surlarını ele geçirmelerinden sonraki Dördüncü Haçlı Seferi komutanlarının istekleri ile II. İsaakios'un ikinci defa tahta geçirilmesi ve Haçlılar ile birlikte gelen oğlu IV. Aleksios'un da iktidarı paylaşan ortak imparator olmuşlardı. Bunun üzerine Aleksios Dukas hapisten çıkarılmış ve saraydaki yüksek görevine tekrar getirilmişti. 1204'te II. İsaakios ve IV. Aleksios başkentin dışında ordugahta bekleyen Latinler ve Venediklilerle yapılan para ve askerî yardım vaatlerini karşılamaları için Haçlılar tarafından zorlanmaktaydılar ama eldeki imkânlar bu vaatleri karşılamaya yeterli gelmediği açığa çıkmıştı. Diğer taraftan Latin ve Venedikli Haçlılardan hiç hoşlanmayan Konstantinopolis ahalisi şehrin savunması için gerekenin yapılmadığı ve Haçlılara yakın olmaları dolayısıyla imparatorlardan çok hoşnutsuzdu. Aleksios Dukas Haçlılar aleyhinde olan asillerin liderlerinden biri olarak ortaya çıkmış ve hatta Haçlılarla yapılan bazı kavgalara şahsen katılmıştı. Ocak 1204'te halk hoşnutsuzluğu bir halk hareketi ortaya çıkarıp büyük kalabalık gruplar oluşmuş, imparatorluk sarayı sarılmış, Ayasofya'yı dolduran ahali ve ileri gelenler yeni bir imparator adayı aramaya başlamışlardır. II. İsaakios ve IV. Alekios sarayda kendilerini muhafızlarıyla savunmaya almışlar ve sarayın yüksek memuru olan Aleksios Dukas'ı Haçlılardan yardım istemeye yollamak istemişlerdi. Bu görevi yapmayan Aleksios Dukas, buna karşılık olarak bir grup yandaşı ile sarayın yan kapısına gelmiş; görevinin yetkilerini kullanarak imparator olan genç IV. Aleksios'un yatak odasına girmiş; isyancıların sarayı hemen ele geçirecekleri için imparatorun hemen kaçmasına yardım edeceğini bildirmiş; onu güya gizlemek niyetiyle genç imparatoru bir pelerine sararak saraydan çıkarıp yanda bekleyen yandaşları ile birlikte hapishaneye götürüp bir hücreye koydurmuştur. Sonra da sarayın ana kapısına gidip dışarıda bekleyen halka imparator olduğunu ilan etmiştir. Ayasofya'da toplanan halk ve basşehrin ileri gelenleri Nikolaos Kanabos'u imparator seçmelerine rağmen, V. Aleksios Dukas ismi ile imparator olan Aleksios Murzuphlus, önce entrika ile hapis ettirdiği IV. Aleksios'u (bir iki defa başarısız kalan zehirleme girişimden sonra) boğdurarak öldürtmüş; oğlunun ölümünü sarayda haber alan kör ve yaşlı II. İsaakios ise ya üzüntüden, ya da korkudan bir beyin kanaması veya kalp krizi geçirip ölmüş ya da öldürülmüştür. Halk tarafından imparator seçilen Nikolaos Kanabos ise kendi isteğiyle Aya Sofya'dan ayrılmamış ama V. Aleksios tarafından oradan çıkarılıp öldürtülmüştür. Şubat 1204'te V. Aleksios Murzuphlus'a Ayasofya'da taç giydirilmiştir. Bu törenden sonra V. Aleksios kuşatma altındaki başşehirin savunmasını sağlamak üzere o zamana kadar görülmemiş bir liderlik kalitesi göstermeye başlamıştır. Latinlerle olan bütün müzakereler ve diğer ilişkiler kesilmiştir. Şehrin surlarının devamlı olarak savunması için her eli silah tutan Bizanslı seferber edilmiş ve surlarda ve kulelerde devamlı olarak nöbetle beklenme rotası ortaya çıkartılmıştır. Şehir surları, özellikle Haliç'e bakan surları yükseltilmiş üzerlerine yüksek tahta perdeler çekilmiş ve önceki hücumda zayıf görülen surların bazı kısımları için çifte duvar yapılmaya başlanmıştır. Bizans ordusu, V. Aleksios'un şahsi komutası altında Haçlılarin Galata'da bulunan ordugahına bir sürpriz hucumda yapılmış fakat bu başarılı sonuç vermemiştir. Haçlılar istekleri yerine getirilmeyince ve müzakereler kesilince Konstantinopolis'i hücumla zaptedip kendilerine uygun bir imparatorluk kurup Bizans'in arazilerini paylaşma kararı almışlardır. Şehrin duvarlarına Latin ve Venediklilerin hücumu 9 Nisan 1204 Cuma günü başlamıştır. Bu hücumun odaklandığı sur kısmı, 9 ay önce Dük Enriko Dandolo ve Venediklilerin girip aldıkları sur ve kuleler olmuştu. Fakat buralardaki duvar ve kuleler yükseltildiği için Venedik gemilerinin direkleri arasında gerilen ağlar bir hücum platformu olmaktan çıkmış ve gemiler yükselen kulelerden Bizanslı mancınıklarının birer hedefi haline gelmişlerdir. O aksam Haçlılar geri çekilmek zorunda kalmışlardır. V. Aleksios sokaklardan atlı olarak dörtnala bir savunma mevkinden gelip diğerine giderek savunuculara verdiği mert ve azimli moralin bir uygun sonuç çıkardığı hissini yaratmıştır. Fakat Haçlılar da azimle iki gün sonra bir diğer hücuma başlamışlardır. Venedik gemileri çifter çifter bağlanıp daha geniş platformlar yaratılmış; uygun yönden esen poyraz rüzgarı ise gemileri duvarlara daha da yaklaştırılmasına elvermiş ve direkler arası platformlardaki hücumculara tahtadan koruyucu çatılar sağlanması ile Bizans savunucularının silahlarının etkisi çok azaltılmıştı. Çok sürmeden Haçlılar iki kuleyi ele geçirmeyi başarmışlar ve surlardaki bir giriş kapısını da açmışlar ve şehrin içine akıp sokak savaşına başlamışlardır. Sokaklarda yapılan savaşlar ta akşam ortalarına kadar sürmüştür. Bir grup Haçlı hücumcu bir karşı hücumu önlemek niyetiyle girdikleri sokaklarda yangın başlatmış ve bu yangın yayılarak bir tarihçinin dediğine göre "Fransa Kırallığının en büyük üç şehrinde bulunan ev sayısından daha fazla binanın yanmasına neden olmuştur." Bu sırada savunuculara komuta eden V. Aleksios Bizans durumunun savunulamayacağını anlamış ve Haçlılara esir olmaktansa kaçmayı tercih etmiştir. 12 Nisan akşamı eski imparator III. Aleksios'un karısı Eurphrosyne ve kızı (V. Aleksios'un sevgilisi) Eudokia Angelina ile birlikte bir küçük tekne ile Haliç'in batısına gidip oradan karadan Trakya'ya kaçmıştır. Ertesi gün Konstantinopolis şehri Haçlılara teslim olmuş, böylece ta 306'dan beri Konstantinopolis'ten bir Bizans İmparatoru tarafından yapılan idare, 57 yıl Latin İmparatorluğu'na geçmiştir. Haçlılar bu tarihî şehri, tarihte hiç görülmedik şekilde, talana başlamışlardır. V. Aleksios Dukas'ta Trakya'da Gümülcine yakınlarındaki (Mosynopolis)de bulunan eski imparator III. Aleksios'un Bizans arazilerini kendi aralarında bölüşen Latinlere karşı direnişine katılmıştır. Önce iki sabık Bizans İmparatorları arasındaki ilişkiler iyi olmuş III. Aleksios'un kızı Eudokia Angelina, V. Aleksios ile evlenmiştir. Fakat Latin Haçlılar, Trakya'daki Bizans direnişine de hücum edip III. Aleksios'u Teselya'ya kaçmaya zorlamışlardır. III. Aleksios bu kaçıştan hemen önce çok kıskanç bir kararla Bizans tahtına tekrar geçmesini önlemek için damadı V. Aleksios Dukas'in gözlerini kör ettirmiştir. Böylece Thierry de Loos komutanlığında ilerleyen bir Haçlı Latin ordusu Kasım 1204'te gözleri kör edilmiş olan V. Aleksios Dukas'ı esir almıştır. V. Aleksios, Konstantinopolis'e getirilmiş ve Latinlerden kurulu bir komite tarafından meşru Bizans İmparatoru IV. Aleksios'a karşı ihanette bulunmakla suçlanarak ölüme mahkûm edilmiştir. Cezası "Theodosius Sütun"unun tepesinden aşağı atılmak suretiyle infaz edilmiştir. Jacques Rogge Jacques, Count Rogge (d. 2 Mayıs 1942, Gent), Belçikalı Uluslararası Olimpiyat Komitesi eski başkanı. Profesyonel ragbi oyuncusu olarak ülkesini 1968, 1972 ve 1976 Yaz Olimpiyatları'nda temsil eden Rogge 1989 ve 1992 yıllarında ülkesinin olimpiyat komitesi başkanı olmuştur. Bir dönem Avrupa Olimpiyat Komitesi Başkanlığı'da yapan Jacques Rogge, 16 Temmuz 2001 yılında, Uluslararası Olimpiyat Komitesi'nin 112. sezonunda Rusya'nın başkenti Moskova'da düzenlenen özel bir törenle "Olimpiyat Komitesi" başkanlığı sıfatını, eski başkan Juan Antonio Samaranch'tan devralmıştır. Oğlu Philippe Rogge ise Belçika Olimpiyat Komitesi'nin başkanıdır. Esma Sultan Yalısı Esma Sultan Yalısı, İstanbul, Ortaköy'deki sahil sarayı. Neo-klasik üsluptaki yalının mimarı Sarkis Balyan'dır. Ortaköy Camisi'nin yanındadır. Geçirdiği bir yangından sonra uzun yıllar metruk halde kalan yalının iç mekanı 2001 yılında cam ve çelik kullanılarak yeniden yapılmıştır ve turizm amaçlı hizmet vermektedir. Esma Sultan Yalısı adını Osmanlı Sultanı Abdülaziz'in kızı Esma Sultan'dan (1873 - 1899) alır. Esma Sultan 16 yaşında iken devrin önemli devlet adamlarından Çerkes Mehmet Paşa'yla evlendirilmiş; Ortaköy Camii yanındaki 17. yüzyıldan kalma yalı yeniden yaptırılıp kendisine düğün hediyesi olarak verilmiştir. Bölgenin en büyük ahşap yapısı olan bu yalı, o zamana dek "Tırnakçı Yalısı" olarak biliniyordu. I. Abdülhamit’in kızlarından Esma Sultan'la evlenen Kaptan-ı Derya Küçük Hüseyin Paşa da Tırnakçı yalısında oturmuştuu. Abdülaziz'in kızı Esma Sultan'ın 1899 yılında ölümünden sonra II. Abdülhamit yalıyı kızkardeşi Cemile Sultan'a vermiş; onun ölümünden sonra V. Murad'ın kızı Fatma Sultan, II. Abdülhamit'e rica ederek sahilhaneyi satın almıştır. Yalı, 1915'e kadar Osmanlı Hanedanı'nın mülkiyetinde kaldı. 1918 yılından itibaren Rum okulu olan yapı; 1920'lerde büyük bir yangın geçirdi ve 1922 yılından itibaren tütün deposu olarak kullanıldı. 1952’de Saffet Baştımar tarafından satın alınıp marangozhane, mobilya deposu ve kömür deposu olarak kullanılmıştır; "Baştımar Yalısı" olarak da bilinir. Yalı, 1975 yılı başlarında sahipleri tarafından satılığa çıkarıldı ancak o sırada çıkan bir yangında yandı ve sadece dış duvarlarından oluşan bir harabe şeklini aldı. Bahçesi konser ve davetler için kullanılan metruk bina 1990'lı yıllarda The Marmara oteller zinciri tarafından satın alınıp dış duvarları korunup içi mekana camdan duvarlar giydirilmiş; böylece kapalı mekan elde edilmiştir. Günümüzde yapının giriş katında bar ve restoran, çelik kavisli merdiven ile girilen ikinci katta konferans salonu veya etkinlik alanı olarak kullanılabilen mekanlar bulunmaktadır. Esma Sultan Yalısı'nın, iki kat ve çatı katı ile oluşmuş, hacimli bir kitlesi vardır. Yüzölçümü 884 m2, bahçesi 4030 m2'dir. Boyutları, malzemesi ve yönü bakımından geleneksel yalı mimarisinden farklıdır. Dışı kargir, içi bağdadi ahşap olan yalıda iki oda, yalının deniz cephesinde yer alır ve merkeze sofa ile bağlanır. Salon, cephenin ortasında çıkma yapar ve yapının merkezinde büyük bir merdiven görülür. Çıkmaları üç pencerelidir ve üzerinde üçgen alınlık vardır. Yapı 2226 m² lik bir alan içinde yer alır. Zemin katı 31,5 m genişliğinde, 27 m uzunluğunda ve 3,80 m yüksekliğindedir. İkinci kat ile birleşen ilk kat 31,5 m genişliğe, 31 m uzunluğa ve 6,80 m yükseklikliğe sahiptir. Sadece binanın dış duvarlarını ihtiva eden harabe, 1990 yılında Marmara Otel zinciri tarafından satın alınmıştır. 1999 yılında yapı mimar Gökhan Avcıoğlu ve GAD Mimarlık tarafından işlevli hale getirildi. Çerçeve şeklinde kalmış tuğla duvarlar içinde kalacak şekilde hafif çelik bir strüktür ve camdan oluşan bir kutu tasarlandı. . Proje müellifleri Mimar Haluk Sezgin ve Mimar Philippe Robert tarafından bir yenileme ve ilave dizaynlarını takiben yalı, 2001 yılında çok amaçlı buluşma yeri olarak açıldı. Günümüzde Marmara Otel zinciri tarafından çeşitli toplantılar ve konferanslara hizmet vermek amacıyla çalıştırılmaktadır Ayrıca İstanbul Uluslararası Caz Festivali gibi sanatsal etkinlklere ev sahipliği yapmaktadır. Rotten Tomatoes Rotten Tomatoes (), film eleştirilerinin, oyuncuların, yönetmenlerin, fragmanların ve sinema haberlerinin yer aldığı bir internet sitesidir. Site kullanıcılara film önerileri göstermek için içerik-tabanlı filtreleme yöntemi uygular. 19 Ağustos 1998 tarihinde, Sehn Duong tarafından açılmıştır. Rotten Tomatoes ekibi ilk iş olarak çeşitli yazı dernekleriyle film eleştirmenleri birliğinin onaylanmış üyelerinden oluşan yazarların çevrimiçi yorumlarını toplar. Web sitede eleştirmen olmak için yazılan özgün bir yorumun kullanıcılar tarafından belli bir sayıda "beğeni" alması gerekmektedir. Bu kişiler genellikle büyük gazetelerde yazan "En İyi Eleştirmenler" olarak sınıflandırılır. Ekip, yorumları her inceleme için olumlu ("taze", kırmızı domates simgesi yer alır) ya da olumsuz ("çürük", sıkılmış yeşil bir domates simgesi yer alır) olarak sınıflar. RoboCop RoboCop, yönetmenliğini Paul Verhoeven'ın üstlendiği, başrollerinde Peter Weller, Dan O'Herlihy, Kurtwood Smith, Nancy Allen, Miguel Ferrer and Ronny Cox'un yer aldığı bir bilimkurgu türü bir filmdir. Filmin kazandığı başarıdan sonra iki devam filmi, dört televizyon dizisi, iki çizgi roman, iki çizgi film yapıldı. 2014 yılında aynı isimli yeni versiyonu yapıldı. Bir çete çatışmasında çete üyeleri tarafından kurşuna dizilerek acımasızca öldürülen polis memuru Alex Murphy'nin bedeni çelikten yapılmış bir robotla birleştirilir ve RoboCop adı verilir. Aynı zamanda Alex Murphy robotla birleştirilirken hafızası silinmesine rağmen tekrar geri kazanmıştır. 2014 Yılında aynı isimli yeni versiyonu yapıldı. 1971-72 TÃ¼rkiye 1. Futbol Ligi Türkiye 1. Futbol Ligi 1971-1972 Sezonu, Türkiye 1. Futbol Ligi'nin 14. sezonudur. Bu sezon, atılan golün yenilen gole bölünmesiyle oluşturulan averaj sistemi kaldırılarak, bu sezondan itibaren atılan golden yenilen golün çıkarılmasıyla oluşturulan yeni averaj sistemine geçildi. Vecd Vecd, vecit ya da ekstaz, kimi sözlüklerde «ruhun dünyevi gerçeklikten kurtulduğu kendinden geçme ve coşkunluk hali» olarak tanımlanmakta olup, kişinin bilinci ve hafızası yerinde olmakla birlikte kendisine (dünyevi-fiziksel varlığına, duyumlara) ilişkin hiçbir algılamasının olmadığı ve kişinin tümüyle kendisi haricindeki bir nesne ya da varlıkla (hayal, ruh, ilah vs.) ilgi kurduğu nadir şuur hallerinden biridir. Parapsikoloji’de « değişik şuur halleri»nden biri olarak ele alınan vecd, spiritüalist sözlüklerde ise «ruh ile beden ilişkisinin belirli bir dereceye kadar gevşediği, dış dünya ile bağların kesildiği özel bir hal, bir degajman hali» olarak tanımlanır. Şamanlar vecd tekniğini en iyi uygulayanlar arasında yer alırlar. Vecd haline daha çok, çeşitli gevşeme teknikleri kullanan şamanlarda ve mistiklerde rastlanmakla birlikte, vecd hali histerik afeksiyonlar, spazmodik hastalıklar, aşırı oruçlar, uzun tefekkürler, bazı bedensel egzersizler sırasında kendiliğinden de oluşabilir. Metapsişik deneylerde vecd hali manyetizma yoluyla yapay olarak oluşturulabilir. Manyetik vecd, manyetik hipnozun «en yüksek manyetik aşama» adı verilen halidir. Vecd hali sırasında kişide bedensel hareketsizlikle birlikte, solunum ve dolaşımın yavaşlaması gözlemlenir. Mistikler, özellikle Sufiler, duyumsal uyaranlarla uyarılmamanın söz konusu olduğu vecd sırasında yaşadıklarını «benliğin yok olması, şaşkınlık, sevinç, aşk, mutluluk» gibi sözcüklerle ifade etmeye çalışmışlarsa da, yaşadıkları deneyimin sözlerle ifade edilemeyeceğini, ancak bizzat yaşanılarak anlaşılabileceğini bildirmişlerdir. Vecd halindeki kişilerin kimi zaman rüyet denilen vizyonlar gördükleri de belirtilir. Netbook Netbook ya da el üstü küçük, hızlı, ucuz olan ve ağ uygulamalarını çalıştırmak için geliştirilmiş dizüstü bilgisayarlara verilen genel ad. Casper Mini Book, Asus EEPC, MSI Wind, LG X, Datron Mobee, Toshiba NB100-200, Acer Aspire One gibi markalarla piyasaya sunulan, genelde Intel'in Atom işlemcilerini barındıran, hafıza şekli çoğunlukla SSD ("Solid State Disc") şeklinde olan küçük dizüstü bilgisayarlardır. 10 inç veya daha küçük boyutta LCD ekrana sahip olup genelde optik sürücü olmadan satılırlar. Genel olarak Linux veya Windows XP işletim sistemini kullanmakla beraber daha çok internet kullanımı ve küçük boyutları nedeniyle ve taşınabilir olmaları sebebiyle bu tür bilişim ürünleri ilk kez Intel şirketi tarafından Şubat 2008 tarihinde bu isimle anılmaya başlanmıştır. Şirketler sistemlerin aynı olması nedeniyle tasarım, pil süresi, klavye rahatlığı ve hafiflik gibi konularda ciddî bir rekabet içindedirler. 2007 yılında başlanılan netbook üretimine 2012 yılı sonu itibarıyla devam eden yalnızca iki firma olan Acer ve ASUS, 2013 yılının ilk gününden itibaren üretim yapmayacaklarını açıkladılar. Böylece günümüzde tablet bilgisayar üretimine ağırlık vermek isteyen firmalar ve kullanıcılar için netbook üretimi ile kullanımı son bulmuş oldu. Kablonet Kablonet, ya da 2008-2016 yılları arasında kullandığı adıyla Uydunet, Türksat tarafından işletilip Türkiye'de 24 kentte Kablo TV şebekesi üzerinden hizmet veren bir internet servis sağlayıcısıdır. Kablonet'te doğrudan evlerdeki kablolu televizyon hattına takılan bir modem ile internet sağlanır. Modemler DOCSIS sistemine göredir. Bu nedenle sabit telefon hattına gerek olmadan da abone olunabilmektedir. Abone olabilmek için halihazırda KabloTV abonesi olunması gerekmektedir. Kablonet'in hizmet verdiği 24 kent alfabetik sırayla Adana, Ankara, Antalya, Balıkesir, Bolu, Bursa, Denizli, Edirne, Eskişehir, Erzincan, Erzurum, Gaziantep, İstanbul, İzmir, Karaman, Kayseri, Kocaeli, Konya, Manisa, Mersin, Samsun, Tekirdağ, Yalova, Zonguldak'tır. "KabloNET İletişim Sistemleri Sanayi ve Ticaret A.Ş." adıyla 1997 yılında Türk Telekom ile yapılan sözleşme gereği Gelir Paylaşımı esaslı olarak kurulmuştur. KabloTV'nin Türk Telekom'un özelleştirilmesi sonrası Türk Telekom'dan ayrılarak Türksat'a bağlanmasıyla Kablonet'in işletmesi Türksat'a geçmiştir. 2008 yılında Türksat tarafından adı Uydunet olarak değiştirilmiştir. Kasım 2016'da Uydunet adından Kablonet'e geri dönülmüştür. Turkcell Superonline ve Vodafone Net firmaları ile altyapı paylaşım protokolü imzalanmıştır. Günümüzde Turkcell Superonline ve Vodafone Net firmaları kendi altyapılarının yanında Kablonet altyapısı üzerinden de internet sağlayıcılığı yapabilmektedir. 2019 Yılında Sikayetvar.com tarafından düzenlenen A.C.E Awards 2019 (Achievement in Customer Excellence) Mükemmel Müşteri Memnuniyeti Başarı Ödülleri kapsamında KabloTV ve Kablonet dijital yayın ve internet kategorilerinde 4.kez lider seçildi. 10 Mbps'den 100 Mbps'e kadar olan kotalı/duran kotalı/akıllı sınırsız/sınırsız/simetrik hız seçenekleri vardır. 10 Mbps sınırlı/sınırsız tarifeleri DOCSIS 2.0 modemler ile, 20 Mbps ile 100 Mbps arasındaki hızda olan tarifeleri DOCSIS 3.0 standartını destekleyen modemler ile verilebilmektedir. Simetrik internet bağlantı hizmeti de, altyapı uygun olduğu takdirde verilmektedir. Bilgi Teknolojileri ve İletişim Kurumu'nun verilerine göre Aralık 2019 itibarıyla 968.826 abonesi bulunmaktadır. Standard & Poor's Standard & Poor's (S&P), merkezi ABD'nde New York'ta bulunan uluslararası kredi değerlendirme kuruluşudur. S&P, 1860 yılında Henry Varnum Poor tarafından kuruldu. 1970'li yıllardaki ekonomik bunalımın getirdiği borç krizleri 1982 yılındaki Meksika'nın yaşadığı ekonomik sarsıntı, para sisteminin uluslararası işleyişinde öngörü gerektiren bir uyarı sisteminin doğmasına yol açtı. Bu uyarı sistemi S&P gibi kuruluşların varlığına anlam katmıştır. S&P, şirketler gibi, ülkeleri de değerlendirmeye tabi tutar. Ülkelere borç vermek isteyen yatırımcılar ülkelerin kredi değerliliğine göre önerilen faizleri değerlendirmeye alır. Bu kredi değerlendirmeleri S&P'nin verdiği / vereceği derecelendirme puanlarıyla belirlenmektedir. Kredi değerliliği yüksek olan ülkelerin borçlanmalarının maliyeti göreli olarak daha düşük olmaktadır. Şirket, sadece ekonomik durum değil, seçim sistemi ve zamanları, dış politika gelişmeleri, demokrasinin işleyişi, siyasal partiler, iktidar, muhalefet ilişkileri, liderin durumu, siyasal gündemdeki riskler, koalisyonların yapısı, Merkez Bankası'nın bağımsızlık derecesi ve benzerleri gibi siyasi durumları da gözönüne almaktadır. Ardahan Kalesi Yapılışı oldukça eskiye dayanan Ardahan Kalesi, ilk inşa tarihi bilinmeyen; ama Selçuklularca yapıldığı düşünülen ve Osmanlılarca sürekli kullanıldığı anlaşılan tarihî bir yapıdır. Ardahan Kalesi’nde yapılan prehistorik araştırmalar da (m.ö. 3500-2000) ilk Tunç çağı’na ait yerleşmenin varlığını, ortaya koymuştur.Tarihi bilgilerin kısıtlı olduğu Kale antik temeller üzerine inşa edildiği 2012 yılında bölgeyi araştıran belgesel yönetmeni Tekin Gün Ardahan Kalesi yazısında geçmektedir.Osmanlı döneminde 16. yy. içlerinde Ardahan’da Kanuni Sultan Süleyman’ın emriyle günümüze ulaşan kale dikdörtgen planlı antik temeller üzerine inşa edildiği mimarisinde sur duvarları baştan başa kare tavanlı, çokgen planlı çok sayıda kule ile desteklenmiştir. İnşasında kule köşelerinde düzgün kesme taşlar (Küfeki taşı) ve horasan harcı ile yapıldığı gözükmekte.Kura Nehri üzerinde inşa edilen Kale,eğimli bir düzlük üzerinde bulunmaktadır.Günümüzde Kale dışındaki yerleşim,ilk kurulduğu gibi devam etmektedir.Hakkındaki arkeolojik bilgilerin sınırlı olduğu Ardahan Kalesinin ilk Sur inşası Selçuklular tarafından Antik temeller üzerine yapıldığı ve Osmanlılar döneminde sürekli kullanıldığı bilinmektedir.Kapısı üzerinden Arapça kitabeden, Kanuni Sultan Süleyman tarafından h.963/m.1544 yılında inşa ettirildiği öğrenilmektedir. Ardahan şehir merkezinin kuzeyindeki Halil Efendi Mahallesi ile kent merkezini birbirinden ayıran Kura nehrinin hemen sol kıyısında bulunmaktadır. 1995 Kadınlar Voleybol Dünya Kupası 1995 Bayanlar Voleybol Dünya Kupası, 3-17 Kasım 1995 tarihlerinde Japonya’da yapıldı. Kupaya 12 ülkenin ulusal takımları katıldı. Maçlar tek devreli lig usulü oynandı ve ilk üç sırayı alan Küba, Brezilya ve Çin Atlanta Olimpiyat Oyunları’na katılmaya hak kazandı Fransa'da turizm Fransa 2007 yılı istatistiklerine göre 81.9 milyon turist almıştır. Ayrıca, Fransız turizmi 2006 yılına göre %3.8 artmıştır. Bu istatistiksel bilgiler Fransa'yı dünyanın en çok ziyaret edilen ülkesi konumuna getirmiştir. 2009 yılındaki istatistiklere göre ise Fransa'da bulunan yerli ve yabancı turistlerin toplam turizm harcaması 36 milyar €'dur ki bu tutar Fransa'nın Gayrisafi Yurt içi Hasılasının yaklaşık %6,5'una tekabül etmektedir. Fransa, dağlarından Akdeniz kıyılarına kadar birçok değişik turizm alanına sahiptir. Ayrıca, tarihi alanlar yönünden zengindir. Ülkede turizm gelirleri toplam gelirlerin %6'sını oluşturmakla beraber bu gelirin %4'ü yerli turistlerden, %2'si yabancı turistlerden elde edilmektedir. Ülkenin başkenti olan Paris; Louvre Müzesi, Musée d'Orsay, Eyfel Kulesi, Arc de Triomphe ve Disneyland gibi turistik alanlara sahiptir. Fransa'nın doğu kısmında, Alpler bölgesindeki kayak tesislerinde kış sporları yapılabilmektedir. Tüm şehirlerde konaklanabilecek tesisler bulunmaktadır. Korsika adası da ülkenin önde gelen turizm merkezlerindendir. Van Gogh MÃ¼zesi Van Gogh Müzesi, Hollanda'nın başkenti Amsterdam'da bulunan, Hollandalı ressam Vincent van Gogh'un çalışmalarının sergilendiği müzedir. Müze dünyada Van Gogh'un resim ve çizimlerinin sergilendiği en büyük müzedir. Müzeyi 2014 yılında 1.6 milyon kişi ziyaret etmiştir. Müze ulusal bir müze özelliği taşımaktadır. Müze binası Gerrit Rietveld tarafından yapılmış ve 1973 yılında açılmıştır. 7 Aralık 2002 tarihinde bazı resimler müzeden çalınmış, ancak çalınan tablolar yerine bir daha konulamamıştır. Olasılıklar oranı Olasılık teorisinde ve istatistikte bir olayın lehine olan olasılıklar oranı (İngilizce "odds"), "p / (1 − p)" 'dir, burada "p" bu olayın olasılığıdır. Bu olayın aleyhine olan olasılıklar oranı da "(1 − p) / p" 'dir. Örneğin, haftanın rastgele bir gününü seçerken, pazar gününü seçmenin olasılıklar oranı 1/6'dır, 1/7 değil. Pazar gününü seçmenizin aleyhine olan olasılıklar oranı 6/1'dir. Başka bir deyişle leyhte olan olasılıklar oranın, aleyhte olan olasılıklar ihtimaline oranıdır. yani pazar gününü seçme ihtimali (7 de 1) / pazar günü dışında bir gün seçme ihtimali (7 de 6) ya oranıdır. Göreceli olasılıklar oranı Göreceli olasılıklar oranı veya tahmini rölatif risk veya, yaygınca kullanılan İngilizce karşılığıyla "odds ratio", etki büyüklüğünün bir ölçüsüdür, Bayes istatistiğinde ve lojistik regresyonda özellikle önemlidir. Bir olayın bir grup için olasılıklar oranının başka bir grup için olasılıklar oranına olan oranıdır; veya bunun bir örnekleme dayalı bir tahminidir. Bu iki grup örneğin, erkek ve kadın grupları, deneysel ve kontrol grupları veya herhangi başka iki bölümlü bir sınıflama olabilir. Bu gruplar için bir olayın olasılığı "p" (birinci grup) ve "q" (ikinci grup) ise, göreceli olasılıklar oranı: Göreceli olasılıklara oranının 1 olması, söz konusu olayın veya durumun her iki grup için de aynı derecede olası olduğu anlamına gelir. Bu oran 1'den büyükse olay veya durum birinci grup için daha olası demektir. Göreceli olasılık oranı sıfırdan küçük olamaz. Birinci grubun olasılık oranı sıfıra yaklaştıkça göreceli olasılık oranı sıfıra yaklaşır; ikinci rubun olasılıklar oranı sıfıra yaklaştıkça, göreceli olasılık oranı artı sonsuza ıraksar. Örneğin, 100 erkekten oluşan bir örnekte, 90 tanesi geçen hafta sigara içmiş, 100 kadından oluşan bir örnekte ise aynı süre zarfında 20'si sigara içmiş olsun. Bir erkeğin sigara içmesinin olasılık oranı 90'a 10, yani 9:1'dir, kadınlar için ise olasılık oranı 20'ye 80, veya 1:4 = 0,25:1'dir. Göreceli olasılık oranı dolayısıyla 9/0,25, yani 36'dır. Bu rakam erkeklerin kadınlardan çok daha sigara içme olasılığına sahip olduğunu ifade eder. Yukarıda verilen formülü kullanarak da aynı sonuç elde edilir: Yukarıdaki örnek, göreceli olasılıklar oranının belli konumlara olan duyarlılığını gösterir: bu örnekte erkekler kadınlara göre 90/20=4,5 kat daha fazla sigara içmektedirler ama sigara içme olasılıklar oranı 36 katıdır. Göreceli olasılık oranının logaritması, yani olasılıkların logit değerlerinin farkı, bu etkiyi yumuşatır ve grupların sıralamasına göre simetrik olmasını sağlar. Örneğin doğal logaritma kullanınca 36 değerinde bir göreceli olasılıklar oranı 3.584'e kaşılık gelir, 1/36'lık bir oran ise -3.584'e. Tibbî ve sosyal bilimlerde lojistik regresyonun gittikçe yaygınlaşan kullanımı yüzünden göreceli olasılık oranı klinik denemeler, anket çalışmaları, ve epidemiyolojide (vaka-kontrol çalışmaları gibi) sonuçların sunulmasında sıkça kullanılır olmuştur. Raporlarda çoğu zaman "OR" ("odds ratio") olarak kısaltılır. Ä°hsan Nuri İhsan Nuri Paşa, (Kürtçe: إحسان نوري پاشا "Îhsan Nûrî paşa", 1893 Bitlis - 25 Mart 1976 Tahran), Hoybûn Cemiyetinin liderlerinden olup Ağrı Dağı İsyanlarını yönetmiş Kürt isyancı ve politikacı. Halk arasında "Ararat Kartalı" olarak da bilinir. 1893'te Bitlis vilayetinde doğmuştur. İlk öğrenimini Bitlis'te tamamlandıktan sonra Erzincan Askeri Rüştiye Mektebi'ne kaydolmuştur. Rüştiyeden mezun olduktan sonra İstanbul'daki Harbiye Mektebi'ne girmiş ve 1910'da Harbiye'yi bitirerek teğmen rütbesiyle Osmanlı ordusuna katılmıştır. Arnavutluk'ta kurtuluş hareketi patlak verince bastırma harekatına katılmış ve daha sonra Yemen'e yollanarak orada 33 ay kalmıştır. Yemen'den döndükten sonra Beyzon'daki 93. Alay'a yaveri olarak verilmiştir. I. Dünya Savaşı başladığında Kafkasya Cephesinde Rus İmparatorluğu ordusuyla savaşmıştır. Ancak Nerman'da yaralanmış ve tedavi için Erzincan'a getirilmiştir. Tedavi bitince 9. Ordu'nun mıntıkasında görevlendirilmiş ve Gürcistan'ın Ojorketi kentini işgal ettikten sonra kentte seyyar jandarmaların başına geçmiştir. I. Dünya Savaşı bittikten sonra Kürdistan Teali Cemiyeti'yle temasa geçmiştir. 30 Mart 1919'da "Jîn" dergisinde Wilson Prensipleri üzerine bir yazısı yayımlanmıştır. Türk Kurtuluş Savaşı başlayınca İstanbul'dan Trabzon'a geçmiş ve Rüştü Paşa'nın emriyle Müsavat Partisi iktidarındaki Azerbaycan Demokratik Cumhuriyeti'nin başkenti Bakü'ye yollanmış bir heyette yer almıştır. Heyet Bolşeviklerin iktidara geçmesinden sonra Anadolu'ya dönmek istemiştir. Ancak izin verilmeyince bazı Azeriler ile birlikte İran Azerbaycanı'na kaçmıştır. Erzurum Hasankale (Pasinler)'ye giderek Kâzım Karabekir'in emrine girmiş ve Eylül 1920'de patlak veren Ermenistan Seferi'ne katılmıştır. Bu harekette ikinci kez yaralanarak tedavi için Sarıkamış'a nakledilmiştir. Bu dönemde Kürdistan'ın kurtuluş için bir örgütü kurmaya karar vererek Kürt kökenli subaylar ve askerler ile temasa geçmiştir. Bunun dolayı hakkında tahkikat açılmış ve Divan-ı Harb'e verilmiştir. Fakat herhangi bir delil çıkmadığı için tekrar görevlendirilmiştir. "Deli Halit" lakabıyla anılan Halit (Halit Karsıalan) İhsan Nuri'yi kendi mahiyetine istemiştir. Ancak Kâzım Karabekir bu teklifini reddetmiştir. Çıldır'ı Gürcistan'a karşı savunmuş ve Çıldır'daki birlikleri dağıtıldıktan sonra sırasıyla Doğubeyazıt, Beşiri'ye atanmıştır. Daha sonra Silvan'a atanmış ve Seyyar Mitralyöz Teftiş görevlisi olarak Siirt'te bulunmuştur. Bu arada Cibranlı Halit'in önderliğindeki Azadî örgütüne katıldığı düşünülmektedir. Nesturi İsyanı'nı bastırmak için Şırnak'tan Beytüşşebap'a nakledilen 18. Piyade Alayı'na bağlı Mülazım Ali Rıza, ağabeyi Yusuf Ziya'dan bir telegraf aldıktan sonra 3 Eylül 1924'ten 4 Eylül'e bağlayan gece isyanı başlatmıştır. Aynı alayda görevli Azadî örgüt üyelerinden İhsan Nuri, Vanlı Rasim, Hertoşili Hurşit, Mardinli Tevfik Cemil de katılmışlardır. Ali Rıza yakalanmış, Hurşit Zaho'ya kaçmış ve İhsan Nuri ve arkadaşları ise Fransız Suriye Mandasına sığınmışlardır. Ordan Şengal bölgesine geçtiğinde İngilizler Kadiri Sıddık Paşa'yı devreye sokarak İhsan Nuri'ye Irak'ta askeri görev vermek istemiştir. Fakat İhsan Nuri "Ben Kürdistan'ın bağımsızlığı için mücadele vermek istiyorum. Irak Ordusu'nda yer alarak İngilizlerin kucağına girmek için değil." diyerek İngilizlerin teklifini reddetmiş ve arkadaşları Rasim ve Tevfik Cemil ile birlikte İran'a geçmiştir. Şeyh Said İsyanı'nın patlak verdiğini duyunca Saray yakınında Türkiye - İran sınırını geçerek Milan (Milli) Aşireti reisi Osman Bey'in oğlunun evine misafir olmuştur. Şeyh Said'in tutuklandığını öğrenince Irak'a geçerek Revanduzlu Seyid Taha'nın evine misafir olmuştur. Tevfik Cemil Suriye'ye geçmiş ve İhsan Nuri ise Seyid Taha'nın kardeşi Seyid Muslih ile birlikte Nehri'ye gitmiştir. Nehri de Türkiye Ordusu tarafından saldırıldığı için Rasim ile birlikte İran'a İsmail Ağa Simko'nun yanına gitmiştir. İran'da tutuklanarak Zencan'a yollanmıştır. Zencan'dan gizlice ayrılarak Hoy'a gitmiş ve Hasan Sıddıkı Heydari'nin evine sığınmıştır. 1927'de Hoybûn Cemiyetinin kararıyla 20 kişiyle birlikte Erzurum bölgesine gitmiştir. Türkiye Ordusu peşlerine düşerek birkaç kez çarpışmışlardır. "Agrî" gazetesini yayımlamıştır. 9 Mayıs 1928'de Türkiye Cumhuriyeti direnişini kırmak için af yasasını çıkarmıştır. Direnişçilerin af yasasına uymayınca Doğubayazıt Jandarma komutanlığı aracılığıyla görüşme önerisinde bulunmuş ve Şeyhli köprüsünde görüşme gerçekleştirilmiştir. Ankara İhsan Nuri'ye istediği ülkeye gitme hakkını tanımış ve bol miktarda para vaadinde bulunmuştur. Birkaç görüşme yapıldıysa da anlaşamamışlardır. Türkiye ve İran'ın işbirliğinin sonucu III. Ağrı Dağı İsyanı bastırılınca tekrar İran'a sığınmak zorunda kalmıştır. 18 Mart 1976'da Tahran'da bir caddeden karşıdan karşıya geçerken kendisine bir motosiklet çarptı ve ve ağır yaralı bir şekilde hastaneye kaldırıldı. Yedi gün komadan sonra 25 Mart'ta hayatını kaybetti. II. Otto II. Otto (955 – 7 Aralık 983, Roma) (Kırmızı diye adlandırılır), Saksonya'nın veya Ottonyan Hanedanlığı'nın üçüncü hükümdarı olup; I. Otto) ve Adelaide'nin oğlu. Amcası Kolonya Başpiskoposu Bruno ve üvey kardeşi Mainz Başpikoposu William'ın bakımları altında iyi bir eğitim aldı. Başlangıçta sadece babasıyla yönetimin ortağıydı. 961 yılında Worms'da Alman Kralı olarak seçildi. 25 Aralık 967 tarihinde Roma'da Papa XIII. Ioannes tarafından imparatorluk tacı giydirildi. 4 Nisan 972 tarihinde Doğu Roma İmparatoru I. İoannis'in yeğeni Theofano ile evlendi. Babasının İtalya seferine katıldıktan sonra, Almanya'ya döndü ve babasının Mayıs 973 tarihinde ölümüyle toplantısız ve muhalefetsiz bir şekilde biricik imparator oldu. Otto, hükümdarlık zamanını babasının Almanya'da imparatorluk yönetiminin güçlendirmesi ve İtalya'nın içlerine doğru genişleme politikasını sürdürerek geçirdi. Lorraine isyanının bastırılmasından sonra (güçlükler Almanya'nın güneyinde yükseldi), muhtemelen Otto'nun Swabia dükalığını II. Henry'ye bağış olarak vermeyi kabul etmemesinden dolayı. 974 yılında Henry'nin annesi Judith, imparatora karşı bir komplo düzenledi. Bu komplonun içinde Henry, piskopos Abraham (Freising), Bohemya Dükalığı dükleri, Polonya ve önceki imparatorun politikalarından memnun olmayan pek çok rahipler sınıfı üyeleri ve asizadeler sınıfından kişiler vardı. Plan keşfedildi ve kolayca bastırıldı. Aynı zamanda Otto'nun kuvvetleri I. Harald (Danimarkalı) tarafından Alman boyunduruğunu çıkartmak için yapılan hücum denemesine karşı koyuyordu. 975 yılında Bohemya'ya karşı yapılan seferler Bavyera'daki isyan ayaklanmalarından dolayı kısmen başarısızdı. Takip eden sonraki yıllarda Lorraine'de emirlerini ikinci defa yineledi ve II. Henry'yi Regensburg'dan Bohemya'ya kaçmaya zorladı. Bavyera'ya akrabası I. Otto (Bavyera) atanıyordu. 977 yılında kral Bohemya içlerine bir sefer daha düzenledi. Kral II. Boleslaus eski sadakatine geri döneceğine söz verdi. Ayrıca I. Mieszko (Polonya) boyun eğmişti. Otto, Bavyera'yı tekrar geri almak için Henry ile bir çarpışma denemesi yaptıktan sonra, Lothair (Fransa) kralı Lorraine bölgesini istila ediyor ve 20.000 kişilik bir orduyla beş günlük bir süreyle Aachen'i işgal ediyordu. Otto ilk önce Kolonya ve daha sonra Saksonya'ya geri çekildi. Onun annesi Fransız kökenliydi, Lothair tarafını tutuyor ve Bourgogne'ye göç ediyordu. 978 yılı Eylül ayında Otto 30.000 asker toplayarak Fransa'yı istila ederek öcünü alıyordu. Küçük bir direnişle karşılaştı. Fakat ordu içindeki hastalıklar onu Paris kuşatmasını kaldırmasını zorluyordu. Geri dönüşünde ordusunun arka kanadındaki askerler ve askeri mühimmatlar Fransızlar tarafından tahrip edildi. Polonyalılar'a karşı bir sefer sonrası, Fransız'larla bir barışı takip ediyordu. Lothair Lorraine'deki iddialarını tekrarlıyordu (980). Ve bir değişimde Otto, Lothair'in oğlunun V. Louis'in haklarını tanıyordu. Otto, bundan sonra kendisini İtalya'ya seyahate çıkmaya serbest hissediyordu. Alman hükûmeti birinci şansölye Willigis ve I. Bernard (Saksonya) dükü'ne bırakıldı. Otto'ya seyehetinde eşi, oğlu, Otto (Bavyera), Worms piskoposu, Metz piskoposu ve Merseburg piskoposu ve birçok diğer kont ve baronlar eşlik ediyordu. Bugünkü İsviçre'deki Alp Dağları'nı geçerek Pavia'da annesiyle arabuluculuk yaptı. Daha sonra 980 yılı Noel'ini Ravenna'da kutladı. Babası tarafından seçilmiş olan Papa VI. Benedictus, Romalı'lar tarafından Castel Sant'Angelo'da hapsedilmişti ve orada 974 yılında öldü. Onun ardılı VII. Boniface İstanbul'a kaçtı ve eski Sutri piskoposu VII. Bendict bu anda papaydı. Bendict'in önünde yürüyen Otto, törensel ayinle 981 yılının paskalya günü Roma'ya girdi. GÃ¼zyurdu David Koepp David Koepp, (d. 6 Haziran 1963) Amerikalı film senaristi ve yönetmeni. Koepp, Pewaukee, Wisconsin'de doğdu. Annesi bir terapist, babası ise bir reklam panosu şirketinin sahibiydi. Erkek kardeşlerinin adı Stephen Koepp ve Jeff Koepp'tir. Kız kardeşi adı da Cathy Maki'dir. Melissa Thomas ile evli. Kendisi film okulu UCLA'dan mezundur. İstanbul Eczacılık Yüksekokulu İstanbul Eczacılık Yüksekokulu 9 Kasım 1963 tarihinde açılmıştır. Eğitime ilk olarak Şişli'de bir binada İstanbul Diş Hekimliği Yüksekokulu ile birlikte başlanmıştır. Yüksekokul, 1965 yılında Nişantaşı Büyük Çiftlik sokaktaki binasına taşınmıştır. İlk mezunlar 1966 yılında vermiştir. 9 Temmuz 1971 tarihinde çıkan bir kararla İstanbul İktisadi ve Ticari İlimler Akademisi bağlı Eczacılık Yüksekokulu kurulmuştur. 20 Temmuz 1982 tarihinde 41 sayılı kanun hükmünde kararname ile kurulan Marmara Üniversitesi'ne bağlanarak Marmara Üniversitesi Eczacılık Fakültesi adını almıştır. HPD serisi mayınlar HPD-1, HPD-2 ve HPD-3 serisi mayınlar Fransa yapımı elekrik fünyeli bir tür tanksavar mayınıdır. Bünyelerinde Misznay Schardin etkisi ile çalışan savaş başlıkları bulunmaktadır. Bu seriye ait mayınlar ABD yapımı MIL-STD-331 modeline çok benzemektedir. HPD-1 mayını görünüm olarak irbirleri ile yapışık birer dairesel ve dikdörtgen şeklinde iki kutudan oluşur. Dairesel kutunun içerisinde Misznay Schardin etkisi ile çalışan savaş başlığı dikdörtgen kutunun içerisinde ise sismik ve manyetik alıcılar yardımıyla çalışan elektronik fünye bulunmaktadır. Mayın hem el ile hem de Matenin model mayın döşeyici yardımıyla döşenebilmektedir. Sismik alıcılar yaklaşmakta olan bir aracı fark ettiği zaman manyetik alıcıları devreye sokar. Sekiz ton veya daha ağır bir araç mayının ürerinden geçtiğinde manyetik alıcı savaş başlığını patlatacak ateşleme fünyesini harekete geçerir.. Mayın ateşlendiğinde ilk önce küçük bir patlama ile mayının üzerini örten toprak tabakası dağıtılır. Ardından Misznay Schardin etkili patlayıcı çok sert bir şekilde aracın metal zırhlı yüzeyine çarpar. Yapılan testlerde 100 milimetrelik zırhı geçtiği söylenmiş olsa da resmi olarak sadece 70 milimetrelik zırhı geçtiği belirtilmiştir. HPD-2 modeli HPD-1 mayınından geliştirilmiştir. Modelin hem savaş başlığı hem de füze mekanizmasında değişikliğe gidilmiştir. Mayında kullanılan ikinci nesil Misznay Schardin etkili savaş başlığı 150 milimetrrelik zırhı delme özelliğine sahiptir. İlave olarak sualtında yarım ile bir metreye kadar toprağa yerleştiririlebilir. Mayın on dakika ila otuz gün arasında ateşlemeye hazır vaziyette bekliyebilir. Üzerinde bulunan tuzaklama düzeneği hassas hareketlere ve mayın tarama cihazlarına karşı çok hassastı. 2006 yılında tahmini olarak 400,000 adet HPD-2 serisi mayın sipariş verilmiştir. Fransız Ordusunun yanında Belçika, Norveç ve İsviçre orduları tarafındanda kullanılmaktadır. HPD-3 ise halihazırda HPD-2 modelini üzerinden geliştirilmeye çalışılan bir gelecek nesil bir mayındır. Mayında yeni geliştirilmekte olan programlanabilir fünye kullanılmaktadır. Üç farklı çalışma konumunda tutulabilir. 30 gün süreli ayrıca dört ila doksanaltı saat arasında çalışan herikinsinde de kendi kendisini yok edebilen çalışma konumları vardır. Okan Åženozan Okan Şenozan (d. 29 Mart 1968, Adana), tiyatro ve dizi ve sinema oyuncusu, seslendirme sanatçısı... İlk, orta ve liseyi Ankara'da Tevfik Fikret Lisesi'nde okudu. 1991 yılında A.Ü.D.T.C.F tiyatro bölümü oyunculuk dalından mezun oldu. Ardından Devlet Tiyatrolarında görev almaya başladı. Tiyatro aktörlüğünün yanı sıra televizyon, sinema ve seslendirme çalışmaları da yapmaktadır. 2014 yılında "Bizim Yunus" oyunundaki performansıyla "Sanat Kurumu" "en iyi erkek oyuncu" ödülünü aldı. Çok iyi derecede Fransızca ve iyi derecede İngilizce bilmektedir. Evli ve iki kızı vardır. Panssarimiina m/36 Panssarimiina m/36 Fin yapımı bir tür basınçlı tanksavar mayınıdır. Mayınlar Kış Savaşı II. Dünya Savaşı ve Continuation War sırasında kullanılmıştır. Mayın Fin Ordusunda kullanılan ilk tanksavar amaçlı mayındır. Mayın Fin Ordusunda görevli Lieutenant Colonel T. Raatikainen ve Lieutenant Colonel Pylkkänen tarafından geliştirilmiştir. Yapımının karmaşık olmasından ötürü sadece 5,000 adet üretilmiştir. Fünyesi karmaşık ayrıca top mermileri içinde kulanılabilmekteydi. Ayrıca mayının metal kutusunun yapımı çok zordu. Dairesel mayının belli bir yapısı vardır. Üst ve taban yüzeylerinin kenar kesimleri tırtıllıydı. Bu sayede mayın karlı ve buzlu yüzeylerde kaymadan sabit durmaktaydı. İkinci Dünya Savaşı sırasında Rus tanklarına karşı kullanılan mayınlarda bulunan çok az patlayıcı bile tank paletlerini parçalayarak araçları haketsiz bırakabilmeyteydi . so two supplemental charges were issued, each weighing about 2.5 kg, they could be buried under the mine to supplement the main charge. Where these supplemental charges were not available a second mine was buried under the first. Mayın yerini 1939 yılında Panssarimiina m/39 modeline bıraktı. Jean-Marie Gustave Le ClÃ©zio Jean-Marie Gustave Le Clézio, (d. 13 Nisan 1940), Fransız yazar ve çevirmendir. 2008 Nobel Edebiyat Ödülü'nün sahibidir. Nice Üniversitesi'nde edebiyat okuyan Le Clézio, edebiyat doktorası yaptı. Çok sık seyahat etmek zorunda kalmasına rağmen yedi yaşından beri hep yazan Le Clézio'nun ilk kitabı "Le Procès-verbal" (Türkçe: "Tutanak"), 1963'te yayınlandı ve Renaudot Ödülü'nü kazandı. 1980'de "Désert" (Türkçe: "Çöl") isimli romanı sayesinde L'Académie Française tarafından verilen Paul-Morand Ödülü'ne layık görüldü. 1994'te "Yaşayan En Büyük Fransız Yazar" seçildi. Yeni roman akımının etkisinde kalan yazar, daha sonra, düşçülük izi taşıyan ve özellikle Amerikan yerlilerinin kültürlerinden gelen "mit"lerle beslendi. PT Mi-U mayını PT Mi-U dairesel şekilli Çek yapımı bir tür tahripli tanksavar mayınıdır. Mayının Misznay Schardin etkisi ile çalışan savaş başlığı bulunmaktadır. Mayında klasik basınç fünyesi veya eğimli çubuk fünye kullanılmaktadır. Bunun yanında elektronik fünyede takılabilen mayın bu sayede belirli süre zarfında aktif olan mayın süresi sonunda kendi kendine kapanabilmekte veya imha edilmeya ayarlanabilir. Avrupa YakasÄ± (6. sezon) Durum komedisi "Avrupa Yakası" dizisinin altıncı sezonu 24 Eylül 2008 tarihinde atv ekranlarında yayınladı. Plato stüdyolarında çekilen dizinin senaristliğini Gülse Birsel, yönetmenliğini ise Jale Atabey Özberk yapmaktadır. Dizide ilk sezondan itibaren "İffet Sütçüoğlu" 'nu canlandıran Hümeyra , ikinci sezondan itibaren "Kubilay" ve "Gülenay" karakterlerini canlandıran Vural Çelik, diziye "Sacit Kral" rolü ile katılan Tolga Çevik diziden ayrıldılar. Önceki sezonlarda diziden ayrılanlar arasında olan ve dizide "Volkan Sütçüoğlu" karakterini canlandıran Ata Demirer, dizinin 6. sezonunda diziye geri döndü. 5. sezonda diziye "Şahika" rolü ile dahil olan Binnur Kaya, kötü niyetli ve alaturka bir yapısı olan "Dilber Hala" rolü ile 6. sezonda iki karakter birden canlandırmaya başladı. 6. sezon başlamadan diziden ayrıldığını açıklayan Rutkay Aziz, Avrupa Yakası'nın aynı sezonun ilerleyen bölümlerinde diziye geri döndü. Ayrıca Rutkay Aziz'in yer almadığı bölümlerde dizinin jeneriğinde adı çıkarılmadı. "Avrupa Yakası" dizisinin 6. sezonun yapımı, önceki sezonlarda olduğu gibi Plato Film tarafından gerçekleştirildi. Sinan Çetin'in yapımcı, Jale Atabey Özberk'in yönetmen olduğu dizi, atv ekranlarında yayınlanmaktadır. Dizinin senaryosu Gülse Birsel tarafından yazıldı. Gülse Birsel, dizinin önceki sezonlarının senaryolarını da yazdı. 6. sezonun ilk üç bölümünde dizinin jeneriğinde yer alan Vural Çelik'in söylediği ""Biri bizi durdursun canım"" repliği, dördüncü bölümden itibaren kaldırıldı ve yerine Ata Demirer'in Zeki Müren tonlamasında söylediği replik getirildi. Avrupa Yakası'nın, 6. sezonunda senarist Birsel, güncel olayları ele aldı. Sezonun 4. bölümünde piyasaya yeni çıkan ve tanıtım amaçlı birkaç tanesi kura ile dağıtılan cep telefonu iPhone dizinin yan konularından biri oldu. 5. bölümünde, Anadolu yakasından Avrupa yakasına geçmenin zorluğunu, dizi izleme çılgınlığının insanların psikolojisini nasıl tehdit ettiğini ele aldı. Senaristi Gülse Birsel, dizideki Dilber Hala karakterini anlamak için köşesinde bir rehber oluşturdu. Hazırlanan rehberde Dilber Hala'nın söylediği bazı kelime ve tanımların açıklaması verildi. Ayrıca Binnur Kaya'nın canlandırdığı Adanalıların halası olarak ünlenen Dilber Hala'ya Adana Demirsporlu taraftarlar, 5 Ocak Stadı'nda 2. Lig 2. grupta oynanan Adana Demirspor ile Turgutluspor maçında, üzerinde "Dilber Hala"nın fotoğrafının bulunduğu bir pankart açan Şimşekler Grubu, "Tak atkımızı gurbette üşüme Dilber Hala" yazısıyla gönderme yaptı. Dizide Sütçüoğlu ailesinin babası Tahsin Bey'i canlandıran Gazanfer Özcan, 17 Şubat 2009 tarihinde vefat etti. Özcan, 174. bölümden sonra rahatsızlığı nedeniyle dizide yer almadı. "Avrupa Yakası" dizisinin 6. sezon hikâyesi mekanlar ve bu mekanlarda yer alan karakterler üzerinde gerçekleşmektedir. Ana karakterler ise Sütçüoğlı ailesi fertleridir. Ailenin oğlu "Volkan" karakterini oynayan Ata Demirer, ailenin babası rolünü oynayan Gazanfer Özcan ve ailenin kızı"Aslı Sütçüoğlu"'nu canlandıran Gülse Birsel ana oyunculardır. Sütçüoğlu ailesiyle beraber yaşayan "Burhan" 'ı Engin Günaydın, Sütçüoğlu aile fertlerinden biri olan "Makbule" 'yi Hasibe Eren canlandırmaktadır. Gazanfer Özcan'ın vefat etmesinden sonra diziye Özcan'ın eşi Gönül Ülkü ile Müşfik Kenter diziye Hasibe Eren'in canlandırdığı Makbule'nin anne ve babası rolleriyle katıldı. Diziye adını veren "Avrupa Yakası dergisi"nde çalışanlar diziye katkı sağlayan tamamlayıcı oyunculardır. Derginin editörü "Fatoş" 'u Şenay Gürler, modacısı" Yaprak" 'ı Hale Caneroğlu, çaycısı "Tanrıverdi" 'yi Sarp Apak, fotoğrafçısı "Cem Onaran" 'ı Levent Üzümcü, hissedarı Şahika'yı Binnur Kaya canlandırmaktadır. Ayrıca derginin patronu, Volkan'ın eski kayınbabası rolünü ise Yıldırım Öcek oynamaktadır. Dizideki diğer mekanlardan biri de "Sütçüoğlu apartmanı"dır. Apartman kapıcı dairesi kendi içinde karakterlere sahiptir. Kapıcı "Sabit Efendi" 'yi Celal Belgil, Sabit'in karısı "Hediye" 'yi Şensel Uykal ve çocuklarından biri olan" Nilay" 'yı Ececan Gümeci canlandırmaktadır. Ayrıca apartmanda kiracı olarak yaşayan "Cem" 'in babasını Rutkay Aziz, annesini ise Suna Keskin oynamaktadır. "Sütçüoğlu Muhallebicisi" 'nde daha çok görülen "Sertaç" karakterini Yavuz Seçkin, "İzzet" karakterini Timur Acar, "Tacettin" 'i Veysel Diker, "Dursun" karakterini ise Ömür Arpacı oynamaktadır. Dizide ayr覺ca belli bir mekana ait olmayan "Osman" karakterini Hakan Y覺lmaz canland覺rmaktad覺r. "Sabah" gazetesinde televizyon eleştirmenliği yapan Yüksel Aytuğ, dizinin ilk bölümünde senarist Gülse Birsel'in zorlandığını belirtti. Dizinin 6. sezonunda ayrılan oyuncuların (Tolga Çevik, Hümeyra ve Vural Çelik) gidişine mazeret bulma ile geçen ilk bölümün biraz tatsız geçtiğini, Ata Demirer ve Engin Günaydın'ın karşıklıklı oyun performanslarını beğendiğini yazdı. Ata Demirer'in canlandırdığı Volkan karakterinin üzerine giydiği t-shirtte "Hotmail" sitesine ithafta bulunarak yazılan "Hotmale" yazısı, atv tarafından buzlama tekniği ile dizinin tekrar bölümlerinde sansürlendi. "Hotmale" kelimesi gaylere yönelik içeriğiyle tanınan popüler bir internet sitesinin ismi olması ve Türkçe karşılığı "azgın" ya da "seksi" olması buna neden oldu. Ata Demirer yatpığı açıklamada kelimenin gay porno sitesi olduğunu bilmediğini belirtti. RTÜK'ün buzlama tekniği, dizinin 166. bölümünde Tahsin Bey'in elinde tuttuğu "Sabah" gazetesinin bir bölümünün buzlanması ile tekrar yer aldı. Buzlanan kısım ise gazetede yer alan bir reklamdı. MedyaTava web-sitesinde yazan Neslihan Acu, "Burhan Altıntop, Makbule" gibi tiplemelerle sadece seyirci sömürdüğünü, komedi yerine görüntü ve şaklabanlıklara yer verildiğini belirtti. Gülse Birsel'in yazdıklarıyla düzeni eleştirmediğini, hatta çoğu zaman düzenden yana tavır aldığını yazdı. Dizinin 3. sezonunda diziden ayrılan Evrim Akın, dizide ilk bölümden bu sezona kadar var olan karakterlerden seyircinin sıkıldığını belirtti. Fatoş ve Yaprak karakterlerinin ömrünü tükettiğini, Burhan karakterinini ise ömrünü doldurmaya başladığını belirten oyuncu, Gülse Birsel'in başarılı senaryosuyla dizinin devam ettiğini ifade etti. 24 Aralık 2008 tarihinde yayınlanan bölümünde işlenen konuları, "Zaman gazetesi" Türk değerlerini hiçe sayan bir üslûp ile ele alındığını öne sürerek sakıncalı buldu. İsyan Günlerinde Aşk İsyan Günlerinde Aşk Ahmet Altan imzasıyla 1998 yılında Can Yayınları tarafından yayımlanan roman. Yazarın daha önce Can Yayınları tarafından yayımlanan Kılıç Yarası Gibi adlı romanının devamı niteliğindedir. 31 Mart Vakası teması etrafında bir Osmanlı konağında yaşananların anlatıldığı kitap kısa sürede on binlerce baskı adedine ulaşmıştır. Aldatanlar aldatmakla yetinmezler; onlar, ihanete uğrayandan bunun için üzülmemesini, kahırlanmamasını, dertlenmemesini, sevdiğinin bir başkasıyla yaşadığı hazzın üstüne kendi acılarının gölgesinin vurmasına izin vermemesini de isteyecek kadar bencilleşirler. İhanetin yarattığı ve hem aldatanın hem aldatılanın hayatına yayılan kederli gölgeyi, isterler ki aldatılan temizlesin, aldatanı vicdan azabından, suçluluktan, bir başkasını haksız yere üzmüş olmanın utancından kurtarsın; bunu elde edebilmek için aldattıklarının önünde alçalmayı, kendilerine acındırmayı, gülünç şaklabanlıklarla bir gülücük koparmaya uğraşmayı mubah sayarlar ama ne yaparlarsa yapsınlar bu armağanı aldattık- larından alamazlar; aldatılan, elinde kalan son silahı asla kendini aldatana gönül rızasıyla teslim etmez. Ragıp Bey de, şehrin bir isyanla sarsıldığı o akşam, akıbeti meçhul bir yolculuğa çıkarken, istediği armağanı alabilmek için farkına varmadan kendisini acındırmaya uğraştı; eğer yaptığı şeyin farkına varabilseydi bunu asla yapmazdı ama o anda, kendi kederiyle soğumuş kadının bir tebessümüne, yarı karanlık odada tek başına Kuran okuyan yalnız kadının kendisine bağışlayacağı bir vicdan rahatlığına öylesine muhtaçtı ki kendisine hâkim olamadı. "Bir çatışma kaçınılmaz gözüküyor, gidip de dönmemek var, hakkınızı helal edin." Hatice Hanımın verdiği cevabı hiçbir zaman unutmadı: "Benim sizde bir hakkım yok." Kara Kule: Silahşor Kara Kule: Silahşor, Stephen King tarafından yazılan Kara Kule serisinin ilk kitabı olup 1982 yılında yayımlanmıştır. Kule'yi arayan Gileadlı Roland'ın ufak birkaç macerasından oluşur. Kule'ye giden yolda ilk hedefi olan siyahlı Adam'ın peşinde koşması, Ka-Tet'inin bir parçası olan Jake ile tanışması, Alice adlı çekici kadını tanıması bu kitapta yer alır. Ayrıca ana kahraman olan Roland'ın karakteri hakkında da bilgiler bulunur. Kitap için üretilmiş olan bazı kavramları da yavaş yavaş incelemeye başlar. Kara Kule II: Üç'ün Çekilişi Stephen King'in yazmış olduğu Kara Kule serisinin 2. kitabıdır ve 1987 yılında tamamlanmıştır. Roland siyahlı adamı yakalamıştır. Daha sonra Roland Orta Dünya'da bir deniz kenarında uyanır. Karşısında New York kentine farklı zamanlara açılan 3 kapı görür. Kule'ye ulaşmak için bu üç kapıdan da kahramanları kendi tarafına çekmesi gerekmektedir. Bu kahramanlardan 1 tanesi serseri gibi yaşayan Eddie Dean, bir tanesi ise şizofren olan Detta Holmes'dır. Üçüncü kapı ise Susannah'yı sakat bırakan adamdır. 1. Kapı: 1987 yılına açılır. Eroin bağımlısı Eddie Dean tutuklanmıştır. 2. Kapı: 1964 yılına açılır. Odetta Holmes adlı bir metro kazasında bacaklarının dizden aşağısını kaybetmiş olan, içinde öfke ve nefret ile yaşayan ikinci bir kadını daha barındıran zenci bir kadındır. Gölgelerin kadını da denmektedir. 3. Kapı: 1977 yılına açılır. Jack Mort adlı cani, sadist bir adam için açılır. Odetta'yı da metronun altına bu adam itmiştir. Ve Roland Jack!i yakarak ve trenin altına iterek Detta'yı kısa bir süreliğinede olsa geri gönderir ve Odetta-Detta nın ardından Susannah isimli bir kişilik oluşur. Kara Kule III: Ã‡orak Topraklar Çorak Topraklar, Stephen King tarafından yazılan Kara Kule serisinin 3. kitabıdır. 1991 yılında yazılmıştır. Son silahşor Roland çektiği kişiler ile lanetli ve çorak toprakları geçmeye başlar. Artık her şey daha anlaşılır hale gelmeye başlamıştır. Biraz çelişki ve biraz da heyecan