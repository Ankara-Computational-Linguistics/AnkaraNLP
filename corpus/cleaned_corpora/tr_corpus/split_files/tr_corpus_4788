intişar etti. Divân-ı Lügati't-Türk'te Çiğiller; Ortaçağ yazarlarına göre, Çiğil Tarāz'dan insan sesi uzaklıktadır.. Toxsı ve Çiğil ülkelerinde "Saplığ Kayas", "Ürünğ Kayas" ve "Kara Kayas" üç şehir, bu adla anılır. ""Rûm ülkesine en yakın olan boy Beçenek'dir; sonra Kıpçak, Oğuz, Yemek, Başgırt, Basmıl, Kay(Kayı), Yabaku, Tatar, Kırkız(Kırgız) gelir. Kırgızlar Çin ülkesine yakındırlar."". Ayrıca ""Çomul boyunun kendilerinden bulunduğu çöl halkı ayrı bir dile sahiptir, Türkçeyi iyi bilirler. Kay, Yabaku, Tatar, Basmıl boyları da böyledir. Her boyun ayrı bir ağzı vardır; bununla beraber Türkçeyi de iyi konuşurlar. Kırgız, Kıpçak, Oğuz, Toxsı (Tukhs), Yağma, Çiğil, Uğrak, Çaruk boylarının öztürkçe olarak yalnız bir dilleri vardır. Yemeklerle Başgırtların dilleri bunlara yakındır. ... Dillerin en yeğnisi Oğuzların, en doğrusu da Toxsı ile Yağmaların dilidir."" şeklinde tanımlanmıştır. ""... Bunun gibi Çiğiller ve başka Türklerce ﺫ‎ (Dhāl) olarak söylenen bu harfi "Rus" ve "Rum" ülkelerine kadar uzanan Bulgar, Suvar, Yemek, Kıfçak boyları, hep birden (ز z ) olarak söylerler. Öbür Türkler "ayak"a "اَذَق adhak ", bunlar "اَزَق azak " derler."" Büyük Selçuklu Sultanı I. Melikşah zamanında Maveraünnehir’e yapılan seferde Karahanlı kuvvetlerini tarihçiler Çiğil adlandırmışlardır. Prof. Dr. Yusuf Ziya Yörükân bir araştırma yazısında; Onuncu asırda Oğuzlar arasında başlayan Türkmen ve Çiğil telakkisi bugün Anadolu’nun muhtalif yerlerinde hâlen aynı süretle kullanılmaktadır. Anadolu’da bazı yerlerde Çiğil, diğer bazı yerlerde Giğil ve daha çok Gegel tarzında telaffuz edilen bu tabir, Anadolu Türkmenleri arasında tıpkı Kâşgarlı Mahmud’un verdiği izahatta gördüğümüz şekilde üç manada kullanılmaktadır. Genel tabirinin müstakil bir boy manasına kullanıldığı bir Gegili aşıkın şu yakmasında da görülmektedir: "Sarısuya Gigil kurmuş otağı," "Harmandalı güzellerin yatağı." "Bala yugrulmuş ballar peteği," "Telli turnam Harmandalı döndü mü?" Yulduz ("Yıldız") yaylasında ve Tekes havzasında yaşayan Yağma ve Çiğil boylarıdır. Şimdiki Türkiye'de dört tane Çiğil isminde köyler vardır, bu demektir ki Moğol istilâsında bazı Çiğiller küçükasya'ya göç etmişlerdir.. Türkler, Çiğil kelimesini Kumçölü içinde kullanırlardı. Yirmi dört Oğuz boyunun neredeyse tamamı Kastamonu çevresinde yurt tuttuğu gibi, Alpı, Alpağut, Dânişmendli, Kıpçak, Karluk, Çiğil, Yağma gibi Türk boyları da Kastamonu’ya yerleşmişlerdir. 1260’lı yıllarda Arap coğrafyacı İbn Said (" 'Ali ibn Musa ibn Sa'id al-Maghribi") bu kente ""Türkmenlerin Başkenti"" adını vermiştir. Yine onun kaydına göre, bu tarihlerde Kastamonu bölgesinde 100 bin çadır halkı yığılmıştır. Kastamonu’da hâlen birçoğu yaşatılan Kayı, Bayat, Çavuldur, Kınık, Îğdir, Afşar, Kıyık, Büğdüz, Bayındır, Çepni, Karaevli gibi yer adları Oğuz iskânının mahiyetini çok iyi ifade etmektedir. Günümüzde birçok ilimizde örneğin Ankara, Afyon, Diyarbakır, Silvan, Maraş, Konya, Kastamonu ve Kayseri’de Çiğil köyleri vardır, bunlardan bazıları; Monlar Monlar (Mon Dili: မန် veya မည်; Birmanca: မွန်လူမျို Tayca: มอญ), Güneydoğu Asya'da yaşayan bir halktır. Burma ve Tayland'da yaşamaktadırlar. Monlar, Güneydoğu Asya'da ikamet eden ilk halklardan biridir ve Theravada Budizmi'nin yayılmasına öncülük etmişlerdir. Monlar tarafından kurulan medeniyetler arasında Myanmar'ın yanı sıra Tayland da bulunmaktadır. Monlar, Avustroasya dillerinden olan Mon Dili'ni konuşmaktadırlar. Ayvar Ayvar, Balkan ülkelerinde çok popüler olan ve genelde evde yapılan, közlenmiş patlıcanlı, hafif acı biberli, içinde domates salçası da olan bir tür kırmızı biber ezmesidir. Özellikle kahvaltılarda, unlu yiyeceklerin yanında yaygınlıkla kullanılır. Et ve pilav yemeklerinin yanında da kullanılan ayvar, ekmek üzerine sürülerek ya da cips sosu olarak da kullanılır. 1997 Ä°talya Bisiklet Turu 1997 İtalya Bisiklet Turu 22 etap içeren bu tur, 1997 yılı 17 Mayıs-8 Haziran tarihlerinde yapıldı. Tur İtalyan bisikletçi Ivan Gotti tarafından kazanıldı. 80ncisi olan bu tur, toplam 3.912 km mesafeli olup hız ortalaması 38,017 km/saatti. Hmonglar Hmong ve Mong Güneydoğu Asya'da yaşayan bir halktır. Çin, Burma, Tayland, Vietnam ve Laos'ta yaşamaktadırlar. BetÃ¼l Demir Betül Demir (25 Eylül 1980, İstanbul), Türk şarkıcı, söz yazarı ve besteci. 25 Eylül 1980'de İstanbul'da doğan Betül Demir, Sütçü İmam Üniversitesi Opera Şan bölümünde okudu. Ayrıca İstanbul Üniversitesi Hukuk Fakültesi mezunudur. Betül Demir, 5 kardeştir. Aynı zamanda albümlerinin prodüktörlüğünün yapan söz yazarı ve besteci Sude Bilge Demir’in ablasıdır. Betül Demir, lise yıllarından itibaren müzik öğretmeninin tavsiyesi ile şan ve solfej dersleri almaya başladı. Yine aynı sene şan ve solfej derslerini vokal ve jingle'lar izledi. Aynı zamanda Müjdat Gezen Sanat Merkezi’nde eğitim gördü ve halen şan derslerini sürdürmektedir. İlk albümü "Ayrılığın El Kitabı", 26 Mayıs 2006’da piyasaya çıktı. Bu albümde yer alan "Yaz Geliyor", "Yapamadım", "Günahımı Alma" ve "Taş Duvarlar" şarkılarına video klip çekildi. Albümde prodüktörlük, söz yazarlığı ve besteci kimliğiyle Betül Demir’in kardeşi Sude Bilgi Demir yer aldı. Aynı zamanda Aysel Gürel, Güven Baran söz ve besteleri ile albüme katkıda bulundu. Betül Demir, 2 Ağustos 2007’de “Betül Demiremix” adlı remiks albümünü çıkarttı. Bu albümünde “Ayrılığın El Kitabı” albümündeki bazı şarkıların remiksleri ile 3 yeni şarkı yer aldı. Albümün tek video klibi ise öne çıkan “Başka Bir Şey” şarkısına çekildi. Başarılı sanatçı “Sahil Sahil” ile Latin pop rüzgarı estirip, “Bahane Bulma” ile elektronik müziğin derinliklerine daldı. Betül Demir, 2008 yılında 3 Hürel’in "Sonsuza Kadar" albümünde “Gönül Sabreyle” isimli rock şarkısını yorumlarken aynı yıl 2 Temmuz tarihinde Seyhan Müzik’ten "Süper" isimli albümünü çıkardı ve ilk video klip albümün çıkış parçası Mustafa Uslu tarafından “Süper” şarkısına çekildi. Aranjörlüğünü Mustafa Ceceli'nin yaptığı albümde sanatçı, Sezen Aksu, Güven Baran, Sinan Akçıl, Fettah Can gibi isimlerin şarkılarını yorumladı. Khmular The Khmu veya Khammu Güneydoğu Asyada yaşayan bir halktır. Çin, Burma , Tayland, Vietnam ve Laosda yaşamaktadırlar. Azam Ali Azam Ali, (Farsça: اعظم علی, Hintçe: आज़म अली d. 1970 Tahran, İran) ABD'de yaşayan İran asıllı müzisyen ve şarkıcıdır. Doğum adı ""Azam Aliafgerad""dır. Azam Ali, İran’da hayata merhaba deyip, devrimden sonra İran'ı terk etmek zorunda kalmıştır. İlk gençlik yıllarını Hindistan’da geçirip daha sonra, müzikal bir eğitim almak amacıyla ABD'de Los Angeles’a yerleşmiştir. California doğumlu ve jazz sever bir perküsyoncu olan Greg Ellis’le, 1995 yılındaki "Master Musicians of Jajouka" konserinde tanışır ve "Vas" isimli grubu kurarlar. Vas adı altında ortaya çıkardıkları eserlere Narada isimli müzik şirketi sahip çıkar. Bundan sonra, grubun tüm albümleri ve üyelerin solo projeleri, bu şirket sayesinde dünya müzik marketlerine dağıtılır. In The Garden Of Souls, grubun dünyaya ve evrene bakış açılarını çok iyi bir şekilde yansıtır. Özellikle Azam Ali imzasının geçtiği cümlelerde, new-age akımının etkileri ve doğu mistisizminin ağırlığı hissedilir. Tibet çalgıları, ud, çello, zil ve ritm sesleriyle bezenmiş müziklere, Azam Ali’nin büyülü vokali eşlik eder. "Niyaz" ismiyle kurulan grup ise; elektro-sentez üstadı, Grammy Ödülüne aday olmuş Carmen Rizzo ve bir gitarviyol ve yaylı çalgılar üstadı olan Loga Romin Torkian, ki Axiom of Choice isimli enfes bir projesi-grubu olmuştur onun da, grubun diğer üyeleridir. Ortaçağ latin bestelerini de seslendirdiği Portals of Grace isimli albümü 90’lı yılların sonuna doğru çıkmış, akabinde kurucusu olduğu VAS grubu ile çalışmalarına 2004’e dek devam etmiştir. çok sesli elektro-etnik müziğin en iyi örneklerinden birini icra eden Azam Ali, hem popüler dinleme zevkinin hem sanatsal kriterlerin doruğunda üstün ve özgün eserler üretmektedir. Her çalışmasıyla Billboard’dan tam puan alan sanatçı, benzersiz vokalini neredeyse bir enstrüman gibi kullanmasıyla tanınmaktadır. Seçsis SEÇSİS, Yüksek Seçim Kurulu Başkanlığı'na bağlı Seçmen Kütüğü Genel Müdürlüğü'nce yürütülmekte olan "Bilgisayar Destekli Merkezî Seçmen Kütüğü Sistemi" projesinin kısa adıdır. Projenin geçmişi 1986 yılında hazırlanan bir rapora kadar dayanmaktadır. Yıllar içinde teknolojinin verdiği olanaklar ile çeşitli evrelerden geçmiş ve bugünkü hâlini almıştır. Son yıllarda yenilenen proje, ilk sınavını 22 Temmuz 2007 tarihinde yapılan 23. Dönem Milletvekili Genel Seçimleri ile vermiş ve seçimi çok kısa bir sürede sonuçlandırarak başarısını kanıtlamıştır. Sergey İgnaşeviç Sergey Nikolayeviç İgnaşeviç (Rusça: "Сергей Николаевич Игнашевич"; d. 14 Temmuz 1979), Rus millî futbolcudur. 2008 Avrupa Futbol Şampiyonasında Rusya ile dört maça çıkmış, 403 dakika oynamış ve gol atma başarısı gösterememiştir. 1999 Ä°talya Bisiklet Turu 1999 İtalya Bisiklet Turu 22 etap içeren bu tur, 1999 yılı 15 Mayıs-6 Haziran tarihlerinde yapıldı. 82ncisi olan bu tur toplam 3,757 km (2.334 mil)mesafeliydi. Geçen yılın Kırmızı mayo ve Yeşil mayo sahibi Marco Pantani, 21 etap öncesinde hematokrit seviyesinin aşırı oluşu nedeniyle diskalifiye edilmeden önce bu yılın olayına liderlik ediyordu. Tüm "Mercatane Uno-Bianci" yarıştan çekildi. Bu durum, yarışta İvan Gotti'yi Genel klasman birinciliğini elde etmesine ve finalde Kırmızı mayoyu giymesine olanak sağladı. Laurent Jalabert Puan şampiyonu olmasıyla Siklamen mayo'yu elde ettinde; Kolombiyalı Chepe González'de Dağların kralı olarak Yeşil mayoyu elde etti. Carl Weathers Carl Weathers (d. 14 Ocak 1948; New Orleans, Louisiana, ABD), AmerikalÄ± oyuncu. Sinema kariyerinden önce profesyonel futbol oyuncusuydu. En iyi rol olarak Rocky film serilerindeki Apollo Creed rolüyle tanınmakla birlikte 1987 yapımı Predator filmiyle bunun devamını sağladı. Weathers, New Orleans, Louisiana'da doğdu. Babası günlük işçiydi. Sekizinci sınıf öğrencisi olarak özel bir lise olan St.Augustine Lisesi'ne atletik burs kazandı. Lise sırasında boks, futbol, jimnastik, judo, futbol ve güreşle uğraşan çok yönlü bir atletti. 1966'da mezun oldu. Weathers futbolu kolejde defansif olarak oynadı. Üniversite kariyerine 1966'da Long Beach City College'da başladı. Sezon dışı dönemlerde Weathers San Francisco Eyalet Üniversitesi'ne gitti ve 1974'te drama dalında lisans derecesi aldı. 1974'te futboldan emekli oldu ve oyunculuk kariyerine başladı. Mercy "Mercy", Duffy'nin "Rockferry" albümünün ikinci teklisidir. Steve Booker tarafından yazılmış ve prodüktörlüğü yapılmıştır. Dijital olarak 11 Şubat 2008'de, CD olarak 25 Şubat 2008'de Birleşik Krallık'ta yayımlanmıştır. 2008 MOJO Ödülleri'nde "Yılın Şarkısı" dalında ödülü kazanmıştır, Duffy'nin ilk uluslararası teklisidir. Bu parça, Amerikalı rock grubu OneRepublic tarafından yeniden kaydedilmiştir. Ayrıca parçanın resmi düzenleme sürümünde The Game vokalleri yer almaktadır ve bu sürümün yapımcıları Cool & Dre'dir. Resmi dans düzenlemesinin yapımcılığını ise Gareth Wyn üstlenmiştir. Parça, "" filminin film müziğidir. Bu şarkı, Almanya, Avusturya, Bulgaristan, Hollanda, İrlanda, İsviçre, Norveç ve BK listelerinde 1 numara olmuştur. Ayrıca BK'ta 447,510 adet kopya satışına ulaşmıştır. Lawalar Lawa (Tayca: ลั๊วะ veya ละว้า) Güneydoğu Asyada yaşayan bir halktır.Tayland ın kuzeyinde yaşamaktadırlar. Samy Naceri Samy Naceri, Fransız aktör. İlk olarak, başrolde oynadığı Taxi serisiyle tanındı. 1998'deki ilk filmin 2000, 2003 ve 2007'de devam filmleri çekildi. 2006 Cannes Film Festivali'nde Days of Glory filmindeki rolüyle En İyi Erkek Oyuncu ödülünü aldı. Samy Naceri Paris'in 4. ilçesinde Kabiliyeli bir Cezayirli baba ve Fransız bir anneden doğmuş olup, Fontenay-sous-Bois adlı Paris Banliyösünde çocukluğunu geçirdi. Samy Naceri'nin 1995 doğumlu "Julian" isminde bir oğlu vardır. Halen aktris Marie Guillard ile evlidir. Naceri, Kasım 2005'te, Paris'te restoranda 22 yaşındaki adama saldırdı ve suratına bir küllük attı. Aktör bu saldırı için suçlu bulundu ve hapishanede iki ay geçirdi. 2006 yılı Şubat ayında serbest bırakıldı. Ocak 2007'de Aix-en-Provence'de bir güvenlik görevlisini bıçaklayarak cinayete teşebbüsten suçlandı. Şiddet nedeniyle 9 ay hapis cezasına çarptırıldı (6 ay ertelendi) ve ayrıca aşırı dozda uyuşturucu tedavisi gördüğü bir tıp merkezinde iki gardiyana saldırdığı için 1 ay hapis cezasına çarptırıldı. Daha sonra 2011'de eski sevgilisinin erkek arkadaşını bıçaklayarak adam yaralamak suçundan üç yıl sekiz ayı tecilli olmak toplam beş yıl hapis cezasına çarptırdı. Naceri, daha önce uyuşturucu kullanmak ve şiddet uygulamak suçlarından da yargılanmıştı. Mahkûmiyet cezaları her seferinde ertelenmiş ve para cezalarına çarptırılmıştı. Kazandı 2006 En İyi Erkek Oyuncu Ödülü Cannes Film Festivali 1995 Özel Ödül Locarno Uluslararası Film Festivali 1995 Ã–zel Mansiyon Festival du Film de Paris Adaylığı 1999 Umut Veren En İyi Aktör Cesar Ödülleri Palaunglar De'ang, Deang, Palaung veya Benglong Güneydoğu Asyada yaşayan bir halktır. Çin, Birmanya ve Tayland da yaşamaktadırlar. Holo Holo, Trabzon ilinide bugünkü Çaykara, Köprübaşı Beşköy ve Dernekpazarı ilçeleri arasında anadili Romeika olan köyleri kapsayan bölgenin adıdır. Osmanlı kaynaklarında Karye-i Holo (Hicri 921,961, 991) olarak geçmektedir. Holo boğazı ile alakalı ilk yerleşim 17. yüzyılın ortalarında olmuştur. Kafkasya'da şii baskısından bunalan sünni klanlar, Osmanlı'nın Trabzon'un fethiyle Kafkasya'ya sınır olmasının ardından Doğu Karadeniz'e yerleştirilmiştir. Bugünkü Rize'nin çok büyük bir kısmı bu yerleşimin ardından oluşmuştur. Kafkasya'dan Doğu Karadeniz'e geçen bu halklar daha çok İkizdere, Of ve Sürmene boğazlarına yerleştirilmiştir. Yine bu yerleştirilmede Osmanlı Devleti bu halklardan bir kısmını toplu halde Holo Boğazına yerleştirmiştir. Sadece Holo boğazına değil, Çaykara içine de çok miktarda aile yerleştirilmiştir. O güne kadar Holo Boğazında herhangi bir nüfus da bulunmuyordu. Nüfusun tamamı Kafkasya'dan yerleştirilmiştir. Yerleştirilen aileler değişik klanlara ait olduğu için bir dil birliği sağlanamamış ve kısa zamanda yörede Rumca hakim bir dil haline gelmiştir. Suriye'den şamdan İslam alimleri ve seyit aileleri Çaykara, Dernekpazarı ve Of bölgesine yerleştirilmiştir bazı kaynaklarda da geçen bu yerleşim hareketleri İslam mayalanması açısından ve toplumun bayrak, vatan ve birlik , bütünlük duygularına azami özeni göstermesinden de anlıyoruz ki Holo bölgesinde İslam ve iman kardeşliğiyle İslam'ın insanlarla alakalı diyalog eğitimleri Rum -Türk- Kafkas- Laz - Gürcülerin tuğla gibi arasına harç olmuş ve Holo bölgesinde Karadeniz'de Romeika dilini tek konuşulan bölge olarak ayrı bir yerde tutmuştur. Warwick Avenue "Warwick Avenue", Duffy'nin "Rockferry" albümünün üçüncü teklisi. Birleşik Krallık'ta 123,215 adet kopya satmış ve İngiltere'de 3 numara olmuştur. Parçanın videoklibinin gösterimi 23 Nisan 2008'de Channel 4'ta yapılmıştır. Sosyalist Devrim Partisi Türkiye İşçi Partisi eski genel başkanı Mehmet Ali Aybar'ın 1971 yılında Türkiye İşçi Partisi'nden ayrılmasından sonra Aybar ve etrafında toplanan demokratik sosyalizmi savunan aydınlar tarafından 1975 yılında tarafından kurulmuştur. Sosyalist Devrim Partisi Türkiye İşçi Partisi'nin 1965 ve 1969 yılların düzenlenen genel seçimlerde yakaladığı başarıyı yakalayamamış fakat Aybar'ın partiden ayrılmasına yol açan Behice Boran yönetimindeki Türkiye İşçi Partisi de 12 Mart Muhtırası'ndan sonra başarı yaşayamamış aksine daha da oy kaybetmiştir. Briket makinasÄ± Briket makinesi; kum, ponza (bims), çakıl ve çimentodan yapılmış harcı titreşim ve basınçla sıkıştırmaya ve sıkıştırılan malzemeleri kalıp vasıtasıyla değişik şekil ve ebatlarda çıkarmaya yarayan,mekanik veya otomasyon kontrolünde hidrolik pistonlu makinedir. Vibrasyon yöntemiyle bims blokları piston vasıtasıyla sıkıştırarak üretim gerçekleşir. Farklı içerikte kalıp çeşitleri vardır. Briket kalıpları ülke standartlarına göre değişir. Asmolen briket, dolu briket, 10'luk, 15'lik ve 20'lik briket çeşitleri vardır. Briket Makinesi, Parke Makinesi olarak da bilinir. Makineye hangi kalıbı bağlarsanız o ürün işlenir. Kilitli Parke Taşı, Makedonya Gülü, Çim Taşı , Damla Taşı, Artı Taşı, Oluk Taşı,Bordür, briket ve 10x20 parke bilinen ve kullanılan kalıp çeşitlerindendir. Kalıp üretimi ST52 sac levhanın CNC Lazer tezgahlarında işlenmesiyle gerçekleşir. Diğer taraftan kalıp üretiminde "CNC Dik İşleme" de yaygın olarak kullanılır. Bu tezgahta Aşık taşı pabuçları ve Makedonya gülü kalıpları profesyonel olarak işlenir. Tatos Dağları Tatos (Dilek) Dağları Doğu Karadeniz Dağları'nın doğu uzantıları olan sıradağların eski ve orijinal adı olup , Rize ve Erzurum il sınırında yer almaktadırlar. Tatos aynı zamanda Rize'de Osmanlı döneminde yaşamış bir ailenin de adıdır . Yüksekliği 3550 m olan dağların adı Cumhuriyet döneminde "Dilek Dağları" olarak değiştirilmiştir. Yörede ve yayınlarda "Tatos" adı kullanılmaya devam etmektedir. Tatos Dağları Kaçkar Dağları ile Verçenik Dağı arasında yer alır. Sıradağların en yüksek dağı kuzeybatıdaki Tatos Dağı'dır. Su bölümü çizgisi yaklaşık GB-KD yönünde uzanır. Dağ zirvesinin kuzeye bakan yamaçlarında "Çinaçor Buzulu" bulunur. İlk kez 1931 yılında keşfedildiğinde fotoğraflanan Çinaçor buzulunun, 1965 ve günümüzdeki fotoğrafları karşılaştırıldığında küresel ısınma nedeniyle küçüldüğü gözlenmiştir. Buzul bir asılı vadi gerisindeki sirkin içinde yer alır. Buzul erimeleri sonucunda çevrede buzul gölleri oluşmuştur. Buzul 200–350 m genişlik, 450 m uzunluğa sahiptir. Buzul dilinin önünde küçük bir moren set gölü bulunmaktadır. Santa PCD (albüm) "Başlığın diğer anlamı için PCD sayfasına bakınız. PCD, Amerikalı R&B grubu Pussycat Dolls'un ilk stüdyo albümü. Albüm, A&M Records etiketiyle 13 Eylül 2005 tarihinde Amerika Birleşik Devletleri'nde yayımlanmıştır. Grup, albümün yapımında Ron Fair, Tal Herzberg, Timbaland, Cee Lo Green, will.i.am ve Rich Harrison gibi isimler çalışmıştır. Bu albüm, 2006 yılı sonunda 536,340 kopya satarak Birleşik Krallık'ta en çok satan 28. albüm olmuştur. 2005 yılında da 574,000 kopya satarak UK'de toplam 1.1 milyonluk satış rakamına ulaşmıştır. Phailer Phai Güneydoğu Asyada yaşayan bir halktır. Tayland ve Laosda yaşamaktadırlar. San Francisco UluslararasÄ± Film Festivali San Francisco Uluslararası Film Festivali, ilk defa Aralık 1957'de düzenlenmiş film festivalidir. San Francisco'da gerçekleştirilen festival, Amerika'nın hâlâ devam etmekte olan en eski film festivali olma özelliğine sahiptir. San Francisco Film Topluluğu tarafından organize edilir. 26 Nisan - 10 Mayıs 2007 tarihleri arasında, festivalin 50. yılı kutlandı. Graham Leggat 17 Ekim 2005'te festivalin yürütücü yapımcısı oldu. San Francisco Film Festivali, yabancı yapım filmleri Amerikalı seyirciye tanıtmada önemli rol oynar. Akira Kurosawa'nın "Kumonosu jô" filmi ile Satyajit Ray'in "Pather Panchali"'si 4 Aralık 1957'de başlayan ilk festivalde gösterildi. Her yıl yapılan ve 15 gün süren festivalde 50'den fazla ülkeden yaklaşık 200 film gösterilmekte ve bu filmler on binlerce sinema sever, sinemacı, endüstriden temsilci ile gazeteciye ulaşmaktadır. Gösterimler San Francisco, Berkeley ve Peninsula'da yapılır. Festival, uluslararası film ve video yapımındaki güncel trendleri, ABD'de henüz gösterime girmemiş yapımları vurgulayarak ortaya koyar. Belgesel, kısa film, animasyon, deneysel film, gençlerin yapımları ve TV yapımlarının yarıştığı bölüm, "Golden Gate Ödülleri"'nin verilmesine yöneliktir. On dört kategoriden onunda $5,000 civarında nakit para ödülü verilir. İlk filmlere $10,000 nakit para ödülünü de içeren "SKYY Ödülü" verilir. Bu ödül, 1997'den bu yana eşsiz bir sanatsal duyarlığa sahip filmlerin yönetmenlerine festival ve ana sponsor SKYY Vodka tarafından verilmektedir. Festival ayrıca tüm dünyadan yeni uzun metrajlı anlatımlı filmlerle belgeselleri ve arşiv sunumlarını da davet eder. Bunlara özel ödüller verilir ve bu bağımsız başarılar onurlandırılır. Screamo Screamo, indie'nin de köklerini oluşturan hardcore müziktir. Screamo sound'larının neye benzediğine ilişkin belirli bir tanım yoktur. Buna karşın; haykırmak, sağır edercesine yüksek rock gürültüsü ve sonrasında sakinleşme, melodik gitar ezgileri türle birleştirilen temalardır. Screamo yapan gruplar arasında Poison The Well ve The Ghost Inside sayılabilir. Bu müzikte birçok sesleniş şekli vardır. Kimileri screamo, kimileri ise bu müziği etiketlememek ister. Birçok müzisyenin, screamo gruplarının müziğiyle moda yönlerini benzetmenin olanaksız olduğu yönündeki görüşüne karşın, bazıları sahnede birçok insanın benzer dış görünüş türü olduğunu söylerler. "Vulcan" saç tıraşları, sıkı tişörtler, kot ceketler ve kalın çerçeveli gözlükler gibi aksesuarlar kullanırlar. Öresund Köprüsü Öresund Köprüsü (Danca: "Øresundsbroen", İsveççe: "Öresundsbron") İsveç ile Danimarka arasında yer alan Öresund Boğazı'nda iki şeritli demiryoluna ve dört şeritli karayoluna sahip olan birleşik bir köprüdür. Köprü Avrupa'da hem demiryolu hem karayolu taşımacılığının yapıldığı en büyük birleşik köprüdür ve Öresund Bölgesi'nin iki metropolitan alanı olan Danimarka'nın başkenti Kopenhag ve İsveç'in önemli şehirlerinden Malmö'yü birbirine bağlar. Avrupa Birliği'nin uluslararası E20 yolu burada, "Oresund Demiryolu" gibi denizin ortasında iki şeritli bir otoyolla tünele bağlanır. Öresund dünyadaki en büyük sınırötesi köprü ve aynı zamanda özel teşebbüsle yapılıp işletilen en büyük köprüdür. Köprü genellikle Danimarka'da "Øresundsbroen", İsveç'teyse "Öresundsbron" biçimlerinde adlandırılır. Köprüyü yapan ve işletmekte olan şirket ise köprünün adının her iki dildeki söylem de birleştirilerek oluşturulmuş "Øresundsbron" olduğu konusunda ısrarcıdır. Bunun amacı köprü kurulduğundan beri Öresund Bölgesi sakinleri için ortak bir kültürel Öresund kimliği oluşturmaktır. Yapı aslında bir köprü ve bir tünelden oluştuğu için Avrupa'da kimi zaman teknik olarak "Öresund Hattı" ya da "Öresund Bağlantısı" gibi adlarla anılır. (Danca: "Øresundsforbindelsen", İsveççe: "Öresundsförbindelsen"). Öresund Köprüsü'nün yapımına 1995 yılında başlandı. Son bölümün inşası da 14 Ağustos 1999 yılında, öngörülenden üç ay kadar önce bitirildi. Danimarka Kraliyet Ailesi Prensi Frederik ve İsveç Kraliyet Ailesi Prensesi Victoria köprünün yapılışını kutlamak amacıyla köprünün ortasında buluştular. Köprünün resmî olarak hizmete başlaması Danimarka Kraliçesi III. Margrethe ve İsveç Kralı Carl XVI. Gustaf'ın katılımlarıyla 1 Temmuz 2000 tarihinde oldu. Daha sonra köprü aynı gün araç trafiğine açıldı. Açılıştan önce 79.871 koşucu "Broloppet" (Türkçe: "Köprü Yarışı") adı verilen bir yarı maratonda Danimarka'nın Amager kentinden başlayarak, İsveç'in Skåne kentine kadar yarıştılar. İlk olarak köprünün kullanımı umulduğu kadar çok olmadı. Bunun nedeni çoğu zaman yüksek geçiş ücretlerine bağlandı. Ancak 2005 ve 2006 yıllarında köprü trafiğinde kayda değer bir artış gözlendi. Bugün köprüde bir defaya mahsus olan geçiş ücretleri 36 avrodur. (325 İsveç kronası, 260 Danimarka Kronu) Köprünün düzenli kullanıcıları için %75'e varan indirimli tarifeler uygulanmaktadır. 2007 yılında, köprü üzerinden 15.2 milyonu araçlar içinde, 9.6 milyonu tren içinde toplamda yaklaşık 25 milyon yolcu geçtiği sanılmaktadır. Kopenhag'a oranla daha ucuz bir kent olan Malmö'de birçok Danimarka vatandaşı yaşamaktadır ve bu kişiler her gün işyerlerinin bulunduğu Kopenhag'a çalışmak için gitmektedirler. Öresund Köprüsü, türünün en büyük örneklerindendir. En büyük direğinin yerden yüksekliği 204 metredir. Köprünün toplam uzunluğu 7845 metredir, bu da İsveç ve Danimarka arasındaki uzaklığın yaklaşık olarak yarısına denk düşmektedir. İki katlı köprünün üst bölümünde dört şeritli bir karayolu, alt bölümünde iki şeritli bir demiryolu hattı bulunur. Köprünün denizden yüksekliği 57 metredir ancak köprü boğazın yarısında bitip deniz altında tünelle birleşir. Kalan açık bölümde rahatça deniz taşımacılığı sürdürülür. Köprü İngiltere menşeli Arup Mühendislik tarafından tasarlanmıştır. Öresund Köprüsü, İsveç'in Malmö kentinden başlar. Köprü Öresund Boğazı'nın ortasında, Peberholm denen yapay bir ada üzerinde sona erer ve burada deniz altından ilerleyen bir tünelle birleşir. Bir ayağı İsveç'te olan köprünün Danimarka'nın asıl topraklarında ayağı yoktur. Bu nedenle köprünün bittiği bu yapay ada resmî olarak İsveç'e aittir. Peberholm Adası'nın uzunluğu 4 kilometreden fazla olup, genişliği ise birkaç yüz metredir. Adada yerleşim yoktur. Peberholm Adası'nda Öresund Köprüsü'nün bittiği yer ile Danimarka'nın en yakın yerleşim birimi arasını bağlayan hatta "Drodgen Tüneli" denir. (Danca: "Drogdentunnelen") Bu tünel, 4.050 metre uzunluğundadır. Bunun 3.150 metresi deniz altında inşa edilmiştir. Öresund Köprüsü'nü uzatmak yerine bir tünel yapılmasının nedeni bu bölgenin Kopenhag Havaalanı'na çok yakın olmasıdır. Ocak 2008 itibarıyla herhangi bir yönden köprüye giriş ücreti yalnızca bir yönlü olmak üzere şöyledir: Yukarıdaki fiyatlar köprünün yapım maliyetlerinin tam olarak çıkarıldığı için 01.01.2001 den itibaren araçlarda bulunan kişi başına ücretlendirilmeye başlanmıştır. Yani özel aracınızla geçerseniz aracınızda bulunan her bir kişi için 1 € ödüyorsunuz. Ticari taşıma vasıtaları için ise 20 € sabit ücret uygulanmakta. Don't Cha "Don't Cha", Cee-Lo ve Sir Mix A Lot tarafından yazılan 2005 tarihli bir şarkı. İlk kez Tori Alamaze 2004 yılında parçayı kaydetmiş ve parça, 2005 yılında Pussycat Dolls ve Busta Rhymes tarafından coverlanmıştır. Pussycat Dolls'un "PCD" albümünden çıkan ikinci teklisidir. Bu şarkı, Almanya, Avustralya, Birleşik Krallık, Kanada ve Yeni Zelanda'da bir numara olmuştur. Ivan Drago Ivan Drago (Rusça: Иван Драго) (d. 8 Ocak 1963, Moskova, SSCB), 1985 yılı ABD yapımı Rocky IV filminde Dolph Lundgren'in canlandırdığı Sovyet ve Rus boksör. Bu filmde Rocky Balboa'nın rakibi olarak ortaya çıkan bir kurgusal karakterdir. Eski ağır siklet şampiyonları ve önde gelen boks yazarlarından oluşan bir anket Drago'yu Rocky film serisinin en iyi üçüncü dövüşçü olarak seçmiştir. Ivan Drago, bir Olimpiyat altın madalyalı şampiyondur. Sovyetler Birliği amatör boks şampiyonudur. 1.96 cm boyu ve 261 pound (118 kg) ağırlığına sahiptir. Bir boksör için ortalama psi, 700psi iken, 1850-2150psi arasında ölçülen yumruk şiddetine sahiptir. Ayrıca Sovyet Ordusunda piyade Yüzbaşı rütbesine sahip olmakla birlikte, Rocky IV filminde, üniformasının göğüs kısmında görüldüğü gibi Sovyetler Birliği Kahramanı madalyası sahibidir. Drago dövüşçü olmak için eğitilmiştir. Filmde muhtemelen Anabolik steroid enjeksiyonları olduğu ima edilen filmde kas içi enjeksiyonlar aldığı görülür, ancak enjekte edilen çözeltinin gerçek doğası asla açıkça belirtilmez. Drago'nun kalp hızı ve delme gücü sürekli yaptığı egzersizler sırasında bilgisayarlar aracılığıyla ölçülür. Drago, başka bir sporcu olan ve yüzme dalında altın madalya sahibi olduğu ifade edilen "Ludmilla Drago" (Brigitte Nielsen) ile evlidir. Eşi Ludmilla, belirgin bir zamanda nadiren görüşmeler ve basın toplantılarında, röportajlarda kocası Ivan Drago adına konuşmaktadır. Elit bir sporcu olarak Drago'nun statüsü Apollo Creed ile mücadele sırasında, kocasının garip büyüklüğü sorgulandığında, gücünü açıklamak için steroid kullanımı suçlamalarını reddederek "Sizin Temel Reis gibi her gün ıspanak yiyor!" şeklinde esprili şekilde cevap vermiştir. Ivan Drago, gösterişli olan Apollo Creed'in ve önceki Rocky serisinin önceki filmlerinde küstah Clubber Lang'in Rocky'ye karşı direnişlerinin aksine sessizdir ve her ne pahasına olursa olsun en iyi olmak arzusunda olması, bir şekilde onu insanlıktan mahrum bırakmaktadır: Büyük, güçlü ve duygusuzdur. Drago genellikle eşi ve eğitmenlerinin basına kendi adına konuşması için izin verir. Ivan Drago karakteri, filmde sadece veciz, kısa ifadeler ve kısa cümleler konuşmaktadır. ABD'deki gösteri amaçlı bir maçta Eski Dünya Ağırsiklet Boks Şampiyonu Apollo Creed'i ring'te döve döve öldürmüştür. Ivan Drago laboratuvar şartlarında yetiştirilmiş, geniş imkânlara sahip bir jimnastik salonunda çalışarak Rocky Balboa ile maç yapmak için hazırlanmıştır. Rocky'ye kaybettikten sonra Drago, ülkesi SSCB'de büyük utanç yaşadı ve Ludmilla, oğulları Viktor'u kendi başına büyütmek için onu terk etti. Soğuk Savaş'ın sona ermesinin ardından Drago, Ukrayna'ya taşınmak zorunda kaldı ama artık mütevazı bir yaşam sürdüğü için Viktor'u ondan daha zorlu bir boksör olması için eğitmiştir. Creed II'de Viktor, Ukrayna'da karşılaştığı her rakibi yendikten sonra ve boks borganizatörü Buddy Marcelle, Adonis Creed'in, Dünya Ağır Siklet Şampiyonluğu için Viktor Drago ile karşılaştırmak amacıyla maç ayarlar ve unvan maçı için Adonis'e meydan okuyan Viktor Drago babası ile Philadelphia'ya giderler. Ivan Drago, Rocky'nin kendisine hayatında nelere mal olduğunu söylemek için restoranında Rocky'yi ziyaret etmiştir. Rocky'e yıllar önce kaybettiği maçın intikamını almakla tehdit eder ve Rocky'ye “Oğlum oğlunu kıracak” demiş, restorandan çıkarken duvarda gördüğü Apollo'nun fotoğrafına "güzel resim" demiştir. Adonis dövüşü kabul eder ama Rocky onu eğitmeyi reddeder. Tartı sırasında Ivan Drago Adonis ile alay eder ve ona babası Apollo'dan çok daha küçük göründüğünü söyler. Adonis, Ivan Drago'ya saldırır, oğlu Viktor'da onu itekler. Viktor, maç sırasında Adonis'i yumruklar, kaburgalarını kırar ve böbreklerini acımasızca yaralar, ancak yerdeyken Adonis'e bir yumruk atması nedeniyle diskalifiye edilir. Adonis sakatlanır ve kendisine kendine güveni dağılır. Viktor ise eşsiz güçlü yumruklarıyla boks dünyasının zirvesine yükselir ve Drago'nun Rusya ile olan durumu kısmen onarılmış olur. Eski karısı Ludmilla, bir akşam yemeği toplantısında görünür ve oğlu Viktor bu durumdan çok rahatsız olarak yemeği terk eder. Hala gerçek bir şampiyonluk kemeri olmayan Viktor Drago, Adonis'e Rusya'da bir rövanş için meydan okur. İvan, oğlu Viktor'u sıkı eğitimlerle forma girmesi için sınırları zorlar. Bununla birlikte, Adonis ise geçirdiği seanslarla vücudunu eğiterek geçirir. Rövanş maçında Viktor'un teknik eksikliğini ve güç yumruklarını lehine çevirmeye çalışır. Viktor'la onuncu rounda girerler, ancak Viktor dördüncü raunttan önce rakibini deviremediği için yorulmaya başlar. Çünkü bugüne kadar tüm maçlarında rakiplerini en fazla dört raund içinde yenmiştir. Adonis, Viktor'u son turda iki kez düşürür ve Viktor'un annesi Ludmilla da dahil olmak üzere destekçilerini kaybetmesine neden oldu. Oğlunun kendisini savunamadığını gören Ivan Drago, havluya atar, dövüşü durdurur ve Adonis'in zafer kazanmasına izin verir. Drago dövüşten sonra yenilmiş olan Viktor'a sarılır, ona sorun olmadığını ve gurur duyduğunu söyler. Sonunda geçmişiyle barışık olan Ivan, yan yana koşarak oğluyla daha derin bir bağ kurmaya odaklanır. Gösterişli Rocky'nin önceki filmlerde rakiplerinin aksine (Apollo Creed ve küstah Clubber Lang), Ivan Drago sessizdir ve övünmez. Her ne pahasına olursa olsun en iyi olma arzusuyla hareket eden bu tek fikirli yol, bu hedefe ulaşmak için onu insanlığından mahrum eder. Birçok izleyici ve eleştirmen, Drago'nun ABD'nin Sovyetler hakkındaki algısını sembolize etmesi gerektiğini ileri sürer: muazzam, güçlü ve duygusuz. Drago genellikle karısı ve eğitmenlerinin kendisi adına basına konuşmasına izin verir. Drago, film boyunca sadece kısa cümleler söyler ve kısa açıklamalar yapar. Drago hakkındaki yorumlar onu sık sık Soğuk Savaş'ın ikinci bölümü bağlamında Sovyet gücünün hiperbolik bir temsili olarak nitelendirir. Bu sembolizm, "Ivan Drago bütün bir ülkenin arkasında olduğu bir adamdır" diyen spiker de dahil olmak üzere filmdeki bazı satırlarda özellikle açıktır. Diğer yorumcular Drago'yu prototipik olarak ABD kahramanı Rocky'nin aksine karakterize ettiler ve Drago'nun yenilgisinin Sovyet rejiminin çöküşünü temsil ettiğini söylemişlerdir. Ancak bazı yorumcular Drago'nun bireyciliğini fark etmiştir. Filmin sonucuna doğru, Drago Komünist Partili bir görevli tarafından azarlandığında "KENDİM İÇİN kazanmak için savaşıyorum! KENDİM İÇİN !!!" diye bağırır. Drago kazanmak istiyor, ancak kalabalık için değil, ulus için değil, komünist parti için değil, Politbüro için değil. Kendisi için kazanmak istiyor. Bölüm topolojisi Bölüm topolojisi, bir topolojik uzaydan başka bir topolojik uzay elde etmenin klasik yollarından biridir. Bir topolojik uzayda kimi noktaların birbirine "yapıştırılmasıyla" (özdeşleştirilmesiyle) elde edilen yeni kümenin üzerine konacak bölüm topolojisi, bu yeni kümeyi yeni bir topolojik uzaya dönüştürür. Bu yeni uzaya bölüm uzayı denir . Örneğin [0,1] kapalı aralığı bir topolojik uzaydır. Bu uzayda 0 ve 1 noktaları özdeşleştirilir ve bu yeni kümeye bölüm topolojisi verilirse oluşturulan topolojik uzay düzlemde birim çember olur. Başka bir örnek: düzlemde yatan birim yarıçaplı dairenin kenarının üst tarafındaki her bir nokta kenarın alt tarafında karşılık gelen noktaya "yapıştırılır" ve bu yeni kümenin üzerine bölüm topolojisi konursa, bu topolojik uzay 3 boyutlu Öklit uzayında birim yarıçaplı küre olur. Bölüm uzayı, ilk baştaki uzaydan genelde farklıdır çünkü yapıştırma işlemi sürekli bir işlem değildir. İlk uzaydan son uzaya akla gelen ilk gönderim birebir bile değildir. Yine de özel durumlarda başlanan uzaya geri elde edilebilir. Bariz olmayan bir örnek için düzlemde birim çemberin her noktasını başnoktaya göre bakışık (simetrik) noktasıyla özdeşleştirip bölüm topolojisi koyalım. Çıkan topolojik uzay yine bir çemberdir. lde X üzerinde bir denklik bağıntısı olsun. X herhangi bir topolojik uzay olsun. X üzerinde formula_1 olarak gösterilen bir denklik bağıntısı alalım. X'in herhangi bir "x" öğesi için X'e ait şöyle bir altküme tanımlansın: formula_2; yani ["x"] kümesi, "x" 'e formula_1 altında denk olan tüm öğelerin kümesi olsun. Bu altkümeye denklik sınıfı denir. Tüm denklik sınıflarının kümesineyse X'in formula_1 altında bölüm kümesi denir ve formula_5 olarak gösterilir: formula_6. Bölüm kümesinde şöyle tanımlanan topolojiye bölüm topolojisi denir: formula_5'in bir altkümesinin açık olması ancak ve ancak bu altkümenin içindeki denklik sınıflarının X'te birleşiminin açık olması durumunda doğrudur. Bu özelliğin bir topoloji tanımladığı gösterilebilir. Bu topolojiye sahip bir bölüm kümesine bölüm uzayı denir. Bu tanıma denk olduğu gösterilebilecek bir tanım da şudur: formula_8 gönderimi "x" öğesini ["x"] denklik sınıfına götüren izdüşüm gönderimi olsun. Bölüm kümesinin üzerine konacak ve "p" gönderimini sürekli yapacak en ince topolojiye bölüm topolojisi denir. Herhangi X topolojik uzayı ve Y kümesi için benzer tanımlar yapılabilir. formula_9 örten bir gönderim olsun. Y kümesinin üzerine konacak ve "f" gönderimini sürekli yapacak en ince topolojiye bölüm topolojisi denir. Yukarıdaki gibi, buna denk bir tanım vardır: Y'de bir U altkümesinin açık olması ancak ve ancak formula_10 alt kümesinin X'te açık olması durumunda doğrudur. Bu durumda "f" gönderimine de bölüm gönderimi denir. Burada formula_10 derken X'in "f" altında U'ya giden öğelerinin kümesini kastediyoruz. Öte yandan, "f" gönderimi X üzerinde bir denklik bağıntısı tarif eder: formula_12 ancak ve ancak "f(x)=f(y)". Bu denklik bağıntısının belirlediği formula_5 bölüm uzayı, yukarıdaki gibi kurulan Y topolojik uzayına homeomorfiktir. Baba Ocağı Baba Ocağı, 26 Mayıs 2008'de Star TV'de yayına başlamış Türk yapımı aile dizisi. Star TV ile Sinetel'in anlaşmasına göre yayından kaldırılmıştır. Halil Efe, Muğla'nın Bozüyük köyünde çiftçilik yapmaktadır. Murat ve Güven isimli iki oğulları vardır. Onları İstanbul'da okutan Halil Efe’nin tek arzusu oğullarının iyi birer ziraat mühendisi olarak köye dönmeleri ve işlerin başına geçmeleridir. Ama çocukların asıl derdi Ziraat okumak değil, müzisyen olabilmektir. Bunun içinde arkadaşları Alp, Ersoy ve Cem’le birlikte bir grup kurmuşlardır. Bir süre sonra Halil Efe, çocukların iki senedir devamsızlıktan kaldığını öğrenince Murat ve Güven’i önüne katarak köyün yolunu tutar. Şehir hayatına alışmış Murat ve Güven’in başına köyde birçok trajikomik olay gelir. Ardından sevgilileri ve arkadaşları da gelince olanlar olur. Bu arada çocukluk arkadaşları ve babalarının baş düşmanı Seyfi Efe'nin kızı İsmet, Güven'e bir süre sonra aşık olur. İsmet'in kardeşi Cemile ise Murat'a aşık olduğu için her şeyi göze almıştır bile! Çocukların teyzesi Gülsüm, bir arkadaşlık sitesinden Murat'in sevgilisi Seda'nın Murat'tan 3 yaş büyük olduğunu öğrenir ve bu yüzden ona "Gart (Kart) Papatya" der. Seda Cemile'nin Murat'ta gözü olduğunu anlamıştır. Ancak Seda ve Özge aile baskısı yüzünden İstanbul'a dönmek zorunda kalırlar. Yani Güven ile İsmet'i yalnız bırakırlar. Birkaç gün sonra, Seda ve Özge sevgililerini kaybedeceklerini anladıkları için ailelerine rest çekip köye geri dönerler. Fakat çok geçtir: İsmet ile Güven birbirine aşık olduklarını sonunda itiraf ederler. Cemile ise Murat ve Güvenin grubunda şarkıcı olarak dahil olur, fakat Alev isminde menajerlerinin Murat'ta gözü olduğunu anlayınca kavga çıkarır ve Alev tarafından gruptan atılır. Halil Efe aslanların başını bağlamak için, çocukları Özge ve Seda'yla evlendirmeye kalkar. Güven ve Murat ise kızlarla evlenmekten kurtulmak için ve bu işin içinden çıkabilmek için çok zorlanacaklar. İsmet ile Güven arasında Özge'nin sayesinde yine sert rüzgârlar esmeye başlar. İsmet ile Güven evlenme kararı alırlar. Fakat Güven nikâh günü Özge'nin hastalanmasıyla nikâh dairesine gelemez. İsmet'e bunu anlatamayan Güven çaresiz kalır ve İsmet ile Güven ayrılır. Murat da Cemile'nin onu Seda'dan ayırmak için yapığı büyünün ters tepmesiyle Seda'ya iyice bağlanmıştır ve bir an önce Seda'yla evlenmeyi beklemektedir. Ama nişandan sonra büyünün etkisi geçer. Halil Efe çocukların arkasından ne dolap çevirdiklerini öğrenince onları İstanbul'a göndermeye karar verir. Köye istimlak kararı gelince işler değişir ve Murat ve Güven köyde babalarına yardım etmeye karar verirler. İsmet ve Cemile ise aileleri ile birlikte İstanbul'a doğru yol alırlar. Bağlar, Diyarbakır Bağlar, Diyarbakır iline ait bir merkez ilçedir. Nüfusu 350.000'den fazladır. Diyarbakır'ın en büyük ilçesi olduğu kadar Türkiye'nin de en büyük ilçelerinden biridir. Daha önceleri bir semt iken yeni çıkan bir kanunla merkez ilçe yapılmıştır. Nüfusun çoğunluğunu çocuk yaştakiler oluşturur. Burada yaşayan aileler genellikle çok çocukludur ve birçoğunu göç eden insanlar oluşturur. Yenihal semti civarında Kaymakamlık binası hazır hale getirilmiştir. Diyarbakır Bağlar Belediyesi, 21.12.1993 tarih ve 93/5130 sayılı Bakanlar Kurulu kararı ile Diyarbakır Büyükşehir Belediyesi'nin ilanının ardından, Sur ve Yenişehir ilk kademe belediyeleri birlikte kurulmuştur. Bağlar Belediyesi'nin hizmet alanında kurulduğu ilk dönemde toplam 7 mahalle (Alipınar, Fatih, Kaynartepe, Körhat, Muradiye, Yeniköy, 5 Nisan) bulunmaktaydı. Daha sonra yoğun göç sonucu Bağcılar, Yunus Emre, Şeyh Şamil, Selahattin Eyyübi, Mevlana Halit mahalleri oluşmuştur. 10.07.2004 tarihinde kabul edilen 5216 sayılı yasa ile 21 köy (Ağaçgeçit, Batıçanakçı, Çiçekliyurt, Çiftlik, Develi, Gömmetaş, Kabahıdır, Kolludere, Körtepe, Özdemir, Sarıdallı, Topraktaş, Topyolu, Yeşildallı, Tellikaya, Uzunbahçe, Buçuktepe, Pınaroğlu, Yukarı Mollalı, Tavşantepe, Batıkarakoç) ve bu köylere bağlı 24 mezra mahalle statüsüne geçirilerek Bağlar Belediyesi'ne bağlanmıştır. Böylece Bağlar Belediyesi 33 mahalleye hizmet götürmekle yükümlü bir belediye haline gelmiştir. 2008 yılı mart ayında ise Bağlar ilçe statüsü alarak ilçe belediyesi olarak ilan edilmiştir. 2009 yılı nüfus sayımına göre Bağlar'ın nüfusu 334954' tür, Bağlar'a ilişkin diğer idari veriler ise şöyledir: 1979 Ä°talya Bisiklet Turu 1979 İtalya Bisiklet Turu 1979 yılı 17 Mayıs-6 Haziran tarihlerinde yapıldı. 62.'si olan bu tur, toplam 3.301 km ve 19 ataplı olup; hız ortalaması 36,887 km/saatti. Tur İtalyan bisikletçi Giuseppe Saronni tarafından kazanıldı. Yağma Yağma (Çince: 样磨/樣磨, pinyin: Yàngmó), Ortaçağ'daki bir Türk boyudur, bu boy günümüz Uygurlar'ın ve Özbekler'in atalarıdır. Bu boy bir kolu olan ve Üç Oğuzlar denilen birlik, Yağma, Karluk ve Çiğil boylarından oluşmuştur. 7. yüzyıldan itibaren Karahanlılar dönemi boyunca Yağma boyu Müslüman Araplar ve Çinliler tarafından kuvvetli ve kudretli siyasi varlıklar olarak Tarım Havzası, Cungarya havzası (kuzeybatı Çin'i ve batı Moğolistanı içine alan bir bölge) ve Yedinehir ("Yedisu") bölgesinde göze çarpmışlardır. Kazak Çin tarihcisi Yury Zuev (Rusça: Юрий Алексеевич Зуев)'e göre, Yağma("yaγgma") eski Türkçe'de, "saldır, yayıl, yağmala" demektir.". نهبواَ Yağma: "Türklerden bir bölüğün adı. Bunlara " كاَراَ نهبواَ Kara Yağma" da denir. نهبواَ Yağma Taraz yakınında bir köyün adı.". "Tartuk", Yağma ilinde bir şehir. Dokuzoğuz ve Yağmalar ("khargah": "keçeden yapılma yurt, keçe kulübe") kalırlar. Kâşgarlı Mahmud'dan Türklerden Yağma, Toxsı ve Çiğil'lerden bir bölüğün İla(İli) nehrine indiğini öğreniyoruz.. 10. yüzyıllarda Yağma boyu, Kaşgar'da ve kuzeybatısında yaşarlardı. Abu Saīd Gardēzī, ünlü eseri "Zayn al-akhbār" da şöyle bahsediyor, Yağma ""zengin insanlar büyük at sürüleri ile"", ""bir ay süren seyahat"" bir ülkede yaşarlar. Yağma boyu, sürekli Karluk ve Türklerden bir bölük olan Yemek'lerle Batı Göktürk Kağanlığı'nın bitimine kadar savaşırlarmış. Kâşgarlı Mahmud Yağma, Toxsı (Tukhs), Kıpçak, Yabaku, Tatar, Kay (Kayı), Çomul ve Oğuz'lar, biribirlerine uygun olarak, (ذ Dhāl; dh) harfini her zaman (ى‎‎ Yā; y) ye çevirirler ve hiçbir zaman (ذ‎) li söylemezler. "Kayınağacı"na bunlardan başkası ""kadhıng"", bunlar ""kayınğ"" derler.. "nahiyat-i Yaghmiya" denilen bölgede Yağmalar, Kaşgar'ın etrafında ve kuzeyindeki Artuç isminde iki köyde ve Khırmkı(Khıraklı) denilen büyük bir köyden, oluşan bir bölgede yaşarlardı. Kâşgarlı Mahmud, Türk Dili'nin en eski ve değerli sözlüklerinden Divân-ı Lügati't-Türk'te; ""Rûm ülkesine en yakın olan boy Beçenek'tir; sonra Kıpçak, Oğuz, Yemek, Başgırt, Basmıl, Kay ("Kayı"), Yabaku, Tatar, Kırkız ("Kırgız") gelir. Kırgızlar Çin ülkesine yakındırlar."". Ayrıca ""Çomul boyunun kendilerinden bulunduğu çöl halkı ayrı bir dile sahiptir, Türkçeyi iyi bilirler. Kay, Yabaku, Tatar, Basmıl boyları da böyledir. Her boyun ayrı bir ağzı vardır; bununla beraber Türkçeyi de iyi konuşurlar. Kırgız, Kıpçak, Oğuz, Toxsı, Yağma, Çiğil, Oğrak, Çaruk boylarının öztürkçe olarak yalnız bir dilleri vardır. Yemeklerle Başgırtların dilleri bunlara yakındır. ... Dillerin en yeğnisi Oğuzların, en doğrusu da Toxsi ile Yağmaların dilidir."" şeklinde tanımlanmıştır. Blogcu.com Blogcu.com; BerilTech tarafından 2005 yılında kurulmuş ve Türkiye'deki ilk blog servisidir. Blogcu.com'un 370 bin üzerinde üyesi ve 2.5 milyon içeriği vardır. Alexa 11 Ekim 2012 tarihli verilerine göre Türkiye'nin en çok ziyaret edilen 44. ve dünyanın da en çok ziyaret edilen 2,930. sitesidir . 2 Nisan 2007 yılında Nokta A.Ş. tarafından satın alınmıştır. 1 Temmuz 2020 tarihinde erişime kapanmıştır. Nesâî En-Nesâî, Hadis âlimi ve Kütüb-i sitte adı verilen altı hadis mecmuasından beşincisinin, Sünen-i Nesai müellifi. Asıl adı Ahmed ibnu Şuayb, lakabı Ebu Abdurrahman’dır. Hicri 214 veya 215 (M.830) yılında Horasan’da, çok değerli âlimlerin yetiştiği Nesa kasabasında doğdu. Küçük yaşta başladığı eğitimini 15 yaşında iken hadis üzerine yoğunlaştırdı. İlk derslerini çevresinden aldıktan sonra rıhle denilen hadis derleme seyahatlerine katılarak Horasan, Irak, Hicaz, Mısır, Şam, Cezire gibi yerleri dolaştı. Ömrünün sonuna kadar devam eden bu seyahatlerde hem yeni hadisler öğrendi hem de bildiklerini öğretti ve ilim ve faziletiyle meşhur bir âlim oldu. Pek çok öğrenci yetiştirdi. Şafiî mezhebinden olmasına ve bu mezhebe göre bir hac rehberi yazmasına rağmen mutlak müctehid mertebesinde idi. Hadisçiler arasında hicri üçüncü yüz yılın müceddidi sayılmıştır. Hayli yekûn tutan eserlerinin içinde en önemlisi 'El-Mücteba' da denilen meşhur hadis mecmuası Sünen-i Nesai’dir. Ömrünün son zamanlarını Mısır'da, hadis ve ilim öğreterek geçirdi. Hac görevi için oradan çıktığında Şam'a uğradı. Emevi Camii’nde Ali hakkında 'Fî Fadli Ali' adıyla te'lîf etmiş olduğu eserini okutmaya başladı. Orada kendisine Muaviye ile ilgili sorular soruldu. İstenildiği gibi cevaplar vermeyince Emevi taraftarlarınca fena halde dövüldü. Hırpalanmış ve yaralı olarak Hicaz’a vardı. 303 (915–916) yılının Şa'ban ayında Mekke'de vefat etti ve Safa ile Merve arasına gömüldü. Teorik bilgisayar bilimi Teorik bilgisayar bilim(ler)i, bilgisayar biliminin alt dallarıdırlar ve daha çok soyut, mantıksal ve matematiksel yönleri üzerine odaklanırlar. Algoritma analizi, programlama dillerinin şeklî semantiği ve otomat teorisi, bu alt dallardan birkaçıdır. Teknik olarak bu üç alt dalın dışında muhtelif alt dallar da bulunmaktadır. Bu alt dallarının her birinin başında popülerliğine göre o alanda lider kişiler bulunur ve pek çok dernekler ve profesyonel sosyal grupların yaptığı çalışmalar sonucunda çeşitli yayımlar ortaya çıkarılır. Her ne kadar teori alanlarının kapsamını belirlemek pek mümkün olmasa da, ACM'in Special Interest Group on Algorithms and Computation Theory (SIGACT) grubu kendi misyonunu teorik bilgisayar bilimlerinin tanıtımı olarak tanımlıyor ve şunları ilave ediyor: Pithon Python, Yunan mitolojisinde tanrı Apollon tarafından öldürülen dev bir yılanın adı olup, toprak ana Gaia'nın oğluydu. Sergey Mergelyan Sergey Mergelyan (Ermenice: Սերգեյ Մերգելյան; d. 19 Mayıs 1928, Simferopol – ö. 20 Ağustos 2008, Los Angeles), Ermeni matematikçi ve bilim insanı. Erivan Devlet Üniversitesi'nden 1947'de mezun olmuş, 1952'de SSCB Devlet Ödülü'nü almıştır. 1953'te, sadece 25 yaşındayken, SSCB Bilimler Akademisi'nin (şimdiki adıyla Rusya Bilimler Akademisi) mektuplardan sorumlu üyesi olmuştur. Ayrıca, Ermeni Bilimler Akademisi'nin de üyesidir. Sergey Mergelyan 1956'da Erivan Matematiksel ve Mekanik Bilimsel Araştırma Enstitüsü'nün (YerSRIMM) kurulmasında öncü bir rol almıştır. Bugün çoğunluğun "Mergelyan Enstitüsü" dediği enstitünün ilk yöneticisi olmuştur. Çalışmaları, karmaşık değişkenli fonksiyonlar teorisi, yaklaşım teorisi, potansiyel ve harmonik fonksiyonlar teorisi gibi alanları kapsar. Karmaşık analizde bugün Mergelyan teoremi adıyla anılan ünlü sonucunu 1951'de elde etmiştir. VOL-Ä° VOL•İ (Özgün adı: WALL-E), 2008 yapımı 3D animasyon filmi Pixar Animation Studios tarafından yapılmıştır. Dağıtımı ise Walt Disney Pictures tarafından üstlenilmiştir. Film ilk kez 27 Haziran 2008'de ABD'de gösterime girmiştir. Yönetmenliğini daha önce "Finding Nemo" filmini de yönetmiş olan Andrew Stanton yapmıştır. Film gelecekte geçmekte (kıyamet sonrası bir evrende) ve iki robot arasındaki romantik ilişkiyi anlatmaktadır. Filmin ana karakterlerinde hayvan sesi kullanılmamış, bunun yerine Ben Burtt tarafından tasarlanmış olan beden dili ve robotik sesler yer almıştır.Şu ana kadar yapılmış en yüksek maliyetli Pixar Animation Studios filmidir. "Rotten Tomatoes" sitesinde yer alan 172 film eleştirisinden %97'si filmi olumlu yönde değerlendirmiştir. Aralık ayı verilerine göre film ABD de 224 milyon dolar kazanırken, dünya çapında 503 milyon dolar hasılata ulaşarak 2008'in en başarılı filmleri arasına girdi. Harap edilmiş, kirli ve kuru bir dünyada hikâye başlar. Yüz yıllar önce bütün insanlar, çevrenin kesintisiz kötü kullanımı yüzünden yaşanamaz hale gelen dünyayı BnL ("Buy n Large") isimli bir mega şirketin inşa ettiği uzay gemileri ile terk etmiştir. Vol-İ dünyayı temizlemek için üretilmiş bir robottur. İnsanlar bir gün dünyayı terk etmek zorunda kalırlar ancak giderken tüm robotları kapatmışlardır, Vol-İ dışında. Gezegende bir başına kalan Vol-İ yüzyıllar boyunca gezinir durur. Ancak bir gün gezegene Eve adında bir arama robotu gönderilir. Vol-İ Eve'e âşık olur; 700 yıl öncesinden kalma plazma televizyonunda 1969 yapımı "Cici Kız" ("Hello, Dolly!") filmini izlerken yaşadığı hislerinin aynısını duyar. Vol-İ ile Eve galaksiler arası bir macera yaşarlar. Filmdeki insanlarsa Axiom adlı gemide yaşarlar. Bir koltukta, yıllarca hareketsiz duran tembel ve obez insanlar yan yana otururken dahi birbirlerinin yüzüne bakmadan bir ekran aracılığıyla iletişim kurarlar. Burası insanların yiyecekleri yemekten giyecekleri renge kadar her şeyin yönetildiği otomatik bir gemidir. Burada insanlar obezite sorunları yaşamaktadırlar. Geleceğin daha önce hiç hayal edilmemiş vizyonlarını içeren bu filmde Vol-İ'ye, aralarında bir hamamböceği ile bozuk robotlardan oluşan kahraman ruhlu bir topluluğun da yer aldığı ilginç karakterler eşlik eder. Wall-e, En İyi Özgün Senaryo, En İyi Orijinal Müzik, En İyi Orijinal Şarkı, Ses düzenleme ve Ses Karıştırma ve En İyi Animasyon Akademi Ödüllleri için aday gösterilmiştir. Daha önce sadece bir animasyon filmi, 1991 yapımı Güzel ile Hayvan filmi, En İyi Görüntü Akademi Ödülü için aday gösterilmiştir. Ayrıca Boston Society of Film Eleştirmenleri'nden, Chicago Film Eleştirmenleri Derneği'nden, Ohio Merkez Film Eleştirmenleri'nden ve Online Film Eleştirmenleri Derneği'nden, ödül aldı. Ve en önemlisi de, Los Angeles Film Eleştirmenleri Derneği'nden ödül almasıdır. Los Angeles Film Eleştirmenleri Derneği'nden bu prestijli ödülü kazanan ilk animasyon filmidir. BBC tarafından yayımlanan ve 117 sinema eleştirmenin karşılıklı mülahazaları ile oluşturulan "21. Yüzyılın En İyi 100 Filmi" çalışmasında 29. sırada yer almıştır. Ben Burtt Benjamin Burtt, Jr. (12 Temmuz, 1948) dört kez Akademi Ödülü kazanmış ses tasarımcısı. Burtt'ın en bilinen işlerinden biri "Star Wars" serisinde R2-D2'nun sesi ve ışın kılıcının gibi çeşitli ses efektleridir. Ayrıca filmde ağır nefes alan Darth Vader'in sesini yaratmıştır. 1978 yapımı bir yeniden çevrim film olan "Invasion of the Body Snatchers" filminin ses efektlerinde çalışmıştır. 2008 yılında Pixar yapımı film "WALL-E"nin sesleri için çalışmış ana karakterleri için robotik sesler tasarlamıştır. 1982'de , 1989'da Indiana Jones and the Last Crusade filmleri ile iki kez En İyi Ses Kurgusu dalında Oscar kazanmıştır. Işıl Alben Işıl Alben (d. 22 Şubat 1986, İstanbul), milli Türk basketbolcu. 1.72 boyundadır ve oyun kurucu pozisyonunda oynamaktadır. Günümüzde BOTAŞ forması giymektedir. 1998 yılında İstanbul Üniversitesi altyapısında basketbola başlayan Işıl Alben, burada iki yılı A takımda olmak üzere aralıksız sekiz yıl oynamıştır. İstanbul Üniversitesi takımında küçüklerde bir, yıldızlarda üç, gençlerde ise beş Türkiye şampiyonluğu yaşamıştır. Bunun yanı sıra altyapıda oynadığı yıllarda birçok kez asist kraliçesi, en değerli oyuncu ve en iyi oyun kurucu ödüllerini almıştır. On altı yaşında A takıma yükseldiği İstanbul Üniversitesi'nde birinci oyun kurucu görevini üstlenmiştir. İstanbul Üniversitesi'nden sonraki durağı ise BOTAŞ olmuştur. Daha sonra ise Galatasaray'a transfer olmuştur. Galatasaray'a 2014 yılında veda edip Dinamo Kursk'ta oynamaya başlamıştır. 2014-2015 sezonunun sonunda tekrar Galatasaray'a dönmüştür. İkinci Galatasaray dönemi beş sezon süren Işıl, Haziran 2020'de yeni sözleşme konusunda kulübüyle anlaşamaması sonucu takımdan ayrılmıştır ve eski takımı BOTAŞ ile sözleşme imzalamıştır. 116 kez A Millî Takım formasını giyen Işıl Alben Türkiye kadın millî basketbol takımı ile Polonya'da düzenlenen EuroBasket Kadınlar 2011 şampiyonasında 2. olarak gümüş madalya almıştır. Fransa'da düzenlenen EuroBasket Kadınlar 2013 şampiyonasında ise 3. olarak bronz madalya kazanmıştır.2014 yılında ise Dünya Kadınlar Basketbol Şampiyonasına ilk kez katılan A Millî Takım'ın formasını giymiş ve Türkiye'de düzenlenen organizasyonda 4.lük yaşamıştır. Altyapıda dahil olmak üzere birçok ödül sahibi olan Işıl Alben'in aldığı bazı ödüller şunlardır; Brenner TÃ¼neli Brenner Tüneli (İtalyanca: "Galleria di base del Brennero"; Almanca: "Brennerbasistunnel") İtalya ve Avusturya arasında bulunan Brenner Geçidi'nde hâlen yapım aşamasında olan 56 kilometre uzunluğunda bir demiryolu tünelidir. Alplerde, İtalya ve Avusturya sınırında bulunan Brenner Geçidi, Güney Avrupa'yla Kuzey Avrupa'yı birbirine bağlayan en önemli ulaşım hatlarından biridir ve bu geçitte yapılmış olan otoyol bölgede oldukça sık yaşanan trafik kazaları nedeniyle pek çok kez gündeme gelmiştir. Trafiğin neden olduğu hava kirliği ise yakındaki Inn vadisini tehdit eder duruma geldiğinden Avrupa Birliği'nin Çevre Politikası ile ters düşmüştür. İçinden demiryolu geçecek olan tünelin yapılmasıyla bölgedeki araç trafiği azalacak ve trenlerin Alpleri daha hızlı aşmasına olanak sağlanacaktır. Tünelin yapım projesi Avusturya ve İtalya tarafından finanse edilmektedir. Avrupa Birliği'nin de projeye çeşitli katkıları olmaktadır. Hâlâ yapım aşamasında olan Gotthard Tüneli'nden sonra dünyadaki en uzun ikinci tünel olacak olan Brenner Tüneli'nin projesinin büyüklüğünden dolayı öngörülen ödenekler yapım için yeterli olmayacaktır. 2015 yılına kadar bitirilmesi öngörülen projenin bu tarihte kullanıma hazır olup olmayacağı belli değildir. İtalya ve Avusturya ulaştırma bakanları tarafından yayınlanan bir bildiride 2022 gibi bir tarih ortaya atılmıştır. Projenin yapımı bitip tünel hizmete açıldığında, tünelde günlük olarak 320 yük taşıma treni ile 80 yolcu treninin işleyeceği sanılmaktadır. Tünelle birlikte Innsbruck ve Bolzano kentleri arasındaki yolculuk mesafesi 2 saatten 50 dakikaya düşecektir. EOS 450D Canon EOS 450D (Kuzey amerika'da "Canon EOS Digital Rebel XSi"; Japonya da "Canon EOS Kiss X2") Canon şirketinin değişebilen objektifli alt segment dijital kamera türü'dür. EOS 450D nisan'dan beri satılmaktadır. Canon EOS 450D dijital SLR fotoğraf makinesinin 12,2 Megapixel (EOS 400D: 10MP) çözünürlüğüne ve Canon'un DIGIC III işlemcisine sahiptir. Eski modellerden baska EOS 450D SD ve SDHC bellek kartlarıyla kullanılmaktadır. Canon EOS 450D 3 inç (7.6 cm) büyüklüğünde bir LCD ekrana ve ön izleme özelliğine sahip'dir. Ekran görüntüyü yüzde 100 oranında aktarıyor. Kanal 6 Kanal 6, 4 Ekim 1992'de Ahmet Özal tarafından kurulmuş ve 22 Mayıs 2008 tarihine dek yayın yapmış Türk televizyon kanalı. Karasal yayın frekansı ile Türksat uydusu, Kablo TV, Star Digital, Cine+Digital ve Digiturk gibi platformlarda yayın yapmıştır. Kanal Market adında bir de kardeş kanalı vardı. Önceden Almanya'dan Magic Box adıyla deneme yayınlarına başlayan Star TV'nin sahipleri Ahmet Özal ve Cem Uzan'ın ortaklıkları 1992 yılında sona erince Ahmet Özal, yeni bir kanal kurmak için hazırlıklara başladı. 8 Ağustos 1992 tarihinde test yayınlarına başladı. Daha sonra 4 Ekim 1992 yılında test yayınını bitirip, Star TV (O dönemdeki adıyla İnterStar), Teleon, Show TV ve HBB'nin ardından Türkiye'nin beşinci özel televizyonu olarak normal yayına başladı. Bu dönemde Mahallenin Muhtarları, Kaygısızlar ve Ana adlı dizileriyle reyting almıştır. Şengül Kılıç ve Mesut Mertcan da kanalın kuruluş ve ilk yıllarında haber spikeri kadrosunda yer almışlardı. Ahmet Özal'ın babası 8. Cumhurbaşkanı Turgut Özal'ın ölümünün ardından yas yayını yapmıştır. Hemen ardından Hugo adındaki ilk çocuk oyun programını yayınlamaya başladı. 1995 yılında Mehmet Ali Ilıcak, Kanal 6'ya ortak olmuştur. 1998 yılında Korkmaz Yiğit tarafından kısa süre ve Hayyam Garipoğlu'na satıldı. 2000 yılında ise atv'nin o dönemdeki sahibi Dinç Bilgin ve Türker İnanoğlu tarafından satın alındı. 2000 yılında Dinç Bilgin'nin bütün mallarına TMSF tarafından el konulmasının ardından atv ile birlikte Mehmet Emin Karamehmet, Turgay Ciner ve Murat Vargı'nın ortaklığıyla kurulan MTM'ye satıldı. Ardından 2001 yılında Cem Uzan'ın sahibi olduğu Star Medya Grubu bünyesine katıldı. Ancak Cem Uzan, Kanal 6'nın o döneme kadarki arşivini atv'de bırakarak, yalnızca isim hakkını satın aldı. Bu dönemde Kara Melek, Gül ve Diken, Küçük Besleme, Fırtınalar, Deli Divane gibi eski Star TV dizilerini yayınladı. 2002 yılında Star TV'nin 15 günlük yayın durdurma cezası aldığı süreçte, Kanal 6 logosu kullanılarak Kral TV yayını yaptı. Kral TV ise o süre zarfında logosunu değiştirmeksizin Star TV'nin yayınlarını devam ettiriyordu. Star TV'nin, 15 günlük yayın durdurma cezası sona erdikten sonra Show TV'den Dadı dizisini ve Biri Bizi Gözetliyor adlı yarışma programını kendisine transfer etti. Biri Bizi Gözetliyor'un yayınları ağırlıklı olarak Kanal 6'da devam etmeye başladı. 2003 yılına gelindiğinde maddi sıkıntılar baş gösterdi. Öte yandan Cem Uzan'ın Bursa mitingindeki konuşmasında, Recep Tayyip Erdoğan'a yönelik ağır hakaretlerde bulunması nedeniyle RTÜK tarafından Star Medya Grubu bünyesindeki Kanal 6 da dahil olmak üzere tüm televizyon ve radyo kanallarına 30 günlük yayın durdurma cezası verildi. Ancak yayınların durdurulmuş olmasına rağmen Biri Bizi Gözetliyor evindeki yarışma devam etmekteydi. Yarışmayı ekranlara getirmeye devam edebilmek için Kanal 6 logosu yerine Anadolu TV logosuyla tekrar yayına başlandı. Fakat bu da kâr etmedi; RTÜK, başka isim ve logo bile olsa, frekans aynı olduğu için ekran karartma cezasından muaf tutulamayacağı gerekçesiyle, cezaya bu kez Anadolu TV ismiyle devam etti. Böylece Kanal 6, Cem Uzan'ın elinden de tamamen gitmiş oldu. 2004 yılında Hayyam Garipoğlu tarafından satın alındı ve bir süre sonra Haber 6 adını aldı. Ardından aynı yıl içinde bu kez Vizyon TV olarak isim değiştirdi ve Ahmet Özal tarafından geri alınarak yeni bir test yayını sürecine girildi. Test yayını süresince, kanalın yine ilk kurulduğu dönemdeki logosu kullanıldı. Normal yayına geçildikten sonra yine yeni bir Kanal 6 logosuna geçildi. Kanal 6'nın yayını 10 Mayıs 2008 tarihinde kanalın yetkilileri tarafından durdurulmuştur. Tasaruf Mevduatı Sigorta Fonu (TMSF), Hayyam Garipoğlu borçları nedeniyle Kanal 6 televizyonuna "haciz tesis" ettiğini açıkladı. TMSF’den yapılan açıklamada, "Kanal 6 isimli kanalın Korkmaz Yiğit Grubu tarafından satın alınması işleminde Bank Ekspres, Garipoğlu Grubu tarafından Korkmaz Yiğit Grubu’ndan devralınması işleminde Sümerbank kaynaklarının kullanıldığı, ayrıca bahse konu kanalın işletilmesine yönelik faaliyet giderlerinin önemli ölçüde her iki bankanın kaynaklarından karşılandığı tespit edilmiştir" denildi. Haciz kararı ise şöyle açıklandı: "Fon alacaklarının tahsilini teminen, Hayyam Garipoğlu Grubu tarafından banka kaynakları istismar edilerek edinilmiş bulunan Kanal 6 televizyon kanalına ait olan mevcut ve sonradan tespit edilebilecek tüm mal, hak ve varlıkları üzerine haciz tesis edilmesine karar verildi." Böylelikle Kanal 6 tamamen kapanmıştır Kanalın ulusal yayın hayatına devam etmesi için isim ve marka hakkı Haziran 2017'de Malatyalı iş adamı Seyit Doğan tarafından satın alındı. Kanal 6 yeniden açılmasını istemektedir. Genel Yayın Yönetmeni Müdürleri hafta sonlarÄ± ise; çalışmıştır. Kanal 6, 22 Mayıs 2008 tarihinde tamamen kapanmış ve tasfiye edilmiştir. Bu zaman diliminden sonra açılan 6 News kanalının eski Kanal 6 ile bir alakası yoktur. Altın Yumruk İstanbul'da Altın Yumruk İstanbul'da (İngilizce: "The Accidental Spy"), Teddy Chan'ın yönettiği, Jackie Chan'in başrolünde oynadığı ve 2000 yılında İstanbul'da çekilmiş bir Hong Kong yapımı dövüş sanatları aksiyon filmidir. Bir Hong Kong filmi olmasına rağmen, diyalogların çoğu özellikle Çince karakterler ile Korece ve Türkçe karakterler arasındaki iletişim sırasında İngilizcedir. Bazı bölümlerde oldukça ciddi bir plana sahip olmasına rağmen, Chan'ın filmlerinde olduğu gibi hala bir miktar mizah içermektedir. Hong Kong'da bir mağazada egzersiz aletleri satan Bei (Jackie Chan), hayatının sıkıcı ve monoton olduğunu düşünmekte ve eğlence aramaktadır. Bir gün şüphelendiği iki adamı takip eder. Bu adamların bir kuyumcuyu soyma hazırlığı yaptıklarını fark edince harekete geçer ve onlara engel olur. Bu cesareti Bei'nin medya tarafından kahramanlaştırılmasını sağlar. Bu sayede Bei, özel dedektiflik yapan Liu'nun dikkatini çeker; Liu'ya göre Bei, aynı zamanda çok zengin bir işadamının yıllar önce kaybettiği oğludur. Gerçek ailesiyle tanışabilmek için Kore'ye giden Bei, babasının aslında gizli bir casus olduğunu öğrenir. Ancak babası artık çok yaşlanmıştır ve Bei onu bulduğunda ölüm döşeğindedir. Yaşlı babası ölmeden önce, hem cesaretini ölçmek, hem de biraz para kazanmasını sağlamak için onu bir gizli bir projenin ortasına yerleştirmiştir. Kendini bir kedi-fare oyunun içinde bulan Bei'nin yolu Türkiye'ye düşer ve bir süre sonra aslında bir kanser virüsünün bulunması için kendisinin alet edildiğini fark eder. Ancak burada, beraberinde getirdikleri yüzünden başı Türk polisiyle ve uyuşturucu mafyasıyla belaya girecektir. Bundan sonra Bei'nin işi hiç kolay değildir. Peşindeki mafyadan kurtulup virüsü bulmaya çalışacaktır. Film, Hong Kong'daki gösterimi sırasında 30.009.076 HK $ hasılat elde etti ve Hong Kong'un yılın hasılat bakımından üçüncü büyük yurt içi filmi oldu. Altın Yumruk İstanbul'da, Rotten Tomatoes'da 7 yoruma göre % 29 oy oranı ile "çürük" derecelendirmesine sahiptir. III. Seleukos III. Seleukos Sōtēr (: selefkos sotir)(, ayrıca Seleukos Keranus (doğ. MÖ 243 - öl. MÖ 223). Helenistik Seleukos İmparatorluğu'nun yöneticisidir. II. Seleukos Kallinikus'un en genç oğludur. Üç yıllık bir hükümdarlık süresinin ardından Anadolu'da Attalus I'e karşı düzenlediği bir seferde kendi askerleri tarafından düzenlenen bir suikast'e kurban gitti. Takma ismi olan "Soter" "Kurtarıcı" anlamına gelmektedir. "Keranus" ya da "Ceraunus" olan adı da Yunanca "Gökgürültüsü" anlamına gelmektedir. Fréjus Demiryolu Tüneli Fréjus Demiryolu Tüneli ya da Mont Cenis Tüneli, Avrupa'da İtalya'nın Torino kentinden başlayarak Fransa'nın Modane kentine giden Fréjus demiryolu hattını Mont-Cenis üzerinden Alplerden geçiren 13,7 kilometre uzunluğunda bir tüneldir. İlk olarak 12,8 kilometre uzunluğunda olan tünel, yapıldığı dönemin en uzun tünelinden yaklaşık iki kat daha uzundu. Tünelin doğudaki ucu 1857 yılında İtalya'nın Bardonecchia kentinde kazılmaya başlandı, 1857 yılında da Fransa'nın Modane kentinden diğer ucu kazılmaya başlandı. 26 Aralık 1870 tarihinde Fransız ve İtalyan işçiler kazarak geldikleri noktada buluştular. Tünel 17 Eylül 1871 tarihinde ulaşıma açıldı. 1881 yılında tünel biraz daha uzatılarak var olan uzunluğuna erişildi. Aynı zamanda Fransa tarafındaki çıkışında güçlendirme çalışmaları yapıldı. Fréjus Tüneli bugün Alplerdeki en eski tünellerdendir. Germain Sommeiller başkanlığında yürütülen yapım çalışmalarının 25 yıl süreceği öngörülmüştü ancak kompresörlerin (Hava basınçlı delgi) icadı gibi birtakım teknolojik gelişmelerle bu süre beklenmeden proje 14 yılda bitirildi. Özellikle yapımın son yıllarında bugün de kullanılan anlamda dinamitin bulunması yapım işlemlerine büyük ivme kazandırdı. Daha sonra yapımlarına başlanan Gotthard Tüneli ve Simplon Tüneli'de bunlara benzer yöntemlerle inşa edildi. 1868 ve 1871 yılları arasında, Fréjus Tüneli açılana kadar işleyen ve bir dağ geçidinden uzanan bir demir yolu hattı zaten vardı ve genelde İngiltere postalarını Hindistan'a ulaştırmak için kullanılıyordu. Bugün de Fréjus Tüneli, Roma ve Paris'i Torino ile Chambéry üzerinden birbirine bağlayan önemli ulaşım hatlarından biridir. Otomobil ve kamyon taşımacılığının gelişmesiyle 1974 ve 1980 yılları arasında aynı doğrultuda bir de karayolu tüneli yapılmıştır. İtalya ve Fransa arasında yapılması tasarlanan yüksek hızlı tren projesi için bir yeni tünel yapılması da gündemdedir. Fréjus Tüneli Tofaş Kartal Tofaş Kartal Tofaş tarafından 2003 yılına kadar üretilen Türk otomobilidir. "Sedan" olan Şahin ile Doğan'ın "Station wagon" versiyonudur. Murat 131'in devamıdır. Piyasaya ilk çıktığında "Murat 131 Kartal" olarak lanse edilmiş, daha sonraları bagaj bölümü yükseltilerek adından Murat 131 ibaresi çıkarılmıştır. Kartal'ın şasi kalıbı 1978'lerde İtalya'daki Fiat Regata adlı araçta kullanılıyordu. Bu aracın üretimi bittikten sonra Tofaş bu şasiyi satın aldı, şasinin üzerinde biraz modifikasyon yaptı ve Türkiye'de Kuş serisi olarak adlandırılan "Şahin", "Doğan" ve "Kartal" olarak satışa sundu. Kuş serisinin en küçük üyesi olan Serçe Murat 124'ün geliştirilmiş versiyonudur. Tofaş Kartal'ın ilk modellerinde; elektirikli cam, far fıskiyesi gibi parçalar yoktu ama sonraki modellerde bu parçalar da eklenerek otomobil daha iyi bir hale geldi. Türkiye'de üretimi bitmiş olan Kartal'ın sadece 1.6 silindirlik ve enjeksiyonlu motor seçeneği vardır. Ucuz bir otomobil olsa da gayet uzun ömürlü ve yedek parçaları bol olarak bulunan bir araçtır. Kolayca modifiye edilip, şekilden şekle sokulabilen ilginç bir otomobildir. 6 değişik modeli vardır. Tofaş Şahin Tofaş Şahin, Tofaş tarafından 1988 ve 2002 yılları arasında üretilen İtalyan Fiat temelli Türk otomobilidir. Station wagon olan modeli Kartal aynı kasaya sahip daha yüksek donanım ve renk seçenekleri içeren modeli ise Doğan olarak adlandırılır. 1.4 ve 1.6 benzinli karbüratörlü ve enjeksiyonlu motorlara sahiptir. Ayrıca Türkiye dışında Mısır'da 2009, Etiyopya'da ise 2010 yılına kadar üretilmiştir. Şahin'in şasi kalıbı 1984'te İtalya'daki Fiat Regata adlı araçta kullanılıyordu. Bu aracın üretimi bittikten sonra Tofaş bu şasiyi satın aldı. Şasinin üzerinde biraz modifikasyon yaptı ve Türkiye'de Kuş Serisi olarak adlandırılan Şahin, Doğan ve Kartal olarak satışa sundu. Canon EOS 1000D Canon EOS 1000D, Canon tarafından 10 Haziran 2008 tarihinde tanıtılan ve Ağustos 2008 ortalarında piyasaya sürülen 10.1 megapiksel digital single-lens reflex kamera. Japonya'da EOS Kiss F, ABD ve Kanada'da ise EOS Rebel XS olarak bilinir. Canon EOS 1000D dijital SLR fotoğraf makinesinin 10,1 Megapixel çözünürlüğüne ve Canon'un DIGIC III işlemcisine sahiptir. EOS 450D SD ve SDHC bellek kartlarıyla kullanılmaktadır. Canon EOS 1000D 2,5 inç (6,35 cm) büyüklüğünde bir LCD ekrana ve ön izleme özelliğine sahiptir. Ekran görüntüyü yüzde 100 oranında aktarıyor. Lynette Scavo Lynette Scavo, Felicity Huffman'ın canlandırdığı bir "Desperate Housewives" karakteridir. Önceleri işini çok iyi yapan kariyer sahibi bir iş kadınıydı. Fakat kariyerini bırakıp bir ev kadını ve anne olmayı seçmiştir. Zaman zaman pişmanlık duysa da çocuklarını sevmektedir ve onlar için büyük fedakarlıklar yapmaktadır. Dizinin 4. sezonunda kansere yakalanmış ve atlatmıştır. Fiat 131 Fiat 131 ("Mirafiori" olarak da bilinir) İtalyan araba imalatçısı Fiat tarafından 1974-1984 yılları arasında ürettiği küçük/orta boy aile arabasıdır. İlk defa Kasım 1974 Turin Motor Show'da sergilenmiştir. Fiat'ın bu modeli Türkiye pazarında Murat 131, İspanya'da Seat 131, Amerika'da Fiat Brava olarak bilinir. Fiat 131, kendisinin yerine gelen Fiat Ritmo'nun sedan sürümü Fiat Regata'nın yanı sıra Şahin, Doğan ve Kartal modellerinin de öncüsüdür ve üretimi Türkiye'de 1987 yılı sonuna kadar devam etmiştir. Bu aracın Türkiye'de bulunmayan, Fiat'ın resmi modifiye şirketi Abarth tarafından geliştirilen 2000 motorlu sürümü 1970'li yıllarda Dünya Ralli Şampiyonasında boy göstermiş ve pek çok başarı elde etmiştir. Türkiye'de 29 Aralık 1976'da üretimine başlanan Murat 131 serisi, 1981'de 131 Şahin (Fiat 131 Mirafiori CL karşılığı) ve 131 Kartal (Fiat 131 Panorama CL karşılığı) ve 1982'de 131 Doğan (Fiat 131 Supermirafiori) olarak sınıflandırılmaya başlanmıştır. 1985'te Murat 131 Kartal, sadece Türkiye'ye özgü bir tasarımla değiştirilmiş ve aracın arka kısmı, C sütunundan itibaren yükseltilip büyütülmüştür. Ana üretici Fiat'ın 1975 model yılı için tasarladığı ilk motorlar, Türkiye'de hiçbir modifikasyona tabi tutulmadan 131 kasası sona erene kadar kullanılmıştır. Oysa İtalya ve İspanya üretimlerinde 1978'den itibaren üstten egzantrikli (OHC) motorlar üretime alınmış ve seriye performanslı ve rekabetçi motorlar katılmıştır. (1.4 TC, 1.6 TC, 2.0 TC) 1974'ten beri opsiyon olarak seçilebilen otomatik şanzıman Türkiye üretimlerinde kullanılmamıştır. Aralık 1987 - Haziran 2002 arası üretilen Şahin/Doğan/Kartal Kuş serisi modellerde; Doğan (1988-1990) Doğan L (1990-1992), Doğan SL (1992), Doğan SLX (1993-1998), Doğan 1.6 ie (1998-2002) Şahin (1988-1993) Şahin S (1993-1998), Şahin D (1989-1991), Şahin 1.4 (1998-2000) Şahin 1.4 ie (2000-2002) Kartal (1988-1993) Kartal L (1990-1992), Kartal SL (1992-1993), Kartal SLX (1993-1998), Kartal S (1993-1998), Kartal D (1989-1991), Kartal 1.6 ie (1998-2002), Kartal 1.4 (1998-2002) olarak çeşitlendirilmiştir. Tofaş, Kuş serilerinin S, SL, SLX, 1.4ie ve 1.6ie modellerinde, Fiat'ın Tipo ve Tempra modellerinde kullanılan OHC tasarımlı modern motorları kullanılmıştır. Ancak Tipo ve Tempra modelleri gibi önden çekiş sistemi 131 ve kuş serilerinde hiçbir zaman kullanılmamıştır. 2002 yılında Tofaş Bursa'daki üretim bantları sökülerek Afrika'da Etiyopya Cumhuriyeti'nde bulunan Holland Otomotiv Firması'na satılmıştır. 2010 yılına kadar kuş serisi mamuller Afrika'da Holland adıyla üretilmeye devam etmiştir. İtalya'da ise Fiat 131 Mirafiori modelleri 2 ve 4 kapılı sedan ve 5 kapılı SW (Panorama) olarak üretilmiştir. Tüm modeller 1978 ve 1981 olmak üzere iki kere revize edilmiş (facelifting) ve sedan üretimi 1983'te, Panorama SW üretimi ise 1985 yılına kadar Maratea adı altında devam etmiştir. Fiat, orta sınıftaki 131 serisi'nin yerini bir düşük sınıfta bulunan Ritmo modelinin sedan sürümü olan Regata ile doldurmuştur. Ritmo/Regata sonrasında çıkan Tipo/Tempra ise Bravo/Brava/Marea tarafından yeri doldurularak sürekli geliştirilmiş ve günümüze ulaştırılmıştır. Fiat 131'i günümüzde temsil eden Fiat modeli ise Fiat Linea'dır. Linea, atası 131'in iki sınıf altı olan Fiat 127'nin günümüzdeki temsilcisi Fiat Grande Punto bazıyla üretilen bir sedan olmasına rağmen, boyutları Fiat 131'i geçmiş, son teknolojilerle donatılmış bir modern sedan olarak dünyanın birçok ülkesinde ve Tofaş tesislerinde üretilmektedir. Severozapaden Severozapaden, Bulgaristan'ın bölgelerinden biridir. Bölgenin merkezi Plevne şehridir. Bulgaristan'da ekonomik düzeyin en kötü olduğu bölgedir. Oblast adı verilen 5 ilden oluşur. Bu iller: İvraca ili, Lofça ili, Montana ili, Plevne ili ve Vidin ilidir. Bölgenin yüzölçümü 18.748 kilometrekare, nüfusuysa yaklaşık 1 milyondur. LGV Est LGV Est européenne ya da kısaca LGV Est, Fransa'da Paris ve Strazburg şehirlerini birbirine bağlayan hızlı tren TGV ağına yapılmış bir eklentidir. Bu hat, Paris, doğu Fransa'nın önemli şehirleri, Lüksemburg, Almanya'nın bazı şehirleri ve İsviçre arasında hızlı ulaşım sağlar. Fransa'nın doğu şehirleri güneydoğuya, batı şehirleri güneybatı ve kuzeybatıya bu hatla bağlanır. Hat eklemelerle Belçika'ya dek uzanır. LGV Est hattı, Fransa'nın Alsace, Lorraine, Île-de-France ve Champagne-Ardenne illerinden geçer. 406 kilometre uzunluğundaki bu yeni hattın ilk 300 kilometresi 10 Haziran 2007 tarihinde hizmete girmiştir. 350 kilometre/saatlik hızlara uygun olarak üretilmiş bu sistemde, tanıtım için en fazla 320 kilometrelik hızda seferler uygulanmaktadır. Makro fotoğrafçılık Makro (Yunanca: , "makros") "büyük" veya "uzun" anlamında Yunanca kökenli kelime. Makro fotoğrafçılık, çekilmek istenilen objeleri 1:1 ya da daha üstünde bir büyütme oranıyla fotoğraflama işlemidir. Diğer bir deyişle, çekilmek istenen nesnenin boyutu ne kadar ise film veya sensöre en az aynı şekilde yansımasıdır. Yani çok küçük nesneleri büyütmek anlamına gelir. Makro fotoğraflar çekebilmek için makro özellikli özel lensler kullanılmaktadır. Gerçek makro lensler 1:1 ve üstünde büyütme yapabilen lenslerdir. 1:1 çekim yapıldığı zaman, çekimi yapılan objeler makinenin algılayıcısı üzerine gerçek boyutları ile düşerler. Lens üzerinde "macro" ibaresi yazan birçok lens bulunmaktadır. Ancak sadece 1:1 ve üstünde büyütme yapabilen lensler gerçek makro lensler olarak geçmektedir. Makro objektifler genelde kısa mesafeden çalıştığı için yüksek resim ölçekleri (1:1) almak mümkündür. Örneğin: 36 mm büyüklüğündeki bir örümcek, bire bir (1:1) resim ölçeğiyle tam boyut (36 mm×24 mm) algılayıcıyla çekilirse bütün kareyi doldurur. Mesela 5:1 resim ölçeğinde, resimdeki 5 mm gerçekte 1 mm demektir. Makro lens ile çekilmiş bazı örnekler Mısır Eyaleti Mısır Eyaleti veya Mısır Beylerbeyliği, 1517 yılında Yavuz Sultan Selim'in Ridaniye Muharebesi'yle Memlûk Sultanlığı'nı yıkarak Mısır'ı Osmanlı topraklarına katması sonucunda kurulmuş olan bir Osmanlı eyaletir. Eyalete bağlı olan İskenderiye ve Dimyat sancakları bahriye sancağıdır. 1798 yılında Fransa eyalete çıkarma yapmıştır. 1805 yılında vali olan Kavalalı Mehmet Ali Paşa bağımsız olarak hareket etmeye başlamış ve daha sonra kendi soyundan gelen Kavalalılar Hanedanı tarafından yönetilecek olan, iç işlerinde serbest dış işlerinde Osmanlı Devleti'ne bağlı Mısır Hidivliği'ni kurmuştur. Böylece Mısır Eyaleti ortadan kalkmıştır. Mısır'da 145 Beylerbeyi hüküm sürmüştür. Mısır Eyaletini Kavalalı Hanedanından 6 beylerbeyi yönetmiştir. Mergelyan teoremi Matematiğin bir dalı olan karmaşık analizde Mergelyan teoremi, Ermeni matematikçi Sergei Nikitoviç Mergelyan tarafından 1951'de kanıtlanmış ve Mergelyan'a ithafen isimlendirilmiş bir matematiksel sonuçtur. Mergelyan teoremi şunu ifade etmektedir: "K" karmaşık düzlem "C" 'nin tıkız bir altkümesi olsun öyle ki C\"K" de bağlantılı olsun. Bu halde, bir "f": "K"formula_1C fonksiyonu K üzerinde sürekliyse ve "f" 'nin "K" 'nin iç bölgesindeki sınırlaması olan "f"|int("K") holomorfsa; "f", "K" üzerinde polinomlarla düzgün yakınsanabilir. (Burada int("K") ifadesi "K" kümesinin içini (iç bölge) temsil etmektedir.) Mergelyan teoremi, Stone-Weierstrass teoreminin ve Runge teoreminin en son gelişmiş ve genelleştirilmiş halidir. Bir klasik olan polinomlarla yaklaşma problemine tam bir çözüm vermektedir. C\"K" bağlantılı "olmadığı" zaman, başlangıçtaki yaklaşım problemindeki polinomlar yerini rasyonel fonksiyonlara bırakırlar. Bu daha ileriki rasyonel yaklaşım probleminin çözümünün önemli bir adımı da ayrıca S.N. Mergelyan tarafından 1952'de ileri sürülmüştür. Rasyonel yaklaşımdaki daha derin sonuçlar özellikle A.G. Vituşkin'e aittir. Mergelyan teoreminin tarihi 1951 iken, Weierstrass ve Runge teoremleri 1885'te ileri sürülmüştür. Aradaki bu uzun zaman farkı aslında çok da sürpriz değildir çünkü Mergelyan teoremi Mergelyan tarafından yaratılmış yeni güçlü metotları kullanmaktadır. Weierstrass ve Runge'den sonra özellikle Walsh, Keldysh, Lavrentiev gibi matematikçileri de içeren birçok matematikçi de aynı problem üzerinde çalışıyordu. Mergelyan tarafından ileri sürülen kanıtın metodu yapısaldır ve sonucun bilinen tek yapısal kanıtıdır. Runge teoremi Karmaşık analizde Runge yaklaşım teoremi olarak da bilinen Runge teoremi 1885 yılında Alman matematikçi Carl Runge tarafından kanıtlanmış bir sonuçtur. Teorem, Runge'ye ithafen isimlendirilmiştir ve şunu ifade etmektedir: formula_1 karmaşık sayılar kümesi formula_2 nin tıkız bir altkümesiyse, formula_3 kümesinin içinde formula_4 nin sınırlı bağlantılı bileşenlerinin her birinden en az bir karmaşık sayı bulunuyorsa ve "f" fonksiyonu formula_1 üzerinde holomorfsa, o zaman kutupları formula_3 içinde olan rasyonel fonksiyonlardan oluşan bir formula_7 dizisi vardır öyle ki bu formula_7 dizisi "f" 'ye formula_1 üzerinde düzgün bir şekilde yakınsar. formula_3 kümesinin herhangi bir noktası, bu formula_7 dizisini oluşturan rasyonel fonksiyonların kutup noktası olmak