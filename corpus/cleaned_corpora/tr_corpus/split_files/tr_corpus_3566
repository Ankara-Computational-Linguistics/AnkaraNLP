aldı. 7 Ocak 2012 tarihinde Giuseppe Meazza Stadyumu'nda Parma'yı 5-0 yendikleri maçta iki gol attı ve Giampaolo Pazzini'nin golünde asist yaptı. 15 Ocak 2013 tarihinde Inter, Milan'ı 1-0 yenerken; gol, 54. dakikada Javier Zanetti'nin asistiyle Milito'dan geldi. Tüm turnuvalarda İtalyan kulübü adına 200. maçına çıkan futbolcu, Milan'a attığı golle dokuz derbi maçında yedi gol atmış oldu. 1 Şubat'ta San Siro'da 4-4 berabere kaldıkları Palermo maçında Inter'in dört golünü de Milito attı. Bunu Serie A'da daha önce yine Inter'de Brescia'ya (4-0) karşı 1 Aralık 2002 tarihinde Christian Vieri başarmıştı. Bunu daha önce Milito, 8 Şubat 2006'da Real Zaragoza formasıyla Copa del Rey'de Real Madrid'e karşı attığı dört golle gerçekleştirmişti. Milito, 1 Nisan'da 5-4 yendikleri eski kulübü Genoa'ya karşı hat-trick yaptı ve 6 Mayıs'ta Milan'ı 4-2 yendikleri maçta kariyerine bir hat-trick daha ekledi. Bu gollerle Inter formasıyla 50 gole ulaşan Milito, Inter'de tüm zamanların gol atan futbolcusu listesindeki 49 gollü Ronaldo'yu geçti. Ayrıca Milan derbisinde yaptığı hat-trick, 27 Mart 1960'ta Altafini'den sonra Milano derbisinde attığı dördüncü hat-trick'ti. 13 Mayıs'ta takımı, Lazio'ya 3-1 yenildikten sonra Milito, sezonu 24 golle, lider Zlatan Ibrahimović'in dört gol arkasında bitirdi. Milito, 2012-13 sezonuna Serie A'ya yeni yükselmiş olan Pescara'ya karşı ligin ilk haftasında takımının ikinci golünü atarak başladı ve bu maçı 3-0 kazandılar. 28 Ekim'de Inter formasıyla 100. Serie A maçını kutlayan futbolcu Bologna deplasmanında sezonun dördüncü golünü attı. Üç gün sonra 31 Ekim'de beşinci golünü Sampdoria'da attı ve Inter maçı 3-2 kazandı. Ayrıca Milito'nun attığı bu gol, tüm turnuvalar göz önünde bulundurulduğunda kariyerindeki 200. golü oldu. 4 Kasım'da Torino'da 3-1 yendikleri Juventus'a iki gol attı ve böylelikle Juventus'un Juventus Stadyumu'ndaki 49 maçlık yenilmezlik serisi sona erdi. Inter'in 9 Aralık'ta Napoli'ye karşı 2-1'lik galibiyetinde attığı golle Milito, hem Genoa hem de Inter formasıyla çıktığı 197 lig maçında 100. Serie A galibiyetini almış oldu. 2012 yılı boyunca 28 gol atan futbolcu, Edinson Cavani (27) ve Udinese'den Antonio Di Natale'yi (23) geçerek ligde en çok gol atan futbolcu oldu. Ocak'ta sakatlık geçiren futbolcu, 10 Şubat 2013 tarihinde geri döndüğü Chievo maçında bir gol attı ve Esteban Cambiasso'nun golünde bir asist yaptı. Ancak Milito'nun sezon içindeki sakatlıkları 14 Şubat'ta CFR Cluj ile olan UEFA Avrupa Ligi maçında devam etti. Maçın yedinci dakikasında kollateral bağ yaralanması, ön çapraz bağ ve sol dizinin kapsülünden sakatlandı. İki gün sonra Milito, sakatlığın düzelmesi için yapılan ameliyatın başarılı olduğunu, ancak en az altı ay sahalara dönemeyeceğini ve sezonu kapattığını açıkladı. Milito, sahalara 22 Eylül 2013 tarihinde Sassuolo maçıyla döndü. Önceki hafta Juventus maçında yedek kulübesinde yer almıştı. Deplasmanda 7-0 yendikleri Serie A'ya yeni yükselen takıma iki gol attı. Ancak yine sakatlık geçirdi ve on maçtan daha uzak kaldı. 6 Ocak 2014 tarihinde, deplasmanda 1-0 yenildikleri Lazio karşısında son dakikalarda dönüş yaptı. Toplamda Inter formasıyla beş sezonda, tüm turnuvalar göz önünde bulundurulduğunda 171 maça çıkan Milito, 75 gol attı ve bunların 62'si Serie A'da geldi. Milito'nun 2014 yılında profesyonel kariyerine başladığı Racing'e geri döneceği doğrulandı. Milito, Racing'e döndüğü ilk maçta Arjantin şampiyonluğunun açılış hafta sonunda 3-1 yendikleri Defensa y Justicia'ya bir gol attı. 26 Ağustos 2014 tarihinde Argentine Primera División'un dördünc haftasonda Arsenal Sarandi'yi 1-0 yendikleri maçta penaltıdan gol attı. 31 Ağustos 2014 tarihinde, Racing adına üçüncü golünü 2-1 yenildikleri Independiente'ye attı. Boca Juniors'a 2-1 yendikleri maçta Gustavo Bou'ya bir asist yaptı. Sezondaki dördüncü golünü 11 Ekim'de 4-0 yendikleri Estudiantes'e attı. Milito, 1-1 berabere kaldıkları Club Olimpo maçında üçüncü asistini yaparak iyi formunu sürdürdü. Maçın 41. dakikasında Gabriel Hauche'ye asist yaptı. 30 Kasım'da Rosario Central'a sezondaki beşinci ve altıncı golünü attı ve takımı deplasmandan 3-0'lık galibiyetle ayrıldı. Bu galibiyetten sonra Racing, bitmesine bir maç kala ligin üst sırasına yerleşti. Ricardo Centurión'ın Godoy Cruz'a önemli bir gol attığı maçta yer aldı. Racing, 2014 Transición şampiyonu oldu ve 2015 Copa Libertadores ikinci aşamasına kaldı. Bu şampiyonluk, Racing'in 13 yıl sonra ilk şampiyonluğu oldu. 2001 yılındaki şamopiyonlukta da Milito takımdaydı. Kulüp 1966 yılı hariç şampiyonluklarının hepsini Milito ile kazanmış oldu. Futbolcu, Racing ile ligi kazanmanın bir rüyanın gerçekleşmesi olduğunu söyledi. 21 Mayıs'ta Milito, kariyerinin son maçında 2-0 yendikleri Temperley'ye açılış golünü attığında 36 yaşındaydı. Toplamda, kulüp kariyerini tüm turnuvalarda 607 maçta 254 golle bitirdi. Milito, Arjantin ile ilk maçına 31 Ocak 2003 tarihinde Honduras karşısında çıkarken, aynı zamanda ilk golünü de attı. İkinci ve üçüncü gollerini 16 Temmuz 2003 tarihinde Uruguay'a atsa da sonraki yıllarda aralıklı olarak maçlarda yer aldı. 2006 Dünya Kupası kadrosuna alınmadı. Arjantin formasıyla 2007 Copa América turnuvasında yer aldı. Hernán Crespo'nun sakatlığı nedeniyle grup aşamasında Kolombiya karşısında oynadı ve maçta bir gol attı. Arjantin, finalde, Brezilya'ya 3-0 yenildi. Milito'nun Genoa döneminde gösterdiği performans, onun özellikle Diego Maradona'nın teknik direktör olduğu dönemde daha çok millî takıma çağrılmasını sağladı. Genellikle oyuna sonradan girdi. Milito'nun Inter ile ilk sezonunda Maradona, ona Güney Afrika'da yapılan 2010 FIFA Dünya Kupası'ın kadrosunda yer verdi. Yalnızca iki maç oynadığı Arjantin, çeyrek finalde Almanya'ya 4-0 yenilerek elendi. 1 Haziran 2011 tarihinde yeni "Albiceleste" teknik direktörü Sergio Batista'nun 2011 Copa América için belirlediği 23 kişilik kadroya kardeşi Gabriel ve Inter takım arkadaşları Javier Zanetti ve Esteban Cambiasso ile beraber alındı. Turnuva boyunca Arjantin'in hiçbir maçında oynayamayadı ve takım, çeyrek finalde penaltılarla Uruguay'a elendi. Milito futbolu bıraktıktan sonra, son kulübü Racing Club, onun onuruna 12 Kasım 2016 tarihinde bir maç düzenledi. Takımda eski takım arkadaşlarının yanında arkadaşları ve aile üyeleri de yer aldı. 37 yaşındaki Milito, maçta iki gol attı ve Milito, onu kulübün en ikonik oyuncularından biri olarak gören Racing taraftarları tarafından ayakta alkışlandı. Hızlı, dinamik ve teknik bir forvet olarak iyi görüş açısı, soğukkanlılık ve golü gözlemesiyle bilinen Milito, hücumdaki hareketleri ve havadaki yeteneğiyle de tanınmaktadır ve doğal olarak sağ ayaklı olmasına rağmen kafasını ve her iki ayağını da bitiricilik açısından iyi kullanabilmektedir. Ayrıca iyi bir penaltıcıydı. Zarif ama verimli oyun stili ve tutarlı, üretken golcü olan Milito için 2010 yılında "Goal.com": "Mesleği futbol, uzmanlığı ise gol. Bugün futbol dünyasındaki en etkileyici forvetlerden biri. Bazı forvet arkadaşlarıyla aynı fiziksel özelliklere sahip değil, ancak o özelliklere ihtiyacı yok. Golleri kolaylıkla atıyor ve her zaman en iyi takımlarda yer aldı. Milito tam bir 9 numara ve ceza sahasında öldürücü." Yeteneğine rağmen, kariyeri boyunca sıklıkla sakatlıklarla mücadele etmiştir. Diego Milito, İtalyan kökenlidir. Ailesi Terranova da Sibari, Calabria'dan Arjantin'e göç etmiştir. Sofía ile evlidir ve çiftin üç çocuğu vardır. Ağabeyi eski futbolcu olan Gabriel'e karşı Şampiyonlar Ligi'nde özellikle 2010'daki yarı finalde FC Barcelona'ya karşı oynamış ve hem Diego hem de Gabriel, kendi takımlarının ilk 11'inde yer almıştır. 21 Mayıs 2016 tarihinde futboldan emekliliğini açıkladığı gün Milito, üçüncü kızı Morena'nın doğum gününü kutlamıştır. Oğlu Leandro şu anda Racing Club de Avellaneda'nın genç takımında oynamaktadır. Andy Selva Andy Selva (d. 25 Mayıs 1976, Roma) forvet olarak forma giymiş eski San Marinolu futbolcudur. Selva 1994-95 sezonunda futbol kariyerine başladı. İlk oynadığı takım AS Latina oldu, burada 26 maçta oynadı ve 5 gol attı. Sonraki sezon Serie C takımlarından Civita Castellana'ya transfer oldu ve 31 maçta görev aldı, 10 gol attı. Sonraki sezon orada da kalmadı ve Serie C2 takımı Fano'ya transfer oldu 32 maçta 1 gol atabildi, oradan da Mart 1998'de ayrıldı. 1998'de yine Serie C2 takımlarından US Catanzaro'ya transfer oldu, burada da 40 maçta görev alarak 6 gol attı. 1999'da da Tivoli'de oynadı, 21 maçta 5 gol attı, sonraki sezon ise San Marino'ya geçti, 29 maçta 4 golle sezonu tamamladı. 2001-02 sezonunda tam 3 takımda oynadı: ilk olarak San Marino Calcio'da son senesini geçirdi, sonra 5 maç Serie D takımlarından Maceratese'de bir gole imza attı ve yine Serie D takımlarından Grosseto'da oynadı (15 maçta 2 gol). O sezondan sonra da Bellaria'ya geçti ve 30 maçta 22 gol atarak en skorer sezonununu yaşadı. 2003 yazında SPAL'a transfer oldu. Burada 2 sezon oynadı ve 51 maça çıkıp 22 gole imza attı. 2005-06 sezonunda Padova'ya transfer oldu, 20 maçta 2 gol atabildi, sonraki sezon da Sassuolo'ya transfer oldu. Orada takımı Serie C1'den Serie B'ye çıkardı, hatta A grubunda 15 golle gol kralı da oldu. 2009'da da Hellas Verona'ya geçti. Temmuz 2011'de Santarcangelo ile antrenmanlara katılsa da Fidene'ye transfer oldu. Fidene'de geçirdiği 1 sezon boyunca 26 maça çıkan Andy 5 gol kaydetti. 2012 yılında ülkesinin güçlü takımlarından olan La Fiorita'ya transfer oldu. Temmuz 2018'de futboldan emekli olduğunu açıkladı. Andy Selva, San Marino millî futbol takımının en sevilen futbolcularından birisi. Tam 67 maçta oynadı ve 8 gol attı, böylece takımın en skoreri oldu. Selva Lihtenştayn ile yapılan maçta galibiyet golünü atarak, San Marino'nun tarihteki tek galibiyetini sağlamıştır, 1-0. Erich Kempka Erich Kempka (d. 16 Eylül 1910, Oberhausen - ö. 24 Ocak 1975, Freiberg am Neckar), Nazi Almanyası'nda bir yarbay. 1934'ten itibaren Adolf Hitler'in şoförü ve aynı zamanda Allgemeine SS üyesiydi. Kempka on çocuklu bir maden işçisinin oğlu olarak Oberhausen'de doğdu. Otomotiv üreticisi DKW'de tamirci olarak çalıştı. 1 Nisan 1930'da Nazi Partisi'ne katıldı. İki yıl sonra, SS-Begleit-Kommando'nun sekiz kurucu üyesinden biriydi. Kempka Josef Terboven'in tavsiyesine dayalı olarak Şubat 1932 yılına kadar Josef Terboven'in şoförü olarak görev yaptı, Hitler'in kişisel çevresi için bir yedek şoför olarak görevlendirildi. 1936 yılında, Hitler'in araç filosunun birincil şoförü ve başkanı olarak Julius Schreck'in yerine getirildi. 1 Aralık 1937 tarihinde, Kempka Lebensborn topluluğuna katıldı. Üçüncü Reich'ın sonu yaklaşırken 1945 yılında, Kempka, Hitler'in yeraltı sığınağı olan Führerbunker'de kalmaya başladı. O zamana kadar Kempka 40 araçlık bir filoyu denetledi. 20 Nisan'da, Hitler'in intihar etmesinden on gün önce, Führer'e mutlu yıllar dileyerek doğum gününü kutladı ve onunla yaklaşık on beş dakika geçirdi. Hitler ve sevgilisi Eva Braun'un 30 Nisan 1945'te öğleden sonra birlikte intiharı sonrası Kempka, Hitler ve Eva Braun'un cesetlerini yakılması işi sorumlularından biriydi. Otto Günsche, sığınağın arkasındaki bahçeye 200 litre benzin teslim etmesi için Kempka'yı aradı. Kempka ve adamları sekiz ila on benzin tenekesi getirdi. Daha sonra SS muhafızları fazla ceset yakmak için ek benzin kutuları getirdi ve cesetler yakıldı. Kempka 20 Haziran'da, Berchtesgaden'de ABD askerleri tarafından ele geçirildi. 9 Ekim 1947 tarihinde serbest bırakıldı. Kempka ölümünden önceki yıla kadar 1. SS Panzer Kolordusu üyelerinin toplantılarına katılarak "Führer-Begleit-Kommando" ile olan ilişkisini korudu. 24 Ocak 1975 tarihinde, altmış dört yaşında, Freiberg am Neckar'da öldü. NGC 4631 Grubu NGC 4631 Grubu Av Köpekleri ve Berenis'in Saçı takımyıldızlarında bulunan zayıf-tanımlı gökada kümesi. En parlak üyesi, Dünya'dan yan görünen sarmal gökada NGC 4631'dir.. Yapılan çalışmaların çoğu bu kümeye NGC 4631 ile birlikte NGC 4627 ve etkileşim halinde olan NGC 4656 ve NGC 4657'yi yerleştirirler. Cüce eliptik gökada NGC 4627, NGC 4631 ile etkileşim halindedir ve katalogların çoğunda listelenmemesine rağmen grubun üyesi olarak varsayılır. Bu dört gökadanın dışında üye sayısı hakkındaki düşünceler çeşitlidir. Küme, Başak Kümesi'nin yakınlarında ve gökyüzünün kalabalık bir bölgesinde yer alır, bu yüzden üye sayısının kesin olarak belirlenmesi çok zordur. Bazı çalışmalar NGC 4631 Grubu'nun üye sayısını 5 olarak belirlerken, bazı çalışmalar da bu sayısı 27'ye kadar çıkartmıştır. Ayrıca NGC 4631 ve NGC 4627 ile NGC 4656 ve NGC 4657'nin ayrı ayrı kümeler olduğu da görüşler arasındadır. Başak Kümesi - "NGC 4631 grubu yakınlarındaki büyük gökada kümesi" Adli biliÅŸim Adli bilişim, elektromanyetik ve elektrooptik ortamlarda muhafaza edilen veya bu ortamlarca iletilen ses, görüntü, veri, bilgi veya bunların birleşiminden oluşan her türlü bilişim nesnesinin, mahkemede sayısal delil niteliği taşıyacak şekilde tanımlanması, elde edilmesi, saklanması, incelenmesi ve mahkemeye sunulması çalışmaları bütünüdür. Adli bir konuda şüpheliye ait materyalde Adli Bilişim incelemesi yapılabilmesi için Ceza Muhakemesi Kanunu 134. Madde gereğince ilgili mahkeme kararı olması gerekmektedir. Mahkeme kararı olmadan şüphelinin kullandığı dijital materyalde inceleme yapılması mümkün değildir. Mahkeme kovuşturma aşamasında re'sen karar verebileceği gibi, soruşturma evresinde de cumhuriyet savcısının talebi ile bu kararı verebilir. Kanunda yalnızca şüpheliye ait materyallerden bahisle bu kararın alınması gerektiği belirtilmiştir. Mağdur, müşteki, maktul ve diğer taraflarla ilgili bir hüküm mevcut değildir. Ancak gerekli Adli Bilişim incelemesinin yapılabilmesi için cumhuriyet savcısı, materyal sahiplerinin rızası ve talebi ile inceleme talimatı verebilmektedir. Aslında bu durum kanunun bir boşluğu olarak görülmektedir. Bu durumda nasıl bir yol izleneceği net olarak mevzuatta belirtilmemiştir. CMK Madde 134 metninde yalnızca "bilgisayar ve bilgisayar programları ile bilgisayar kütüklerinde" ibaresi geçmektedir. Bu durum cep telefonlarının bilgisayar olarak değerlenip değerlendirilemeyeceği tartışmasına yol açmıştır. Cep telefonlarının da bilgisayarın kabiliyetlerine tamamen sahip olduğu düşünülerek şüpheliye ait cep telefonları için de Adli Bilişim incelemesi için mahkeme kararı aranması gerektiği genel görüş ve uygulamadır. Aslında CMK 134 metnine bakıldığında öngörülen bu uygulama bir İNCELEME olarak değil ARAMA olarak öngörülmüştür. Yapılan işlem "bilgisayar ve bilgisayar programları ile bilgisayar kütüklerinde" arama işlemidir. İlgili suç ile ilgili delillerin aranmasını öngörmektedir. Ancak yapılan bu delil arama işlemi ADLİ BİLİŞİM İNCELEMESİ olarak adlandırılmaktadır. Bilgisayarlarda, bilgisayar programlarında ve kütüklerinde arama, kopyalama ve elkoyma Madde 134 – (1) Bir suç dolayısıyla yapılan soruşturmada, başka surette delil elde etme imkânının bulunmaması halinde, Cumhuriyet savcısının istemi üzerine şüphelinin kullandığı bilgisayar ve bilgisayar programları ile bilgisayar kütüklerinde arama yapılmasına, bilgisayar kayıtlarından kopya çıkarılmasına, bu kayıtların çözülerek metin hâline getirilmesine hâkim tarafından karar verilir. (2) Bilgisayar, bilgisayar programları ve bilgisayar kütüklerine şifrenin çözülememesinden dolayı girilememesi veya gizlenmiş bilgilere ulaşılamaması halinde çözümün yapılabilmesi ve gerekli kopyaların alınabilmesi için, bu araç ve gereçlere elkonulabilir. Şifrenin çözümünün yapılması ve gerekli kopyaların alınması halinde, elkonulan cihazlar gecikme olmaksızın iade edilir. (3) Bilgisayar veya bilgisayar kütüklerine elkoyma işlemi sırasında, sistemdeki bütün verilerin yedeklemesi yapılır. (5) Bilgisayar veya bilgisayar kütüklerine elkoymaksızın da, sistemdeki verilerin tamamının veya bir kısmının kopyası alınabilir. Kopyası alınan veriler kâğıda yazdırılarak, bu husus tutanağa kaydedilir ve ilgililer tarafından imza altına alınır. Bilgisayarlarda, bilgisayar programlarında ve kütüklerinde arama, kopyalama ve elkoyma Madde 17 - Bir suç dolayısıyla yapılan soruşturmada, başka surette delil elde etme imkânının bulunmaması hâlinde, Cumhuriyet savcısının istemi üzerine şüphelinin kullandığı bilgisayar ve bilgisayar programları ile bilgisayar kütüklerinde arama yapılmasına, bilgisayar kayıtlarından kopya çıkarılmasına, bu kayıtların çözülerek metin hâline getirilmesine hâkim tarafından karar verilir. Bilgisayar, bilgisayar programları ve bilgisayar kütüklerine şifrenin çözülememesinden dolayı girilememesi veya gizlenmiş bilgilere ulaşılamaması hâlinde çözümün yapılabilmesi ve gerekli kopyaların alınabilmesi için, bu araç ve gereçlere elkonulabilir. Şifrenin çözümünün yapılması ve gerekli kopyaların alınması hâlinde, elkonulan cihazlar gecikme olmaksızın iade edilir. Bilgisayar veya bilgisayar kütüklerine elkoyma işlemi sırasında, sistemdeki bütün verilerin yedeklemesi yapılır. Bu işlem, bilgisayar ağları ve diğer uzak bilgisayar kütükleri ile çıkarılabilir donanımları hakkında da uygulanır. İstemesi hâlinde, bu yedekten elektronik ortamda bir kopya çıkarılarak şüpheliye veya vekiline verilir ve bu husus tutanağa geçirilerek imza altına alınır. Bilgisayar veya bilgisayar kütüklerine elkoymaksızın da, sistemdeki verilerin tamamının veya bir kısmının kopyası alınabilir. Kopyası alınan verilerin mahiyeti hakkında tutanak tanzim edilir ve ilgililer tarafından imza altına alınır. Bu tutanağın bir sureti de ilgiliye verilir. Elektronik deliller üzerinde sağlıklı bir inceleme ve bu inceleme sonucunda maddi gerçeğe uygun bir delil elde edilebilmesi için, olay yerinden toplanan materyallerin incelemesini yapacak her türlü cihaz ve konusunda uzman personelin bulunduğu bir laboratuvar ortamına gerek duyulmaktadır. Her türlü ihtimale karşı, inceleme yazılımları, birçok dönüştürücü cihaz ve tamir bakım setleri gibi araç gereçlerin her an hazır tutulması gerekmektedir. İnceleme için laboratuvarlardaki en önemli gereksinimlerden birisi de adli bilişim için özel olarak kullanıma sunulmak üzere tasarlanmış programlardır. Bu yöntem, birden çok sabit diskte kayıtlı veriyi ilişkilendirmek amacıyla kullanılmaktadır. Kullanım alanının sosyal ağları da kapsayacak biçimde genişletilmesine ilişkin çalışmalar sürmektedir. Mobil Cihaz Ä°ncelemesi Mobil cihaz analizi, bir mobil cihazdan dijital delil veya verilerin geri kazanılmasına ilişkin adli bilişimin bir alt koludur. Bir mobil cihazın dahili bir iletişim sistemine (örn., GSM) ve genellikle tescilli depolama mekanizmalarına sahip olması Bilgisayar Adli analizinden ayırır. Soruşturmalar genellikle silinen verilerin derinlemesine kurtarılmasından ziyade çağrı verileri ve iletişim (SMS / E-posta) gibi basit verilere odaklanır. Dahili gps / konum takibi veya hücre verileri belirli aralıklarla logları tutuyor bu sayede mobil cihazlar konum bilgisi sağlamak için de kullanılabilir. Bu bilgiler 2006 yılında Thomas Onofri'yi kaçıranların izini sürmek için kullanıldı. ] Bilgisayar Ağları İnceleme "Ana Makale: Ağ Adli Bilişimi" Ağ Adli Analizi, bilgi toplama, delil toplama veya saldırı tespiti amacıyla yerel ve WAN/Internetin bilgisayar ağı trafiğinin izlenmesi ve analizi ile ilgilidir. Trafik genellikle paket seviyesinde kesilir ve daha sonra analiz için saklanır veya gerçek zamanlı olarak filtrelenir. Dijital adli analizlerin aksine, ağ verileri genellikle kalıcı değildir ve nadiren günlüğe kaydedilir bu yüzden yeni yöntemlerin kulllanılması bir hayli zordur. 2000 yılında FBI, sahte bir iş görüşmesi için bilgisayar korsanlarının Aleksey Ivanov ve Gorshkov'u Amerika Birleşik Devletleri'ne gelmesini sağladı. Çiftin bilgisayarlarından gelen ağ trafiğini izleyerek, FBI, doğrudan Rus tabanlı bilgisayarlardan kanıt toplamasına izin veren şifreleri ele geçirdi. ] ] NGC 4656 ve NGC 4657 NGC 4656 ve NGC 4657 Av köpekleri takımyıldızında bulunan Etkileşen gökadalar çifti. Bu ikili ayrıca "Hokey Sopası Gökadaları" adıyla da bilinir. İki gökada da NGC 4631 Grubu'nun üyeleridir. Türkçede değiştirilen alıntı sözcüklerin listesi * Çağdaş Türkçede yeni sözcükle birlikte kullanılmaya devam eden eski sözcükler. ** Eski sözcükler kadar fazla kullanılmayan yeni sözcükler *** Farsça kökenli eski sözcükler. Bu liste henüz tamamlanmamış bir listedir. *Çağdaş Türkçede yeni sözcükle birlikte kullanımına devam edilenler Kesha Kesha Rose Sebert (d. 1 Mart 1987) veya bilinen adıyla Kesha ("Keşa" olarak okunur, Ke$ha ya da Kesha olarak yazılabilir), Amerikalı pop şarkıcısı, rapçi ve söz yazarıdır. 2005 yılında, on sekiz yaşındayken Dr. Luke'un plak ve yayıncılık şirketi ile anlaşma imzalamıştır. O zamandan beri etkin bir müzisyen olmasına rağmen başka sanatçılar için şarkı sözü yazmış (The Veronicas'ın "This Love" adlı şarkısının sözlerini yazmıştır) ve arka vokallerde yer almıştır, 2008 yılında, Britney Spears'ın "Circus" albümünde bulunan "Lace and Leather" şarkısında arka vokalde yer alan Kesha, yine aynı yıl içinde Katy Perry'nin liste başı şarkısı "I Kissed a Girl"ün video klibinde yer almıştır. Kesha'nın atılımı ise 2009 yılı başında Flo Rida'nın teklisi "Right Round" şarkısı ile birlikte oldu. Amerikalı rap şarkıcısı Flo Rida ile 2009 yılında yaptığı düet, Amerika'da bir hafta içinde 630.000 kez indirilerek Amerikan müzik tarihinde bir hafta içinde dijital olarak en çok indirilen şarkısı oldu. 2009 yılının sonuna doğru piyasaya sürdüğü "Tik Tok", on ülkede birinci sıraya yerleşti. 1 Ocak 2010 tarihinde yayımladığı "Animal" adlı ilk solo albümü, ABD, Kanada ve Yunanistan'da bir numaradan giriş yaptı. Eylül ayında Kesha'nın iki milyon albümü satıldı. Bu albümden çıkan ilk tekli "Tik Tok" da aynı şekilde Amerikan müzik listesinde bir numarada yer aldı. Sanatçı, ikinci tekli olarak 3oh!3 ile beraber kaydettiği "Blah Blah Blah" adlı şarkıyı seçti. Bunun yanında Pitbull'un "Rebelution" isimli albümünde "Girls" isimli şarkısına düet yaptı. Taio Cruz ile yaptığı düet ile ses getiren sanatçı, 15 Ekim'de "Cannibal" ismini verdiği ilk EP'sinden çıkış şarkısı "We R Who We R"ın paylaşımını yaptı. Şarkı çıktıktan yarım saat sonra Twitter, yoğunluk uyarısı yaptı. "We R Who We R", 25 Ekim itibarıyla iTunes Store'da satışa sunulmuştur. Ayrıca Kesha, sadece 1,5 yılda 3 milyondan fazla albüm ve 31 milyon single satarak 2011 ocak ayı itibarıyle toplamda yaklaşık olarak 35 milyon kayıt satışına ulaşmış bulunmaktadır. Kasım 2013 itibarıyla Kesha'nın tüm dünyada 57 milyon kayıt satışı yaptığı duyuruldu. Kesha, 2010 yılında biseksüel olduğunu açıkladı. Ocak 2014'te yeme bozukluğu tedavisi için rehabilitasyona girdi. 2015'te Dr. Luke'a fiziksel ve ruhsal taciz davası açmıştır fakat Dr. Luke davayı kabul etmemiştir. Kesha'nın avukatı Mark Geragos, "Dava; Kesha'nın yeniden müzik kariyerininin kontrolünü ele alması, kişisel özgürlükleri, 10 yıldır ruhsal olarak sorun yaşadığı ve duygusal olarak zarar gördüğü için, Dr Luke'in ellerinde cinsel tacize maruz kaldığı için çok önemli. Kesha, hayatını ve kariyerini bu kötü zamanların gerisinde bırakmak istiyor. Davada aynı anda Dr Luke ile olan kontratın feshedilmesi isteniyor." Dr Luke'ın avukatları, "Kesha ve annesi şu anda Dr Luke'u karalama kampanyası başlattılar. Hakkında yalan yanlış iddialarda bulunuyorlar" dedi. Davada kararı gözyaşları içinde dinleyen şarkıcıya birçok ünlü isim, sosyal medyadan destek verdi. Kesha; prodüktörü Dr. Luke’u 10 senedir kendisini cinsel, fiziksel, sözlü ve duygusal olarak taciz etmekle suçladı. İddiaları kabul etmeyen Dr. Luke’un mahkemeye sunduğu delil, suçlamaları düşürdü. Kesha’nın prodüktöre öpücük kondurup yolladığı karta yazdığı “En çekici yapımcıya, seni seviyorum” notu mahkemenin sonucunu belirledi. Sony ile altı albüm anlaşması daha bulunan şarkıcı, Dr. Luke’la çalışmaya devam edecek. Sony, bu dava karşında şarkıcı Kesha için elinden geleni yaptığını dile getirdi. "Kelly Clarkson", dava ardından Dr.Luke'un eskiden yaptığı kötü olayları gün yüzüne çıkartan itiraflarda bulundu, Dr.Luke'un kendisine zorlama, baskı ve şantaj yaptığını söyleyen sanatçı, "Müzik sektöründe Dr.Luke ile çalıştığım zamanlarda çok zor günler geçirdim" dedi. Sony Music America, New York'ta bulunan şirketi önünde yapılan eylemler ve ünlü sanatçıların Kesha için verdiği destek Sony Music'in marka itibarını kötü etkilediği gerekçesiyle Dr.Luke'un sözleşmesinin iptalinin düşünüldüğünü açıklamıştır. Ancak herhangi bir şey gerçekleşmemiştir. Lady Gaga, Ariana Grande, Halsey, Lily Allen, Demi Lovato, Adele gibi ünlü sanatçılar Kesha'ya manevi olarak destek olmuşlardır. Bu zor zamanlarında hiçbir maddi geliri olmayan sanatçı, Nashville' de bulunan İspanyol bugalov tipindeki evini 1.45 milyon dolara (yaklaşık olarak 9.821.357 TL) satmıştır. Olaylar öncesinde Kesha'nın Annesi Pebe Sebert, Twitter üzerinden Taylor Swift'in Kesha'ya maddi olarak 250.000$ bin dolar yardımda bulunduğunu açıklamıştır. Sony ile 6 albümlük anlaşması bulunan Kesha, Dr.Luke ile çalışmayacağını söylemiştir. Sony Music ile anlaşması olan Kesha, başka plak şirketleriyle anlaşma imzalayamadığı için Albüm veya Single çıkartamamaktadır. Kesha'nın annesi, Billboard'la yaptığı görüşmede "O bizi yok etti" demiştir. Yine de kararlı bir şekilde bu yolda yürüdüğünü belirten sanatçının annesi, başlattığı karalama kampanyasında Amerika'da 411.000 imza toplamayı başarmıştır. Kesha, Human Rights Campaign adlı (LGBT) kuruluştan en büyük destekçi ödülünü kabul etmiştir. Kesha, geçirdiği zor zamanlar yüzünden konuşma sırasında sık sık göz yaşlarına boğulmuştur. " Son zamanlarda yoğun ve zor günler geçiriyorum, buradan beni destekleyen herkese çok teşekkür ederim. Şöyle bir şey söylemek istiyorum, bu ödülü bana layık gördüğünüz için tekrar teşekkür ederim. Bizler bizi benzersiz kılan şeyleri utanç duyduğumuz için gizlemek zorunda kalıyoruz. Biz kendimize zorbalık ediyoruz, bunun bu şekil devam etmesini istemiyorum. Tanrım sizleri çok seviyorum." Kesha, bu zor zamanda aşırı kilo almıştır. Tekrar rehabilitasyona giden sanatçı, psikolojik olarak yıkılmıştır. Doktoru, yaptığı açıklamada Kesha'da yeniden "Yeme Bozukluğu"nun ortaya çıktığını söylemiştir. Youtube Şarkı Görüntüleme Sayısı: İzlenme oranına göre düzenlenmiştir. 11 Mart 2016 itibarıyla 1.https://www.youtube.com/watch?v=hHUbLv4ThOo Pitbull -TÄ°mber ft. Ke$ha Youtube 2.https://www.youtube.com/watch?v=iP6XpLQM2Cs Ke$ha - Tik tok Youtube 3.https://www.youtube.com/watch?v=NOubzHCUt48 Ke$ha - Die Young Youtube 4.https://www.youtube.com/watch?v=QR_qa3Ohwls Ke$ha - Your Love Ä°s My Drug Youtube 5.https://www.youtube.com/watch?v=mXvmSaE0JXA Ke$ha - We R Who We R Youtube 6.https://www.youtube.com/watch?v=edP0L6LQzZE Ke$ha - Take Ä°t Off Youtube 7.https://www.youtube.com/watch?v=CFWX0hWCbng Ke$ha - Blow Youtube 8.https://www.youtube.com/watch?v=xdeFB7I0YH4 Ke$ha ft. Will.i.am - Crazy kids Youtube 9.https://www.youtube.com/watch?v=CcCw1ggftuQ Flo rida ft. Right Round Youtube 10.https://www.youtube.com/watch?v=AYC2FUutdKA 3OH!3 ft. Ke$ha - My First Kiss 11.https://www.youtube.com/watch?v=3taEuL4EHAg Ke$ha ft 3OH!3 - Blah Blah Blah Youtube 12.https://www.youtube.com/watch?v=c8A4QVop3-8 Ke$ha - C'mon Youtube 13.https://www.youtube.com/watch?v=RgnXl7fz0Bc Toio Cruz ft. Ke$ha - Dirty Picture Youtube 14.https://www.youtube.com/watch?v=RDPNGX6UMl8 Ke$ha - Animal Youtube 15.https://www.youtube.com/watch?v=Yk7vFBIm-kw Ke$ha - Stephen Youtube 16. https://www.youtube.com/watch?v=hLerp9KHAe8Ke$ha - DÄ°rty Love Youtube 17.https://www.youtube.com/watch?v=vAyLPNLxB9UBritney Spears feat. Ke$ha, Nicki minaj Artı (albüm) Ar+ı, Emrah İpek'in on yedinci albümüdür. Bu albüm, 24 Mart 2002 tarihinden itibaren tüm müzik marketlerdeki yerini koymuşlardır. Albüm, Universal Müzik & Emrah Müzik etiketiyle satışa sunulmuştur. Sanatçının bu albümünde toplam 13 şarkı bulunmaktadır. Yeni Zelanda Hava Yolları'nın 901 sefer sayılı uçuşu Yeni Zelanda Hava Yolları'nın 901 sefer sayılı uçuşu, Yeni Zelanda'nın Auckland Uluslararası Havalimanı ile Antarktika arasında gidiş-dönüş seferleri yapan, tarifesiz ve temel işlevi yolculara Antarktika gezisi sunmak olan bir yolcu taşıma hizmetiydi. Hizmet, McDonnell Douglas DC-10-30 uçağının işletilmesiyle Şubat 1977'de başlatılmıştı. 28 Kasım 1979'daki uçuş sırasında, "kontrollü uçuşta araziye çakılma" biçiminde bir kaza gerçekleşti ve uçuş personeli de dahil olmak üzere uçaktaki tüm yolcular (toplam 257 kişi) yaşamını yitirdi. Erebus Dağı felaketi, 28 Kasım 1979'da Air New Zealand Flight 901 (TE-901), Antarktika'nın Ross Adası'ndaki Erebus Dağı'na uçarak 237 yolcuyu ve 20 mürettebatı öldürdü. Tarifeli hava Yeni Zelanda Antarktika gezi uçuş 1977 ve 1979 arasında faaliyet olmuştu . Bu uçuşun sabah Auckland Havalimanından ayrılması ve Christchurch aracılığıyla akşam Auckland'a dönmeden önce Antarktika kıtasında birkaç saat uçması gerekiyordu.İlk soruşturma, kazanın pilot hatadan kaynaklandığı sonucuna vardı, ancak halkın tepkisi, kazaya bir Kraliyet soruşturma Komisyonu kurulmasına yol açtı. Kaza uçuş yolu koordinatları gece felaketten önce yapılan bir düzeltme, değiştirme uçuş ekibi bilgilendirmek, uçak yerine (mürettebat inandırdı olmuştu) McMurdo Sound bilgisayar tarafından yönlendirilmek yerine, yeniden sonucu bir hata ile birleştiğinde meydana getirdiği komisyon, Adalet Peter Mahon QC tarafından başkanlık, Erebus Dağı, doğru yola yönlendirilmiş sonucuna vardı. Adalet Mahon'un raporu Air New Zealand'ı "orkestra edilmiş bir yalan Ayini" sunmakla suçladı ve bu da havayolunda üst düzey yönetimde değişikliklere yol açtı. Özel Konsey daha sonra bir komplo bulmanın doğal adaletin ihlali olduğuna ve kanıtlarla desteklenmediğine karar verdi. Kaza, Yeni Zelanda'nın en ölümcül barış zamanı felaketinin yanı sıra Air New Zealand tarihinin en ölümcül kazasıdır. Uçuş 901, Antarktika için saat 8:00'de Auckland Uluslararası Havaalanı'ndan ayrılacak ve toplam 5,360 mil (8,630 km) uçtuktan sonra saat 7:00'de Christchurch Uluslararası Havaalanı'na geri dönecektir . Uçak, kalan 464 mil (747 km) Auckland'a uçmadan önce, saat 9:00'a gelmeden önce, yakıt ikmali ve mürettebat değişimi için Christchurch'ta 45 dakikalık bir durak yapacaktı. Kasım 1979 uçuşları için biletler kişi başı NZ$359'a mal oluyor ( Aralık 2016'da NZ$1,279, ulaşımla ilgili enflasyonla). Stephane & 3G Stephane & 3G, 2009 Eurovision Şarkı Yarışması'nda Gürcistan'ı We Don't Wanna Put In adlı şarkıyla temsil edecek olan pop grubuydu. Ancak EBU şarkının Rusya'ya yakın geçmişte yaşadıkları 2008 Güney Osetya Savaşı'na gönderme yaptıkları gerekçesiyle şarkının değiştirilmesini veya tartışmalı ifadelerin şarkıdan çıkarılmasını istemiştir. Ancak Gürcistan şarkıyı değiştirmemiş ve yarışmadan çekilmiştir. Snow Bros Oyun en fazla 2 oyuncuyu destekler ve oyuncular Nick ve Tom karakterlerinden birini seçer. Her oyuncu düşmanlarına kartopu atabilir. Oyuncu her düşmana donana kadar kartopu atarak onu etkisiz hale getirmek zorundadır. Oyunda amaç kaçırılan ikiz prensesleri kurtarmaktır. Bir düşman tamamen donduğunda oyuncu onu ittirebilir. Düşman ittirildiğinde en aşağıdaki çıkışlara gidene kadar diğer düşmanları öldürebilir. En aşağı düştüğünde kendi de yok olur. Düşmanlarınız donduğunda onları hemen ittirmezseniz eriyebilirler. Oyun toplam 50 bölümden oluşmuştur. Her on bölümde bir boss ile karşılacaksınız. Boss'lar çok zor ölür ve yanlarına başka canavarlar çağırabilirler. Boss'lar ölmeden önce mavi renk alırlar. Oyuncu bir düşmanı öldürdüğümde bir şişe iksir düşürebilir. Her renk iksirin power-up özelliği farklıdır. İksirlerin Özellikleri: Kırmızı, mavi ve sarı iksirlerin etkileri siz ölünce kaybolur, yeşil iksirin süresi vardır. Beyaz smileyi : Bu canavarlardan düşer ve bununla ortam birden değişir. Ortam mavi olur ve yukarıdan 4 tane surata benzer yaratıklar düşer bu yaratıklardan S,N,O,W harfleri düşer bunlarla SNOW yazısını tamamladığınızda size 1 can verilir. Eğer uzun süre içinde bölümü bitiremezseniz balkabağı kafalı bir canavar gelir ve sizi öldürmeye çalışır. Bu canavar size hayalet fırlatır. Bu canavar yenilmezdir, kartoplarınızdan etkilenmez. Anten Galaksileri Anten Galaksileri (ayrıca NGC 4038/NGC 4039 olarak da bilinir) Karga takımyıldızı yönünde bulunan bir etkileşen galaksiler çifti. Her ikisi de Frederick William Herschel tarafından 7 Şubat 1785 tarihinde keşfedilmiştir. Anten, bir galaksi çarpışması sonucu ortaya çıkmıştır. Diğer beş adet galaksiyle birlikte NGC 4038 grubu içindedir, çarpışma sonucu savrularak oluşan böcek antenlerine benzer görüntü bu ismi almasına yol açmıştır. İki galaksinin çekirdekleri büyük bir galaksi oluşturmak üzere yol almaktadır. Galaksilerin pek çoğu hayatlarında en az bir kez çarpışmaya maruz kalır. Bu, gelecekte muhtemelen bizim Samanyolu galaksimizle Andromeda galaksisinin çarpışması ile de olacaktır. Galaksi içinde iki adet süpernova keşfedilmiştir: SN 2004gt ve SN 2007sr. Yeni yapılan bir çalışma daha önceden bu galaksilerin Samanyolu'na 65 milyon ışık yılından daha yakın olduğunu ortaya koymuştur "(yaklaşık 45 milyon ışık yılı)". Yaklaşık 1,2 milyar yıl önce Anten, NGC 4038 sarmal galaksi ve NGC 4039 çubuklu sarmal galaksi olarak iki ayrı galaksiydi. Çarpışma olmadan önce NGC 4039, NGC 4038'den daha büyüktü. 900 milyon yıl önce, galaksiler birbirlerine yaklaşmaya başladı (örnek olarak NGC 2207 ve IC 2163'e bakınız). 600 milyon yıl önce galaksiler, birbirlerinin içine geçti (örnek olarak Fareler Galaksileri'ne bakınız). 300 milyon yıl önce, Anten'in yıldızları savrulmaya başladı. Bugün bu yıldızlar asıl galaksilerin uzağında, galaksinin anten şeklini almasını sağlamıştır. 400 milyon yıl içinde, Anten'in çekirdekleri çarpışarak yıldızlar ve gazlar tek bir çekirdek hâlini alacaktır. Yapılan gözlemler ve simülasyonlar Anten Galaksileri'nin sonunda eliptik galaksi hâlini alacağını düşündürmektedir. Ali Koรง Ali Yıldırım Koç (2 Nisan 1967, İstanbul), Türk iş insanı ve Fenerbahçe Spor Kulübü başkanı. Koç Holding Yönetim Kurulu Başkan Vekili, Ford Otosan ve Yapı Kredi Bankası Yönetim Kurulu Başkanı. 1907 Fenerbahçe Derneği'nin kurucuları arasında yer aldı ve 2004-2017 yılları arasında başkanlığını yaptı. Rahmi Koç ve Çiğdem Simavi'nin oğlu olan Yıldırım Ali Koç, 2 Nisan 1967'de İstanbul'da doğdu. 1985'te Londra Harrow School'dan mezun oldu. Rice Üniversitesi'nde işletme üzerine lisans eğitimi aldı. Harvard Üniversitesi İşletme Fakültesi'nde yüksek lisansını tamamladı. Öğrencilik yıllarında aile holdinglerinin çeşitli kademelerinde görev aldı. 1990'da J.P. Morgan'da stajyerlik yaptı. Aynı yıl American Express Bank’ta Yönetici Yetiştirme Programı ile iş hayatına başladı. Askerlik görevini 1992'te yerine getirdi. 1992-1994 yılları arasında Morgan Stanley'de analist olarak çalıştı. 1997'de Koç Holding Stratejik Planlama Grubu bünyesinde Yeni İş Geliştirme Koordinatörü olarak çalışmaya başladı ve sonraki yıllarda üst düzey görevlerde yer aldı. 2005'te Nevbahar Demirağ ile evlendi ve bu evlilikten iki çocuk sahibi oldu. 2012'de Rahmi Koç sonrasında Ford Otosan Yönetim Kurulu Başkanlığı görevine seçildi. 2013'te Bank of America bünyesinde, tanınmış 13 lider ismin görev alacağı "Bank of America Küresel Danışmanlık Komitesi"ne girdi. 2016'da Mustafa Koç'un hayatını kaybetmesi sonrasında Koç Holding'in yönetim kurulu başkanlığına Ömer Koç geçti, Ali Koç ise Yönetim Kurulu Başkan Vekili olarak atandı. 2017'de ise Yapı Kredi Bankası Yönetim Kurulu Başkanlığı görevine seçildi. Yıl içinde "Forbes Türkiye"'nin “En Zengin 100 Türk” listesinde 700 milyon dolarlık servetiyle 50. sırada yer aldı. Koç aynı zamanda Ark İnşaat, Bilkom, Digital Panorama, Koç Bilgi ve Savunma Teknolojileri, Koç Sistem, Koçtaş, Koç Finansal Hizmetler, Otokar, Otokoç ve Setur gibi şirketlerin de Yönetim Kurulu Başkanı, URAK - Ulusal Rekabet Araştırmaları Derneği’nde Başkan, Endeavor Derneği’nde Yönetim Kurulu Üyesi, DEİK’de Yönetim Kurulu Üyesi ve TÜSİAD’da Yönetim Kurulu Başkan Yardımcısı olarak görev yapmaktadır. Ali Koç ağabeyi Mustafa Koç ile beraber 1907 Fenerbahçe Derneği'nin kurucuları arasında yer aldı. Kuruluş amaçlarını "Fenerbahçe Spor Kulübüne hizmet" olarak açıklayan dernek, Fenerbahçeli çeşitli iş insanını bünyesinde barındırmaktadır. Fenerbahçe ile yakın ilişki içinde olan derneğin başkanlığını 2004-2017 yılları arasında Ali Koç üstlendi. Koç, 2018 Fenerbahçe başkanlık seçimleri öncesinde 13 Kasım 2017 tarihinde dernek başkanlığından istifa etti. Başkanlık döneminde genel olarak 10 Kasım Atatürk'ü anma günü ve Atatürk haftalarında 1907 Fenerbahçe Derneği, 1907 ÜNİFEB üyeleri ve binlerce Fenerbahçeli taraflar ile Anıtkabir ziyaretlerine katılması ile medyada yer buldu. Bu daha sonra gelenek haline geldi. Aynı zamanda 2016'da 1907 Fenerbahçe e-Spor kuruldu. Ali Koç Fenerbahçe başkanı olması durumunda e-spor takımının tamamen kulüp bünyesine alınacağını ifade etti. 2004 sonrasında ÜNİFEB ile Anıtkabir ziyaretleri, Fenerbahçe Şükrü Saracoğlu Stadyumu'nda 1907 tribünün oluşturulması, kulüp tarihini işleyen "Asr-ı Fener" adlı eserin yayımlanması, "Fenerbahçe Destanı" adlı tiyatronun Anadolu'nun muhtelif yerlerinde gösterilmesi, 3 Temmuz süreci için adil yargılanma talebini ortaya koyan Adalete Fener Yak! kampanyası ile 500 binden fazla dijital imzanın toplanması ve e-spor takımın kurulması dernek başkanlığı döneminde faaliyete geçen şeylerdi. Fenerbahçe kongre üyesi olan Ali Koç farklı dönemlerde kulüp yönetiminde yer aldı. İlk kez 2006'da Fenerbahçe Yönetim Kurulu’na girdi. Koç'lar genel olarak spor kulüplerine üye olarak destek verse bile yönetimde yer almıyordu. Bu nedenle Ali Koç, ailesindeki bir tutumu değiştiren isim oldu. Koç, Fenerbahçe'de Aziz Yıldırım'ın listesinde asbaşkanlığa kadar yükseldi ve iki dönem görevde kaldı. Asbaşkanlık döneminde ‘Kurumsal İletişimden Sorumlu Yönetici ve Fenerbahçe Koleji Yönetim Kurulu Başkanı’ olarak görev aldı. 2012'de ailevi nedenlerden dolayı yeni yönetimde görev almak istemedi. Sonraki yıllarda hem yönetim kurulu üyeliği hem de başkanlık görevi için adı geçen isim oldu. Koç bu dönemlerde Yıldırım'ı açık bir şekilde destekledi. Koç'un Fenerbahçe yönetiminde olduğu dönemde Türk futbolu 3 Temmuz sürecini yaşadı. Koç hem bu süreçte hem de sonraki dönemlerde Fenerbahçe için etkin olan isimdi. Dava sürecinde ve kamuoyunda öne çıkan isimlerden oldu. "Adalete Fener Yak" kampanyası için toplanan 500 binden fazla imzayı Türkiye Cumhurbaşkanı Abdullah Gül'e ve Cumhuriyet Halk Partisi (CHP) Genel Başkanı Kemal Kılıçdaroğlu'na teslim ederek istişarelerde bulundu. Süreç hakkında dönemin TFF Başkanı Mehmet Ali Aydınlar'ı sert şekilde eleştirdi, sürecin çarpıtılarak anlatıldığını ifade etti. Aziz Yıldırım için de bu süreçte büyük bir liderlik gösterdiğini ifade etti. Fenerbahçe'nin şike yapmadığını ve camiaya "dünya spor tarihinde görülmemiş bir operasyon gerçekleştirildiğini" söyleyen Koç, evrensel hukuk kurallarına aykırı ve domino etkisi yaratan bir sürecin yaşandığını söyledi. Ali Koç 2006'da Fenerbahçe yönetimine girmesi sonrasında sürekli olarak Aziz Yıldırım sonrasında potansiyel Fenerbahçe başkanı olarak görüldü. Aziz Yıldırım'ın yargıdaki durumu sonrasında ve 2013 sonrasındaki genel kurullarda başkanlık için adı geçen isimdi. Fakat Ali Koç bu dönemlerde beklenin aksine başkanlığa aday olmadı, hatta Aziz Yıldırım'ı desteklediğini açıkladı. Aziz Yıldırım da Ocak 2014'te gelecek yargı kararına göre kendisinden sonra Ali Koç'un başkan olmasını istedi. Aynı zamanda Mayıs 2015'te Fenerbahçe Spor Kulübü Seçimli Olağan Genel Kurul Toplantısı'nda "Benden sonra burada böyle çapulcular olacaksa yandık. Onun için Ali Koç'a rica ettim. Bıraktığım gün aday olacak, söz verdi. Onun için çapulçulara burada yer yok" sözlerini kullandı. Ali Koç ise kendisine olan güvenden dolayı teşekkür ederek kenetlenme ve birlik-beraberlik vurgusu yaptı. Fenerbahçe başkanlığının küçüklük hayali olduğunu söyleyen Koç, 24 Ekim 2016 günü Haziran 2018'deki seçimlerde aday olacağını açıkladı. Bir gün sonra Fenerbahçe hisseleri seans açılış itibarıyla en çok değer kazanan endeks hisseleri arasına girdi. "Dünya" gazetesinin haberine göre mevcut yönetimden duyulan hoşnutsuzluk, Ali Koç'un camiadaki deneyimi ve sevilen bir isim olması adaylığının borsaya pozitif yansımasını sağladı. Aziz Yıldırım yargıtay kararı gelmeden başkanlığı bırakmayacağını belirterek seçimle gelenin seçimle gideceğini açıklamıştı. Koç, 21 Eylül 2017'de başkan adaylığını resmen açıkladı. Ali Koç'un başkanlık kampanyasında #Fenerbahçeliyiz, #TamZamanıSimdi, #Kalplerberaber, #AliKoçHerYerde ve #ÖzlenenFenerbahceicin şeklinde etiketler ile "Ali Koç Başkan Olacak Güneş Doğacak" şeklinde sloganlar kullanıldı. Bu kapsamda @Fenerbahceliyiz adında Twitter, Facebook, Instagram, YouTube ve internet sitesi Koç'un kampanyası içim oluşturuldu. Hesaplar Koç'un iletişim ekibi tarafından yönetildi. Aziz Yıldırım ise #Ruhumuzbir sloganını tercih etti. Ali Koç adaylık nedenlerini camiada bütünlük, mali sorunların çözümü, futbolda ve diğer branşlarda zirvede olma alışkanlığını yeniden kazandırma ve kulüp markasını yükseltme ekseninde açıkladı. Devamında şeffaflık vurgusu yaparak ilk işlerinin kulübe kayda değer bir miktarda sermaye girişinin yapılması olduğunu söyledi. Futbol takımı için de kısa dönemde scout ağı, orta ve uzun dönemde ise transfer politikasının değişmesi, futbol okulları ve altyapı faaliyetlerini geliştirmek olarak belirledi. Aziz Yıldırım'ın camianın bölündüğüne yönelik sözlerine. yanıt olarak şampiyonluğu başkanlığa tercih ettiğini ve camianın eski ihtişamlı günlerini özlediğini söyleyerek sportif başarısızlığın kendisine yükletilmeye çalışıldığını ifade etti. Kampanya sürecine İstanbul'da başladı. İlk olarak Kalamış'ta Fenerbahçe Kulübünün kadın kongre üyeleriyle bir araya geldi. Daha sonra Ankara ve İzmir, Antalya gibi şehirlerde buluşmalar düzenleyerek kongre üyeleri ve taraftarlar ile bir araya geldi. Adaylık sürecinde toplamda 49 etkinlikte bulundu. Ekibinin aldığı eğitim ve kurumsal yönlerinden bahsederek camia için idari ve organizasyon konuları üzerine eğildiklerini açıkladı. Ali Koç'un başkanlığa geldiği kongre 2-3 Haziran 2018'de yapıldı. Kongrenin ilk gününde mevcut başkan Aziz Yıldırım Ali Koç'a "sen futbolu çok iyi biliyorsun, gel futbolu sen yönet, ben amatör branşları yöneteyim, Fenerbahçe kazansın." önerisinde bulundu. Gergin geçen kongrede her iki adayın maddi yardım vaatleri ön plana çıktı. Aynı gün aday listeleri açıklandı ve Koç'un listesinde mevcut TÜSİAD başkanı Nevres Erol Bilecik de yer aldı. 3 Haziran 2018'de yapılan seçimlerde ise rekor bir katılım vardı. Oy kullanma hakkına sahip 26 bin 2 kişiden 21 bin 350 kişi oy kullandı ve Ali Koç 16 bin 92 oyla 20 yıldır başkanlık görevinde bulunan Aziz Yıldırım'ı geçerek Fenerbahçe'nin yeni başkanı oldu. Seçimden önceki hafta Borsa İstanbul'da hareketlenen Fenerbahçe hisseleri 4 Haziran 2018'de yüzde 10'un üzerinde değerlendi. Analistler bu yükselişi Ali Koç'un kulüp için ekonomik vaatlerine bağladı. Koç ve ekibi 5 Haziran 2018'de Fenerbahçe Şükrü Saracoğlu Stadyumu'nda taraftarların da katılımıyla mazbatasını aldı. Ali Koç ağırlıklı olarak Fenerbahçeliliği ve Fenerbahçe yönetiminde olmasıyla medyada yer buldu. Babası Rahmi Koç çeşitli sohbetlerinde, Ali Koç ve Mustafa Koç'un evlerindeki garsonun etkisiyle Fenerbahçeli olduklarını söyledi. Mustafa Koç da babasını doğrulayarak, Ali Koç'a "başka seçeneğin yok, sen de Fenerbahçeli olacaksın” diyerek onun Fenerbahçe'yi tutmasında etkili olduğunu söyledi. Koç Atatürk'ün hangi takımı tuttuğu tartışmalarına "Atatürk`ün hangi takımı tuttuğu önemli değil, önemli olan hangi takımın O`nun yolundan yürüdüğüdür" sözleriyle katıldı. Atatürk'ün Türkiye için attığı adımların birçoğunun kadınlara yönelik olduğunu söyleyerek "toplum olarak tarihimizde kadının yeri ayrıdır." ifadelerini kullandı. 2015 G20 Antalya zirvesi öncesinde Kapitalizmin gerçek bir sorun olduğunu, eşitliğin sağlanması için kapitalizmin yok edilmesi gerektiğini ve eşitsizliğin en azından minimum seviyeye indirilmesi gerektiğini savundu. Yönetme yetkisini elinde tutanlar tarafından alınan önlemlerin aşırıya kaçması durumunda finansal kaynaklara erişimde sorun yaşanabileceğini belirterek ülkelerin eğitim, Ar-Ge ve inovasyona ağırlık vermesi gerektiğini ifade etti. Eşitsizlik vurgularında sadece ekonomik değil, eğitimde fırsat eşitsizliği ve toplumsal cinsiyet eşitsizliği gibi birçok soruna dikkat çekti. Kendisini başka fikirlere açık ve iletişim kurmayı tercih eden biri olarak yorumladı. Çok kutuplu dünyanın Türkiye gibi ülkelere yeni fırsatlar sunacağını savunurken, Çin'in çok yakın bir gelecekte dünyanın yeni süper gücü olacağını ifade etti. Orta Doğu'daki problemler dışında Avrupa'da popülist söylemlerin ve liderlerin ilgi çektiğini belirterek America First (Önce Amerika) ve America Only (Sadece Amerika) gibi yaklaşımların ABD'nin dünyadaki etkinliğini azaltacağı görüşünü paylaştı. Right Round "Right Round", Flo Rida'nın "R.O.O.T.S." albümünden çıkan ilk teklisidir. Şarkıda Kesha'nın vokalleri yer almaktadır. 20 Ocak 2009 tarihinde satışa sunulan "Right Round", "Dead or Alive" adlı grubun 1984 yılı şarkısı ""You Spin Me Round (Like a Record)""tan örnekler barındırmaktadır. Şarkı ilk defa MTV'nin "The City" adlı programında yayımlandı. Şarkı için çekilen video, ABD'nin Miami kentinde Malcolm Jones tarafından çekildi. Videonun albümün yayımlanmasından önce bir "gerisayım" niteliğinde olması planlanmaktadır. Video, ilk kez iTunes'da 10 Mart 2009'da gösterime girdi. Şarkı yayımlanmasından üç hafta sonra Amerikan müzik listelerinde zirveye oturdu. Şarkı, bu üçüncü haftasında 630.000'den fazla indirildi. Böylece Amerikan müzik tarihinde bir hafta içinde en çok indirilen şarkı oldu. Avustralya'da şarkı zirveden giriş yaptı. Bu rekora Avustralya'da sadece 2007'de Kylie Minogue "2 Hearts" adlı şarkısıyla erişebilmiştir. Yine şarkı Kanada'da da Amerika'da olduğu gibi üçüncü haftasında zirveye oturdu. Ã‡ingene Baron Çingene Baron (Almanca: Der Zigeunerbaron) Johann Strauss II tarafından Viyana opereti janrında hazırlanmış 3 perdelik bir operettir. Eserin liberettosu yazar Ignaz Schnitzer tarafından Macar yazarı Mor Jokai'in aynı adı taşıyan romanından uyarılarak yazılmıştır. Çingene Baron'un prömiyerinin sahnelenmesi 24 Ekim,1885 de Viyana'da Theater an der Wien'de yapılmıştır. Bestecinin hayatında ve sonradan bu operet bestelemiş olduğu Yarasa operasından sonra en popüler olarak dünya opera evlerinde oynanmıştır. Birçok müzik kritikleri Strauss'un bu eser için yazdığı müziğin ve orkestrasyonun ve işlenen konunun ayrıntıları nedeniyle bu eseri hafif konulu ve müzikli bir operet olmaktan ziyade bir komik opera hatta bir lirik opera olarak sınıflandırmaktadırlar. Eserin konusu sürgünden dönen bir toprak sahibi ile bir eski Türk Paşası'nın kızı olan ve gizli bir hazinenin gerçek sahibi olan ama bir çingene kızı olarak büyüyen kızın evlenmesini anlatır. Çok renkli olarak, doğru çıkan fallara bakan bir çingene kraliçesi, kendini beğenmiş zengin ve köy idarecisi olan bir domuz yetiştiricisi, kendini soylu gören bir domuz yetiştiricisinin kızı, bir hazine arayıcısı, her şeyin hukuka uygun olmasını isteyen ama karısını yıllarca önce terk etmiş bir Kraliyet komisyonu üyesi, bir askeri eyalet valisi, büyük bir çingeneler grubu ve Hussar süvarilerinden oluşan bir askerî birlik bu operette bulunmaktadır. Orijinal olarak liberetto yazarı Schnitzer ve Strauss bu eseri bir komik opera ve hatta lirik opera olarak düzenlemek istemekteydiler. Fakat sonradan, ortaya çıkarttıkları eseri bir operet olarak sunmayı tercih ettiler. Eserin müziksel gelişmesi önce hızlı ve kolay olmuştu, çünkü Strauss müziğin dayandığı Macar etkileri daha önceki eserleri için incelemiş ve kullanmıştı. Örneğin, daha önce bir polka olarak Éljen a Mağyar ("Yaşasın Macarlar") op. 332 adlı eseri çok popüler olmuştu. Fakat 1883 sonbaharında Strauss'in bu eser üzerindeki müziksel çalışmaları sağlık nedenleri durdu. Strauss'a nikotin zehirlenmesi ve baygınlık nöbetleri dolayısıyla "Franzenbad" kaplıcalarında iyileşmek için kür yapması tavsiye edildi. Bundan sonra da Strauss sona bıraktığı II. Perde ile ilgili besteleri hazırlamaktayken üçüncü karısı olan "Adele Strauss" hastalandı ve çift deniz havası kürü almak için Belçika'ya Ostend'e gittiler. Strauss ancak 1885 sonbaharında eserin bestelemesini ve orkestrasyonunu bitirebildi. Bu arada Strauss'un, daha önce çalışmalarından farklı stilde yeni yöntemler kullanmak istemesi Schitzer'in liberettoyu değiştirmesine neden de oldu. Bu perdenin mekânı eski Osmanlı imparatorluğunda Banat bölgesindeki Temeşvar Eyaletinde bulunan bir bataklıklı nehir kenarında kurulmuş bir Macar köyüdür. Uzakta tepe üzerinde bir terk edilmiş bir kale bulunmaktadır. On planda ise içinde tek gösterişli bir bina bulunan, fakir görünüşlü ufak bir köy bulunmaktadır. Bu köy içinde biraz yıkık görünüşlü kulübede Czipra adında bir yaşlı çingene kadın yaşamaktadır. Yakında nehirde çalışan kayıkçıların söyledikleri şarkılar duyulmaktadır. Eli pek sıkı yaşlı çiftçi Zsupan'ın kızı Arsena'nın mürebbiyesi olan Mirabella'nın oğlu olan Ottokar bu köyün yakınlarında bulunduğuna inandığı Osmanlı hazinesini aramak için çukurlar kazmaktadır. Bu uğraşından devamlı olarak başarısızlıkla karşılaştıkça sinirleri de devamlı yıpranmakta ve kızgınlığı artmaktadır. Czipra kulübesinin penceresine çıkıp onun gayretlerini alaya almaktadır. Haftalarca onu seyrettiğini; uğraşlarının bir sonuç vermeyeceğini ve diğer çingeneler gibi daha "dürüst" işlerle uğraşsa çok daha iyi olacağını ona söyler. Eğer bu hiç meyve vermez abes işle uğraşmaya devam ederse, hiç parasız pulsuz kalıp, evlenmeye talip olduğu güzel Arsena'nın hiçbir zaman karısı olamayacağını da sözlerine ekler. Yıkık kalenin ölmüş olan sahibinin oğlu olduğunu iddia eden Sandor Barınkay gelir. Yanında miras işlerini çözümlemesine yardımcı olacağını umduğu, Kraliyet Komisyonu üyesi Conte Carnero bulunmaktadır. Carnero işlerini biran önce bitirmek istemektedir ve Czipra'yı bir bilgili tanık olarak çağırır. Bu arada Barınkay'a güzel Arsena hakkında birkaç laf da söyler. Zamanın boş geçmemesi için Czipra herkesin falına bakmaktadır. Sandor Barınkay'ın falına göre gelecekte ona saadet ve servet görünmektedir. Kendine sadık bir kadın ile evlenecek ve karısı bir rüyasında hazinenin nereye gizlendiğini görüp ona bildirecektir. Carnero'nun falı ise kaybetmiş olduğu bir hazineyi bulacağı hakkındadır; ama bu onu şaşırtmıştır çünkü o böyle bir hazineye sahip olduğundan hiç haberdar değildir. Zsupan gelir ve herkese kendisinin çok başarılı bir domuz üreticisi olduğunu ve domuz sosisi ve şarabın kendisine zevk verdiğini; güzel sanatların kendine hiç tesiri olmadığını ilan eder. Barınkay'ın mirası hakkındaki iddialarının gerçek olduğuna yemin etmeye hazırdır; ama onun kendisine iyi bir komşu olmasını istediğini de bildirir. Barınkay Zsupan'a kızını kendine evlendirmesi için talepte bulunur ve bunu hakkında fikirleri sorulmak üzere Arsena çağrılır. Fakat ilk gelen onun mürebbiyesi Mirabella olur. Carnero ile karşılaşınca Mirabella onun uzun zamandır izini kaybetmiş olduğu kocası olduğu anlaşılır. Mırabella kocasının Belgrat Savaşı'nda ölmüş olduğunu sandığını açıklar. Böylece Czipra'nın falının bir kısmı hemen gerçekleşmiştir. Fakat Carnero bundan fazla hoşlanmadığını gösterir ve karşılaşma pek neşeli olmaz. Arsena çok kapalı giyinmiş ve yüzüne peçe takmış olarak gelir. Koro kendini yeni gelin adayı olarak uygun şarkılarla karşılar. Ama Arsena bu müstakbel evlilikten pek memnun değildir; çünkü Otokar'ı sevmektedir. Barınkay ona resmen evlenme teklifi yapar. Fakat Arsena ceddinin bir aristokrat aileden gelmiş olduğunu belirtir ve soylu olmayan biri ile evlenmesini caiz olmayacağını söyler. Zsupan ve diğerleri Barınkay'a buna uygun bir çare bulamazsa kızla evlenemeyeceğini söylerler. Barınkay elim düşüncelere dalmıştır ama birden bir çingene kızın Çingenelerin kendi arkadaşlarına olan sadakatlerini öven bir şarkı söylediğini işitir. Şarkıyı söyleyen Czipra'nın kızı Saffi'dir. Barınkay bu kızın esmer güzelliğine birden vurulmuştur ve kızla Czipra'nın bir yemek davetini kabul eder. Başkalarını gözetlediğinden haberdar olmayan Ottokar Arsena ile gizlice buluşur; birbirlerine olan sonsuz aşklarını tekrarlarlar ve Ottokar kıza bir madalyon hediye eder. Bu buluşmadan haberdar olan Barınkay yapmacıktan bunun kendini kızdırdığını belirtir. Çingeneler işlerinden dönerler ve Czipra onlara Barınkay'ı yeni yerel köy-ağası olarak tanıtır. Çingeneler de onun yeni Çingene Reisi olarak seçerler. Bu nedenle bir Çingene Baronu olduğu kabul edilen Barınkay, Zsupan'a giderek artık bir asıl unvanlı olduğunu ve onun için kızını kendine vermesine hiçbir engel kalmadığını beyan eder. Zsupan bu çingene asillik rütbesinden pek etkilenmemiştir. Saffi, Barınakay'ı mirasını alması dolayı kutlar. Her zaman fırsatçı olan Barınkay bundan faydalanarak Şafii ile evlenmeye hazır olduğunu açıklar ve bu Saffi'yi ve çingeneleri çok sevindirir. Olayların bu şekle dönüşü ise Zsupan ve Arsena'yı darılmıştır ve onlar bunun acısını çıkarmak için çareler arama tehdidinde bulunurlar. Yıkık kalede şafak zamanı Czipra Barınkay'a Saffi'nin o gece bir rüya gördüğünü ve bu rüyada gizli hazinenin kendine gösterildiğini haber verir. Hemen hazineyi aramaya koyulurlar ve rüyada gösterildiği gibi yakında bir kaya altında saklı olan hazineyi bulurlar. Oradan ayrılmakta iken, çingeneler de günlük işlerine gitmektedirler. Zsupan gelir ve arabasının çamura saplandığını açıklar. İşe giden çingenelerle bu arabayı çamurdan çıkarmak için emir verir. Buna kızan çingeneler onun parasını ve saatini çalarlar. Zsupan yardım istemek için bağırmaya başlar. Carnero, Mirabella, Ottokar ve Arsen bağışlarını duyup gelirler. Biraz sonra da çingene baron resmî giysilerini giymiş olan Barınkay ile Saffi gelirler. Barınkay Saffi'yi karısı olarak herkese takdim eder. Ama Carnero nikâh için gerekli hukukî işlemlerinin tam yapılmadığı fikrindedir. Fakat çift, yıldızların kendilerine kılavuz olduğunu ve kuşların da evliliklerinin şahitleri olduklarını açıklarlar. Ama bunlar kanuna hukuka uyar şeyler değildir ve özellikle Mirabella ve Zsupan hukuk kaidelerine mutlaka uyulması gereği fikrinde anlaşmaktadırlar. Tam bu sırada Ottokar gelir; kayanın arkasındaki hazineden Barınkay'ın alıp götürmediği birkaç altın sikkeyi bulur ve buna çok heyecanlanır. Fakat Barınkay hazineyi daha önce bulunduğunu açıklayıp heyacanının kursağında kalmasına neden olur. Bu sırada asker toplamak için için bir askeri birlik Barınkay'ın eski arkadaşı ve şimdi Avusturya'nın Temeşvar Eyalet Valisi olan Kont Peter Homanay komutasında köye gelir. İspanya'ya karşı olacak savaş için asker toplanmaktadır ve Zsupan ve Ottokar zorla orduya asker yazılırlar. Carnero, Kont Homonay'a giderek Barınkay ile Saffi'nin evliliklerinin hukuken kabul edilemeyeceği iddiasını desteklemesini ister; fakat Homonay Barınkay'ın tarafını tutar. Bu sırada daha da karışıklıklar ortaya çıkar. Czipra Saffi'nin öz kızı olmadığını açıklar; Saffi son Osmanlı Macaristan Beylerbeyi olan paşanın kızıdır ve gerçekten soylu bir prensestir. Barınkay bu sefer sıkıntıya düşer ve bu kadar yüksek soylu bir kadınla evlenmesinin caiz olmadığını düşünmeye başlar. Ama Saffi kendini her halde ve her zaman seveceğini söyler. Barınkay da orduya "Hussar" süvariler birliğine katılmayı kabul eder ve yeni askerler köyde üç tane yalnız kadın geride bırakarak oradan ayrılırlar. Savaşta galibiyeti kutlamak için Viyanada yapılan törenlere bütün rollerdeki oyuncular katılmaktadır. Zsupan gelir ve İspanya'da biraz ayıplanabilecek askerlik maceralarını anlatmaya koyulur. Kont Homonay, Barınkay ile Ottokar'ın savaşta gösterdikleri kahramanlıklar dolayısıyla kendilerine gerçekten devlet asilzade rütbesi verildiğini açıklar. O zaman Saffi ile Barınkay'ın ve Arsena ile Ottokar'ın evlenmelerine hiçbir itiraz konusu kalmamıştır. Operet böylece herkesin çok neşeli ve mesut olması ile sonuç bulur. Strauss'un "Çingene Baron" için bestelediği müziksel parçalar hem bu operette hem de tek tek konser parçaları olarak bugüne kadar popüler olarak çalınıp söylenip dinlenmektedir. Tek olarak ünlü olan konser parçalarının bir listesi şöyle verilebilir: Bazı seçilmiş sinema ve video uyarlamaları ve bunlar hakkında kritik bazı parçalar şöyle verilebilir: - Alois Melichar o zaman için yeni olan bu sesli filmin müziğinin aranjmanını için uğraşim göstermiş ve çok kolay anlaşılan ve ustaca geliştirilmiş bir film ortaya çıkartılmıştır. -Strauss tıpı operetin yeniden filme alınmasıyla Maria Theresa'nın Avusturya-Macaristan İmparatorluğu'ndaki "aşk, kıskançlık ve Çingene müziği" temaları eski zamanları anar şekilde işlenmiştir." -Film mizanseni için "Weikersheim" Şatosunun içi ve etrafı kullanılmıştır; ama Strauss operetinin müziğinin içeriğinde değişiklikler yapılması dolayısıyla filmin etkisi zayıflatılmış ve eser Macaristan'da aşk ve eşkıya serüvenleri masalı haline dönüdtürülmüştür. Dmitri KiriÃ§enko Dmitri Sergeyeviç Kiriçenko (Rusça:Дмитрий Сергеевич Кириченко) (d. 17 Ocak 1977), FK Rostov ve Rusya millî futbol takımı formalarını giyen bir Rus futbolcudur. Önceden FK Moskva ve CSKA Moskova formaları giyen futbolcunun, 2004 Avrupa Futbol Şampiyonası'nda 2. dakikada Yunanistan'a attığı gol Avrupa Futbol Şampiyonalarında atılmış en hızlı gol olarak tarihe geçmiştir. Rusya'nın en istikrarlı futbolcularından birisidir ve attığı serbest vuruş golleriyle ünlüdür. 2008 yılında takımının 7-0 kazandığı UEFA Intertoto Kupası'ndaki ilk karşılaşmada 4 gol attı. Futbolcu, rövanş karşılaşmasına çıkmadı. Sonraki turda Almanya Bundesliga ekiplerinden olan VfB Stuttgart ile oynadıkları karşılaşmada takımının 1-0 kazanmasını sağlayan golü attı. Toplamda attığı 5 golle 2008 UEFA Intertoto Kupası'nın en çok gol atan oyuncusu oldu. Öldürme Zamanı Öldürme Zamanı, başrollerinde Sandra Bullock ("Ellen Roark"), Samuel L. Jackson ("Carl Lee Hailey"), Matthew McConaughey ("Jake Brigance"), Kevin Spacey ("D.A. Rufus Buckley"), Donald Sutherland ("Lucien Wilbanks"), Kiefer Sutherland ("Freddie Lee Cobb") ve Ashley Judd ("Carla Brigance") gibi oyuncuların yer algığı, Joel Schumacher'in yönetmenliğini üstlendiği, 1996 yapımı suç ve gerilim filmi. ABD'nin güneyinde hala süren ırk ayrımı üzerine bir film. Ku Klux Klan Yasmin Levi Yasmin Levy (İbrani: יסמין לוי, d. 23 Aralık, 1975, Kudüs) İsrailli şarkıcı-şarkı yazarıdır. Babasını henüz iki yaşında kaybetmiş ve annesi tarafından büyütülmüştür. Müziğe ilgisi çocukluk yıllarında başladı. 6 yaşındayken piyano çalmayı öğrendi ve 18 yaşına kadar çalışmalarını sürdürdü. 20 yaşında ciddi olarak şarkı söylemeye başladı. 21 yaşında, İlk kez dinleyici önüne, annesinin bir konserinde çıktı. Daha sonra yerel konserler vermeye devam etti. WOMEX 2002'de ilk kez uluslararası arenada boy gösterdi ve şarkıcılık kariyerinde yeni bir sayfa açıldı. İlk albümü Romance & Yasmin'de Ladino müziğine odaklandı, bu albümde babası Yitzhak Levy'nin çalışmalarının ve Türk müziğinin büyük etkisi vardı. Babası Yitzhak Levy, 1919 yılında, Manisa'da doğmuş bir Sefarad idi. Besteci ve Koro Şefi'idi. İsrail devleti, kurulduktan sonra, İsrail Ulusal Radyosu'nun Ladino Departmanının başkanı olarak atandı. Hayatını, Sefarad Yahudilerinin müziklerini derlemeye ve korumaya adadı. Yasmin Levy, bu miras ve repertuvarla büyüdü. "Yasmin", "Latin" ve "Sefarad" müziğinden Endülüs flamenkosuna; Türk ezgilerinden Arap etkilerine pek çok unsuru müziğinde kullanmaktadır. Viyolonsel ve piyano gibi batı müziği enstrümanları yanında ud gibi doğu müziği enstrümanlarını da şarkılarında kullanmıştır. Gliseraldehit Gliseraldehit, veya diğer adıyla gliserik aldehit, CHO formülüne sahip üç karbonlu bir monosakkarittir. Bilinen tüm aldozlar arasındaki en basit moleküldür. Tatlı ve renksiz bir kristal katı olan gliseraldehit, canlı vücudunda orta derecede önem taşımaktadır. Bileşiğin kökü gliserin ve aldehitten gelmektedir. Gliseraldehit, kiral merkeze sahiptir ve iki farklı dizilişte enantiyomeri vardır: Gliseraldehitin optik dönmesi "R" için (+) ve "S" için (−) şeklindedir. Ancak bu durum tüm monosakkaritlerde aynı değildir. Stereokimyasal dönme sadece kimyasal yapıya bağlıdır. Hâlbuki optik dönme deneysel olarak tespit edilebilir. Gliseraldehit, karbonhidratların biçimsel standartları için kullanılmaktadır. Monosakkaritlerin kimliksel uyumu, molekülün son stereo-merkezinde yer almaktadır. Gliseraldehit, dihidroksi aseton ile beraber hafif yanma aracılığıyla hazırlanabilmektedir. Bunun için katalizör olarak hidrojen peroksit ve demir tuzu kullanılmaktadır. Tetroz Tetroz veya dört karbonlu şeker, dört karbon atomu içeren monosakkaritlere verilen addır. Tetrozlar, duruma göre bir aldehit veya bir keton fonksiyonel grubu barındırmaktadır. Aldotetrozların iki kiral merkezi bulunmaktadır. Bu nedenle dört farklı stereoizomer mümkündür. Doğal olarak görülen tetrozlar aşağıdaki gibidir: Broadway Danny Rose Broadway Danny Rose, Woody Allen'ın yazıp yönettiği 1984 yapımı bir ABD filmidir. Yapımcılığını Robert Greenhut'ın üstlendiği filmde, bir menajer olan "Danny Rose"u canlandıran Woody Allen'a Mia Farrow ve Nick Apollo Forte eşlik etmiştir. Görüntüleri Carlo Di Palma'ya, kurgusu Susan E. Morse' a ait olan film, New York'ta çekilmiştir. Film, bir menajer olan "Danny Rose"un (Woody Allen)'ın hayatının bir bölümünü anlatmaktadır. Danny' nin aktif olarak çalıştığı dönemlerden iyi bilen bir grup aktör, yıllar sonra bir kafede yemek yerken birbirlerine, artık bir Broadway efsanesine dönüşmüş olan Danny Rose hakkında bildikleri hikâyeleri anlatırlar. Film, her biri Danny Rose ile ilgili başka bir parçayı tamamlayan bu hikâyelerin bir toplamı olarak düzenlenmiştir. Danny, menajeri olduğu kişilere kendi olanakları sonuna kadar kullanarak yardım eden biridir. Ancak her seferinde başarılı olan müşterilerini elinden kaçırmaktadır. Oldukça özgün bir tip olan Danny, zaman zaman hiç umut vaadetmeyen yeteneksiz kişilerle çalışıp onları belirli bir seviyeye getirimeyi başarsa da kısa süre sonra daha ünlü menajerler bulan bu kişilerce terk edilmektedir. Danny' nin bu sefer uğraştığı kişi Danny'den başka kimsenin birlikte çalışmak için bir sebep göremediği unutulmuş ve alkolik bir şarkıcı olan "Lou Canova Nick Apollo Forte" dir. Danny, tüm sorunlarına ek olarak metresi "Tina" (Mia Farrow) ile sorunlar yaşayan Lou'nun hem sahne hem de özel hayatını bir düzene sokar. Bu esnada Lou'nun sevgilisi Tina' dan çok etkilenir. Tam Lou'yu yeniden ünlü etmeyi başarmışken Tina' nın desteği ile başka bir menajer bulan Lou onu yüzüstü bırakır. Yine yapayalnız kalan ve başarısız olan Danny, her şeyden umudunu kesmişken aslında Tina tarafından sevildiğinin farkına varır. NGC 2207 ve IC 2163 NGC 2207 ve IC 2163 Büyük Köpek takımyıldızında, yaklaşık uzaklıkta bulunan sarmal galaksi çiftidir. Her iki galaksi de 24 Ocak 1835 tarihinde John Herschel tarafından keşfedilmiştir. NGC 2207 içinde şimdiye kadar dört süpernova gözlenmiştir (SN 1975A , SN 1999ec,SN 2003H ve SN 2013ai). Galaksileri Kasım 1999'da Hubble Uzay Teleskobu, Nisan 2006'da da Spitzer Uzay Teleskobu gözlemlemiştir. NGC 2207 ile IC 2163, çarpışma ve birleşme sürecindedir. Fakat Antenler veya Fareler Galaksileri'nden farklı olarak hala iki ayrı sarmal galaksidirler. Bu süreçte gözlemlenen tek galaksi çifti NGC 2207 ve IC 2163'tür. Onlar yakında bu çarpışma sürecinde giderek daha çok Fareler Galaksileri'ne benzeyecekler. Yaklaşık bir milyar yıl sonra tamamen birleşerek, eliptik galaksi haline gelecekleri düşünülmektedir. Gela 1991 NBA All-Star Maçı 1991 NBA All-Star Maçı, 10 Şubat 1991 tarihinde Charlotte'da bulunan Charlotte Coliseum'da oynanan kırk birinci All-Star maçıdır. 35 dakika oyunda 17 sayı atan ve 22 rebound alan Philadelphia 76ers takımının yıldız oyuncusu Charles Barkley maçın MVP ödülünün sahibi oldu. Doğu takımının koçluğunu Boston Celtics takımından Chris Ford yaparken, Batı'nın koçluğunu ise Portland Trail Blazers takımından Rick Adelman yaptı. Maçı 23.530 biletli seyirci izledi. Charles Barkley aldığı 22 rebound ile San Francisco'da oynanan 1967 NBA All-Star Maçı'ndaki Wilt Chamberlain'in rekorunu egale etmiştir. Maçtan bir gün önce, Cumartesi etkinlikleri içinde smaç yarışması (NBA Slam Dunk Contest) ve üçlük yarışması yer aldı. Altıncı kez düzenlenen şut yarışmasını, Chicago Bulls'den gard Craig Hodges, Terry Porter'ı finalde 17-12'lik sonuçla yenerek ikinci kez üst üste kazandı. Smaç yarışmasında ise, Boston Celtics takımının oyuncusu Dee Brown finalde Shawn Kemp'i 97,7-93,7 ile geçti. Osman Coşkunoğlu Osman Coşkunoğlu (d. 7 Mart 1947, Ankara, Türkiye) Türk mühendis, akademisyen, siyasetçi. ODTÜ İnşaat Mühendisliği Bölümü'nü bitirdi. Yüksek lisansını ODTÜ'de aynı bölümde, doktorasını Georgia Institute of Technology'de endüstri ve sistem mühendisliği alanında tamamladı. İllinois Üniversitesi'nde Öğretim Üyesi olarak görev yaptı. Illinois Üniversitesi Senato Üyeliği ve Mühendislik Fakültesi Yönetim Kurulu Üyeliği görevlerinde bulundu. Milano Üniversitesi'nde öğretim üyeliği yaptı. ODTÜ Endüstri Mühendisliği Bölümü'nde öğretim görevlisi olarak çalıştı. Sosyal Demokrasi Derneği Başkanlığı görevini üstlendi. XXII.ve XXIII. Dönem Cumhuriyet Halk Partisi Uşak milletvekili ve Türkiye-AB Karma Parlamento Komisyonu üyesidir. Ayrıca kendisi eski Ankara milletvekili ve Anayasa Komisyonu Başkanı Kamil Tuğrul Coşkunoğlu'nun oğludur. Enver Duran Enver Duran (d. 19 Haziran 1945, Bursa) Türk tıp profesörü, Kalp-Damar Cerrahisi uzmanıdır ve 2004-2012 yılları arasında iki dönem Edirne’de Trakya Üniversitesi Rektörlük yapmıştır. 2015-2016 öğretim yılında İstanbul Arel Üniversitesi, Sosyal Bilimler Enstitüsü Dekan Vekilliğine getirilmiştir ve 2016 yılında üniversitenin yeni açılan sağlık bilimleri enstitüsünün kurucu dekanı olmuştur. Bursa’da büyümüş olan E. Duran 1951–1956 yılları arasında Bursa Reşit Paşa İlkokulu’nda, 1956–1960 yılları arasında Bursa Osmangazi Ortaokulu’nda, 1960-63 yıllarında Bursa Erkek Lisesi’nde eğitim gördükten sonra 1963 yılında Ankara Üniversitesi Tıp Fakültesi’ne girdi ve 1969 yılında mezun oldu. Ardından Ankara Gülhane Askeri Tıp Akademisi’nde Intern Doktor olarak görev yaptıktan sonra, 1971–1973 yıllarında İzmir’de İaşeli Revir’de Baştabip, 1973–1977 yılları arasında Ankara Gülhane Askeri Tıp Akademisi Tıp Fakültesi Genel Cerrahi Anabilim Dalında asistan olarak çalıştı. Genel Cerrahi uzmanlık eğitimini tamamlayarak 1977–1980 yıllarında Gülhane Askeri Tıp Akademisi Tıp Fakültesi Göğüs ve Kalp-Damar Cerrahisi Uzmanı oldu ve aynı Anabilim Dalında yardımcı doçent oldu. 16 Nisan 1985'te Hacettepe Üniversitesi Tıp Fakültesi Kalp-Damar Cerrahisi Doçentlik Başarı Belgesini aldı ve doçentliğe atandı. 1985–1990 yılları arasında Gülhane Askeri Tıp Akademisi Tıp Fakültesi Kalp-Damar Cerrahisi alanında öğretim üyesi olarak çalışmış ve Mayıs 1990’da aynı Fakültede Profesörlük Başarı Belgesini alarak, profesör olarak atandı. 1990-1998 yıllarında Gülhane Askeri Tıp Akademisi Tıp Fakültesi Haydarpaşa Eğitim Hastanesi Kalp-Damar Cerrahisi Klinik Direktörlüğü, 1998-2004 yılları arasında da Trakya Üniversitesi Tıp Fakültesi’nde Kalp-Damar Cerrahisi Anabilim Dalı Başkanlığı yaptı. Profesör Doktor Enver Duran 2015 yılının sonbahar döneminden bu yana İstanbul Arel Üniversitesi Sosyal Bilimler Enstitüsü başkanvekilliği yapmaktadır. Profesör Doktor Enver Duran 2015 yılının sonbahar döneminden beri İstanbul Arel Üniversitesi Sosyal Bilimler Enstitüsü'nde başkanvekilliği Profesör Doktor Enver Duran 2015 yılının sonbahar döneminden beri İstanbul Arel Üniversitesi Sosyal Bilimler Enstitüsü'nde başkan vekilliği yapmaktadır. 2004 yılında Trakya Üniversitesi Rektörlüğü’ne atanan Prof. Dr. Enver Duran 28 Temmuz 2006 tarihinde Edirne’de gerçekleştirilen 55. Üniversitelerarası Kurul Toplantısı’nın ardından Üniversitelerarası Kurul Başkanı oldu. 18 Ağustos 2006 tarihinde Namık Kemal Üniversitesi Rektörlüğü’ne tedviren atanan Rektör Prof. Dr. Enver Duran, bu görevini 17 Mayıs 2007 tarihinde yeni rektör atanıncaya kadar yürüttü. 11 Haziran 2007 tarihinde Kırklareli Üniversitesi Rektörlüğüne tedviren atandı ve bu görevini 2008 yılında tamamlamıştır. 2008 yılındaki rektörlük seçimlerinde yeniden atanan Prof. Dr. Enver Duran 2012 yılına kadar Trakya Üniversitesi Rektörlüğü görevini sürdürmüştütr. Aulus Gabinius Aulus Gabinius, Antik Romalı devlet adamı, general ve Gnaeus Pompeius Magnus'un destekçisi, Roma Cumhuriyeti'nin son zamanlarında önemli bir kişilikti. MÖ 67'de, Senato'da plepler tribünündeyken, Pompey'e, Akdeniz'de korsanlara karşı yapılan savaşta ve kıyıdan 50 mil içerisine kadar tek komutanlık gücü veren büyük yetkiler tanıyan ("Lex Gabinia") kanununu teklif etti. Gabinius, Roma Senatosu'nun sadece belli günlerde (1 Şubat - 1 Mart arasında) yabancı ülkelerden gelen kafileleri karşılamasını sağlayan düzenlemeyi yaptırdı. Ak zambak Ak zambak ("Lilium candidum"), zambakgiller (Liliaceae) familyasından soğanlı çok yıllık uzun boylu ve gösterişli bir otsu bitki türü. Boyu yaklaşık 1 m olan bitkinin çiçek açma dönemi Mayıs-Haziran aylarıdır. Yaşam alanı çalılıklar, taşlık ve kurak alanlar olan ak zambağın çiçekleri 8–12 cm büyüklükte; beyaz ya da krem renktedir. 3-6 çiçek salkım şeklinde bir aradadır, hoş kokuludur. Kırmızı boynuzlu gelincik Kırmızı boynuzlu gelincik ("Glaucim corniculatum"), genellikle stepler, tarlalar ve çorak arazilerde yaşatan bir veya iki yıllık otsu bir bitki türü. Boyu 40 cm'ye kadar uzayan bitkinin çiçek açma dönemi Haziran-Temmuz aylarıdır. Çiçekleri kırmızı olur. Adını 10 cm boyundaki boynuza benzeyen meyvesinden alır. Kırmızı boynuzlu gelincik, çiçek dilinde hayal gücünün ve rüyanın sembolü olarak bilinir. Kuveyt'in posta tarihi ve posta pulları Kuveyt'in posta tarihi (1775 yılları civarında İngiliz Doğu Hindistan Şirketi karayolu üzerinde çöl devesiyle Basra Körfezi başından Halep ve İstanbul'a Arabistan Yarımadası etrafındaki yavaş giden deniz seyahatine bir alternatif olarak başlattığında) başlar. Bu uygulama 1795 yılına kadar devam etti. Birleşik Krallık ile 1899 yılında yapılan antlaşmadan sonra, konsolosluk bürosu Bushire'den gönderilen posta pullarını kullanarak ve mektupları Bushire'ye gödererek veya onları geçen gemilere yükleyerek posta işine el attı. İlk postane 21 Ocak 1915 yılında açıldı ve Hindistan pulları kullanıldı. 1 Ağustos 1921 tarihinden, Nisan 1941 tarihine kadar ofis Irak'ın Basra yakınından yönetildi. 1 Nisan 1923 tarihinde Hindistan pulları "KUWAIT" damgasıyla yayımlanıyordu, bu uygulama pek çok yıl devam etti. 1941 yılında postane Irak'ın Britanyalı-Fransız istilası nedeniyle yaklaşık bir ay geçici olarak kapatıldı (bu zaman süresinde konsolosluk mektupları Londra'ya diplomatik torba şeklinde taşındı) ve daha sonra yeniden açıldı. Savaş zamanı yokluklar nedeniyle ofis damgalanmamış Hindistan pullarını 1945 yılına kadar kullandı. Bu safha Hindistan'ın bağımsızlığı ile sona erdi. Kuveyt 1947 ve 1948 yıllarında Pakistan tarafından yönetiliyordu, daha sonra 1 Nisan 1948 den itibaren doğrudan doğruya İngiliz hükûmetince. İngiliz yönetimi altında Britanyalı pulları anna ve rupi olarak sürşarjlandı. Bu dönemde genellikle bütün Britanyalı pullarına düzenli ve anma pulları dahil hepsine sürşarj uygulandı. 1957 yılında ondalık sisteme geçildi ve 1 rupi, 100np (naye paise) bölündü. Bu durum yeni bir taze sürşarjlanmayı gerekli kıldı. Bu Britanyalılar tarafında basılan son pul yayımı olacaktı. Çünkü onların bağımsılığı peşinen geliyordu. Kuveytliler 31 Ocak 1959 yılında posta yönetimini üzerlerine aldılar. İlk Kuveyt pul seti 5np, 10np değerleriyle şeyh Abdullah III Al-Salim Al-Sabah ve 40np değerleriyle bir dhov'u gösteren şekliyle üretime girdi. 13 değerli tam set 1 Şubat 1959 tarihinde satıştaydı ve ek olarak petrolle ilgili aktivite manzaralarını içeriyordu. 1961 yılındaki bağımsızlığın bir parçası olarak hükûmet işlemde olan para birimini Kuveyt dinarı olarak tesis etti ve 1959 yılı pullarını yeni değerlerinde, ayrıca 18 toplam değerli 1 filden 3 dinar aralığında yeni dizaynda yeniden basdı. Sonuç olarak Kuveyt pulları pek çok Arap ülkesinin tipik desenlerini takip ediyordu ve metinler Arapça ve İngilizceydi. Genel tanımlamada "STATE OF KUWAIT" belirtiliyordu. 1964 yılındaki son seriler gümüş ile çerçevelenmiş tabii renk portresini içeriyordu. 1969 yılında bir Sabah I Bin Cabir portresi ve 1977 yılında 32 pulluk bir seri popüler oyunları gösteriyordu. 1990 yılındaki Irak istilasıyla Kuveytli basımlar haşin bir şekilde sona geldi. Iraklı pullar 1991 yılı başlarına kadar kullanıldı. Bu noktada Kuveyt pul programı önceki gibi savaş ve/veya onunla ilgili anma serisinin düzenli ilavesiyle devam ediyordu. Çobançantası Çobançantası ("Capsella bursa-pastoris"), turpgiller (Brassicaceae) familyasından tarım alanları ve çorak arazilerde yaşayan bir yıllık, dik gövdesi yıdızsı tüylerle kaplı olan otsu bir bitki türü. Boyu 40–50 cm olan çobançantası Ocak-Aralık aylarında çiçek açar. Kuraklığa ve soğuğa dayanıklı olmasıyla bilinir. Kalp şeklindeki meyve kapsülleri, çobançantasını andırdığı için bu şekilde adlandırımıştır ve dünyanın birçok yerinde bu isimle bilinir. Yakma yöntemi de denilen alevlemenin gelişme dönemlerine göre başarılı sonuç verdiği yabancı ot türleri arasında yer alır. Dağ sümbülü Dağ sümbülü ("Muscari neglectum"), Hyacinthaceae familyasından bataklık alanlar ve tarlalarda yaşayan soğanlı ve otsu bir bitki türüdür. Koyu maviden siyahımsı maviye değişen üst kısmı beyaz aşırı yayılıcılığı ile bilinir. Boyu 35 cm'ye kadar olabilir. Şubat-Mayıs aylarında çiçek açar. Tıpkı diğer dağ sümbülü türleri gibi gruplar hâlinde bulunurlar. 20-40 çiçek tek bir salkımda toplanır. Bu bitkinin çiçekleri çok miktarda balözü salgıladığından arılar için çok değerlidirler. Gazelboynuzu Gazelboynuzu ("Lotus corniculatus"), baklagiller (Fabaceae) familyasından çayırlar ve nemli topraklarda yaşayan çok yıllık otsu bir bitki türü. Boyu 40 cm'ye kadar çıkabilen bitkinin çiçek açma dönemi Mayıs-Ekim aylarıdır. Çiçekleri uzun bir sapın ucunda küme hâlinde bulunur. Bitkinin arka taç yaprağı yukarı doğru kalkıktır ve böcekler için bir iniş düzlemi gibidir. Bunun sayesinde tozlaşma kolayca sağlanır. Gıvışgan otu Gıvışgan otu ("Silene vulgaris"), karanfilgiller (Caryophyllaceae) familyasından yaşam alanı tarlalar ve yamaçlar olan çok yıllık otsu bir bitki türü. Boyu 1 metreye kadar uzanabilir. Haziran-Eylül aylarında çiçek açar. Çiçekleri az sayıda, dik ve sarkar durumdadır, birkaçı bir arada bulunur. Bitkinin balözü yaklaşık 1,5 cm derinliğinde olan çanağın içerisindedir. Arılar çanağın alt kısmını delerek balözüne ulaşır. Kandamlası Kandamlası ("Adonis aestivalis"), düğün çiçeğigiller (Ranunculaceae) familyasından tarlalar, bozkırlar ve taşlık alanlarda bulunan bir yıllık otsu bir bitki türü. Boyu 10 ila 50 cm arasında olan kan damlası Mayıs-Haziran aylarında çiçek açar. Bitkinin yaprakları derin parçalara bölünmüştür. Çiçekleri tek tek açar. Kırmızı alev renginde, balözsüz ve yaklaşık 2 cm çapındadır. Yunan mitolojisinde büyük bir aşkı simgeler. Reçete Reçete, doktor, dişhekimi veya veteriner tarafından yazılan, tedavi amaçlı; üzerinde ilaç isimleri yazılı belgedir. El yazısı, bilgisayar çıktısı ve günümüzde elektronik olarak düzenlenebilir. Eczacı tarafından işleme alınır. Hastanın adı, yaşı, cinsiyeti, bağlı bulunduğu sosyal güvenlik kurumu, Tc Kimlik Nosu, düzenlenen hastane tarafından verilmiş protokol, tarih içerir. Reçetenin gövdesi genellikle alınız manasına gelen Rx, Rp kısaltmaları ile başlar. Esas kısmında ilaç adı veya Majistral İlaç formülü bulunur. İlaçların kullanma sıklığı belirtilir. Çocuk hastalarda yaş ve/veya kilosu reçeteye yazılmalıdır. Yetişkin hastalarda cinsiyet belirtilmelidir. Reçetede mutlaka düzenleyen doktorun adı, soyadı, branşı, diploma nosu veya sicil numarası ve ıslak imzası bulunmalıdır. KÃ¶ksap (bitki) Köksap veya rizom, genellikle toprak altında bulunan ve yukarı doğru filizler, aşağıya doğru kökler veren kalın, yatay gövde. TaÃ§ yaprak Taç yaprak, petal olarak da bilinir, değişik renkli tozlaşmaya yardımcı olan dişi ve erkek organları korumakla görevli çiçek kısmıdır. Rengi ve kokusuyla böceklerin ve kuşların ilgisini çeker. Böylelikle tozlaşmaya yardımcı olur. Ortada buluşma akını Ortada buluşma akını, doğumgünü akınına benzer biçimde çalışan bir kriptografik akındır. Doğumgünü akını, bir işlevin