yaptı. Yekta 2 Ekim 2012'de ise SC Braga karşısında ilk Avrupa maçına çıktı. Devre arasında ise kadroya Wesley Sneijder'in katılmasıyla forma şansı azalan Yekta, sezon boyunca Süper Lig'de 18 maç, 1 gol ve 2 asist performansını yakaladı. UEFA Şampiyonlar Ligi'nde ise 2 Türkiye Kupası'nda da 1 maça çıktı. Galatasaray o sezonu da lig şampiyonu unvanı ile bitirdi. Yekta, 2013-14 sezonunda ise yine sezona Türkiye Süper Kupası şampiyonluğu ile başlayan Yekta, adının Çaykur Rizespor ile anılmasına rağmen takımında kaldı. ilk kez 6. haftada oynanan Çaykur Rizespor maçında şans buldu. Bir sonraki hafta ise Roberto Mancini'nin takımın başına getirilmesiyle Ceyhun Gülselam ile ortasaha'da forma giyen Yekta, 90 dakika sahada kaldı ancak takımı 2-1 mağlup oldu. Sezonun ilk yarısında 5 lig ve 2 kupa maçına çıkan Yekta, 1 tane de asist yaptı. Devre arasında Trabzonspor ile adı anılsa da yüksek maaşı nedeniyle bu transfer gerçekleşmedi. Yekta Galatasaray kariyerindeki ikinci resmi golünü ise 5 Ocak 2014 günü Tokatspor'a atmış ve bu gol kupada haftanın golü seçilmiştir. 2014 yılında ise ilk Avrupa maçına 26 Şubat 2014'te 30. dakikada Chelsea FC karşısında çıkmıştır. Bu maçta oyunun akışını 1-0 mağlup olan Galatasaray'ın leyhine çevirdi ve maçın adamı seçildi. Bu maçta formayı kaptı ve daha sonra Lig'de Çaykur Rizespor maçında forma giydi.2013-2014 sezonundaki ilk Süperlig golünü Galatasaray'ın 2-1 kaybettiği maçta attı. 2013-14 sezonunda Galatasaray Türkiye Kupası'nı kazanırken, Süper Lig'de ise 2. oldu. Yekta Kurtuluş ise tüm turnuvalarda 28 maça çıkıp 2 gol attı ve 1 asist yaptı. 2014-15 sezonu öncesinde Trabzonspor, Olcan Adın transferinde takas olarak Yekta'yı istese de bu teklif kabul edilmedi ve Yekta Galatasaray'da kaldı. 17 Temmuz 2014 günü ise önceki senelerde 500.000 Euro sabit alan Yekta Kurtuluş, 1.000.000 Euro garanti ücret ve 15.000 Euro maç başı karşılığında Galatasaray ile 3 yıllık yeni sözleşme imzaladı. O sezon takımın başına Cesare Prandelli'yi getiren Galatasaray'da ilk Süper Lig maçına Bursaspor karşısında çıktı. Bu maçta sarı kart gören Yekta, bir sonraki maçına Eskişehirspor karşısında çıktı ve en çok isabetli pas veren, top kapan ve koşan futbolcu oldu. Yekta, Galatasaray'da toplam 98 resmi maça çıktı 10 gol ve 8 asist yaptı. 18 Ağustos 2015 tarihinde, Sivasspor Yekta ile 3 yıllığına sözleşme imzaladı. Antalyaspor ile 1 Şubat 2016'da bonservissiz olarak 1.5 yıllığına sözleşme imzaladı. Kariyeri boyunca hiçbir genç millî takımında görev almamasına rağmen 17 Kasım 2010 Hollanda ile oynanacak hazırlık müsabakasi için Türkiye A millî takımına davet edilmiştir.. 1-0 kaybedilen bu müsabakada 83. dakikada oyundan çikan Hamit Altintop yerine oyuna girmiş ve ilk kez millî takım formasını giymiştir. !Toplam||2||0 2010-11 Bayanlar 1. Ligi 2010-11 Kadınlar 1. Ligi, Kadınlar 1. Ligi'nin 15. sezonudur. 14 Kasım 2010'da oynanan 1. hafta maçlarıyla başlayan 2010-2011 Sezonu, 1 Mayıs 2011'de oynanan 22. hafta maçlarıyla sona erdi. Ligin bitimine 2 hafta kala şampiyonluğunu ilan eden Ataşehir Belediyesi 25.000 TL para ödülü ve UEFA Kadınlar Şampiyonlar Ligi’ne katılma hakkını kazandı. 21. hafta Marmara Üniversitesi - Antalyaspor maçında saha içinde istenmeyen olaylar yaşanmış ve hakemler maçı iptal etmiştir. Daha sonra federasyonun verdiği karar doğrultusunda her 2 kulübe de -3 puan ceza verilmiş ve tahkim kurulu da bu kararı onayladığı için 12 takımın mücadele ettiği 2010-11 sezonu sonunda ligi son iki sırada tamamlayan Marmara Üniversitesi ve Yalıspor, Kadınlar 2. Ligi’ne düştüler. Amiens Amiens, Fransa'nın kuzeyinde bir şehir. Picardie bölgesinin ve Somme ilinin merkezidir. 2007 rakamlarına göre, nüfusu 134 737'dir. Fransa'nın nüfus bakımından 29. büyük kentidir. Paris'in 120 km. kuzeyinde bulunmaktadır. Amiens şehri Somme nehrinin kıyısına kurulmuştur. Şehrin içinden nehre bağlı birçok küçük kanal geçmektedir. Kentin tarihi çok eskilere gitmektedir. Roma İmparatorluğu'nun hakimiyetinden önce bölgede Kelt kökenli Ambiani halkı yaşamaktaydı. Bu dönemde şehir Samarobriva olarak isimlendirilmekteydi. Daha sonra Ambiani ismininin değişime uğramasıyla Amiens adını almıştır. Ortaçağ boyunca şehir bölgenin önemli yerleşim birimlerinden birisi olmuştur. Bu dönemden kalan Katedral kentin en önemli tarihi yapısıdır. 1288 yılında tamamlanan Amiens Katedrali, 7700 metrekarelik yerleşim alanı ve 68 metreye ulaşan kuleleriyle Avrupa'da Ortaçağ'dan kalan en büyük katedrallerden birisidir. Amiens 1.Dünya Savaş'ında çatışma alanlarından birisi olmuştur. Bu çatışmaların en önemlisi 8-12 Ağustos tarihleri arasında gerçekleşen Amiens Muharebesidir. Bu muharebe Almanları 1. Dünya Savaşında yenilgiye götüren sürecin ilk önemli adımıdır. Amiens 2. Dünya Savaşı'nda da savaş alanı olmuş ve şehrin yaklaşık % 60'ı yıkılmıştır. Amiens'in ekonomisi daha çok hizmet sektörüne ve sanayiye dayanmaktadır. Özellikle otomotiv yan sanayi kuruluşları bulunmaktadır. Otomotiv lastiği üreticisi GoodYear'ın üretim merkezi vardır. Son yıllarda Batı Avrupa ülkelerini etkileyen fabrikaların istihdam azaltma ve kapanma sorunu Amiens'de ciddi bir biçimde hissedilmektedir. Laurent Fabius Laurent Fabius (d. 20 Ağustos 1946, Paris), Fransız sosyalist siyasetçi. Fransa dışişleri bakanı ve eski başbakan. Sonradan katolik olmuş Aşkenaz Yahudisi kökenli bir aileye mensup olan babası André Fabius (1908-1984) antikacılık yapmıştır. Annesi ise Amerikalı bir katolik olan Louise Mortimer'dır (1911-2010). Dedesi Élie Fabius (1864-1942) 19. yüzyılın sonundan II. Dünya Savaşı'na kadar Fransa'nın en prestijli antikacılarından biri olarak tanınmıştır. Antikacı François Fabius (1944-2006) ile Yapım tasarımcısı Catherine Leterrier (d. 1942) ile de kardeşlerdir. Yönetmen Louis Leterrier'nin (d. 1973) dayısıdır. 1981 yılında evlenip 2002 yılında boşandığı TV yapımcısı Françoise Castro'dan Thomas (d. 1981) ve Victor (d. 1983) adında iki oğlu olmuştur. École normale supérieure'de batı dilleri alanında eğitim görmüş buna paralel Paris Siyasal Bilgiler Enstitüsü'nde eğitim görmüştür. Ardından 1971 yılında ENA'a girmiş ve burayı 1973 yılında bitirmiştir. Ardından Finistère valiliğinde stajını tamamlamış ve Danıştay'a denetçi olarak girmiştir. 1981 yılında Danıştay tetkik hakimi olmuştur. ENA'dan mezun olduktan kısa bir süre sonra François Mitterrand'a yakınlığıyla bilinen Georges Dayan tarafından fark edilmiş ve aynı yıl, 1974'te Sosyalist Parti'ye katılmıştır. Mitterrand ile tanışmış ve Jacques Attali'nin tavsiyeleriyle Mitterrand'ın özel kabine direktörü olmuştur. 1981-1983 yıllarında Maliye Bakanı nezdinde Bütçe Bakanı, 1983-1984 yılları arasında Sanayi ve Araştırma Bakanı, 1984-1986 arasında Başbakan (5. Cumhuriyetin en genç başbakanı), 1988-1992 ve 1997-2000 yıllarında Meclis Başkanı, 1992-1993 yıllarında da Sosyalist Parti'nin Birinci Sekreteri, 1995-1997 yıllarında Sosyalist Parti Meclis Grubu Başkanı, 2000-2002 yıllarında da Ekonomi, Maliye ve Sanayi Bakanı olmuştur. 2002-2005 yılları arasında Sosyalist Parti'nin iki numaralı ismi olmuştur. 2005 yılında Avrupa Anayasası'na partisinin aksine hayır oyu vermiş ve partideki hayır oyu verenlerin başını çekmiş, partinin sol kanadı ile yakınlaşmış ve 2005 yılında parti yönetiminden ayrılmıştır. 1978-1981, 1986-2000 ve 2002-2012 yılları arasında Seine-Maritime milletvekilliği görevini sürdürmüştür. 16 Mayıs 2012 tarihinde Dışişleri Bakanı olarak atanmış 10 Şubat 2016 tarihinde, Anayasa Konseyi başkanlığına atanmak için, bakanlık görevinden ayrılacağını açıklamış ve 11 Şubat 2016'da bakanlıktan ayrılmış 8 Mart 2016 tarihinde Anayasa Konseyi başkanı olarak yemin ederek görevine başlamıştır. Yerel YÃ¶netimler Avrupa Parlamentosu Meclis Hükümet Anayasa Konseyi Michael (albüm) Michael, Afro-Amerikan sanatçı Michael Jackson'ın ölümünden önce kaydedilen parçalardan oluşturulan bir albümdür. Epic Records tarafından ABD'de 14 Aralık 2010 tarihinde piyasaya çıkan albümde, 2007 yılında New Jersey'de kaydedilen ancak hiç yayınlanmayan "Breaking News" gibi şarkılar bulunmaktadır. Ayrıca albümde Akon, 50 Cent ve Lenny Kravitz'in de düet performansları bulunmaktadır. Albümün ilk single'ı "Hold My Hand", 15 Kasım 2010'da yayımlandı. Şarkı için çekilen video klibi Mark Pellington yönetti ve klibin ilk gösterimi 9 Aralık 2010'da yapıldı. Albüm, piyasaya çıktığı hafta otuz bir ülkede toplam üç milyon kopya sattı. Yeni bir albümün çıkacağı ilan edildikten itibaren medyada şarkı listesi ilgili birçok tahmin yapılmıştır. 12 Kasım 2010 tarihinde yapılan resmî duyuruda belirtilene göre ise albümde 10 parça bulunmaktadır. Albümde yer alan ve dinlemeye açılan ilk şarkı olan "Breaking News" 2007 yılında New Jersey'de kaydedilmiş ancak Jackson tarafından tamamlanamamıştır. Albüm çalışmaları sırasında Las Vegas ve Los Angeles stüdyolarında Akon tarafından tamamlanmıştır. Yayınlanan ilk resmî tekli olan "Hold My Hand" ise yine 2007 yılında kaydedilmiştir ve Jackson ile Akon düetidir. Michael Jackson’ın ailesine bıraktığı kendi el yazısı ile yazılmış notta, sanatçı “Hold My Hand” şarkısının yeni projesinin ilk teklisinin olmasını istediğini belirttiğinden dolayı bu şarkı albümün ilk teklisi olmuştur. Ancak, şarkı Temmuz 2008'de tamamlanmamış bir halde iken medyaya sızdılmış idi. Bu şarkı Jackson'ın yaşamında dışarı sızdırılan son şarkıdır. Şarkı albüm çalışmaları sırasında Akon tarafından tamamlanmış ve albüme alınmıştır. 15 Aralık 2010 tarihinde tüm dünyada yayınlanmıştır. Albüm kapağı tablolarında hikâyeler anlatmasıyla ün salan Kadir Nelson tarafından 2009'da yapılan yağlı boya tablonun arka planına, Jackson'ın kariyerindeki farklı aşamaları betimleyen görüntülerin yerleştirilmesi ile oluşturulmuştur. Nelson, Jackson'ın hayatı ve kariyeri hakkında detaylı bir proje oluşturmak için sanatçıyla anlaşmış fakat bu proje çeşitli sebeplerle duraksamıştı. Proje John McClain tarafından 2009'da tekrar canlandırılmıştı. Albümün orijinal kapağında kaplanın kafasının yanındaki balonda Prince'in bir sembolü kullanılmış ve bu konu internet üzerinde tartışmalara yol açmıştır. Prince tarafından yapılan açıklamada bu sembolün kapakta kullanımına izin verilmediği belirtilmiş ve sembol kapaktan silinmiştir. Albümün ilk teklisi "Hold My Hand", 15 Kasım 2010 tarihinde yayınlanmıştır. "Breaking News", albümün dinlemeye açılan ilk şarkısıdır ancak Sony Müzik'in de açıkladığı gibi ticari bir amaçla piyasaya sürülmediğinden dolayı ilk tekli olarak değerlendirilmemektedir. 5 Kasım günü, şarkı video olarak Jackson'ın resmî internet sitesinde yayınlanmıştır. Şarkının girişi Jackson hakkında yapılan haberlerin montajıdır. Video ise tabloid gazetelerin yalan haberlerini ve Jackson'ın ölümüne kadar süren yasal sorunları ifade eder. 8 Kasım 2010 günü, şarkının tam sürümü radyolar için piyasaya sürülmüş ve MichaelJackson.com üzerinden bir hafta boyunca dinlenmeye açılmıştır. 1974 FIFA Dünya Kupası 1. Grup 1974 FIFA Dünya Kupası 1. Grup maçları 14 - 22 Haziran 1974 tarihleri arasında oynandı. Grubu birinci olarak tamamlayan Doğu Almanya; 2. Tur A Grubu'nda Hollanda, Arjantin ve son şampiyon Brezilya ile eşleşirken grup ikincisi olan Batı Almanya ise 2. Tur B Grubu'nda Yugoslavya, İsveç ve Polonya ile eşleşti. Gökhan Süzen Gökhan Süzen (d. 12 Temmuz 1987, Düzce), Türk millî sol bek. 1. Lig ekiplerinden Ümraniyespor'da forma giymektedir. Futbola Düzcespor'un altyapısında başladı. Galatasaray'ın yetenek gözlemcilerının dikkatini cekerek 15 yaşında Galatasaray'ın altyapısına geçti. Burada Arda'lı, Aydın'lı, Uğur'lu, Cafercan'lı dikkat çeken 87'li jenerasyonun vazgeçilmezlerinden olup Galatasaray PAF takımın teknik direktörlüğünü yapan Abdullah Avcı ile tanıştı. İlk senesi süper genç ve iki senesi PAF olmak üzere üç sene Galatasaray takımında oynadıktan sonra 2006-07 sezonu için eski hocası Abdullah Avcı tarafından çalıştırılan İstanbul BBSK'ye transfer oldu. İstanbul BBSK'deki ilk sezonunda fazla forma şansı bulamadı. 2007-08 sezonunda bir sezonluğuna Alibeyköyspor'a kiralandı. Alibeyköyspor'da bir sezon boyunca düzenli oynama fırsatı buldu Alibeyköyspor'da gösterdiği performansla kendini geliştirerek Süper Lig takımlarının dikkatini çekti fakat İstanbul BB'ye geri döndü ve burada da düzenli olarak oynamaya başladı. 5 Ocak 2013 tarihinde €1.1 milyon karşılığında Beşiktaş'a transfer olup 4.5 yıllık anlaşma imzalamıştır. 2013-14 sezonunun 2.yarısında kadro dışı kalan Süzen, 2014-15 transfer döneminin bitimine 1 gün kala Gaziantepspor'a kiralanmıştır. Aynı zamanda Beşiktaş tarafından " Oyuncunun 2014-2015 sezonu garanti ücretinin 275.000 Avro'su Şirketimiz tarafından ödenecektir." ifadesinde bulunulmuştur. 1 Şubat 2016'da Sivasspor'a bedelsiz olarak yarım sezonluğuna transfer olmuştur. 2016-17 sezonu için Tokatspor ile 1 yıllık sözleşme imzalamıştır. Kariyeri boyunca hiçbir genç millî takımında görev almamasına rağmen 17 Kasım 2010 Hollanda ile oynanacak hazırlık müsabakası için Türkiye millî futbol takımına davet edilmiştir. Yok BÃ¶yle Dans Yok Böyle Dans, 30 Ekim 2010'da Show TV'de yayınlanmaya başlayan ancak Star TV'ye transfer olan yarışmanın sunuculuğunu ve yapımcılığını Acun Ilıcalı'nın üstlendiği yarışma programı. Acun Medya'nın Türkiye'ye yayınladığı yeni bir yarışma formatı olma özelliğini taşır. Birçok ülkede de yayınlanmış olan "Dancing with the Stars" adlı yarışmanın bir uyarlamasıdır. Programdan elde edilecek gelirle 0-6 yaş arası duyma engelli çocuklar için okul yapılacaktır. 30 Ekim 2010'da yayınlanmaya başladı. Azra Akın, Bedük, Bora Kozanoğlu, Burcu Esmersoy, Burcu Güneş, Defne Joy Foster, Derya Büyükuncu, Eda Taşpınar, Güneri Civaoğlu, Metin Arolat, Nilgün Belgün, Pascal Nouma, Ragga Oktay, Sibel Arna gibi ünlülerin yarıştığı sezonda jüri koltuğunda ise Lilia Bennett, Saba Tümer, Sait Sökmen ve Tan Sağtürk bulunmuştur. Yarışmacılardan Defne Joy Foster'ın yarışmadan elendiği hafta sonrasında ölmesi üzerine vefat ettiği hafta program yayınlanmadı. İlk sezonun kazananı Azra Akın oldu. Fakat kupa ödülünü Acun Ilıcalı'yla birlikte aldıkları karar gereği, Defne Joy'un oğlu Can Kılıç'a bağışladılar. Bu konuyla ilgili Acun Ilıcalı: ""Bu kupa kimin olursa olsun onu Defne Joy Foster'ın oğluna vereceğiz, hatıra kalsın diye..."" şeklinde açıklama yaptı. Yarışmanın ikinci sezonunda Sait Sökmen ve Tan Sağtürk'le beraber jüriye Acun Ilıcalı ve birinci sezonun kazananı olan Azra Akın da katıldı. Sunucu olarak ise önceki sezonda yarışmacı olan Burcu Esmersoy ve bu sezonda önce yarışmacı olarak yarışmış Cem Ceminay bulundu. Yarışmacılar ise Özge Ulusoy, Helin Avşar, Alp Kırşan, "Survivor Kızlar - Erkekler" yarışmacısı Aydın, Altay, İlhan Mansız, Nez, İvana Sert, Cem Ceminay, Özlem Yıldız, Almeda Abazi, Aşkın Nur Yengi, Hakan Peker, Şenol İpek ve Burcu Çetinkaya'dır. Sezonun ilk bölümünde konuk jüri olarak Adriana Lima katıldı. 24 Ekim'de Van depremi olduğu için program yayınlanamadı. İkinci sezonun kazananı Özge Ulusoy ikincisi ise Alp Kırşan oldu. Roza RÄ±mbayeva Roza Rımbayeva, Kazakça: (Роза Рымбаева) (d. 28 Ekim 1957, Doğu Kazakistan), Kazak halk müziği şarkıcısıdır. 1986 yılında Kazakistan Sovyet Sosyalist Cumhuriyeti "Halkın sanatçısı" seçilmiştir. 11 Aralık 2019 tarihinde de Kazakistan cumhurbaşkanı Kasım Cömert Tokayev tarafından "Kazakistan'ın emek kahramanı" ilan edilmiştir. Rosa Rımbayeva, 28 Ekim 1957'de Doğu Kazakistan Eyaleti'nde doğdu. 1984’de Almatı tiyatro-sanat enstitüsünü bitirdi. Ayrıca çeşitli uluslararası pop şarkıcı yarışmalarının galibi olmuştur. (1977 Sopot, Altın Orpheus, 1979, İstanbul, Türkiye). 2 Nisan 2008'de 2008 Yaz Olimpiyatları'nın Almatı'da düzenlenen meşale rölesinin sahibi oldu. Mahmudabad (anlam ayrımı) Charlie Aitken Charles "Charlie" Alexander Aitken (d. 5 Ocak 1942; Edinburgh), İskoç eski futbolcudur. 1959'dam 1976'ya kadar 17 sezon boyunca Aston Villa forması giyen ve ligde 559, toplamda ise 657 maça çıkan Aitken, kulüp tarihinin en çok maça çıkan oyuncusu konumundadır. 1975'te EFL Cup şampiyonluğu, 1971-72 sezonunda ise Third Division şampiyonluğu yaşadı. 1976'da ABD futbol kulübü New York Cosmos ile anlaştı. Ligde 24 maçta forma giydikten sonra 1977'de aktif futbol kariyerini sonlandırdı. Düşüş The Fall, Tarsem Singh tarafından çekilen; Lee Pace, Catinca Untaru ve Justine Waddell'in rol aldığı 2006 yapımı filmdir. Film; 1981 Bulgar filmi Yo Ho Ho'nun senaryosuna dayanır. Dünya çapında 3 Milyon Dolar'ın üstünde hasılat yapan film hakkında farklı görüşler çıkmıştır. 2008 yılında gösterime giren film aynı yıl aynı adla gösterime giren drama John Krueger ile karıştırılmamalıdır. Engelli bir adam ile küçük bir kızın hastanede yaşadıkları olağandışı sevgi öyküsüdür. Adam ve kız kendi aralarında, intikam peşindeki beş kahramanla ilgili bir masal uydururlar: Maskeli bir kabadayı, Afrikalı kaçak bir köle, Hint bir mistik, İtalyan bir anarşist ve bir doğabilimci, ıssız bir adaya sürgün edilmişlerdir. Filmin ilk gösterimi 2006 Toronto Uluslararası Film Festivali'nde yapılmıştır. 2008 yılında sinemalarda gösterimi için film David Fincher ve Spike Jonze tarafından sunulmuştur. Film genel olarak eleştirmenlerden olumlu görüşler aldı. 14 Şubat 2009 günü, film eleştirileri veritabanı sitesi Rotten Tomatoes, film hakkında yapılan 94 eleştiriden %61'inin olumlu olduğunu bildirmiştir. Metacritic 23 eleştiriyi baz alarak filme 64/100 puan vermiştir. Roger Ebert filme tam puan vermiş ve "Filmi görmek isteme sebebiniz yalnızca var oluşu bile olabilir. Onun gibisi bir daha hiçbir zaman olmayacak." demiştir. Fakat New York Times'tan Nathan Lee film hakkında " hakikaten bir sevgi çalışması- ve tam olarak sıkıcı." demiştir. Film, birkaç 2008'in en iyi filmleri "Top 10" listesinde yer aldı. A.V. Club'dan Tasha Robinson filmi 2008'in en iyi filmi seçti, Seattle Post-Intelligencer'dan Sean Axmaker filmi 2008'in en iyi 6. filmi seçti ve Chicago Sun-Times'tan Roger Ebert 2008'in en iyi 20 filmi listesinde filme yer verdi. 1. İngilizce Wikipedia'da Düşüş 2. Ã‡ekim Yerleri Arthur: Maltazar'ın İntikamı Arthur: Maltazar'ın İntikamı (Fransızca: Arthur et la vengeance de Maltazard), 2009 yılı EuropaCorp yapımı animasyon filmidir. Fransız yapımı filmin yapımcılığını, yönetmenliğini ve başrolünü Luc Besson üstlenmiştir. Yeditepe, Yayladağı Yeditepe, Hatay ilinin Yayladağı ilçesine bağlı bir mahalledir. Yeditepe, 35.9674 Kuzey Paralelleri ve 36.0154 Doğu Meridyenlerinde yer alır. Belde il merkezine ortalama 45 km., Yayladağı ilçesine 9 km., Samandağı ilçesine ise 22 km.'dir. Nüfus 2031 olarak kayıtlara geçmiştir. Metin Feyzioğlu Metin Feyzioğlu (d. 7 Temmuz 1969, Kızıltoprak, Kadıköy, İstanbul), Türk ceza hukuku profesörü ve Türkiye Barolar Birliği'nin 8. Başkanı. Türkiye Barolar Birliği Başkanlığı görevini 2013 yılından beri sürdüren Feyzioğlu, Turhan Feyzioğlu'nun torunudur. Metin Feyzioğlu, Turhan Feyzioğlu ve Leyla (Cıngıllıoğlu) Feyzioğlu'nun kızı Saide (Feyzioğlu) Buçukoğlu (1950-1969) ile Mehmet Buçukoğlu (1945) çiftinin çocuğu olarak İstanbul'un Kadıköy ilçesine bağlı Kızıltoprak semtinde 7 Temmuz 1969 tarihinde doğdu. Annesi doğumdan iki saat sonra vefat edince dedesi ve anneannesi tarafından evlat edinildi ve Ankara'da onlar tarafından yetiştirildi. Feyzioğlu, TED Ankara Koleji'ni 1986 tarihinde bitirdi. Ardından girdiği Ankara Üniversitesi Hukuk Fakültesi'nden 1990 yılında mezun oldu. 1991 yılında Ankara Barosu'na kayıt oldu. 1992 yılında tamamladığı Kamu Hukuku alanındaki yüksek lisansının ardından 1995 yılında doktor unvanı aldı. 1996 yılında mezun olduğu fakülteye Ceza Hukuku alanında yardımcı doçent olarak atandı. Columbia Üniversitesi'nde hukuk İngilizcesi sertifikasını aldı. 2002 yılında Doçent, 2005 yılında Profesör oldu. 2007 yılında Ankara Üniversitesi Hukuk Fakültesi Dekanı oldu ve bu görevi bir yıl sürdürdü. 1991 yılından beri kayıtlı olduğu Ankara Barosu'nun 10 Ekim 2010 tarihinde gerçekleşen 61. Olağan Genel Kurulunda kullanılan oyların %58'ini alarak başkanlığa seçildi. 62. Olağan Genel Kurulu'nda oyların %60'ını alarak tekrar seçilmiştir. Feyzioğlu, Türkiye Barolar Birliği 32. Olağan genel kurulunda 447 delegenin 209'unun oyunu alarak 26 Mayıs 2013 tarihinde Türkiye Barolar Birliği'nin 8. başkanı seçildi ve parti meclisi üyeliğinden istifa etti. 18 Temmuz 2012 tarihinde Bilim Yönetim ve Kültür Platformu kontenjanından CHP Parti Meclisi üyesi olmuştur. Evli ve iki kız çocuğu babasıdır. WoO WoO kısaltması, açılımı ""Werke ohne Opuszahl"" (Türkçede, "Opus numarası olmayan eserler") olan Alman müzikal kataloğuna ait bir terimden gelmiştir. WoO, 1995'te Harry Halm ve Georg Kinsky tarafından hazırlanmış, Ludwig van Beethoven'a ait orijinal olarak Opus numarası ile yayınlanmamış veya parça olarak kurtarılmış kompozisyonlardan oluşan bir katalogtur. Bu kısaltma bazen Opus numarası kullanmamış, diğer besteciler için de kullanılmıştır. Loca (Shakira şarkısı) "Loca", Grammy Ödüllü şarkıcı Shakira'nın 2010'da yayınlanan "Sale el Sol" albümünün çıkış şarkısı. Shakira, Armando Pérez, Edward Bello ve Dylan Mills tarafından yazılmıştır. Şarkı, 33 ülkede 1 numara oldu ve tüm dünyada 5 milyon sattı. Jaume de Laiguana'nın yönetmenliğini yaptığı klip Barselona sokaklarında çekilirken; 29 Eylül 2010'da yayınlandı. Dijital indirme (Ä°ngilizce versiyon): Dijital indirme (Ä°spanyolca versiyon): CD single: iTunes dijital indirme EP: Diğer versiyon: Biçim işlevi takip eder Biçim işlevi takip eder (İngilizce: Form follows function) 20. yüzyılda ağırlıklı olarak modern mimarlık ve endüstri ürünleri tasarımı alanlarında eklektisizme karşı çıkıp daha işlevselci bir üslup takınmasıyla geçerliliğini korumuş bir prensiptir. Bu prensibin en önemli dayanak noktası bir yapının veya cismin şeklinin sadece onun işlevine veya amacına göre şekillenmesidir. Bu özdeyişle ifade edilmek istenen yeni mimari biçim ve formların ancak yeni işlevlere göre üretilip tasarlanabileceği düşüncesidir. Dolayısıyla biçim işlevi izler denirken, mimari formların tarihsel üsluplardan devşirilmesi yadsınmaktadır. İlk olarak 1895 yılında Amerikan mimar Louis Sullivan tarafından ortaya atılan sloganda vücut bulan prensip, her ne kadar teoride kulağa mantıklı gelse de, daha detaylı incelendiğinde bir takım problemleri de beraberinde getirir. Ayrıca farklı amaçlar ve uygulamalar içinde yoruma açık bir prensiptir. Bir yapının şeklini amaçlanan kullanımına uygulamak her zaman tam ve doğru bir tasarım çözümü olmayabilir. Bu sebepten dolayı biçim işlevi takip eder terimi sektörde uzun süren ve hararetli tartışmalara yol açmıştır. *NSYNC Henry FÃ©vrier Henry Fevrier (d. 2 Ekim 1875 Paris, Fransa - o. 6 Temmuz 1957 Paris.) FransÄ±z opera bestecisi. Henry Fevrier ileri mizik eğitimini Paris Konsevartuarı'nda aldı. Hocaları arasında ünlü besteciler Jules Massenet ve Gabriel Fauré, bulunmaktaydı. Ayrıca tanınmış Fransız müzik hocası "André Messager" den özel muzik dersleri aldı. İlk kompozisyonları oda müziği janrında olmakla beraber, hazırladığı opera ve operet eserleri ile tanınmıştır. Bunlar arasında "Le Roi aveugle" (1906), "Monna Vanna" (1909), "Carmosine" (1913), "Gismonda" (1919), "La Damnation de Blanchefleur" (1920), "L'İle désenchantée" (1925), "Oletta" (1927), "La Femme nue" (1929) v3 "Sylvette" (1932) bulunmaktadır. Diğer eserleri arasında tiyatro oyunlarına eşlik eşlik yapan müzik besteleri de bulunur. Bunlar arasında "Ağnès, dame galante" (1912) ve "Aphrodite" (1914) oyunları vardır. Février 1940li yılları içinde müzik bestelemeği bırakmıştır. Oğlu ünlü Fransız piyanisti "Jacques Février"dir Nanoakışkan Nanoakışkan, nanoparçacıkların bir sıvı içerisindeki süspansiyonlarına denir. Nanoakışkanlar yüksek ısıl iletim katsayılarıyla ısı transferi artırımı için gelecek vadetmektedirler. Nanoparçacık olarak metaller, oksitler, karpitler ya da nanokarbon tüpler kullanılabilir. Temel akışkan olarak su ya da etilen glikol kullanılır. PÃ¼rizm Pürizm veya Arıtıcılık (İngilizce: Purism) ağırlıklı olarak Fransız ressam Amedee Ozenfant ve mimar Le Corbusier tarafından ortaya konmuş ve Kübizm’in bir parçası olan bir sanat akımıdır. Pürizm akımı kübizmde yaygın olan süsleme trendini tamamen reddetmeyi ve temiz ve net biçimlere dönmeyi amaçlar. Bu prensip 1918’de basılmış "After Cubism" (Türkçesi: "Kübizmden Sonra") adlı kitapta anlatılmıştır. The Love Guru The Love Guru, 2008 ABD yapımı komedi filmidir. Marco Schnabel'in yönettiği filmde Mike Myers, Jessica Alba, Romany Malco, Justin Timberlake, Megan Good ve Verne Troyer yer almıştır. Filmin senaryosu Mike Myers ve Graham Gordy'ye aittir. 20 Haziran 2008 tarihinde gösterime girmiştir. Film 29. Altın Ahududu Ödülleri'nde yedi dalda aday olmuş ve bunların 3 tanesini kazanmıştır. Kazandığı dallar "en kötü film, en kötü aktör ve en kötü senaryodur." Ülkesinden uzakta, gurular tarafından yetiştirilmiş olan Amerikalı Pitka, ülkesine döner ve yaşam koçluğu tarzında iş yapmak için kolları sıvar. İlk denemesi, karısı tarafından terk edilen ünlü bir hokey oyuncusunun aşk hayatındaki problemleri çözmek olacaktır. Azerbaycan Cumhuriyeti Anayasa Günü Azerbaycan Cumhuriyeti Anayasa günü Azerbaycan'ın temel ilkelerini içeren anayasa 12 Kasım 1995 tarihinde halk referandumu ile kabul edildiği gün olarak tarihe geçti. Azerbaycan Cumhuriyeti'nin 1995 yılında kabul edilmiş anayasası Azerbaycan'ın ilk anayasasıdır. Her yıl Kasım ayının 12'sinde Azerbaycan Cumhuriyeti Anayasa Günü olarak kutlanmaktadır. Sessiz TanÄ±k Peter Withe Peter Withe (d. 30 Ağustos 1951; Liverpool, İngiltere) İngiliz eski futbolcu ve teknik direktör. Withe, 5 sezon boyunca formasını giydiği Aston Villa ile 1980-81 sezonunda First Division şampiyonluğu, 1982'de ise Şampiyon Kulüpler Kupası ve Süper Kupa şampiyonlukları kazandı. Peter Withe'nin kardeşi Chris de kendisi gibi futbolculuk yapmıştır. Osman Berat GÃ¼rzumar Osman Berat Gürzumar (d. 1960 Ankara ) , Türk hukuk profesörü. Osman Berat Gürzumar 1982 yılında Dokuz Eylül Üniversitesi Hukuk Fakültesi'nden mezun olduktan sonra hukuk eğitimine Adalet Bakanlığı bursu ile İsviçre'de Bern Üniversitesi'nde devam etmiştir. Burada 1987 yılında yazdığı tez, seminer birincilik ödülüne layık görülmüştür. 1991 yılında buradan Özel Hukuk alanında doktora derecesini almıştır. Bundan sonra Türkiye'ye dönmüş ve 1991 ile 2001 yılları arasında Marmara Üniversitesi'nde yardımcı doçent ve doçent olarak ders vermiş, bunu izleyen iki sene Rekabet Kurumu'nda görev yapmıştır. 2002 yılında Bilkent Üniversitesi Hukuk Fakültesi'ne katılmış, 2007 yılına kadar doçent olarak ders vermiştir. 2007 yılından beri aynı fakültede profesör unvanıyla Medeni Hukuk ve Rekabet Hukuku dersleri vermekte ve fakültenin dekanlığını yürütmekte, aynı zamanda Gediz Üniversitesi Hukuk Fakültesi'nde, konuk öğretim üyesi olarak Medeni Hukuk dersleri vermektedir.. Prof. Dr. Osman Berat Gürzumar, akademik kariyerinin haricinde 2001 ile 2002 yılları arasında Rekabet Kurumu Baş Hukuk Müşaviri olarak çalışmış ve 1 Ocak 2002 tarihinde yürürlüğe giren Türk Medeni Kanunu'nu hazırlayan komisyon içinde yer almıştır. Atatürk Kültür Merkezi (Samsun) Atatürk Kültür Merkezi (AKM), Samsun ilinin, İlkadım ilçesi içerisinde yer alan, yapımı 2000 yılında tamamlanan ve 19 Mayıs 2001 tarihinde faaliyete geçen kültürel organizasyonların yapıldığı bir sanat merkezidir. Projelendirilmesi itibarıyla opera binası olacak şekilde tasarlanmış ve kuşbakışı bakıldığında kuyruklu piyano görünümü hissettirmesi planlanmıştır. AKM, 2001 ve 2008 yılları arasında belediyelerin, çeşitli kurumların ve toplulukların gösterileri ve organizasyonlarının yapıldığı bir merkez olarak kullanılmıştır. Maliye Bakanlığı'nın 2008 yılında Samsun Devlet Opera ve Balesi Müdürlüğü'nün kadro onayının ardından bina, Kültür ve Turizm Bakanlığı tarafından, Devlet Opera ve Balesi Genel Müdürlüğü'ne devredilmiş ve bu tarihten itibaren esas yapılış amacına uygun olarak kullanılmaya başlanmıştır. AKM'de ' Büyük ' ve ' Küçük ' adlarında iki adet gösteri salonu bulunmaktadır. Bunlardan; Büyük Salon 550, Küçük Salon 210 kişiliktir. İki salonda uluslararası standartlarda ses ve ışık ekipmanları ile donatılmış, gerekli her türlü teknolojik alt yapıya sahiptir. 'Büyük Salon' sahnesi altında orkestra ekibinin eserlere eşlik ederken yer aldığı bir 'Orkestra Çukuru' bulunmaktadır. Opera, bale, operet, müzikal, Çocuk temsili vb. eserlerde ve büyük orkestra ve koro gruplarının yer aldığı konserlerde 'Büyük Salon', oda müziği gibi küçük orkestra ve koro gruplarının yer aldığı konserler ve bazı çocuk etkinliklerinde 'Küçük Salon' kullanılmaktadır. AKM içerisinde; bale, orkestra ve koro sanatçılarının grup veya solo olarak çalışabildikleri birbirinden bağımsız birçok çalışma alanı, erkek ve kadın sanatçılar için ayrı kulisler, gerekli her türlü üretimin yapılabildiği birçok atölye ve binanın 7. katında 'Samsun Opera Bale Kulübü'ne ait bir restaurant bulunmaktadır. AKM'de aynı zamanda; Kültür ve Turizm Bakanlığı bünyesinde yer alan iki ayrı kuruluş daha faaliyetlerini sürdürmektedir. Bunlar; Devlet Tiyatroları Genel Müdürlüğü'ne bağlı Samsun Devlet Tiyatrosu ve Güzel Sanatlar Genel Müdürlüğü'ne bağlı 'Samsun Devlet Klasik Türk Müziği Korosu'dur. Ayrıca, kamu ve özel statülü kuruluşlar Samsun Devlet Opera ve Balesi Müdürlüğü'ne başvurmaları dahilinde AKM'de her türlü etkinliklerini gerçekleştirebilmektedirler. Malzemelere dürüstlük Malzemelere dürüstlük (İngilizce: Truth to materials) modern mimarlık akımı içinde yaygın bir prensip olup postmodern mimariye karşı geliştirilmiş prensiplerden birisidir. Bu prensipe göre bir yapıdaki herhangi bir malzeme sadece gerektiği yerde ve doğal bir şekilde kullanılmalıdır ve gizlenmemelidir. Bu görüşe göre örneğin beton yüzeyler boyanmamalı ve inşaat yapım tekniği içselleştirilmelidir. Aynı sebeplerden yüzeylerde yer alan pürüzlü bölgeler de düzeltilmemelidir. İnanç Konukçu İnanç Konukçu (d. 10 Kasım 1985, Ankara) Türk tiyatro sanatçısı. Ankara Üniversitesi DTCF Tiyatro Bölümü Oyunculuk Ana Sanat Dalı mezunudur. Televizyon dünyasına 2005 senesinde TRT'deki Karanlıktaki Umut adlı dizi ile başladı. Erdal Beşikçioğlu'nun başrolünü oynadığı Behzat Ç. adlı dizide 19 Eylül 2010 - 17 Mayıs 2013 tarihleri arasında "Hayalet" karakterini canlandırmıştır. Irina Shayk Irina Shayk (Rusça: Ирина Шейк) ya da doğum adıyla İrina Şeyhlislamova (Kiril: Ирина Шайхлисламова, 6 Ocak 1986, Yemanjelinsk), baba tarafından Tatar asıllı Rus model. 2007 yılından günümüze kadar yaptığı çeşitli modellik çalışmalarıyla tanınır. Düzgün fiziği çok sayıda ajansın dikkatini çekmiş, özellikle bikinili pozları ile birçok dünyaca ünlü derginin uluslararası edisyonlarının kapak kızı olmuştur. Shayk, Rusya'nın Yemanjelinsk kentinde Rus bir anne ile Tatar bir babadan dünyaya gelmiştir. Shayk'ın Caesare adında bir evcil Labrador köpeği vardır Shayk daha önce Ocak 2015'te sona eren Portekizli futbolcu Cristiano Ronaldo ile beş yıllık bir ilişki içerisindeydi. 2015 ilkbaharında Amerikalı aktör Bradley Cooper'la çıkmaya başladı. 21 Mart 2017'de Shayk ve Cooper'ın kızı Lea De Seine, Los Angeles'ta doğdu. Shayk ve Cooper Haziran 2019'da ayrıldı. Uluğ Bey (anlam ayrımı) Uluğ Bey şu anlamlara gelebilir: Yorgun Savaşçı (anlam ayrımı) Yorgun Savaşçı şu anlamlara gelebilir: Nadir Çiftçi Nadir Çiftçi (d. 12 Şubat 1992, Karakoçan), Türk futbolcudur. Gençlerbirliği'nde forma giymektedir. Nadir, 15 yaşındayken Hollanda takımlarından ADO Den Haag'tan Portsmouth'a transfer oldu. Böylece 2007-2008 döneminde Premier Lig'e adım atmış oldu. Türk hücum oyuncusu Çiftçi, 2010 Haziran'da profesyonel sözleşme imzaladı. 2010-11'de etkileyici bir sezon öncesi geçiren Çiftçi; ABD turunun ardından, birinci takım ile ilk maçına yedek olarak 7 Ağustos 2010'daki Coventry City maçında çıktı. Kısa zamanda takım için bir alternatif olmayı başardı, Çiftçi ilk golünü Stevenage'ye karşı 9 Ağustos 2010'daki Carling Cup birinci tur maçında attı. Bu gol Portsmouth için hayati bir gol oldu ve 90 dakika Portsmouth'un 2-1 üstünlüğü ile sonuçlandı. Portsmouth'un evinde oynadığı 2010-11 sezonunun ilk maçı olan Reading karşılaşmasında gol atmayı başardı. Çiftçi, ligdeki karşılaşmalarda 107 dakika forma giydi. 2011-12 sezonu öncesi Kayserispor ile sözleşme imzalayan futbolcu, futbol hayatına Süper Lig'de devam etti. 20 Eylül 2011'de Gaziantepspor karşısında ilk kez kadroya alınan futbolcu, 76. dakikada Ömer Şişmanoğlu yerine oyuna girerek ilk Süper Lig maçına çıktı. Sezon boyunca teknik direktör Şota Arveladze tarafından zaman zaman tercih edilen bir futbolcu oldu. Zaman zaman da Kayserispor A2 ile maçlara da çıktı. 2012-2013 Sezonu öncesi NAC Breda ile sözleşme imzaladı. İlk haftalarda oyuna sonradan dahil edilen futbolcu, yeterli görülmeyince sezonun devamında NAC Breda'nın rezerv takımında forma giydi. Çiftçi, 25 Temmuz 2013 yılında Scottish Premier League ekiplerinden Dundee United takımına transfer oldu. Kısa sürede takımın en önemli isimlerinden biri haline geldi. 28 Ağustos 2013'te Dumberton FC ile oynanan Scottish League Cup ikinci tur maçında takımı 1-0 mağlupken oyuna alındı. Oyuna girdikten altı dakika sonra Dundee United için ilk golünü kaydetti. Yarım saat içinde attığı 2 gol ve yaptığı 1 asist ile takımının maçı 3-2 kazanarak tur atlamasını sağladı. 15 Eylül 2013'te Ross County FC ile oynadıkları maçta ligdeki ilk golünü attı. Scottish Cup'ta çıktığı 4 maçta 4 gol 2 asist yaptı ve takımını finale çıkaran isimlerden oldu. Çiftçi, Hollanda genç millî takımlarında millî oldu. Ancak, daha sonra Türkiye millî futbol takımı seçti ve 17 Kasım 2010'da Hollanda ile oynanan maçın kadrosuna dahil edildi. Adalet Partisi İmparatorluk Muhafızları (I. Napolyon) İmparatorluk Muhafızı (Fransızca: Garde Impériale) başta doğrudan Fransa İmparatoru Napolyon Bonapart komutasındaki önceleri az sayıda olan ve sonrasında sayıları artan seçkin askerleri tanımlar. Muhafızlar muharebe sırasında imparatorun kişisel güvenliğinden sorumluydular ve nadiren muharebeye dahil olurlardı. Muhafızlar piyade, süvari, topçu, istihkâm ve denizci sınıflarından oluşurdu. Ayrıca muhafızlar arasında deneyim ve kıdeme göre bir ayrım da söz konusuydu. En deneyimli ve en kıdemliden başlamak üzere Eski Muhafızlar, Muhafızlar ve Genç Muhafızlar olacak şekilde üç kademe bulunurdu. Muhafızların kökeni 28 Kasım 1799 tarihinde kurulan Garde des consuls’e dayanır. Fransız Devriminin ardından Cumhuriyetin yasama ve yürütme kurumlarının güvenliğini sağlamak üzere oluşturulmuştur. Sayıları yaklaşık bin civarında olan bu askerler 1799 yılında Napolyon Bonapart tarafından yapılan ve 18 Brumaire olarak adlandırılan darbeye karşı gelmemiştir. Muhafız birliğinin adı 18 Mayıs 1804 tarihinde İmparatorluk Muhafızı olarak değiştirilmiştir. Merkezi Paris’tedir. İktidarı sırasında Napolyon muhafızlarına, özellikle de Eski Muhafızlara çok yakın ilgi göstermiştir. En kıdemli eski muhafızların imparatorun olduğu ortamlarda söylendikleri ve eleştiri yaptıkları bilinmektedir. Muhafızlar diğer ordu mensuplarına göre daha iyi maaş almakta daha iyi beslenmekte ve en kaliteli ekipmanla savaşmaktaydı. Diğer askerlerin muhafızlara "ölümsüzler" dedikleri bilinmektedir. İmparatorluk Muhafızları Napolyon Savaşlarının dönüm noktasını oluşturan Waterloo Muharebesinin en önemli anında sahneye çıkmıştır. Olumsuz giden muharebede Napolyon tarafından son anda bir zafer kazanmak için muharebeye sürülen muhafızlar, az sayıda olmalarına ve yoğun ateş altında olmalarına rağmen başarıyla savaşmışlardır. Ancak çok olumsuz koşullarda savaşan muhafızların deneyimsiz ve kıdemsiz üyeleri geri çekil emri olmaksızın geri çekilmeye başlayacak ve muhafızlar tarihlerinde ilk kez geri çekilecektir. Bu duruma rağmen Eski Muhafızlar mevzilerini bırakmamış ve geri çekilen diğer ordu birliklerinin korumuşlardır. Ancak yoğun Büyük Britanya – Prusya topçu ve süvari saldırıları sonucu büyük kayıp vermişlerdir. Muhafızlar sınıflarından bağımsız olarak üç kademeye ayrılmıştı. Eski Muhafızlar Avrupa’nın en iyi askerlerinden oluşmakta ve Napolyon ile çok eskiden beri savaşan birliklerden seçilmişlerdi. Muhafızlar genellikle Napolyon’un 1805-1809 yılları arasındaki muharebelerinde öne çıkan askerler arasından gelirken, Genç Muhafızlar o yıl silah altına alınan askerler arasında seçimle alınırdı. Genç Muhafızlar, muhafızlar arasında en deneyimsizleri olsa da normal ordu askerine göre üst seviyedeydi. 1804 yılında yaklaşık 10 bin askeri bünyesinde bulunduran İmparatorluk Muhafızları, Napolyon'un Rusya Seferi öncesinde mevcudunu hissedilir şekilde artırarak 100 bin seviyelerine çıkacaktır. Bu aşamadan sonra normal ordu bileşimini andıran sınıflara ayrılan bir yapıya kavuşacaktır. Napolyon Savaşlarının ardından iktidara gelen XVIII. Louis 1815 yılı Ağustos ayında İmparatorluk Muhafızlığını kaldırdığını ilan eder. Aralık ayına gelindiğinde özellikle tüm Eski Muhafız birlikleri dağıtılmıştır. Muhafızlar bu dönemde çok farklı yerlerde görülecektir. Kimileri yeniden orduya yazılırken, kimileri Amerika kıtasındaki Fransız sömürgelerine gidecektir. Ancak ülkede kalanlar sürekli olarak polis kuvvetleri tarafından izlenecektir. 1840 yılında Napolyon’un külleri törenle Les Invalides Mezarlığına konmak üzere Fransa’ya getirildiğinde hayattaki Eski Muhafızlar törene eski üniformalarıyla katılmıştır. He (Ä°brani alfabesi) He, gırtlaksı sert ünsüz olup birçok Semitik alfabede beşinci harftir. Latin, Yunan ve Kiril alfabelerinde sesli harf E olarak kullanılmasına rağmen İbranicede etrafına konulan noktalama işaretiyle bir ses yarattığından sessiz harf olarak kabul edilir. Arap alfabesinde He harfine denk gelir. Outsourced Outsourced ÅŸu anlamlara gelebilir: Woyzeck (anlam ayrımı) Woyzeck ÅŸu anlamlara gelebilir: Zayin Zayin (ז) (veya Zain, Zayn) İbranicenin de içinde bulunduğu birçok Semitik alfabenin yedinci harfidir. Yunan alfabesinde Zeta'ya, Latin alfabesinde Z'ye ve Kiril alfabesinde З harfine denk gelir. Arap alfabesindeki karşılığı Ze harfidir. Zayin'in kelime anlamı İbranice'de kılıç olmasına rağmen modern zamanın argo deyişlerinde penis olarak kullanılır. Bu harfin yanına bir ayraç işareti konarak (ז׳) İbranice'de olmayan ve diğer dillerden girmiş j sesi yaratılır. Ali Yalçın Ali Yalçın aşağıdaki anlamlara gelebilir: Cem YÄ±lmaz Cem Yılmaz (d. 23 Nisan 1973, İstanbul), Türk komedyen; oyuncu, müzisyen, karikatürist, seslendirmen, senarist, yapımcı ve yönetmendir. 23 Nisan 1973 tarihinde İstanbul'da doğdu. Aslen Gürün, Sivaslıdır. İlköğrenimini Mehmet Âkif İlkokulu’nda tamamladı. Ortaokulda Bahçelievler Kâzım Karabekir Ortaokulunu, sonrasında da Etiler Anadolu Otelcilik ve Turizm Meslek Lisesi ve Boğaziçi Üniversitesi Turizm ve Otel Yönetimi bölümünü bitirdi. Karikatüre olan ilgisi ve yeteneği sayesinde üniversite yıllarında "Leman" isimli mizah dergisinde çalışmaya başladı. İlk gösterisini dergide çalıştığı yıllarda, Leman Kültür Merkezi'nde gerçekleştirdi. Sonrasında Beşiktaş Kültür Merkezi’nde sahne almaya başladı ve burada düzenlediği gösteriler ile adını duyurmayı başararak günümüze kadar toplamda 4.000'den fazla kez sahneye çıktı. 1998'de "Her Şey Çok Güzel Olacak" isimli filmle sinema sektörüne adım attı. İçlerinde Türk Sineması’nın en sevilen filmleri arasına girmiş olan "G.O.R.A.", "A.R.O.G", "Hokkabaz" ve "Yahşi Batı" gibi yapımların da bulunduğu on filmde rol aldı ve üç filmde seslendirme sanatçısı olarak çalıştı. Sinema alanındaki çalışmalarının yanı sıra sahne gösterilerini de devam ettirdi; her biri kapalı gişe oynayan dört ayrı stand up gösterisi gerçekleştirdi, Borusan İstanbul Filarmoni Orkestrası iş birliği ile özel konserler kapsamında orkestraya iki kez şeflik yaptı ve üniversite ziyaretlerinin birleşiminden oluşan bir DVD çıkardı. Kariyeri boyunca birçok markanın reklam yüzü oldu, aralarında Panasonic, Opet, Türk Telekom, Türkiye İş Bankası, Doritos gibi markaların yer aldığı firmalar için reklam kampanyalarına imza attı. Karikatürlerinin yer aldığı bir kitap ve üç filminin senaryolarının kitaplaştırılmış hâli de okurların yoğun ilgisini çekti. “Sadri Alışık Ödülleri En İyi Erkek Oyuncu Ödülü”, “4. Yeşilçam Ödülleri En İyi Erkek Oyuncu Ödülü” ve “Brussels Uluslararası Bağımsız Film Festivali En İyi Erkek Oyuncu Ödülü” gibi ödüllerin de dahil olduğu çeşitli ödüllere layık görüldü. 2014'te "StandartCY" adlı gösterisiyle sonbaharda Amerika turnesine çıkmıştır. Yer aldığı film "Deli Aşk", 10 Mart 2017 tarihinde vizyona girmiştir. 10 Mart 2012'de Ahu Yağtu ile evlenip 31 Aralık 2013'te resmen boşanmış olan sanatçının, Yağtu ile birlikteliğinden Kemal adında bir oğlu vardır. Şu anda Serenay Sarıkaya ile sevgilidir. Nuri Åžahin Nuri Şahin (d. 5 Eylül 1988, Lüdenscheid), kariyerini Werder Bremen'de sürdürmekte olan Almanya doğumlu Türk millî futbolcudur. Aslen Kırşehirli işçi Almancı bir ailenin iki çocuğundan biridir. Türk vatandaşlığının yanı sıra Alman vatandaşlığı da bulunmaktadır. Tuğba Şahin ile evli olan futbolcunun Ömer adında bir de oğlu vardır. Türkçe, Almanca, İngilizce ve Flamancayı akıcı bir şekilde konuşabilmektedir. Futbola doğduğu yerin yerel takımlarından RSV Meinerzhagen'de başlayan Nuri Şahin, 2001 yılında Borussia Dortmund'un altyapısına transfer edildi. Borussia'da yıldızı 2005-06 sezonunun başında parlayan Şahin'in ilk profesyonel maçı Intertoto Kupası'nda deplasmanda Sigma Olomouc ile oynadıkları maç olmuştur. Şahin, 66. dakikada oyuna girerek "Borussia Dortmund'un Avrupa maçlarında oynayan en genç futbolcusu" unvanını edinmiştir. Nuri, 6 Ağustos 2005 günü 16 yaş 334 günlük iken Bundesliga'da VfL Wolfsburg deplasmanında forma giyerek bu ligde ilk 11'de maça başlayan en genç oyuncu unvanını da kazanmıştır. 13 Ağustos'taki Schalke 04 maçında ise ilk kez taraftarının karşısına çıkmıştır. Bu maçtan sonra bir süre kadroda yer almayan Nuri, 10. haftadan itibaren tekrar takımda yer almaya başlamıştır. 26 Kasım 2005 günü Nürnberg ile oynanan maçta gol atarak "Bundesliga'da gol atan en genç futbolcu" unvanını da hanesi eklemiş oldu. Nuri, o sezon ligde 7. olan Dortmund'da 1 gol 6 asistlik bir performans göstermiştir. Sonraki sezonda ise ilk hafta maçı olan Bayern Münih maçında oynayan Nuri, sonraki birkaç hafta Borussia Dortmund II'de forma giymiştir. Daha sonra yine a takıma dönen Nuri, genel olarak ikinci yarıda oyuna giren yedek oyuncu görüntüsünde oldu. Nuri Şahin, kulübü Borussia Dortmund tarafından 5 Temmuz 2007 tarihinde Feyenoord'a kiralik verilmiştir. Bu takımda ilk 11'e hemen giren Nuri takımının ligdeki ikinci, kendisinin ise takımdaki ilk resmî maçı olan NAC Breda maçında 5-0'lık galibiyete iki golüyle katkıda bulunarak Feyenoord kariyerine görkemli bir başlangıç yapmıştır. Kulübü o sezonu 6. olarak bitirse de Nuri, sezon boyunca 6 gol kaydederek kariyerinin o döneme kadarki en iyi performansına ulaşmıştır. 2008-09 sezonuna Borussia Dortmund II'de başlayan Nuri, ilk maçında iyi performansını golle süsleyince, tekrar a takıma yükselmiştir. Takımı son hafta aldığı sonuçla 6. olup, Avrupa kupalarına katılma hakkını kaybetmesine rağmen Nuri 2 gol ve 4 asist ile etkili bir performans göstermiştir. 2008-09 sezonunda ilk kez UEFA Kupası'nda forma giyen Nuri, 1. tur ikinci maçında Udineseye penaltı atışlarında takımının ilk golünü atsa da Dortmund, penaltılarla rakibine elenerek o sezonki Avrupa macerası sonlanmıştır. 2009-10 sezonunda Borussia'nın değişmez oyuncularından olan Nuri, 34 maçın 33'ünde forma giymiş ve 4 gol, 8 asist kaydetmiştir. Nuri Şahin, 2010-11 sezonunda da Borussia'nın değişilmez futbolcularından birisi olmuştur. Kulübünün Bundesliga şampiyonluğunu ligin bitimine iki hafta kala ilan etmesiyle Bundesliga'da şampiyonluk sevinci yaşamış ve kariyerinin en önemli başarısına imza atmıştır. Borussia'nın lig şampiyonluğu yolunda takımının en önemli kozlarından olan futbolcu sezon boyunca 30 lig maçında 6 gol atmış ve 8 asist yapmıştır. Takım arkadaşları tarafındansa şampiyonluğun mimarı olarak tanımlanmıştır. Ayrıca Bundesliga'da oynayan tüm futbolcular arasındaki bir ankette de sezonun en iyi oyuncusu olarak seçilmiştir. Nuri Şahin, 9 Mayıs 2011 tarihinde Signal Iduna Park'ta yaptığı basın toplantısı sırasında basında yer alan Real Madrid'e transferi konusundaki dedikoduları doğrulamıştır. Real Madrid ise resmî internet sitesinden futbolcu ile 6 yıllık sözleşme imzalandığını ve bonservisine 10.000.000€ ödendiğini duyurmuştur. Futbolcunun alacağı yıllık maaş ise brüt 4.000.000€, net 2.500.000€ olarak açıklanmıştır. 6 Kasım 2011 tarihinde Osasuna takımı ile oynanan maçta 66. dakikada oyuna dahil olarak, Real Madrid'deki ilk resmi maçına çıkmıştır. 22 Kasım 2011 tarihinde Santiago Bernabéu'da oynanan Real Madrid - Dinamo Zagreb karşılaşmasında ise takımı adına ilk kez ilk on birde sahaya çıkmış ve 90 dakika sahada kalmıştır. Real Madrid formasıyla ilk resmi golünüyse 20 Aralık 2011 tarihinde Ponferradina takımıyla oynanan ve 5-1 kazanılan Copa del Rey maçının 44. dakikasında atmıştır. Şahin, kulüpteki bu ilk sezonunda ise La Liga şampiyonluğunu yaşamıştır. İlk sezonunda sakatlığı sebebiyle fazla forma şansı bulamayan Nuri, takım teknik direktörü José Mourinho tarafında 4 La Liga, 2 Kral Kupası, 4 de UEFA Şampiyonlar Ligi maçı olmak üzere 10 maçta oynatılmış, bu maçlarda 2 gol atmış ve 1 asist yapmıştır. 2011-12 sezonunda sakatlığı nedeniyle Real Madrid kariyerine iyi bir başlangıç yapamayan futbolcunun sezon sonu takımdan ayrılması gündeme gelmiştir. Medyada yer alan ayrılık iddiaları sonrası Real Madrid Teknik Direktörü José Mourinho bir röportajında futbolcunun 2012-13 sezonunu başka bir takımda kiralık olarak geçireceğini açıklamıştır. Bu açıklamanın ardından medyada Şahin'in yeni kulübünün Arsenal olduğuna dair haberler çıkmıştır. Fakat 25 Ağustos 2012 tarihinde Liverpool Teknik Direktörü Brendan Rodgers yaptığı açıklamada futbolcunun transferinin neredeyse tamamlandığını açıklamıştır. Ertesi gün ise Nuri Şahin resmî olarak Liverpool'a kiralık imza atmıştır. Liverpool'daki ilk maçına 2 Eylül 2012 tarihinde Arsenal ile oynanan ve 2-0 kaybedilen lig karşılaşmasında çıkmıştır. Bu takımla ilk Avrupa kupası maçınaysa 20 Eylül 2012 tarihinde 5-3 kazanılan Young Boys deplasmanında çıkmıştır. Nuri bu maçta takımının ikinci golünün asistini yapmıştır. Liverpool kariyerinin ilk golünü ise 26 Eylül 2012 tarihinde EFL Cup 3. tur maçında 2-1 kazanılan West Bromwich deplasmanında atmıştır. Maçın 17. ve 82. dakikalarında attığı 2 gol ile takımının 2-1 galip gelmesini sağlamıştır. Premier League'deki ilk golünü de 26 Eylül 2012 tarihinde oynanan ve 5-2 kazanılan Norwich City karşılaşmasında atmıştır. Maçın 47. dakikasında takımını 3-0 öne geçiren golü kaydetmiştir. Aynı maçta Luis Suárez'in bir golünde de asist yapmıştır. Nuri'nin Liverpool kariyeri 2012-13 sezonu devre arasında sonlanmıştır. Kulüp ile karşılıklı olarak sözleşmesini fesheden futbolcu kiralık olarak eski kulübü Borussia Dortmund'a dönmüştür. 2013 yılında satın alma opsiyonuyla birlikte 1.5 yıllığına Borussia Dortmund'a imza atan Nuri taraftarlar tarafından coşkuyla karşılanmıştır. Transferinin ardından ilk lig maçı kadrosuna alınan futbolcu 19 Ocak 2013 tarihindeki SV Werder Bremen karşısında 84. dakikada oyuna girerek III. Dortmund döneminin ilk lig maçına çıkmıştır. 2014 yılının nisan ayında ise bonservisi 7.000.000€ bedelle Real Madrid'den alınmıştır. 2016/17 Sezonunda UEFA Şampiyonlar Ligi grup maçında Legia Warszawa' yı 8-4 yendikleri maçta 3. golü atarak UEFA Şampiyonlar Ligi'nde çıktığı 19 maçta ilk kez gol atmış oldu. Böylelikle Nuri Şahin 644 gün sonra resmi maçlarda gol atmayı başardı. Nuri Şahin, ilk millî formayı 16 yaş altı düzeyinde 14 Ekim 2003'te Almanya ile oynanan hazırlık maçında giymiştir. 16 yaş altı düzeyindeki ikinci ve son karşılaşması ise 16 Ekim 2003'te yine Almanya karşısında olmuştur. Nuri, Ağustos 2004'te ve Eylül 2004'te Romanya ve Bulgaristan ile ikişer hazırlık maçında 17 yaş altı formayı giymiştir. Türkiye'nin rakipleri karşısında toplam 8 gol bulduğu bu dört maçta Nuri gol atma başarısı gösterememiştir. Nuri Şahin millî forma ile ilk resmî maçına yine 17 yaş altı düzeyinde çıkmıştır. 2005 Avrupa 17 Yaş Altı Futbol Şampiyonası Grup Eleme maçı olan Ermenistan maçındaki bu maçta Nuri gol atma başarısı gösterememiştir. Ancak altı eleme turu, üç de elit tur maçında forma giyerek, millî takımı İtalya'daki finallere taşıyan isimlerden olmuştur. Finallerde de beş maçta forma giyerek Türkiye 17 yaş altı millî futbol takımının turnuvayı şampiyon tamamlamasına önemli derecede katkıda bulunmuştur. Ayrıca turnuva boyunca da 1 gol kaydetmiştir. Ayrıca aynı yıl Peru'da gerçekleşen FIFA 17 Yaş Altı Dünya Kupası'na katılma hakkı kazanan takımda yer almış ve turnuvanın en çok dikkat çeken oyuncularından biri olarak 4 gol kaydetmiştir. Elemelerin ilk maçında Avustralya'yı 1-0 yenerlerken, Nuri tek golü kaydetmiştir. Finallerde yer aldığı "B Grubu"'nu üç maçta üç galibiyet ile sonlandıran Nurili Türkiye çeyrek finalde, Çin'i 5-1 yenerken Nuri de gol kaydetmiştir. Türkiye yarı finalde ise Brezilya'ya 4-3 yenilirken Nuri yine gol atmıştır. Turnuvanın üçüncülük maçında Hollanda Türkiye'yi 2-1 yenerken, Nuri Türkiye'nin turnuvadaki son golünü kaydetmiştir. Bu sonuçlar ile birlikte Türkiye turnuvayı dördüncü olarak tamamlamıştır. Ayrıca Meridyen Kupası'nda da forma giyen Nuri bu kupada 18 yaş altı düzeyde mücadele etmiştir. 4 kez forma şansı bulduğu turnuva maçlarında golle tanışamamıştır. Ümit millî takım ile de maçlara çıkan Nuri Şahin Toulon Turnuvası'nda da yer almıştır. Bu turnuvada üç maçta forma giyerken bir de gol kaydetmiştir. Genç millî takımlarda gösterdiği başarılardan sonra a millî takıma çağrılmaya başlanan Nuri'nin bu düzeydeki ilk maçı 8 Ekim 2005 tarihinde Almanya ile oynanan özel maç olmuştur. Bu ilk a millî maçında 86. dakikada maça dahil olan Nuri 89. dakikada attığı gol ile ilk a millî maçında golle tanışmıştır. Ayrıca bu maçta "Türkiye millî futbol takımı forması giyen en genç futbolcu" ve "Türkiye millî futbol takımında gol atan en genç futbolcu" unvanlarını da kazanmıştır. 2 Kasım 2017'de resmi sosyal medya hesabı üzerinden yazılı bir açıklama yayınlayarak millî takım kariyerini noktaladığını açıkladı. NOT: Ev sahibi olarak Türkiye baz alınmıştır. Ali Güneş Ali Mehmet Güneş, (d. 23 Kasım 1978, Donaueschingen), Almanya'da yetişmiş Türk eski millî futbolcudur. Ali Güneş Almanya'nın Donaueschingen kentinde bir Türk işçi ailesi olan Bekir ve Rukiye Güneş çiftinin üç çocuğundan ikincisi olarak dünyaya geldi. Bir büyük ablası ve de bir küçük erkek kardeşı vardır. Aile Yozgat'ın Çayıralan ilçesine bağlı Curali köyünden 1960'lı yıllarda işçi ailesi olarak Almanya'ya göç etmiştir. Futbola beş yaşında FC 08 Villingen'in altyapısında başladı. Daha sonra FV Donaueschingen ve FC Bräunlingen'in altyapılarında oynadıktan sonra SC Freiburg'un scoutları tarafından keşfedilip buranın altyapısına alındı. SC Freiburg altyapısında oynarken as takım teknik direktörü Volker Finke'nin dikkatini çekti ve genç takımın yanı sıra as takım antrenmanlarınada çıkmaya başladı. Daha sonra Almanya'nin en yüksek ikinci kademe ligi olan 2. Bundesliga'da mücadele eden as takımın maç kadrosuna dahil edilmeye başlandı. Neticesinde 22 Temmuz 1998 tarihinde Energie Cottbus'a karşı oynanan 2. Bundesliga maçının 87. dakikasında Uwe Wassmer'in yerine oyuna dahil olarak ilk resmî karşılaşmasına çıktı. Böylelikle 30 yıl aradan sonra SC Freiburg'da altyapıdan as takıma yükselebilen ilk futbolcu oldu. Sezonunun ilerleyen haftalarında sık sık oynama fırsatı buldu ve 13 lig karşılaşmasında 3 gol kaydederek takımıyla sezonu 2. sırada tamamlayıp Bundesliga'ya yükselmeyi başardı. İkincisi sezonunda Bundesliga'da mücadele eden takımında düzenli olarak ilk 11'de oynamayı başardı ve takımıyla sezonu düşme hattından uzak bir yerde bitirdi. 1999-2000 sezonunda ligin ilk haftalarında ilk 11'de görev alsa da sezonunun 13. haftasından sonra geçirdiği ağır sakatlıktan dolayı uzun süre sahalardan uzak kaldı ve sezonunun sonunda takıma geri dönme fırsatı bulamadı. 2000-2001 sezonunda Fenerbahçe'de teknik direktörlüğüne getirilen Mustafa Denizli'nin isteği üzerine 2 milyon Alman markına karşılık buraya transfer oldu. Burada gelişiyle beraber takımda uyum sorunu yaşamadan ilk 11'de kendine yer edindi ve ilk sezonunda Fenerbahçe'nin Süper Lig şampiyonluğunda önemli katkısı bulundu. Daha sonraki sezonlarda düzenli olarak ilk 11'de yer bulamasa da sezon başına ortalama 24 karşılaşmada forma giyme fırsatı buldu. 2003-2004 sezonunun sonunda takımıyla tekrar Süper Lig şampiyonluğunu elde etmeyi başardı. Fakat teknik direktör Christoph Daum'un talimatı doğrultusunda gidecekler listesine konduğu için biten sözleşmesi uzatılmadı ve bunun üzerine serbest kaldı. 2004-2005 sezonunun başında Fenerbahçe'nin ezeli rakiplerinden Beşiktaş'la anlaşarak buraya transfer oldu. Burada ilk sezonunda teknik direktörler Vicente del Bosque ve Rıza Çalımbay tarafından düzenli olarak oynatıldı. Kasım 2011 tarihinde takım başına Jean Tigana'nın getirilmesiyle beraber ilerleyen zamanla daha az forma şansı bulmaya başladı. Bu duruma rağmen 2006-2007 sezonunun başında sona ermiş sözleşmesi bir sezonluğuna uzatıldı. Sözleşmesi uzatılmasına rağmen 2006-2007 sezonunda önceki sezondan daha az forma şansı buldu ve sezon sonuna tek Tigana tarafında kadro dışı bırakıldı. Sezon sonu sözleşmesinin bitmesiyle beraber takımdan ayrıldı. 2007-2008 sezonun başında altyapısından yetiştiği ve 2. Bundesliga'da mücadele eden SC Freiburg'a geri döndü. Burada oynadığı iki sezon boyunca sakatlık ve formsuzluklar sonucu 11'in düzenli oynayan bir oyuncusu olmayı başaramadı. 2006-2007 sezonunda SC Freiburg'la 2. Bundesliga şampiyonluğu yaşayarak Bundesliga'ya yükselmeyi başardı. Sezon sonu takımıyla sorunları yüzünden sözleşmesini çift taraflı feshettirerek takımdan ayrıldı. 2009-2010 sezonunun yaz transfer döneminde Süper Lig'in yeni ekiplerinden Kasımpaşa'ya iki sezonluğuna anlaşarak buraya transfer oldu. İlk sezonunda sezonu iyi başlamayan ekibin başına sezon arası Yılmaz Vural getirildi. Vural'ın gelmesiyle beraber düşmesine kesin gözle bakılan takım ligde kalmayı başardı. Bu başarıya rağmen bu başarıda emeğı bulunan Ali Güneş gibi oyuncuların sözleşmeleri feshedildi. 2010-2011 sezonunun başında Bucaspor teknik direktörü Bülent Uygun'un istediği üzerine Süper Lig'e yeni yükselen Bucaspor'a transfer oldu. Burada iki ay içinde kulüpten maaşını alamadığı için sözleşmesini feshettirip kulüpten ayrıldı. 17 kez millî takımlara çağrılan Mehmet Ali Güneş, 10 kez Türkiye U-21, 3 kez Türkiye A2 millî futbol takımı, 4 kez de Türkiye A millî takım forması olmak üzere toplam 14 kez millî formayı giymiştir. Ümit millî takımda Türk futbol tarihinde ilk defa gruptan çıkarak 2000 Avrupa Şampiyonası Finalleri'ne katılan kadroda yer aldı. IT IT ÅŸu anlamlara gelebilir: Ustura (film) Ustura veya özgün İngilizce ismiyle Machete, 2010 yapımı Amerikan aksiyon filmidir. Yönetmenliğini Robert Rodriguez ile Ethan Maniquis üstlendiği filmin başrolünde Danny Trejo oynamıştır. İçinde bulunduğu çete tarafından ihanete uğrayan Machete'nin çetenin liderinden intikam alması vahşi bir görsellikle anlatılan filmde ayrıca diğer başrol oyuncuları da Robert De Niro, Lindsay Lohan, Jessica Alba, Don Johnson, Michelle Rodriguez ve Steven Seagal da bulunmaktadır. Film, ABD'de 3 Eylül 2010 tarihinde vizyona girmiştir. Aşırı vahşet, aşırı kan, aşırı acımasızca insan öldürmeler, soğuk kanlı katiller ve güzel kadınlar. Ayrıca aksiyon kamerası, tıpkı 80'li yılların filmlerinden fırlamış gibi.Yönetmenin Grindhouse ikilemesinde de yaratılmış ve "Machete" ismi ile yine aynı aktör Danny Trejo tarafından canlandırılmış bir bölüm var. Rodriguez'in Grindhouse içerisinde yazıp yönettiği sahte bir fragman videosunda bulunan Machete, bu film ile de doygunluk veriyor. Birçok ünlü oyuncunun rol aldığı filmde en dikkat çekici olanlar ise Jessica Alba, Michelle Rodriguez, Steven Seagal, Lindsay Lohan ve Robert De Niro. Bu kadroyu bir arada görmek gerçekten çok eğlenceli. Ve herkes filmin bir yerinde bir dönüşüm geçirerek sizleri gülümsetiyor. Ancak Machete'nin en önemli özelliklerinden birisi de hiç beklemediğiniz anda hiç beklemediğiniz karakterlerin filme dahil olup, filmden çıkmaları. Bu şaşırtmacaları daha önceki filmlerinde de kullanan Rodriguez bunun peşini bırakmayacak görünüyor. Karol Szymanowski Karol Maciej Szymanowski (d. 6 Ekim 1882, Tymoszówka, (o zamanda Rus İmparatorluğu, günümüzde Ukrayna) - ö. 29 Mart 1937 Lozan, İsviçre), Polonyalı müzisyen ve besteci. Karol Szymanowski soylu, zengin bir toprak sahibi Polonya asıllı bir aileye o zaman Rusya İmparatorluğu idaresinde bulunan ve şimdi Ukrayna'da Cherkasy Oblast'da bulunan Tymoszówka'da doğdu. Küçük yaştan itibaren önce babası ve sonra özel öğretmenler tarafından piyano ve müzik öğrenimi gördü. 1901-1905 döneminde Varşova Konservatuvarı'na devam ederken özel olarak harmoni ve kauntrpuvan dersları de aldı. Bestecilik ve piyano vitüaözlüğü kariyerine katıldı. Bu arada Varşova'da bulunan Polonya asıllı bestecilerle yakın bağlatılar kurdu ve genç Polonyalı müzisyenleri korumak ve sdesteklemek için bir kurumda aktif görev yapıp Polonya müzik kültürünün devamını sağladı. Bestecilik ve piyano virtüözlüğü kariyerinde Rusya idaresinde bulunan Polonya'da ilerleme fırsatları nispeten sınırlı olduğu için Szymanowski Batı Avrupa, Rusya, Kuzey Afrika, Orta Doğu ve ABD'de seyahat ve konser turnelerine gitti. 1935den itibaren tüberküloz hastalığı dolayısıyla sağlığı bozuldu ve önce Davos, sonra Güney Fransa ve en sonunda Lausanne'da sanatoryomlarda tedavi gördü. 29 Mart 1937de Lausanne'daki sanatoryomda hayatına gözlerine kapadı. Mezarı Krakowda ünlü Krakow'lu Polonyalıların gömülü olduğu Skałka'dadır. Syzmanski'nin 20. yüzyılda en önemli Polonyalı bestecilerden biri olduğu çok defa iddia edilmektedir. Ama önceden biraz muhafazakâr olan Polonyalılar onun eserlerinden hoşlanmamışlardır. Müziği üç döneme ayrılabilir: Szymanowski 4 senfoni, 2 keman konçertosu, "Hagith" ve "King Roger" adlı operalar, "Hersanie" adlı bir pantomim bale, bir orotaryo ve birçok piyano, keman, vokala ve koro eserleri bestelemiştir. Şu liste seçilmiş bazı bestelerin isimleri sıralamaktadır: Gayri safi yurt içi hasıla Gayri safi yurt içi hasıla (GSYİH), belirli bir zaman aralığında üretilen tüm nihai ürünlerin, piyasa değerindeki ekonomik ölçüsüdür. Kişi başına düşen GSYİH (nominal) ise, ülkelerin yaşam maliyetleri ve enflasyon oranlarındaki farklılıkları yansıtmamaktadır; bu nedenle, satın alma gücü paritesinde (SAGP) kişi başına GSYİH bazının kullanılması, uluslar arasındaki nı karşılaştırırken, tartışmalı olarak daha yararlı olurken, nominal GSYİH, uluslararası pazardaki ulusal ekonomileri karşılaştırmak için daha yararlıdır. Bu tanımda belli bir zaman; bir ay, üç ay ya da bir yıl olabilir. GSYİH genellikle bir yıl için ele alınır. Nihai mal ve hizmetler ise, üretilen toplam mal ve hizmetlerden üretim için kullanılan ara mallar düşüldükten sonra geriye kalan değerdir. GSYİH verilerini bulmak için şu formül uygulanır: GSYİH’den amortismanlar (sermayenin aşınma ve eskime payı) çıkarıldığı zaman safi yurt içi hasıla elde edilir. “Gayrisafi”, sermaye stoğuna amortismanın eklenmiş olduğunu ifade eder. Safi yurt içi hasıladan dolaylı vergiler çıkıp sübvansiyonlar eklendiği zaman yurt içi gelir elde edilir. Yurt içi gelire, net dış dünya faktör gelirleri eklendiği zaman millî gelir elde edilir. Millî gelire, transfer ödemeleri eklenip kurumlar vergisi, dağıtılmayan kurum kârları ve sosyal sigortalar kesenekleri çıkarıldığı zaman kişisel gelir elde edilir. Kişisel gelirden, kişisel gelir vergisi çıkarıldığında da harcanabilir kişisel gelir elde edilir. Yukarıdaki eşitlikte, tüketim ve yatırım, nihai mal ve hizmetler için yapılan harcamalardır. Eşitliğin ihracat eksi ithalat kısmı ise harcamaların yurt içinde üretilmemiş kısmını (ithalat) düşüp yurt içi üretimin içeride tüketilmemiş kısmını (ihracat) eklemek suretiyle dengeler. İktisatçılar (Keynes’ten bu yana), genel tüketim kavramını, özel tüketim ve kamu sektörü tüketimi olmak üzere ikiye bölmeyi tercih etmişlerdir. Bu nedenle GSYİH şu şekilde ifade edilir. GSYİH = özel tüketim + yatırım + devlet harcamaları + net ihracat Ya da basitçe GSYİH=T+D+Y+X-M (X-M, ihracat eksi ithalatı ifade eder). T, Y, D ve (X-M) değişkenleri: T, Y, D ve (X-M)’e örnekler: Doluluk oranını artırmak amacıyla bir otele yapılan yenileme harcamaları özel yatırım iken, aynı sonuca hizmet edecek otel hisseleri alımı bir tasarruftur. Birinci durum GSYİH ölçümüne dahil edilirken (Y) ikincisi dahil edilmez. Eğer otel binası aynı zamanda özel bir ev ise, yenileme harcamaları tüketim olarak değerlendirilir. Eğer bir kamu kuruluşu aynı binayı kamu yararına bir hizmet için alındığına bağlı olarak T veya Y bilişenlerinde bir artışa neden olur. Kişi başına GSYİH, sıklıkla bir ekonomideki yaşam standardının bir göstergesi olarak kullanılır. Bu yaklaşımın sağladığı kolaylıklara karşın, GSYİH hakkındaki pek çok eleştiri, onun bir yaşam standardı olarak kullanılmasına odaklanmaktadır. Kişi başına GSYİH’nin bir yaşam standardı göstergesi olarak kullanılmasının en önemli nedeni, yaygın, düzenli ve sıkça ölçülüyor olmasıdır. Dünyanın bütün ülkeleri bu ölçümlemeyi hemen hemen aynı teknikle yapar, dolayısıyla her ülkede aynı şeyin ölçüldüğüne dair bir güven oluşmuştur. Buna karşın, GSYİH’nin bir yaşam standardı ölçütü olarak kullanılmasının güçlüğü ise, direkt bir ifadeyle, GSYİH’nin bir yaşam standardı ölçütü olmamasıdır. GSYİH bir ülkedeki belli ekonomik aktiviteleri ölçümlemeyi hedefler. GSYİH’nin bir yaşam standardı ölçütü olarak kullanılmasının gerekçesini güçlendiren argüman, (diğer değişkenlerin sabit kalacağını varsayarsak) genellikle bir ülkenin GSYİH’si yükselirken beraberinde o ülkedeki yaşam standardının da yükseliyor olmasıdır. GSYİH’nin ekonomistler tarafından yaygın kullanılmasına karşın, yaşam standardı göstergesi olarak değeri her zaman sorgulanmıştır. Bu konuda alternatif olarak, Birleşmiş Milletlerin İnsani Gelişme Endeksi gösterilir. GSYİH’nin nasıl kullanıldığına dair yapılan eleştiriler: Bazı iktisatçılar, yukarıdaki eleştirilere çözüm üretmeye çalışan, Akıllı Gelişme Göstergesi adı altında, GSYİH’nin bir ikamesini yaratmaya çalışmışlardır. Dünyanın en mutlu toplumu olduğunu iddia eden Butan gibi bazı ülkeler ise, Gayrisafi ulusal mutluluk kavramının bir yaşam standardı olarak avukatlığını yapmaya çalışmaktadır. Mehmet AltÄ±parmak Mehmet Altıparmak (d. 1 Mayıs 1969, Ankara), Türk eski futbolcu, teknik direktör. Profesyonel futbola 1989 senesinde Gençlerbirliği'nde başladı ve burada üç sene oynadıktan sonra 1993-94 sezonunun ilk haftalarında sezon sonuna kadar kiralık olarak Petrol Ofisi'ne gitti ve sezon sonunda Denizlispor'a transfer edildi. Denizlispor'da iki sezon oynadıktan sonra Bursaspor'a transfer oldu. Bursaspor'da takıma giremedi ve sezon başladıktan sonra sezon sonuna kadar Eskişehirspor'a kiralandı ve sezon bitiminde Beypazarı Şekerspor'a transfer edildi. Burada sadece bir sezon kaldıktan sonra tekrar Denizlispor'a transfer oldu ve burada bir buçuk sezon kaldıktan sonra 2000-2001 sezonu sonuna kadar Diyarbakırspor'da kiralık olarak oynadı ve gelecek sezon için Elazığspor ile anlaşarak takımdan ayrıldı. Elazığspor'daki ilk sezonuna oldukça başarılı bir dönem geçirdi ve Lig müsabakalarında attığı 17 gol ile takımının en golcü futbolcusu oldu. Buna rağmen Elazığspor'daki ikinci sezonunda ligin devre arasında takımdan ayrılıp sezon sonuna kadar Sakaryaspor ile anlaştı. 2003-2004 sezonu için Çanakkale Dardanelspor ile anlaştı fakat ligin ilk yedi haftasından sonra takımdan ayrılma kararı aldı ve sezon sonuna kadar Yimpaş Yozgatspor için oynadı. 2004-2005 sezonunda Şanlıurfaspor için oynadı ve son olarak 2005-2006 sezonunda Beypazarı Şekerspor için görev aldıktan sonra aktif futbol kariyerini noktaladı. Futbola vedasından hemen sonra teknik direktörlük yapmaya karar verdi ve ilk antrenörlük deneyimini olarak Denizlispor'da oynadığı dönemde teknik direktörlüğünü yapan Ümit Kayıhan'nın yanında Kocaelispor'da yardımcı antrenörlük yaparak yaşamıştır. Bu görevinde yarım sezon kaldıktan sonra 2006-2007 sezonunun kalan kısmı için Kartalspor'da teknik direktörlük görevine getirildi. Kartalspor'da görevi üstlendiğinde takım düşme hattında bulunuyordu. Buna rağmen Mehmet Altıparmak ile Kartalspor sezonun kalan kısmını oldukça başarılı geçirip ligi ikinci sırada bitirip 1. Lig'e yükselmeyi başarmıştır. Bunun ardından Kartalspor'u bir buçuk sezon daha çalıştırdıktan sonra takımdan ayrılıp sezonun kalan kısmını Tarsus İdman Yurdu'nu çalıştırmıştır. 2009-2010 sezonunda Konya Şekerspor takımının teknik direktörlüğünü yaptı ve bu görevinde bir buçuk sezon kaldıktan sonra 2010-11 sezonunun ortasında istifa etti. Aynı sezonunun ilerleyen haftalarında teknik direktör arayışında olan Altay'a transfer oldu. Lig'de kalma mücadelesi veren Altay'a sezon sonuna kadar ligde kalma şansını koruyabilsede ligden düşmeyi engelleyemedi. Gene de takım üzerinde oluşturduğu olumlu etki göz önünde bulundurularak sözleşmesi bir sezonluğuna uzatıldı. 30 Kasım 2011 tarihine bu görevinden istifa ettiğini açıklamıştır.19 kasım 2012 tarihinde ise Yeni Malatya Sporun Teknik Direktörlüğüne getirildi. Altıparmak 11 Kasım 2017 tarihinde Büyükşehir Belediye Erzurumspor takımında teknik direktörlük görevine getirildi. Altıparmak yönetiminde Büyükşehir Belediye Erzurumspor, 1. Lig'i beşinci tamamlayarak play-off oynadı. Play-off finalinde penaltı atışları sonucunda Gazişehir Gaziantep'i 5-4 mağlup ederek Süper Lig'e yükseldi. 2018-19 Süper Lig sezonuna takımın başında başlayan Altıparmak altıncı haftanın sonunda 26 Eylül 2018'de Büyükşehir Belediye Erzurumspor'daki görevinden istifa etti. 2019-2020 sezonunun 22.nci haftasına girilirken, TFF 1. Lig ekibi Hatayspor ile anlaşmıştır. Hatayspor, Altıparmak ile çıktığı ilk maçında Eskişehirspor'u deplasmanda tek golle mağlup etmeyi başarmış ve liderliğini sürdürmüştür. Mariel Hemingway Mariel Hadley Hemingway (d. 22 Kasım 1961), Amerikalı oyuncu ve yazar. Dedesi yazar Ernest Hemingway ve kardeşi oyuncu Margaux Hemingway intihar etmiştir. Het Birçok Semitik alfabenin sekizinci harfi olan Het (ח)in muadili Arap alfabesinde Ha, Yunan alfabesinde Eta, Latin alfabesinde H ve Kiril alfabesinde И harfidir. Köken olarak gırtlaktan söylenmesi gereken bu "h" harfi modern İsrail İbranicesinde ve Aşkenazların kullandığı İbranicede küçük dilden söylenmekte olup Mizrahilerin bir kısmı hâlen gırtlaktan söylemektedir. Aslan Kerimov Aslan Kerimov (; d. 1 Ocak 1973) Azeri millî futbolcudur. İlk kez Ekim 1994 tarihinde Azerbaycan millî futbol takımı formasını giydi. 2010 yılına gelindiğinde 74 kez millî formayı giyen futbolcu, Azerbaycan millî futbol takımında en fazla millî olan futbolcudur. Profesyonel kariyerine 1990 yılında Neftçi'de başladı. 2003 yılından beri Karabağ takımında oynamaktadır. İki Çizgi İki Çizgi, yönetmenliğini ve senaristliğini Selim Evci'nin yaptığı, Evci Film yapımcılığında gerçekleşen bir Türk filmi. Selim Evci'nin ilk uzun metraj sinema filmi olan "İki Çizgi", dünya prömiyerini 1 Eylül 2008 tarihinde 65. Venedik Film Festivali'nin 23. Film Eleştirmenleri Haftası bölümünde, Türkiye prömiyerini 45. Antalya Altın Portakal Film Festivali'nde gerçekleştirdi. Bunun yanında otuzun üzerinde festivale katıldı. Film; İstanbul, Geyikli, Bergama, Foça ve Ayvalık'ta çekildi. 27 Şubat 2009'da Türkiye'de vizyona girdi. Selin, kendisinden yaşça küçük sevgilisi Mert ile birlikte yaşamaktadır. Yaz dönemidir; çift arabalarıyla Güney'e doğru yola çıkar. Metropolde başlayan ve bir yol hikâyesine dönüşen filmde, kadın ve erkeğin kendi çizgilerinde taşıdıkları kimlikler ve arayışlar üzerinde durulmaktadır. Robert Huber (anlam ayrımı) Robert Huber ÅŸu anlamlara gelebilir: TÃ¼rk mimarisi Türk mimarisi kavramı ile şunlardan biri kastedilmiş olabilir: Tilda (anlam ayrımı) Walking Dead Walking Dead bir zombiyi tanımlamak için kullanılan bir terim. Walking Dead ayrıca şu anlamlara gelebilir: Jonathan Nolan Jonathan "Jonah" Nolan (d. 6 Haziran 1976, Londra), Ä°ngiliz-Amerikan yazar ve senarist. En ünlü eseri kısa hikâye "Memento Mori" dir. Yönetmen ağabeyi Christopher Nolan tarafından senaryosu da yazılarak sinemaya "Memento" adı ile uyarlanmıştır. Ayrıca ağabeyi ile birlikte Prestij, Kara Şövalye ve Kara Şövalye Yükseliyor'un senaryosunu yazdı. 2011'de Amerikan CBS kanalında gösterime giren Person of Interest ve 2016'da HBO kanalında gösterime giren Westworld dizisinin yapımcısı, senaristi ve yaratımcısıdır. Zefir "Şekerleme için zefir (yiyecek) sayfasına bakınız." Zefir, yönetmen Belma Baş'ın ilk uzun metraj denemesi, 2010 yapımı bir dramdır. Filmin ortak yapımcıları arasında Cem Yılmaz da vardır. Yekaterina Rednikova Yekaterina Rednikova (Rusça:Екатерина Редникова) (aynı zamanda Ekaterina Rednikova) (d. 17 Mayıs 1973, Moskova, Rusya), Rus tiyatro ve sinema oyuncusu. 1994 yılında Rus Akademisi Tiyatro Sanatları (GITIS) mezunu oldu. 1997 yılında oynadığı ve üne kavuştuğu "Hırsız" adlı filmi Oscar'a aday gösterildi. 1998'de En İyi Kadın Oyuncu "Nika" ödülüne layık görüldü. 2000 yılı yapımı Balalayka filminin setine gelmeden önce Türkçe bilmemesine rağmen filmde oldukça büyük bir başarı sağladı. Türk filmi, "Balalayka" daki performansıyla 2000 yılında Türk Eleştirmen ödüllerinde "En iyi Türk oyuncu" ödülüne aday gösterildi. 2005 yılı yapımı Archangel adlı tv dizisinde Daniel Craig ile başrol de oynadı. 2008 yılında film yapımcısı Sergey Konov ile evlendi. Ağustos 2012 yılında kocası Sergey Konov ile 1 çocuk sahibi oldu. Dinamit (anlam ayrımı) Dinamit aşağıdaki anlamlara gelebilir: KazMunayGaz KazMunayGaz (Türkçe: KazMunayGaz, Kazakça: ҚазМұнайГаз) Kazakistan Cumhuriyeti'nin devlet petrol ve gaz şirketidir. 2002 yılında, Kazakoil ile Petrol ve Doğal Gaz Taşıma şirketleri birleştirilerek kurulmuştur. KazMunayGaz Ana girişimleri şunlardır: Öne çıkan karakterler listesi Öne çıkan karakter, farklı bölümlerde, kitaplarda ya da diğer medyada (TV, çizgi roman, edebiyat, oyunlar, vb) popüler olan, hakkında konuşulan ve taklit edilen kurgusal bir karakterdir. Çoğu zaman bir televizyon dizisinde öne çıkan bir karakter ("Happy Days"'deki Arthur "Fonzie" Fonzarelli gibi) izleyicinin hayalinde yer alır ve halka şovu sevdirmede yardımcı olur, bazen bu bilinçli olarak yapılmaz. Öne çıkan karakterlerin, tek bir görünüş için tasarlanma ile ortaya çıktığı bilinmektedir. Bazı durumlarda, özellikle televizyonda, karakterler küçük rollerde oynayadığında eylemin merkezinde olmaya başlamaktadırlar. Ã‡ok Filim Hareketler Bunlar Çok Filim Hareketler Bunlar, senaryo ve oyunculukların BKM Mutfak ekibince üstlenildiği, 2010 yapımı bir komedi filmi. 26 Mart 2010 tarihinde vizyona giren film, "1 milyon 141 bin 448" kişi tarafından izlendi. Taht-ı Süleyman Taht-ı Süleyman (Farsça: تخت سلیمان, "Süleyman Tahtı"), İran'ın Batı Azerbaycan Eyaleti'nde bulunan arkeolojik bir sitedir. Başkent Tahran'ın 400 km. batısında, Urmiye ile Hamedan karayolu üzerinde ve Takab şehri yakınlarında bulunur. 2003 yılında Dünya Mirası Listesi'ne alınan site, Zerdüşt ateş tapınağı kalıntıları içerir. Etrafında Sasani kısmen de İlhanlı devrinde inşa edilmiş bir kale bulunur. Taht-ı Süleyman ismi ise, bu bölgeyi fetheden Araplar tarafından konmuştur. David (Trabzon imparatoru) David Megas Komninos () (yaklaşık 1408 - 1 Kasım 1463), 1459 yılından 1461 yılına kadar Trabzon İmparatorluğu'nun son imparatoru. Trabzon İmparatoru IV. Aleksios ile Theodora Kantakuzini'nin oğludur. David, büyük ağabeyi ve öncülü IV. İoannis'in hükümdarlığında önemli bir rol oynamıştır. Trabzon'da taca varisliği gösteren bir saray unvanı olan despot unvanı kendisine verilmişti. David, kardeşinin Cenevizliler karşı diplomatik ataklarına katılmıştır. 1458 yılında Osmanlı Sultanı II. Mehmet ile Edirne'de anlaşma imzalamış, aynı yılın daha sonrası, yeğeni Theodora'yı Akkoyunlular hükümdarı Uzun Hasan ile evlendirmek üzere ona eşlik etmiştir. David, tacı ağabeyinin ölümünden sonra, 22 Nisan 1459'dan önce bir zaman giymiştir. İoannis, arkasında Aleksios isminde genç bir oğul bıraktıysa da Trabzon İmparatorluğu'nun zor dönemden geçiyor olması, onun zaten despot olarak ilan edilmesi, herhangi bir muhalefet ile karşılaşmadan imparator olmasını sağladı. David, Kırım Gotlarından ve Trabzon kontrolü altındaki Mangup'un yarı bağımsız hükümdarının kızı Maria ile evlenmiştir. 1447'den önce bir zaman Maria öldü. David, Bizans İmpoaratoru VI. İoannis'in torununun torunu Eleni Kantakuzini ile evlendi. Gürcü prensler ile Akkoyunlular hükümdarı Uzun Hasan'ın desteği dışında Osmanlı'ya karşı bir Haçlı seferi düzenleyebilmek için Burgonya Dükü İyi Philip'in dikkatini çekti. Bu çabaları II. Pius tarafından desteklendi. Candaroğulları Beyliği ve Karamanoğulları Beyliği desteğini almak için çaba sarf etti. Osmanlıya karşı Batı desteği hala çok uzaktı. David, çok yanlış bir zamanlamayla, Sultan'dan öncüllerinin ödediği haraçtan vaz geçilmesini, daha kötüsü Uzun Hasan'dan aracılık etmesini istedi. Bunu Sultan hakaret kabul etti ve 1461 yazında bir sefere karar verdi. Sultan, boğazlardan büyük bir deniz filosu yolladı, kişisel olarak da Anadolu'yu geçecek kara birliklerine kumanda etti. II. Mehmet, Sinop'u aldıktan sonra filoyu Trabzon'a yolladı. Ordusunu Uzun Hasan üzerine yolladı. Bu, David'in önemli müttefiki ile ayrı düşmesine neden oldu. II. Mehmet, Trabzon'a hareket etti. Donanması, karaya çoktan inmiş, David'in ordusunu yenmiş ve şehri bir aydan fazla zamandır kuşatma altında tutuyordu. Osmanlı komutanı Mahmud Paşa, David ile teslim görüşmelerine başlamıştı. David'in haznedarı Georgios Amiroutzes teslim olmasını tavsiye etti. II. Mehmet bu görüşmelerden memnun olmasa da devam etmesine izin verdi. David, ailesi, mahiyeti ve servetine dokunulmadan ve Trakya'da iyi bir emeklilik sözüyle teslim olmaya ikna edildi. David ailesi ile beraber Edirne'ye yerleştirildi ve yıllık yaklaşık 300.000 gümüş eden Struma Nehri vadisindeki emlakların gelirini toplamaya başladı. David'in Uzun Hasan ile olan ilişkisi ve Sultan'a ihaneti ortaya çıkarılınca, Mart 1463 tarihinde tutuklandı. 1 Kasım 1463 tarihinde, İstanbul'da kendisi, yeğeni (İoannis'in oğlu Aleksios) ve üç oğlu idam edildiler. Sadece çok küçük olduğu için Georgios affedildi ve Gürcistan'a kaçmadan önce müslüman oldu. İlk karısı Gotlu Maria'dan çocuğu olmadı. İkinci karısı Eleni Kantakuzini'dan: Eksonükleaz Eksonükleaz bir nükleik asit zincirinin ucundan nükleotitleri teker teker kesen enzimdir. Bu zincirlerin 3' veya 5' uçlarındaki fosfodiester bağlarını kıran bir hidroliz tepkimesi olur, bu yüzden bu enzimler "fosfoesteraz" olarak tanımlanabilirler. Buna karşın, bir diğer fosfoesteraz tipi olan endonükleazlar bir polinükleotit zincirlerinin ortasındaki fosfodiester bağlarını keser. Eksonokleazlar başlangıçta kestikleri nükleik asitin DNA veya RNA olmasına göre sınıflandırılırdı. Zaman içinde yeni enzimler keşfedildikçe gruplandırmanın daha karmaşık olması gerektiği ortaya çıktı. DNA- ve RNA-spesifik eksonükleazlara ek olarak non-spesifik eksonükleazlar de vardır. Bazı nükleazlar, örneğin mikrokokkal nükleaz, nükleik asitleri hem endonükleolitik hem de eksonükleolitik kesebilmektedir. Önceleri, Eksonükleazların nükleik asitlerin serbest uçlarından nükleotitleri kırptığı tanımı yeterli görünse de, sonraları bazı endonükleazların, DNA'yı içten kesse de, kesecekleri molekülü tanımak için onun serbest bir uca sahip olmasını gerektiği bulunmuş (yani dairesel DNA'yı kesememektedirler) ve bunlar da eksonükleaz grubuna dahil edilmiştir. Eksonükleazlar kestikleri nükleik asit tipine göre eksoribonükleaz (RNA molekülleri kesen eksonükleaz), eksodeoksiribonükleaz (DNA kesen eksonükleaz) veya genel olarak eksonükleaz (hem RNA hem DNA'yı keser) olarak gruplandırılabilir. Kestikleri nükleik asidin hangi ucundan kestiklerine bağlı olarak 3'-5' eksonükleaz aktiviteli (3' uçtan nükleotitler çıkarır)