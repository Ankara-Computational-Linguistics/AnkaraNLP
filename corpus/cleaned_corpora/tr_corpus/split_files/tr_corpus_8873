etmiştir: "Ortalama bir Amerikalı, ekonomide liberal, siyasette muhafazakâr, orta sınıf bir aile." Corrie Capital High School'dan mezun oluşunu müteakip birkaç sanat dersi de aldığı Olympia'daki The Evergreen State Collage'a (Evergreen Devlet Üniversitesi) devam etti. Okuluna bir sene ara vererek Washington State Conservation Corps (Washington Devlet Muhafaza Kolordusu)'da bir sene gönüllü olarak çalıştı. Corrie ayrıca üç sene boyunca haftalık olarak akıl hastalarını ziyaret etti. Evergreen State College'da okuduğu esnada "Olympians for Peace and Solidarity (Olympialılar için Barış ve Dayanışma)" isimli yerel bir örgütte barış aktiviteleri düzenleyerek kendini barışa adamıştır. Corrie daha sonra Batı Şeria ve Gazze'de İsrail ordusunun politikalarına karşı şiddet dışı eylemlerle karşı koymaya çalışan International Solidarity Movement (ISM) (Uluslararası Dayanışma Örgütü)'a dahil oldu. Son senesinde Gazze'ye gidip ISM protestocularına katılmak ve Oympia ve Refah arasında ' kardeş şehir ' projesini başlatmak niyetiyle bağımsız bir öğrenim programı önerdi. Ayrıca ayrılmadan önce Olympia ve Refah çocukları arasında bir mektup arkadaşlığı projesini organize etti. 22 Ocak 2003'te İsrail'e uçtuktan sonra bir geceyi Doğu Kudüs'te geçirdi. Refah'a gidip ISM eylemlerine katılmadan önce iki gün ISM'nin Batı Şeria'daki merkezinde eğitim gördü. Zararı önlemek için basit kurallar içeren ' anında müdahale ' dersleri gördü. Olaydan sonra yazılan bir makalede özetle şöyle yazıyordu: "Fosforlu yelekler giyin. Koşmayın. Orduyu ürkütmeyin. Megafonla iletişim kurmaya çalışın. Varlığınızı haberdar edin. 27 Ocak 2003'te Corrie ve hemşehrisi William Hewitt Erez kontrol noktasına gittiler ve Gazze Şeridi'ne geçtiler. Corrie, Refah'tayken İsrail Savunma Kuvvetlerince kullanılan zırhlı buldozerlerin ev yıkımlarını engellemek için canlı kalkan oldu.. Refah'taki ev yıkımları İsrail kuvetlerine göre askeri amaçlar için uygulanan genel bir stratejiydi. İnsan hakları örgütlerine göre ise bir ' toplu cezalandırma ' metodundan başka bir şey değildi. İsrailli bir insan hakları örgütü olan B'Tselem'in verdiği bilgiye göre Refah'ta 2000-2004 yılları arasında yaklaşık olarak 1700 ev yıkıldı ve 17.000 kişi evsiz kaldı. Corrie, Filistin dışından gelen ve bu yıkımları canlı kalkan oluşturarak önlemetye çalışan 8 kişilik grubun bir üyesiydi. Corrie ve iki ISM üyesi ilk gecelerini, İsrail kontrol kuleleri tarafından sıklıkla ateş altına alınan ve Pembe Hat boyunca sık nüfuslanmış bir yer olan Block J denilen yere çadır kurarak geçirdiler. Kendilerini, Filistin sakinlerini ve İsrail askerlerini görebilecek şekilde konuşlandırdılar ve İsrailli keskin nişancıların hedefi olmaktan sakınmak için kendilerinin uluslararası kişiler olduklarını gösteren bir flama astılar. İsrailli askerler, çadırlarının birkaç adım ötesine yere ateş açmaları üzerine Corrie ve arkadaşları, varlıklarının, İsrailli askerleri caydırmaktan çok provoke ettiğini düşünerek çadırlarını toplayıp alanı terk ettiler. Kişta isimli Filistinli bir tercüman olayla ilgili şunları belirtmiştir: "Ocak sonları ve Şubat ayları çok karışık zamanlardı. Sınır boyunca her yerde ev yıkımları vardı ve aktivistlerin yapacakları başka hiçbir şey yoktu." Kişta aynı zamanda ISM aktivistleriyle ilgili şu yorumu yaptı: " Onlar sadece cesur değildi ayrıca çılgınlardı da." Yapılan eylemler aktivistler için pek güvenli değildi: Bir İngiliz, İsrail keskin nişancısının mermisiyle öldürülen bir Filistinli gencin naaşını çıkarmak için zeytinliğe girdiği esnada bir şarapnelin isabet etmesi sonucu yaralanmıştı, Jenny isminde İrlandalı bir barış aktivisti de bir buldozer tarafından neredeyse eziliyordu. Filistin militanları, Filistin sakinleri ile İsrail kontrol kuleleri arasındaki çadırlarda kalan uluslararası kişilerin çapraz ateş altında kalmalarından endişe ettiklerini ifade ediyorlardı. Birtakım sakinler de genç aktivistlerin ajan olabileceklerinden şüpheliydiler. Corrie bu şüphelerin üstesinden gelebilmek için birkaç kelime Arapça öğrenip Bush yönetiminin suçlarını alaycı bir şekilde eleştirmeye çalışıyordu. Zamanla ISM üyeleri Filistinli ailelerce misafir edilerek barınmaları ve yemekleri Filistinli aileler tarafından tedarik edilmeye başlandı. Buna rağmen Corrie öldürülmeden önceki günlerde, içinde ISM üyeleri hakkındaki yalan yanlış bilgilerin bulunduğu bir belge Refah'ta dolaşmaya başladı. Belgedeki "Onlar kim? Niye buradalar? Onların buraya gelmesini kim istedi?" gibi sorular ISM aktivislerini hayal kırıklığına uğrattı ve endişelendirdi. Corrie'nin öldürüldüğü sabah aktivistler bu belgenin etkilerini ortadan kaldırmanın yollarını aramaya başladılar. Aktivistlerden biri: " Hepimiz buradaki rolümüzün çok pasif olduğunu düşünüyoruz. Yaptığımız şey sadece İsrail ordusunu geciktirmek." 14 Mart 2003'te Middle East Broadcasting Center'a (Orta Doğu Yayın Merkezi) verdiği bir röportajda Corrie şunları söylemiştir: "İnsanların yaşama kabiliyetlerinin sistematik bir şekilde yıkılmasına şahitlik ediyormuşum gibi hissediyorum. İnsanlarla akşam yemeğine oturuyorum ve bazen şunun farkına varıyorum: Kocaman bir askeri makine bizi kuşatmış ve bu makine, birlikte yemek yediğim insanları öldürmeye çalışıyor." Gordon Murray’in Ocak 2003’teki bir makalesine göre, Corrie hayatının son bir ayında Canada Well isimli şirkette, İsrailli buldozerlerin tahrip ettiği su kuyularını tamir etmeye çalışan Refahlı belediye çalışanlarını koruyabilmek için çokça vakit harcamıştı. Canada Well, 1999’da, bir CIDA (Canadian International Development Agency - Kanada Uluslararası Kalkınma Ajansı) kuruluşu olarak kurulmuştur. Tahribattan önce, El Iskan su kuyularıyla Refah’ın su ihtiyacının %50’sinden fazlasını karşılamıştır. Şehirde sıkı karne uygulaması vardı (yalnızca birkaç saat su verilen şehir günlerce bu suyla idare etmek zorundaydı). Murray ayrıca şunları da belirtiyordu yazısında: ”İsrail keskin nişancıları ve tankları kuyuları tamir etmeye çalışan belediye çalışanlarını öldürmeye başlayıncaya kadar ISM aktivistleri, sakinliklerini korumuşlardı. Corrie, röportajlarından birinde şunu söylemişti: "Grubumuzun İsrail Bölge Komuta Merkezi’nden aldığı izne ve ayrıca megafon ve flamalara rağmen yine de İsrail askerleri, yaklaşık bir saatlik zaman aralıklarıyla aktivistlerin ve işçilerin üzerine birkaç kez ateş açıyorlardı. Hatta mermilerin birisi, üç uluslararası kişi ile bir çalışanın arasına gelerek yerdeki molozları onların suratına sektirecek kadar yakın gelmişti." Yine Murray’in yazdıklarına göre Kanada Hükûmeti İsrail Ordusu’nun yaptıklarını resmi şekilde protesto etmeyip kınamamasına karşın, kuyuların tamiri için yaklaşık 450.000 dolar ödenek ayırmayı kararlaştırmıştı. Corrie Gazze’deyken, Irak işgaline karşı 15 Şubat 2003’te düzenlenen savaş karşıtı protestoların bir uzantısı niteliğindeki bir protestoya katılmıştır. Corrie, el yapımı bir Amerikan bayrağını yakarken görüntülendi. Robert Spencer, Corrie’yi çocukların gözü önünde bayrak yakarak Amerika’ya karşı oluşan nefreti körüklediğini belirterek eleştirmiştir. Corrie’nin ölümünün ardından ISM, Corrie’nin ailesinin, geniş yankı bulan bayrak yakma hadisesiyle ilgili yaptıkları şu açıklamayı yayınladı: "Bu eyleme tasvip etmesek dahi bu olayı belirli bir çerçeve içerisinde değerlendirmek gerektiğini düşünüyoruz. Rachel, Gazze’de Irak savaşı karşıtı bir gösteriye katılmıştır. Rachel, biri Amerikan biri de İsrail bayrağı olmak üzere çocukların yakmak için çizdikleri bayraklar için çocuklara yardımcı oluyordu. Rachel, üzerinde Davut’un yıldızının bulunduğu İsrail bayrağını yakmayı düşünmüyordu. Ancak protesto esnasında, savaş yüzünden ve kendi devletinin uyguladığı dış politika yüzünden Gazze’de meydana gelen, kendisinin de şahitlik ettiği onca yıkımı düşününce kendi bayrağını yakmasında bir sakınca görmedi. Gazze’de Rachel adına düzenlenen anma töreninde çekilen bir fotoğrafta şunu gördük: Filistinli çocuklar ve yetişkinler Amerikan bayrağına sarılı sembolik bir tabut taşıyarak Rachel’ı onurlandırıyorlardı. Şunu söyleyebiliriz ki son yıllarda Gazze’de, Amerikan bayrağına hiç bu kadar saygılı davranılmamıştı. Biz şuna inanıyoruz ki Rachel Filistin halkına Amerika’nın farklı bir yüzünü göstermiştir. O da merhamet yüzüdür. Umarız ki Rachel, en çok, Amerikan bayrağıyla olan bu fotoğrafıyla hatırlansın". Rachel’ın Gazze’den annesine yolladığı e-maillerden dördü, daha sonraları The Guardian gazetesinde yayınlanmıştır. Ocak 2008’de Norton içerisinde Rachel’ın e-maillerinin ve diğer yazılarının bulunduğu ‘Let Me Stand Alone’ başlıklı kitabı yayımladı. Yale Profesör David Bromwich’a göre Rachel, Mahatma Gandhi ve Martin Luther King’in titizlikle uyguladığı büyük duyarlılığın mektuplarını bırakmıştır. Corrie annesine bir mektubunda şöyle yazmıştır: "Şunu söyleyebilirim ki Filistinlilerin kahir ekseriyeti Gandhi’nin şiddet dışı direnişini uygulamaktadır." "My Name Is Rachel Corrie" (Benim Adım Rachel Corrie) isimli tiyatro ve "The Skies Are Weeping" (Gökyüzü Ağlıyor) isimli kantat bu mektuplar baz alınarak uyarlanmıştır. Rachel Corrie'nin, Filistin'de iken annesine yazdığı bir mektupta oradaki yıkımı ve zulmü şu ifadelerle ifade etmiştir; ""Dünyada böyle bir zulmün kıyamet koparmadan gerçekleştirilebileceğine inanamıyorum. Dünyanın böyle korkunç bir hâle gelmesine göz yumuşumuza tanıklık etmek, canımı yakıyor, geçmişte de yaktığı gibi."" Akdoğan Özkan 1961 yılında doğdu. 1982 yılında İTÜ Metalurji Mühendisliği bölümünü bitirdi. Ardından 1985 ila 1989 seneleri arasında İngiltere, Sheffield Üniversitesi'nde yüksek lisans ve doktora çalışmaları yaptı. 1991- 2003 seneleri arasında yayıncılık ve bilişim sektörlerinde çalıştı. Takip eden yıllarda ise gezi ve referans kitapları yazmaya koyuldu. Eserleri: Püren Özgören Püren Özgören, ( d. 1957 Adana ) Türk yazar ve çevirmen. Avusturya Lisesi'nde eğitimini tamamladıktan sonra University of Miami'ye dil eğitimi görmek üzere gitti. 1984 senesinden beri de, tanınmış pek çok yazar başta olmak üzere birçok yazarın eserlerini çevirmiştir: Çanakkale Deniz Müzesi Çanakkale'de, Çimenlik Kalesi etrafında ve kale içinde yer alan eserlerin ve tarihi eşyanın sergilenmesinden ve korunmasından sorumlu olan komutanlıktır. Çanakkale Deniz Müzesi Komutanlığı muhtelif kısımlardan oluşmaktadır: Müze, Müzeler Haftası'nda (18-24 Mayıs) tüm ziyaretçilere, Öğretmenler Haftası'nda (18-24 Kasım) öğretmenlere, 23 Nisan Çocuk Şenlikleri haftasında (16-26 Nisan) tüm çocuklara, Turizm haftasında (15-22 Nisan) tüm öğretmen ve öğrencilere, 30 Ağustos, 29 Ekim, 10 Kasım, 18 Mart, 4 Nisan, 1 Temmuz ve 27 Eylül tarihlerinde de bütün ziyaretçilere ücretsizdir. Yanı sıra, UNESCO,ICOM,ICOMS,Avrupa Konseyi ve sarı basın kartı sahipleri de müzeye girişlerde ücretsiz faydalanabilmektedirler. Çanakkale Deniz Müzesi Pazartesi ve Perşembe günleri hariç her gün saat 09.00-12.00/17.00 saatleri arasında açık olmaktadır. 1982 senesinde İstanbul'da Taşkızak Tersanesi Komutanlığı'nda inşa edilen Nusret Mayın Gemisi'nin 1/1 ölçülerinde aynı yapımı, Çimenlik Parkı içinde özel olarak inşa edilmiş bir platformda sergilenmektedir. Gemi girişinde plan ve fotoğraflarla Nusret Mayın Gemisi'nin öyküsü anlatılmaktadır. Alt güvertede Çanakkale Deniz Savaşı'nın seyri panolarla ve dijital sunumlarla anlatılmakta, döneme ait orijinal eşya, Nazmi Bey'e ait beratlar, Çanakkale Savaşı ile ilgili Osmanlıca ve Latince yayınlanan gazeteler sergilenmektedir. Yanı sıra, gemi güvertesinde aslına uygun olarak inşa edilmiş mayın rayları ve mayınlar görülebilir. Konuyla ilgili yerli ve yabancı tüm kaynakların toplanıp derlenmesinin amaç edildiği kütüphanedir. Kütüphane Salı, Çarşamba ve Cuma günleri; 09.30-11.45 ve 13.30-16.30 arasında hizmet vermektedir. Müze girişinde sol tarafta yer alan bu binada, Türk Denizciliği ve Çanakkale Savaşları'na ait çeşitli yayınlar satışa sunulmaktadır. Yanı sıra, denizsel çağrışımlar yaratan hediyelik eşya da satıştadır. 1927 senesinde inşa edilen söz konusu bina, erken Cumhuriyet dönemi mimari izlerini taşımaktadır. Binanın ana girişine konulmuş Osmanlıca iki kitabeden sağdakinde "Müteahid Nafiz Nuri Mühendis 1927" ve soldakinde de "Mimar Arif Süleyman 1927" yazmaktadır. İlk olarak Müstahkem Mevki Komutanlığı, ardından Deniz Birlikleri Komutanlığı ve Askerî Lojman olarak kullanılmış olan bu bina, 1982 senesinde Resim ve Fotoğraf Galerisi olarak müzeye çevrilmiştir. Günümüzde binanın zemin katında mayınlar sergilenmektedir. Birinci katında ise, 18 Mart 1915 Deniz Zaferi'nin canlandırıldığı boğaz maketi, döneme ait fotoğraflar, gene döneme ait üniformalar, bayraklar, silahlar ve askeri malzemeler sergilenmektedir. İkinci katta ise, dördüncü dönem asker ressamlardan Mehmet Ali Laga'ya ait 97 adet kara kalem ve sulu boya tablolar sergilenmektedir. Walt Frazier Walter "Clyde" Frazier (d. 29 Mart 1945 Atlanta, Georgia) basketbol ligi NBA'de forma giymiş emekli Amerikalı profesyonel basketbolcudur. Sahaya hakimiyeti, sürati ve pozisyonuna göre fiziksel özellikleri ile NBA tarihinin en iyi oyun kurucu oyuncularından biri kabul edilmektedir. Oynadığı dönemde New York Knicks'e 1970 ve 1973 yıllarında, takım tarihinin iki şampiyonluğunu kazandıran oyunculardan biri olmuştur. 1987 yılında sadece çok özellikli basketbol kişilerinin girdiği Naismith Memorial Basketball Hall of Fame Müzesi'ne girmiştir. Walt Frazier, basketbolu bıraktıktan sonra yorumculuğa başlamıştır ve Knicks maçlarında yaptığı renkli yorumları ile dikkat çekmiştir. Walt Frazier'in giydiği #10 numaralı forma 15 Aralık 1979 tarihinde emekliye ayrılarak salona asılmıştır. 1987 yılında, Pete Maravich ve Rick Barry ile birlikte Naismith Memorial Basketball Hall of Fame'e girmiş; 1996 yılında ise NBA's 50th Anniversary All-Time Team kadrosuna seçilmiştir. Yedi kez All-Star seçilmiş, 1975 NBA All-Star Maçı'nda MVP ödülünün sahibi olmuştur. Bunların dışında, dört kez All-NBA First Team kadrosuna seçilmiş, iki kez All-NBA ikinci beşe, yedi kez ise All-Defensive ilk beş arasında yer almıştır. Oynadığı dönemde Knicks'in en çok maça çıkma (759), en çok dakika oynama (28.995), en çok saha içi şut denemesi (11.669), en çok saha içi başarılı şut (5.736), serbest atış (4.017), başarılı serbest atış (3.145), asist (4.791) ve sayı (14.617) rekorlarını kırmıştır. Pivot Patrick Ewing sonradan sırayla bu rekorları geçmiştir ancak Frazier'in asist rekoru hâlen durmaktadır. Danişmentli İsmail Efe Danişmentli İsmail Efe (d. 1878, Danişment - ö. 1946, Aydın) Danişmentli İsmail Efe 1878 yılında Aydın'ın Danişment köyünde doğdu. Aydın'ı Yunan İşgali'nden kurtarmak için savaşan efelerden biridir. Milis Binbaşı rütbesiyle Aydın ve çevresi savunmasında ve Anzavur Ayaklanması'nda Kuva-yi Milliye güçlerinin içindedir. Dumanlı Dağlar Dumanlı Dağlar, J. R. R. Tolkien'in kurguladığı Orta Dünya evrenindeki bir dağdır. Efsaneye göre Durin'in hayata gözlerini ilk açtığı yer Gundabad Dağı`dır. Bu dağ, Üçüncü Çağ itibarıyla dağ orklarının meskenidir. Orta Dünya'daki en büyük cüce krallığı olan Khazad-dûm, Dumanlı Dağlar'ın yaklaşık ortasına denk düşer. Khazad-dûm'un üzerinde üç büyük doruk vardır, bunlar; Caradhras (Kızılboynuz), Celebdil (Gümüşboynuz) ve Fanuidhol (Bulutludoruk)`dur. Cüceler, Celebdil doruğunun içine Sonsuz Merdiven'i inşa ettiler. Merdivenin ilk basamağı dağın kökünde, son basamağı ise dağın zirvesinde yer alır. Dumanlı Dağlar'ın güney ucunda ise, Orthanc'a çok yakın bir konumda Methedras (Son Doruk) vardır. Dağın en önemli geçitleri Yüksek Geçit ve Kızılboynuz Geçidi'dir. Ayrıca Ferah Nehir'in kaynağının olduğu yerde de bir geçit vardır. Rohan Geçidi, Dumanlı Dağlar'ın en güney ucuyla Ak Dağlar'ın en kuzey ucu arasında -muhtemelen Isen Nehri tarafından açılmış- bir vadidir. Kuzeyde ise, Gundabad Dağı ile Gri Dağlar'ın en batı ucu arasında da bir geçit olması ihtimali vardır, ancak bu konuda Tolkien'in verdiği net bir bilgi bulunmamaktadır. Bazı Orta Dünya haritalarında geçit gösterilirken; bazılarında ise yer almamaktadır. Kaynağının Dumanlı Dağlar'dan alan ırmaklar şunlardır; Dumanlı Dağlar, avlanmak için sık sık Orta Dünya'ya giden Oromë'nin yoluna engel olsun diye Melkor tarafından inşa edilmiştir. Dağlar, ilk inşa edildiği o günlerde çok daha yüksekti. Yüksek Geçit (diğer adlarıyla Imladris Geçidi, "Cirith Forn en Andrath" (S. "Kuzeyin uzun tırmanışlı geçidi") Birinci Çağ'dan çok daha önceleri, Eldar batıya geçebilsin diye Oromë tarafından inşa edilmiştir. Sonraları Birinci Çağ'da bu geçit, Büyük Doğu Yolu ve Kuyutorman içinden geçen "Men-i-Naugrim" yolu buraya denk gelen cüceler tarafından kullanılmıştır. Yüksek Geçit'te gerçekte iki adet geçit vardır. Daha alçakta olan kısım orklar tarafından her an kapatılmaya müsait olduğu için yolcular -orklara üstün gelinen nadir dönemler dışında- her zaman daha yüksekteki geçidi kullandılar. Efsanevî cüce krallığı Khazad-Dûm, bir zamanlar Dumanlı Dağlar oyularak içine kurulmuştu. Fakat, Üçüncü Çağ 1981'de Durin'in Felaketi adıyla bilinen balrogun kapalı kaldığı cüceler tarafından yanlışlıkla serbest bırakılması üzerine bu büyük cüce krallığı terkedilmek zorunda kaldı. Cüceler tarafından terkedildikten sonra orklar ve başka yaratıklar buraya yerleşmeye başladı. İkinci Çağ'da Gil-galad'ın ve Elendil'in orduları, Mordor'a karşı yapılacak "Elflerin ve İnsanların Son İttifakı Savaşı"'nda bu geçidi kullanarak doğuya geçtiler. Savaş bittikten sonra batıya dönen Isildur, burada geçidi gözleyen orklar tarafından Ferah Çayırlar'da katledildi. Üçüncü Çağ'ın sonraki dönemlerinde geçit tekrar orkların tehdidine maruz kaldı. Sadece "Cüceler ve Orklar Savaşı"'nda cüceler civardaki bütün dağları orklardan temizlediğinde ancak geçit güvenli bir dönem yaşadı. Erebor Macerası'nda anlatıldığı üzere Goblinkentli goblinler bu geçidi tekrar kapatmışlardı ve hobbit Bilbo Baggins ile cüce Thorin Meşekalkan'ın cüce kafilesi burada goblinler tarafından yakalanmışlardı. Yüzüklerin Efendisi kafilesi, (Rhovanion topraklarına açılan Yüksek Geçit -düşmanın casusları tarafından izlendiği için, ve Rohan Geçidi Isengard'a çok yakın olduğu için) Kızılboynuz Geçidi'ni kullanmaya karar verirler. Ancak, bir kar fırtınası kafileyi dağın altındaki cüce şehri Moria'dan geçmek zorunda bırakır. Dokuz Yoldaş, terkedilmiş Khazad-dûm krallığında Durin'in Felaketi adı verilen balrogla karşılaşırlar ve Gandalf balrogla birlikte Moria'nın dipsiz karanlığına düşer ve Sonsuz Merdiven'in ilk basamağından Celebdil doruğundaki son basamağına kadar balrogla savaşır. Gandalf sonunda Celebdil doruğunda -kendi hayatına da mâl olarak- balrogu öldürür. Dumanlı Dağlar'ın altında eski cüce krallığı Moria ve Bilbo Baggins'in Tek Yüzük'ü tesadüfen bulduğu ork madenleri vardır. Yüksek Geçit'in batı ucunda sıradağların eteklerine kurulmuş saklışehir Ayrıkvadi ve sıradağların kuzeyinde Angmar Dağları olarak bilinen bir uzantıya kurulmuş olan ve bir zamanlar Angmarlı Cadı Kral'ın merkezî üs olarak kullandığı Carn Dûm Dumanlı Dağlar'ın diğer iki meşhur yerleşim yeridir. Güneyde Methedras'ın kolları arasındaki Nan Cúrunir'de inşa edilmiş olan Orthanc kulesi çevresinde Isengard yer alır. Kartalların da bu sıradağlarda yuvaları vardır. Ayrıca, İkinci Çağ ve Üçüncü Çağ boyunca bilinen tek balrog da -Gri Gandalf tarafından Ü.Ç. 3019'da öldürülene kadar- bu sıradağların altında yaşamıştır. Orta Dünya evreninin ana karakterlerinden Gollum, taşıdığı yüzüğü kaybedene kadar beş yüzyıl boyunca bu dağ sırasının içindeki bir yeraltı gölcüğünün üzerindeki bir adacıkta yaşamıştır. Dağların yamaçlarında taş trolleri (diğer adıyla dağ trolleri yaşar. Vücutlarının devasa boyutlarından ötürü dağın bir çıkıntısı gibidirler. Bu devleri sadece Bilbo ve yol arkadaşı on üç cüce buralardan geçerken görmüştür ve bu olay sadece "Batı Sınırının Kırmızı Kitabı"'nda anlatıldığı rivayet edilir. Fangorn ormanı Dumanlı Dağlar`ın en güneyinde doğu yamaçlarında yer alır ve buradaki vadiler kadim zamanlardan beri Fangorn ağaçlarının ışığı örten gölgesiyle kaplıdır.Memyap'ın varisi olduğu kılıçtır. Beleriand Beleriand, J. R. R. Tolkien'in kurgusal Orta Dünya evreninde, kuzeybatı Orta Dünya'da Birinci Çağ boyunca varlığı devam etmiş bir bölgedir. Beleriand'da geçen olayların büyük kısmı, "Silmarillion" isimli kitapta anlatılır. Tolkien'in bu eserinde Orta Dünya'nın ilk çağlarını anlatış üslûbu Kuzey Avrupa edebiyatındaki kahramanlık hikâyelerine benzetilmiştir. Beleriand ayrıca "Unfinished Tales"’de, "Húrin'in Çocukları"’nda ve "Beleriand Şarkıları"’ndaki destansı şiirlerde konu edilmiştir. Esas olarak, Beleriand ismi ile kastedilen bölge Balar Körfezi civarıdır. Zamanla Orta Dünya kıtasının bütün kuzeybatı ucu bu isimle anılır oldu. Bölge, ilk önce elfler tarafından mesken tutuldu. Daha sonra insanlar geldi. Batıda ve güneyde Büyük Deniz Belegaer tarafından çevrilidir. Kuzeyde Hithlum ve Dorthonion bölgelerinin yüksek arazileri ve Himring bölgesinin tepeleri ile sınırlanır. Doğuda ise Ered Luin kuzey-güney doğrultusunda Beleriand'a doğal bir duvar oluşturur ve güneyde Belegaer'e erişmeden sona erer. Kuzeydeki Nevrast, zaman zaman Beleriand'ın sınırları içerisinde kabul edilmiştir. Sirion Nehri, Beleriand'ın en büyük nehridir, kuzeyden güneye doğru akarak Beleriand'ı Batı Beleriand ve Doğu Beleriand olarak ortadan ikiye ayırır ve Büyük Deniz'e boşalır. Nehrin önüne doğu-batı doğrultusunda set çeken bir tepeler grubu vardır ve bu akıntıya geldiğinde nehrin suları sert bir eğimle rakım kaybeder. Bu tepelik bölgeye Andram (Uzun Duvar) denir. Nehir, Sirion Bataklıkları bölgesinde toprağa çöker ve Andram'da Sirion Geçidi denen yerde tekrar toprak üzerine çıkarak normal akıntısına devam eder. Uzun Duvar'ın doğusunda Gelion Nehri ve Gelion Nehri'nin doğusunda da Ered Luin'den boşalarak Gelion'u besleyen altı ırmak kolu vardır. Altı ırmağın parçaladığı bu bölgeye Ossiriand ya da Yedi Nehir Ülkesi denir. Brethin Nehri ve Nenning Nehri, batıdaki Falas diyarını sulayan iki ırmaktır. "Orta Dünya Tarihi"’nin IV. cildinde Beleriand'ın ilk harita taslakları yer almaktadır. Bu haritalarda, Beleriand bölgesi eşyükselti eğrileri ile gösterilmiştir. Birinci Çağ'ın sonunda Beleriand (G.Y. 601'de) meleksi varlıklar Valar'ın -kendisi de bir Vala olan- şeytani varlık Morgoth'a karşı başlattığı Öfke Savaşı neticesinde Büyük Deniz Belegaer'e batırıldı. Bu büyük yıkımda, efendisiz kalan orklar, Angband'ın emrindeki türlü canavarlar, ayrıca elfler, insanlar, cüceler Beleriand'dan Orta Dünya'nın başka bölgelerine kaçıştılar ve Beleriand'ın çok büyük bir kısmı denizin derinliklerine battı. Geriye kalan çok küçük bir bölge daha sonra Lindon olarak bilindi ve Birinci Çağ sonrasındaki çağlarda Orta Dünya'nın kuzeybatı ucunu teşkil etti. Beleriand'ın doğusunda kalan başka bölgeler de İkinci Çağ'da denizin üzerindeki mevcudiyetini sürdürdü, ancak İkinci Çağ'ın sonunda Númenor ada krallığına Valar tarafından uygulanan gazap sırasında, Númenor'la birlikte Lindon dışındaki Doğu Beleriand toprakları da suya gömüldü. Lindon dışında su üzerinde kaldığı bilinen bir başka küçük toprak parçası ise, "Silmarillion"’da anlatılan Túrin Turambar, Morwen ve Nienor'un öldüğü tepedir. "Silmarillion"’da kehanete uygun olarak, Túrin ve Morwen'in gömüldükleri tepe Tol Morwen adası olarak su üzerinde kaldı. Ayrıca, Dorthonion'un bir küçük bir parçası Tol Fuin olarak ve Himring bölgesi de yine küçük bir ada olarak su üzerinde kaldı. Galadriel, Ağaçsakal'a Isengard'daki nihaî vedalaşma ziyaretinde şöyle demiştir: "Orta Dünya'da değil, dalgalar altında kalan o ülkeler tekrar yükselmedikçe hayır... Lâkin, işte o zaman Tasarinan'ın söğütlü çayırlarında bir bahar vakti tekrar buluşuruz. Elveda!" Bu sözlerden, Beleriand'ın bir gün tekrar su üzerine yükseltileceği anlamı çıkarılabilir. Tolkien, erken dönem notlarında Beleriand için birçok isim kullanmıştır: İnsanın Dört Zindanı İnsanın Dört Zindanı, İran'lı filozof ve sosyolog Ali Şeriati'nin eserlerinden biridir. Kitap'ta anlatılanlara göre, insanı baskı altına alan ve insanın özgürlüğünü kısıtlayan 4 zorlayıcı güç vardır. Bunlar: Naturalizm zorun tutsağıdır; doğayı eksene alır ve insanı şekillendiren unsurun tabiat olduğunu belirtir. Historizm, insanı şekillendiren unsurun tarih olduğunu öne sürer. Sosyolojizm ise toplumu asıl belirleyici olarak kabul eder ve toplumsal ilişkilerin insanı her yönden şekillendirdiğini iddia eder. Ali Şeriati bu dört unsurun varlığını ve etkilerini inkar etmemekte hatta tam aksine insanı şekillendiren önemli unsurlardan birkaçı olarak görmektedir. Gerçekten varlık, olgunlaşma ve gelişim sürecinde maddi ve doğal olgular, bir bakıma tarihin şekillendirdiği bir yapı ve yine bir bakıma çevrenin ve toplumun biçimlendirdiği bir görüngüdür. Ancak, bu düşünce sistemlerinin mutlak eksene alınmasıyla oluşturulan bir dünya algısı, insanı standart bir mekanizmanın çarkı haline getirecektir. Böylelikle, etkin ve özgür olan insan, bu unsurların şekillendirdiği pasif ve tutsak insan olacaktır. Ayrıca bu akımlar, insanı ve manayı tanımlarken indirgemeci bir tutumla insanı sembolleştirmekte ve değersizleştirmektedir. Bunun neticesinde insan bu 4 unsurun hapsinden kurtulamamaktadır. Bu zindanların en kötüsü insanın kendisidir. Çünkü insan, bilimin yükselişiyle birlikte tarihin, doğanın ve toplumun baskısından ve hapsinden kurtulabilmişse de, büyük bir anlamsızlık ve boşluk duygusuna düşmüştür. Çünkü kendi zindanından kurtulamamıştır. İnsan; tarihin, doğanın ve toplumun zindanından bilimle kurtulabilir, kendi zindanından ise inançla ve aşkla kurtulur. İnsan, tabiatın baskısından teknolojinin, tarihin ve toplumun baskısından sosyal bilimlerin gücüyle kurtulabilir ancak kendi zindanından bilimsel ve sosyolojik yasalarla çıkamaz. İnsan kendi zindanından ancak aşkın bir fikrin gücüyle çıkabilir. 2000-01 Erkekler Türkiye Kupası (basketbol) Erkekler Türkiye Kupası 2000-2001 Sezonu, Erkekler Türkiye Kupası'nın 16. organizasyonudur. Haluk Karamağaralı Osman Haluk Karamağaralı (d. 1923, İzmir - ö. 29 Ocak 2009) Türk sanat tarihçisi, arkeolog, akademisyen. Sivas'taki Çifte Minareli Medrese kazısı ve özellikle 1967-1991 yıllarında başkanlığını yaptığı Ahlat kazıları Türk sanatı ve mimarisinin bilinmeyen bazı yönlerinin ortaya çıkarılmasında önemli rol oynamıştır. 1940’lı yıllardan itibaren Türkçülük hareketi içinde yer almıştır. Babasının memuriyeti sırasında görev yaptığı İzmir'de doğdu. 19. yüzyılın ilk yarısında Yozgat’ın Karamağara köyünden göçüp Elazığ'a yerlemiş bir ailedendi. İlk ve orta okulları Bursa’da, liseyi Erzurum’da okudu. Bu ilki şehir, meslek olarak sanat tarihini seçmesinde çok etkili oldu. Yükseköğrenimini 1946'da Ankara Üniversitesi Dil ve Tarih-Coğrafya Fakültesi'nin Arkeoloji Bölümü'nde tamamladı. Öğrencilik yıllarında Türkçü derneklere katıldı. 1947 yılında 5 sayı çıkarılabilen "Kürşad" adlı Türkçü derginin sahip ve yazı işleri müdürü idi. 1951 yılında kurulan Türk Milliyetçiler Derneği'nin kurucu genel başkanlığını yaptı. Ülkücü Öğretmenler Derneği'nin genel merkez üyeliğini yaptı. Daha pek çok milliyetçi kuruluşta yer aldı. Üniversitede öğrenimini tamamladıktan sonra bir süre Ankara Etnoğrafya Müzesi'nde çalıştı. 1950'de Ankara Üniversitesi İlahiyat Fakültesi İslam Sanatları Tarih Kürsüsü'ne asistan olarak girdi. ""Anadolu'da Beylikler Devri Minberleri" adlı teziyle doktor unvanını aldı. ""Kayseri’deki Hunad Hatun Câmii’nin Restitüsyonu ve Hunad Manzûmesinin Kronolojisi Hakkında Bazı Mülâhazala"" adlı teziyle profesörlük unvanını aldıktan sonra Gazi Üniversitesi'ne İslam Tarihi Mimarisi öğretim üyesi olarak geçti. Gazi Üniversitesi Mühendislik Mimarlık Fakültesi Mimarlık Bölümü başkanlığı yaptı. Meslek hayatı boyunca pek çok arkeoloji kazıda yönetici olarak görev yaptı. Özellikle eşi Beyhan Karamağaralı ile birlikte Eski Ahlat Şehrinde yürüttüğü kazılar ile yörenin tarihini aydınlatmaya katkıda bulundu. 1967’de başlayan Ahlat Kazısı’nı 1992’ye kadar sürdürdü. İki evliliğinden iki kız evlat sahibi olmuştur. İlk evliliğinden olan psikolog Türkan Karamağaralı ve meslektaşı Beyhan Yörükhan ile 1966 yılında yaptığı evliliğinden olan sanat tarihçisi Cemile Nakış Karamağralı'nın babasıdır. 29 Ocak 2009 günü hayatını kaybetti. Cenazesi Ankara'da Karşıyaka Mezarlığı'na toprağa verildi. Vefatından kısa bir süre önce adı, doğum yeri olan Yozgat'ta Sanayi Caddesi, Toki yolunda bir caddeye verildi. Walk This Way "Walk This Way", aslı Aerosmith'e ait olan, İngiliz kız grupları Sugababes ve Girls Aloud tarafından 2006 yılında düzenlenen bir şarkıdır. Bu cover, Comic Relief kuruluşu için 12 Mart 2007 tarihinde İngiltere'de tekli olarak yayımlanmıştır. Şarkı, İngiltere listesinde bir numaraya ulaşarak, Sugababes'in beşinci –Amelle Berrabah ile birlikte ilk– ve Girls Aloud'un üçüncü bir numarası olmuştur. Şarkı, ayrıca İngiltere'de 119,000 adetlik satış rakamına ulaşarak, 2007 Yıl sonu listelerinin 72 numarasında yer almıştır. "Walk This Way" cover'ının video klibi 2 Şubat 2007 tarihinde İngiliz televizyon kanalı The Box'ta tanıtılmıştır. Video klipte, Sugababes Run-DMC, Girls Aloud ise Aerosmith rolündedir. Video klibin sonunda Davina McCall, Lily Cole, Ewen Macintosh, Jocelyn Jee Esien, Ruby Wax, Graham Norton, Stephen Mangan, Oliver Chris ve Natalie Cassidy de rol almaktadır. 1976 NBA All-Star Maçı 1976 NBA All-Star Maçı, 3 Şubat 1976 tarihinde Philadelphia'da bulunan The Spectrum'da oynanan yirmialtıncı All-Star maçıdır. Washington Bullets takımının gard oyuncusu Dave Bing maçın MVP ödülünün sahibi oldu. Doğu takımının koçluğunu Boston Celtics takımından Tom Heinsohn yaparken, Batı'nın koçluğunu ise Golden State Warriors takımından Al Attles yaptı. Maçı 17.511 biletli seyirci izledi. IX. Antiohos IX. Antiokhos Kyzikenos (, andiohos kizikinos ;Yunanca, Αντίοχος Θ΄ Κυζικηνός) Yunan Seleukos krallığı hükümdarı. Kleopatra Thea ile VII. Antiokhos Sidetes'in oğulları olan Antiokhos'u, Partlara esir olup Partya'ya götürülen VII. Antiokhos Sidetes (MÖ 129'da orada ölünce) annesi onu (modern Erdek yakınlarında bulunan) antik Kyzikos kentine göndermiştir. Burada Kyzikenos takma adını almıştır. II. Dimitius Niketor MÖ 116'da ölünce kraliçe ve Dimitrius'un eşi olan Kleopatra Tea oğlu IX. Antiokhos Kyzikenos'u Antakya'ya geri çağırdı. Ama zamanda Kleopatra Tea II. Dimitrius'dan olan oğlu (IX. Antıochos'un üvey kardeşi/kuzeni olan) VIII. Antiochos Grypus'u tahta çıkarmıştı. Kleopatra Tea Cyzikos'dan getirttiği IX. Antiochos Kyzikenos'u da tahta çıkartıp anne-bir-baba-ayrı iki oğlunun ortak Seleceus kralı olmalarını amil oldu. Bunun sonucunda Suriye iki kuzen/üvey kardeş arasında paylaşıldı. IX. Antıochos Suriye'nin güney kısmını ve VIII. Antiochos Grypus Suriye'nin kuzey taraflarını ve Kilikya'yı yönetime koyuldular. MÖ. 115'te IX. Antiochos Kyzikenos IV. Kleopatra ile ikinci bir evlilik yaptı. IV. Kleopatra Mısır kralı IX. Ptolemaios Latiros'un kızkardeşi/karısı idi. İkisi ortak olarak Mısır'da hükümdarlık yapmakta idiler. Ama anneleri ülkeyi kendisinin fiilen yönetebilmesi için baskı ile kocası/kardeşinin İV. Kleopatara'yı boşayıp bir diğer kızkardeşi olan Kleopatra Selene ile evlenmesine sebep oldu. IV. Kleopatra yanında bir ordu ile Mısır'dan Kıbrıs'a kaçtı. Orada IX. Antiochos Kyzikenos ile evlilik yaptı ve onun emrine Mısır'dan getirdiği orduyu verdi. Bu ordu ile Seleuceus Krallığı'nda bir iç savaş başladı. İX. Antiochos Kyzikenos yeni karısının verdiği ordu ile kendisi ile ortak krallık yapan VIII. Antiochos Gryphos'un aleyhine bir askeri kampanya başlattı. IX. Antiochos Kyzikenos Suriye'nin kuzeyini de eline geçirmeye amaçlı idi. Bu amacına kısmen ulaştı ve MÖ 113'de krallık başkenti olan Antakya'yı eline geçirdi. Fakat VIII. Antiochos Grypus Kilikya'yı elinde tutmayı başardı. MÖ 112'de yazında VIII. Antiochos Grypus bir karşı saldırıya geçti ve Antakya'yı eline geçirdi. Grypos'un Mısırlı karısı olan Tyrfaena IV. Kleopatra'nın kızkardeşi idi ve kızkardeşi'nin ölmesini istemekteydi. Kocası Grypos'un buna itirazlarını dinlemeden bir askeri birlik gönderip Antakya'nın hemen yakınında bulunan (modern Harbiye, Defne'deki) tanrıça Dafni tapınağında sığınak kısmına çekilmiş olan IV. Kleopatra'nın dramatik olarak öldürülmesini sağladı. (Sonradan IX. Antiochos Kyzikenos bunun intikamını almak için Tryfaena'yı öldürtmüştür.) Her iki kardeş de değişik Mısır Ptolemaios hükümdarlarından destek almaya başlamışlardır. MÖ 111/110'da IX. Antiochos Kyzikenos Antakya'yı tekrar geri aldı. Fakat MÖ 110/109'de Antakya'yı VIII. Antiochos Grypus tekrar eline geçirdi. MÖ 113'un başında Yehudiye Krallığı kralı Hurkanus Samarya'ya büyük bir askeri sefer düzenledi. Hurkanus, Samarilerin Gerizim Daği üzerinde bulunan en kutsal saydıkları tapınağı kuşatma altına aldı; ama bu kuşatma başarılı olmadı. Ama kuşatmayı devam ettirerek Yehudiya Kralı bu kuşatmanın komutasını oğulları Antigonus ve Aristobulus'un kontrolüne bıraktı. Yardım isteyen Samirilere IX. Antiokus Kizikenos 6000 kişilik bir birlik gönderdi. Uzun ve zor geçen kuşatmaya rağmen Hurkanus geri adım atmadı ve en nihayetinde bu tapınağı eline geçirdi ve Yehudiya Kralı bu tapınağı yıktırdı. IX. Antiochos Kyzikenos'un Samarilere gönderdiği destek askeri birlik de de yenildi. Sonunda Hurkanus tarafından Samarya fethedildi ve Samiriler köleleştirildi. Yehudiye Krallığı'nın bu mütecaviz davranışına karşı IX. Antıochos Kyzikenos'un daha fazla destek sağlayamaması Romalı'ların Yahudiye Krallığı tarafını tutmaları ve eğer IX. Antiochos Kyzikenos Yehudiye Krallığı ve Samariler savaşına daha fazla müdahale ederse karşısında Romalıları da bulacaği tehdidi yapılmasına atfedilmektedir. MÖ 103'de VIII. Antiochus Grypus kendine destek sağlayan Mısırlı müttefiki olan VIII. Ptolemaios Fiskon'un kızı olan V. Kleopatra Selene ile evlilik yaptı. MÖ 96'da ise VIII. Antiochus Grypus eceliyle öldü. Bunu firsat bilen IX. Antiochos Kyzikenos ülkenin tamamını eline geçirmek niyetiyle ölen kralın karısı ile evlilik yaptı. Seleukos İmparatorluğu tümünü böylece kendi hükümü altina almayi hedeflenmişti. Fakat VIII. Antiochos Grypus'un karısı Trypena'dan olan büyük oğlu I. Seleukhos Epifanes Nikator, babasının elinde bulunmuş olan arazilerde ve Antakya'da kendini kral ilan etti. IX. Antiochos Kyzikenos ordusu ile kendini kral ilan eden yeğeni VI. Seleukhos Epifanes Nikator üzerine yürüdü. Fakat MO 96'da yapılan muharebede IX. Antiochos Kyzikenos mağlup dustu. Yakanip esir alındı ve yeğeninin emrine uyularak idam edildi. Seleucus Kralliğı'nda zaten devam eden iç savaş daha da şiddetli olarak devem etmeye başladı. MO. 94/93'de öldürülmüş IX. Antiochos Kyzikenos'un oğlu olan ve VI. Seleukhos Epifanes Nikator krallığını kabul etmeyen X. Antıokhos Eusebes Filopator babasının intikamını almak için ile yaptığı savaşta galip gelip onu krallığın başkenti olan Antakya'dan kovdu ve Kilikya'ya kaçmasına neden oldu. Toyota Allion Toyota Allion, Toyota'nın 2001 yılından beri Japonya'da ürettiği kompakt sedan modelidir. Toyota Allion'un 2001'den 2007'ye kadar 1.nesil üretimi yapılmıştır. 2007'den günümüze ise de 2.nesil üretimi yapılmaktadır ve hâlen üretimi devam etmektedir. 20 Aralık 2004 yılında Allion modelinde LED ışık takılmıştır. 1977 NBA All-Star Maçı 1977 NBA All-Star Maçı, 13 Şubat 1977 tarihinde Milwaukee'da bulunan Milwaukee Arena'da oynanan yirmiyedinci All-Star maçıdır. Philadelphia 76ers takımının forvet oyuncusu Julius Erving maçın MVP ödülünün sahibi oldu. Doğu takımının koçluğunu Philadelphia 76ers takımından Gene Shue yaparken, Batı'nın koçluğunu ise Denver Nuggets takımından Larry Brown yaptı. Maçı 10.938 biletli seyirci izledi. Kaydu Nehri Kaydu Nehri, (Çince: 开都河; "Kāidū Hé"), ayrıca çok eski ismi Liusha Nehri (流沙河; "Liúshā Hé"; harfi harfine "akan kumluk nehir") olan veya yerel halk dilinde (Uygurca: "Haydık Köl") olarak tanınan Sincan Uygur Özerk Bölgesi'de bir nehirdir. Kaynağı ana Tanrı Dağları'nın güney yamaçlarından doğan Kaydu nehri, oradan Yulduz Havzası'nı bir uçtan bir uca akar ve Yençi Havzasındaki en önemli ırmak kolu olarak Bosten Gölü'ne akar. Batı'ya Yolculuk kitabında Kaydu Nehri "akan kumluk nehir" olarak değinilir ve bu yer, nehir-canavarı dediği yerde, önceleri Xuanzang'nın bir öğrencisi olan Sha Wujing (沙悟凈; "Shā Wùjìng")'i dehşete düşüren, köylerin etrafını saran ve yolcuların nehri geçerken uğraştığından bahsedilir. 1978 NBA All-Star Maçı 1978 NBA All-Star Maçı, 5 Şubat 1978 tarihinde Atlanta'da bulunan Omni Coliseum'da oynanan yirmisekizinci All-Star maçıdır. Buffalo Braves takımının şutör gard oyuncusu Randy Smith maçın MVP ödülünün sahibi oldu. Doğu takımının koçluğunu Philadelphia 76ers takımından Billy Cunningham yaparken, Batı'nın koçluğunu ise Portland Trail Blazers takımından Jack Ramsay yaptı. Maçı 15.491 biletli seyirci izledi. Kara Şövalye Soundtrack Albümü Kara Şövalye Soundtrack Albümü, Christopher Nolan'ın 2008 tarihli "Kara Şövalye" için hazırlanan bir albümdür. Albüm 15 Temmuz 2008 tarihinde New York şehrinde, 16 Temmuz 2008'de Los Angeles'ta satışa çıkarıldı. CD ilk haftasında 25,000 kopya satarak The Bilboard 200 listesinde kendine 20. sırada yer buldu. İkinci haftasında ise 20,000 kopya satarak 23. sıraya geriledi. Sonraki hafta 2,100 kopya satınca top 100 listesinin dışına çıkarak 192.'da yer aldı. Dördüncü haftasına gelindiğinde top 200 listesinin de dışına çıktı. Filmin soundtrack albümünde yer alan parçalar şunlardır: 1.Disk 2.Disk (Ã–zel Edisyon) Karadağ bayrağı Karadağ Bayrağı 13 Temmuz 2004'te Sırbistan'dan ayrıldıkdan sonra kabul edilmiştir. Bayrağın arka yüzü kırmızı 1:2 oranında ülkenin içinde amblemi yer alır. II. Petar Petrovic-Njegos tarafından tasarlanmıştır. Tuvalu bayrağı Tuvalu bayrağı, Okyanusya'da bulunan Tuvalu'nun resmi bayrağıdır. Ülkenin bağımsızlığının elde edildiği 1978 yılında kabul edilen bayrak dönem içerisinde değişikliklere uğramış, son güncel hali ile 11 Nisan 1997 tarihinde göndere çekilmiştir. Bayrak turkuaz mavi bir zemine sahip olup, göndere çekilen sol üst köşede bayrağın dörtte bir oranını kaplayacak şekilde dikdörtgen konumlandırılmıştır. Bu dikdörtgen içerisinde ise "Union Jack" olarak adlandırılan Birleşik Krallık bayrağı yer almaktadır. Union Jack'in bayrakta kullanılması ile birlikte ada ülkesinin Büyük Britanya ile birlikte İngiliz Milletler Topluluğu'na olan bağlılık gösterilmektedir. Bayrağın dalgalanan ucunda bulunan dokuz adet sarı renk beş köşeli yıldızlar ise ülkeyi oluşturan dokuz adayı temsil etmektedir. Bayrakta "Union Jack" sağ üst köşeye gelecek şekilde asıldığında Tuvalu adalarının konumu yıldızların konumu ile aynı şekli almaktadır. Tuvalu bayrağı kabul edildiği 1976 yılından bu yana farklı dönemlerde değişikliğe uğramıştır. Tuvalu'da kullanılan bu bayrağın haricinde devletin kullanımında olan ve içerisinde Tuvalu armasını da içeren farklı bir Tuvalu bayrağı da mevcuttur. Ayrıca Tuvalu'da görevli Genel Vali'de farklı bir bayrak kullanmaktadır. Taşkın Gülmemmedov Taşkın Gülmemmedov (, ), 12 Eylül 1977, Kaçağan, Marneuli(Sarvan) ilçesi, Gürcistan SSC, Aşina Türk Karapapak Şadı, Karapapak Türklerinin dünyevi liderlerinden biri, Ukrayna, Gürcistan ve Azerbaycan sosio-politik militanı, Şair ve yazar. Ukrayna Karapapak Türkleri Milli Konseyi Genel Başkanı. Taşkın Gülmemmedov 12 Eylül 1977 tarihinde, Gürcistan SSC'nin Marneuli(Sarvan) ilçesine bağlı Kaçağan köyünde aydın ailesinde dünyaya göz açdı. Türkçe, Azerice, Rusça, Gürcüce, Ukraynaca, Beyaz Rusça, Sırpça, Lehçe, Özbekçe ve Türkmence serbest konuşuyor. Henüz orta okulda okurken sosyal-politik süreçlere ilgi gösteren Gülmemmedov erken yaşlarından siyasi faaliyetlerde bulunmaya başlamıştır. 1992-1994 yıllarında Gürcistan Azerbaycanlılarının "Qayrat" Halk-Demokratik Hareketi'nin aktif üyesi oldu. 2001 yılının Ağustos ayında T.Gülmemmedov'un girişimi ile Gürcistan Azerbaycanlı Gazeteciler Federasyonu (GAGF) kuruldu ve 16 Ağustos 2001 yılında Tiflis'te düzenlenen GAGF Tesis Konferansında Federasyon'un ilk Başkanı seçildi. T.Gülmemmedov, 16.08.2001-20.07.2005 tarihli tarihlerde GAGF Başkanı görevini yürüttü. 2001 yılında Gürcistan'da yaşayan Karapapak ve Azeri Türklerine karşı artan milli diskriminasiya politikasının önlenmesi, Gürcistan'da Karapapak ve Azeri Türkleri'nin siyasi, ekonomik, ulusal, kültürel ve konfessional haklarının sağlanması ve korunması için yeni sosyo-politik örgütün kurulması fikrini ileri sürdü. 9 Aralık 2001 yılında Gürcistan Azerbaycanlılarının (Türkleri'nin) Milli Hartiyasını hazırlamış ve imzalayan şahıslardan biri olmuştur. 10 Aralık 2001 yılında T. Gülmemmedov'un girişimi ile Tiflis'te yapılan Gürcistan Azerbaycanlılarının (Türklerinin)Meclisinde Gürcistan Azerbaycanlılarının Milli Meclisi (GAMA) Organizasyon Konseyi kuruldu. 2002 yılının 29 Mayıs GAMA Geçici Yüksek Komitesi'nin tesis Konferansı'nda GAMA Geçici Yüksek Komitesi Başkanı seçildi. 24 Kasım 2002 tarihinde Tiflis'te yapılan, Gürcistan Azerbaycanlılarının Milli Meclisi (GAMA) I Kurultayı'nda GAMA Genel Başkanı seçildi. 23 Nisan 2003 yılında GAMA II (Marneuli ş.) Kurultayı'nda, 8 Şubat 2004 GAMA III Kurultayı'nda GAMA Genel Başkanı seçilmiştir. 16 Mart 2007 tarihinde GAMA-nın Trabzon'da (Türkiye) yapılan IV. Kurultayı'nda yeniden GAMA Başkanı ve GAMA Yüksek Meclisi üyesi seçilmiştir. [3]. 2006 yılında ise aynı zamanda Gürcistan Azerbaycanlılarının Uluslararası Konseyi (GABŞ) Yüksek Kurulu Başkanı oldu. M.Saakaşvili rejimine radikal muhalif konumda durduğu için T.Gülmemmedov'a karşı Gürcistan özel hizmet ve hukuk-mühfizə organları hayatına suikast, provakasiyalar ve yasa dışı silahlı baskınlar düzenlemişlerdir, defalarca siyasi sipariş üzerine sahte suçlamalar ile hapsedilmiştir. 20 Haziran 2006 yılında T. Gülmemmedov'un girişimi ile Türkiye'nin Erzrum Şehrinde Gürcistan Müslümanları temsilcilerinin forumu çağrılmıştır ve Gürcistan Müslüman Demokrat Parti (GMDP) oluşturulması için Organizasyon Konseyi oluşturulmuştur. 2005 yılının 21 Ağustos'unda T. Gülmemmedov'un evine Gürcistan özel servisleri tarafından düzenlenen silahlı saldırı sonrasında zorunlu olarak Gürcistan terk etmiş ve siyasi etkinliğini ülkeden yurt dışında sürdürmüştür. 20 Haziran 2006-2008 yıllarında tarihten itibaren Gürcistan Müslüman Demokrat Parti (GMDP) Tesis Konseyi dahil olmuştur. 24.11.2002 tarihli tarihten GAMA yüksek Meclisinin üyesidir.10.12.2001-29.05.2002 tarihlerde GAMA Organizasyon Konseyi, 29.05.2002-24.11.2002 ve 10.04.2004-15.03.2007 tarihlerde ise GAMA Geçici Yüksek Komitesi üyesi olmuştur. Ayrıca 2006 yılında Gürcistan Azerbaycanlılarının Uluslararası Konseyi Reyaset Kurulu bünyesine katılmıştır. 2007 yılının kasımında GAMA Fazıl Aliyev'in Gürcistan Cumhurbaşkanlığına aday sürmesi ile ilgili 26 Kasım'da iki yıllık siyasi göçten Gürcistan'a dönmüştür ve Cumhurbaşkanlığına aday F.Aliyev'in Merkez Seçim Genelkurmay Sözcüsü seçilmiştir. 2007 yılının Kasım 27 saat 17.00 sıralarında Kırmızı Köprü gümrük istasyonunda Gürcistan DİN Aksi-İstihbarat Bakanlığı'nın çalışanları tarafından, siyasi sipariş üzerine, devlet darbesinin hazırlanması suçlamasıyla temelinde hapis edilmiştir. 30 Kasım tarihte Tiflis Şehir Mahkemesi Gürcistan yönetiminin gösterişine göre D. Gülmemmedov'u Ceza Kanununun 142 maddesinin 1. bölümü" (irgi diskriminasiya)" ile itham edilerek hakkında iki aylık ilk hapis "qətimkan" tedbiri seçmek konusunda yasadışı ve siyasi sifarişe "asaslanan" karar çıkarmıştır. T.Gülmemmedov'un siyasi motiflerle teahhütlü hapsi Gürcistan'da, ayrıca" beynelhal ictimayyətdə" geniş itiraz doğurmuştur. Gürcistan'ın Azer Türkleri'nin bulunduğu bölgelerinde sosyal-siyasi istikrarın bozulacağından ve ciddi itiraz eylemlerinin başlayacağından çekinen Gürcistan hükümeti 4 Aralık 2007 tarihinde T.Gülmemmedov'u özgürlüğe bırakmaya mecbur oldu. 28 Kasım 2007 tarihinde T.Gülmemmedov'un hapis haberini duyarak babası Gülmemmed kalp krizinden vefat etmiştir. 2008 yılının Ocak D. Gülmemmedov Gürcistan'da yaşayan Azer Türklerinin siyasi birliğini sağlamak ve örgütleyerek F.Eliyevle birlikte Gürcistan Namine Partisi kurmuşlardır. Partinin I Kurultayı'nda D. Gülmemmedov Gürcistan Namine Partisi'nin Genel Kurulu üyesi seçilmiştir. 2008 yılının Mayıs ayında T.Gülmemedov Azer Türkleri'nin milli çıkarlarını esas alarak Gürcistan Namine Parti üyeliğinden istifa etti. 2007-2008 yıllarında T.Gülmemmedov Demokratik Dünya Azerbaycanlıları Kongresi'nin (DAK) Ukrayna üzere Yetkili Temsilcisi görevini yürütmüştür. 2006-2008 yıllarında Bakü'de yayınlanan "Azerbaycan Yolu" gazetesinin Genel Yayın Yönetmeni olmuştur. 2008 yılı 6 Ağustos tarihinden itibaren Sınır aşan Bilgi Güvenliği Enstitüsü'nün CEO'su. 19 Ocak 2009 tarihinde T.Gülmemmedov GAMA adına Gürcistan Azerbaycan diline devlet dili statüsü verilmesi talebi ileri sürmüştür. Gazetecilik faaliyeti T.Gülmemmedov'un gazetecilik faaliyeti 1994yılından başlamıştır. Siyasi, uluslararası ilişkiler, konfliktoloji, etnopolitoloji ve diğer konulara ait makaleleri Azerbaycan. Türkiye, Rusya, Gürcistan? İran ve uluslararası basında yayınlanmıştır. İlk makalesi 17 Kasım 1994 yılında Bakü'de yayınlanan "Zaman" gazetesinde yazmaya başlar. 1996 yılında "Nahçıvan" gazetesine yazmisdir. 1997-2002 yıllarında T.Gülmemmedov'a göre siyasi, uluslararası ilişkiler ve" Konfliktologiya" konulu makaleleri Azerbaycan'ın "Özgürlük", "Yeni Azerbaycan", "Muhalefet", "Cumhuriyet", "Ekspres", "525. gazete", "Kural" , "Ulus" ve diğer gazetelerinde, "Kanun" dergisinde yayınlandı. 2001-2004 yıllarında T.Gülmemmedov'un makaleleri Gürcistan'da Gürcü dilinde yayınlanan "Tribuna", "Georgian Times" ve "Ahali EPOKA" gazetelerinde, Azerbaycan dilinde yayınlanan "Gürcistan" gazetesi, "Ehl-i Beyt" dergisinde yayınlanmıştır. 2001 yılının Ağustos ayında Gürcistan'da yaşayan AzerTürk'ü olan gazetecileri birleştirmek için T.Gülmemmedov'un girişimi ile Gürcistan Azerbaycanlı Gazeteciler Federasyonu kurulmuştur. T.Gülmemmedov 2001-2006 yıllarında GAGF Başkanı olmuştur 2006 yılı Mart ayında T.Gülmemmedov'un girişimi ile yayını 1920 yılında durdurulan "Hümmet" gazetesinin yayını geri alınmıştır. 2006 yılının 5 Haziran'ında ise T.Gülmemmedov Bakü'de "Azerbaycan Yolu", "Yeni Düçünce", tarihte ise "Gence Haberleri", "Borçali Haberleri" ve "Realniy Kavkaz" gazetelerinin temelini atmıştır. 5 Haziran 2006-2008 yıllarında "Azerbaycan Yolu" gazetesinin Genel editörü olmuştur. 2001 yılından Gürcistan Azerbaycanlı Gazeteciler Federasyonu (GAJF) Yönetim Kurulu üyesi, 2002 yılından "Yeni Nesil" Azerbaycan Gazeteciler Birliğinin, 2001 yılından Gürcistan Müstakil Gazeteciler Birliği'nin (Gaja) üyesidir. Yazarlığa Taşkın Gülmemmedov edebi yaratıcılığa orta okul döneminde başladı. İlk eserleri sevgi ve laik mensur şiirleri oldu. 1997 yılından itibaren ise şiirler yazmaya başladı. İlk hikâyesini 1996 yılında kaleme aldı. Yaradıcılığında Rübailer özel bir yer tutmaktadır. 1630 'den fazla rübainin yazarıdır. Eserleri Azerbaycan, Kanada ve diğer ülkelerin basınında çıkmakta. About You Now "About You Now", İngiliz grup Sugababes tarafından beşinci stüdyo albümleri "Change" için kaydedilen bir şarkıdır. Yazarlığını Dr. Luke ve Cathy Dennis; yapımcılığını yine Dr. Luke üstlenmiştir. Albümün açılış parçasıdır ve ilk teklisidir. "About You Now", grubun 2005'teki "Push the Button" parçasından sonraki en iyi liste başarısını gösteren şarkısı olmuştur. İngiltere tekli ve İngiltere yükleme listelerinde bir numaraya ulaşan şarkı, Almanya, Avusturya, İsviçre, Norveç ve Slovakya listelerinde ilk ona girmeyi başarmıştır. Parça, müzik eleştirmenlerinden genelde olumlu tepkiler almıştır. 2008 BRIT Ödülleri'nde "En İyi Britanyalı Tekli" dalında ödüle aday gösterilmiştir. Parçanın akustik versiyonu, grubun 2008 yılında piyasaya çıkan "Catfights and Spotlights" albümünde de bonus parça olarak bulunmaktadır. Parça, Miranda Cosgrove tarafından "iCarly" soundtrack için coverlanmış ve Amerikan "Billboard" Hot 100 listesinde 47 numaraya yükselmiştir. "About You Now"un video klibi Marcus Adams tarafından Waterloo, Londra'daki Festival Hall'da çekilmiştir. Birkaç gün sonra, klipten çeşitli kareler internete sızdırılmıştır. Videonun tanıtımı 6 Eylül 2007 tarihinde internette yayınlanmıştır. 7 Eylül 2007 itibarıyla müzik kanallarında yayınlanmaya başlamıştır. Video klip, daha sonra Ağustos 2007'de ölen ve grubun "Red Dress" ve "Easy" videolarının yönetmeni olan Tim Royes'a adanmıştır. Video klip, 13,877,407 kez izlenerek, grubun en popüler videosu hâline gelmiştir. Pickpocket Pickpocket, Türk alternatif metal / post-hardcore grubu. 2000 yılında İstanbul'da Onur Özgönül ve Barbaros Özoktar tarafından kuruldu ve birkaç değişiklikten sonra son katılımlar olan Kaan Yayla, Muratay Özkan ve Emir Çelt ile son halini aldı. Grup kurulduğu yıllarda İngilizce bestelerle müzik yapmaya başladı. 2003 yılında Kurban grubunun vokalisti Deniz Yılmaz tarafından kaydı yapılan "Just Wait For Me" isimli şarkılarıyla Roxy Müzik Yarışması'nda 1. oldular ve aynı zamanda 5.000'den fazla kullanıcının katılımı ile yapılan internet oylamasında oyların %63'ünü toplayarak Efes Dark Özel Ödülü'nün de sahibi oldular. 2003 yılının sonlarına kadar İngilizce şarkılarla müzik hayatına devam eden grup bu yılın sonunda ilk Türkçe şarkıları olan "İlk"i yayınladı. Ardından gelen olumlu yorumlar üzerine müzik hayatlarına Türkçe şarkılar yaparak devam etme kararı aldılar 2008 yılında "Hayalle Gerçek Arasında" adlı ilk albümlerini yayınladılar. Albüm yayınlandıktan sonra gelen tepkiler üzerine ilk kliplerini "Vazgeç" adlı şarkılarına çekmeye karar veren grup 2008 yılında Anıl Tütüncüoğlu yönetmenliğinde Maslak Venue'de çektiler. Çekimi tamamlanan klip MTV Türkiye'de yayınlanmaya başladıktan sonra MTV Türkiye'nin internet sitesinde 5 gün içerisinde 6.000 izlenme sayısına ulaştı. Tüm bu zaman içerisinde Pickpocket kendisini bu kadar tanınır hale getiren festival ve konser programlarına devam etmiş ve ülkenin birçok yerinde performans sergilemiştir. 2008 yılında çıkardıkları albüm ile Headbang Dergisi tarafından 2008 yılının en iyi çıkış yapan grubu seçilmiş ve sene boyunca yazılı ve görsel basında çıkan röportajlarında sertliklerinden taviz vermeyeceklerini açıklamışlardır. Via Maris Via Maris Antik Mısır'ı Erken Tunç Çağı'nın başlangıcından itibaren Suriye, Anadolu ve Mezopotamya'daki kuzey imparatorluklarına (günümüzde İran, Irak ve Türkiye) bağlayan tarihi ticaret yolunun günümüzdeki adıdır. Mısır'la Yakın Doğu'yu bağlayan önemli ve işlek iki ticaret yolundan biri olan Via Maris Latince'de Deniz Yolu anlamındadır. Diğer ticaret hattı "Kral Yolu" olarak bilinen daha iç kesimlerden geçen yoldu. Via Maris ise yine Memphis'den çıkan, Tel Dor'a kadar sahili izleyen, buradan sonra kara içlerine girip Şam'da Kral Yolu'ya birleşen ve daha eski adı Filistinliler Yolu olan ticaret hattıdır. Via Maris, çevre yerleşimlerle bağlantılı bir yol ağının ana hattı idi. Antik Mısır kaynaklarında yol Horus'un Yolu olarak geçen yol, önemli bir ticaret hattı olması dolayısıyla Firavunlar tarafından bir dizi kale tarafından güven altına alınmıştır. Bu kalelerdeki askeri garnizonlar ticaret yolunun güvenliğini sağlamak kadar kuzeyden ve doğuran gelecek saldırılara karşı Mısır için bir ileri güvenlik hattı oluşturuyordu. Toyota Alphard Toyota Alphard, Toyota'nın 2002 yılından beri Japonya, Endonezya, Hong Kong ve Bangladeş ülkelerinde ürettiği MPV modelidir. Model 2 nesildir. 1.Nesil 2002-2008 yılları arasında, 2.Nesil ise 2008'den günümüze üretilmiştir. James Troisi James Troisi (d. 3 Temmuz 1988, Adelaide) Avustralyalı orta saha futbolcusudur. Pro League takımlarından Zulte Waregem'de forma giymektedir. İtalyan bir babanın ve Yunan annenin çocuğu olarak Adelaide'de doğdu. İlk profesyonel kontratını Newcastle United ile 10 Ocak 2007'de imzaladı ve Haziran 2008'e kadar bu takımda kaldı. Newcastle kaldığı süre içinde ilk 11'de kendisine yer bulamadı, ancak takımının hem Premier League hem de UEFA Kupası maçlarında sonradan oyuna girerek katkı sağladı. Newcastle'in asıl kadrosunun yedek oyuncusu olarak Premier League 2007-08 sezonunda görev almasına rağmen, sezon öncesinde oynanan hazırlık maçlarında umut vadeden oyun sergiledi. Özellikle Hartlepool United'le oynanan maçta oynadığı oyun ve iki asistle yıldızlaştı. Ocak 2008'de, Troisi Hollanda Eredivisie takımlarından Roda JC ile iki maça deneme çıktı. Roda sözleşme imzalamak istediyse de görüşmeler Troisi'nin Newcastle'ın altyapısından yetişmiş ve hâlen 23 yaşından küçük bir oyuncu olduğu için yetiştirme ücreti talep etmesinden dolayı kesildi. 6 Mayıs 2008 tarihinde Troisi'ye yeni sezon için kontrat önerilmeyeceği Newcastle United tarafından açıklandı. Bunun üzerine medyada adı aralarında NEC'in de olduğu pek çok Hollanda ve İspanya takımların ilgilendiği şeklide haberler çıktı. Büyük bir İspanya takımının takip ettiği iddia edildi. Ancak Ağustos 2008 sonlarında Gençlerbirliği ile üç yıllık sözleşme imzaladı. Gençlerbirliği ile ilk maçına 14 Eylül 2008 tarihinde Ankara 19 Mayıs Stadyumu'nda Eskişehirspor'la oynanan maçta 65. dakikada Engin Baytar'ın yerine oyuna dahil olarak çıkmış oldu. 24 Ocak 2009 tarihinde Kayserispor'la oynanan ve Gençlerbirliği'nin 3-1'lik skorla kazandığı lig maçında 3 gol atarak kariyerinin ilk hat-trick başarısını gerçekleştirdi. 2009-2010 sezonu için Kayserispor ile sözleşme imzalayan oyuncu Kayserispor'daki başarılı performansının ardından sözleşmesini uzattı. Change (şarkı) "Change", İngiliz grup Sugababes tarafından beşinci stüdyo albümleri "Change" için kaydedilen bir şarkıdır. Yazarlığını grup üyeleri Keisha Buchanan, Amelle Berrabah ve Heidi Range ile Lars H. Jensen, Martin M. Larsson ve Niara Scarlett; yapımcılığını DEEKAY üstlenmiştir. "Change", albümün ikinci teklisi olarak 17 Aralık 2007 tarihinde İngiltere'de, Şubat 2008'de ise diğer ülkelerde satışa sunulmuştur. "Change"in video klibi Fatima Robinson tarafından çekilmiştir. 16 Kasım 2007 tarihinde Channel 4'da tanıtılmış ve bir sonraki gün İngiliz televizyon kanallarında yayınlanmaya başlamıştır. Video klipte grup üyeleri, yılın dört mevsimini temsil etmektedirler: Keisha Buchanan ilkbaharı, Heidi Range sonbaharı ve Amelle Berrabah yaz ve kışı temsil etmektedir. "Change", İngiltere listesine dijital satışlar sayesinde 25 Kasım 2007 tarihinde 85 numaradan giriş yapmıştır. Sonraki hafta 36 numaraya yükselmiştir. 2 Aralık 2007 tarihinde, on basamak yükselerek 26 numaraya erişmiştir. 24 Aralık 2007 tarihinde, listenin 13 numarasına yükselmiştir. 3 Şubat 2008 tarihine kadar "Change", İngiltere'de 85,775 adetlik kopya satışına ulaşmıştır. İrlanda listesine 7 Aralık 2007 tarihinde 47 numaradan giriş yapmıştır. CD formatında piyasaya sunulduktan sonra, 14 Aralık 2007'de listenin 21 numarasına yükselmiştir. Dayı (anlam ayrımı) Change Change, ÅŸu anlamlara gelebilir: Piteå Piteå, İsveç'in kuzeydoğusunda bulunan bir kenttir. Şehir, Baltık Denizi'nin bir parçası olan Botni Körfezi'nin kıyısında, ormanlık bir arazide kuruludur. Piteå, kuzey İskandinav kentlerinden biri olmasına rağmen 20,000'den fazla nüfusa sahip sayılı kentlerdendir. Pite Nehri'nin denize döküldüğü noktada kurulu olan şehir, bu nehrin alüvyonları nedeniyle her yıl 9 milimetre yükselmektedir. Kent açıklarında takımadalar mevcuttur. Çok soğuk bir iklime sahip olmasına karşın, kentte birçok plaj ve otel bulunmaktadır. Bu nedenle ""Norrbotten'in Rivyerası"" olarak anılmaktadır. 12 Mayıs 1621'de kent konumuna alınan Piteå, bir Yeniçağ İsveç kentidir. Temmuz 1666'da çıkan yangında büyük tahribat gören kent 17. yüzyılda yeniden inşa edildi. 1870-1920 yılları arasında nüfus artışlarına sahne olan Piteå, 20. yüzyılın başlarında 2,500'den fazla bir nüfusa sahipti. Birçok sanayi dalında fabrikalara sahip olan şehirde kâğıt, bıçkı ve gıda fabrikaları yer almaktadır. My Love Is Pink "My Love Is Pink", İngiliz grup Sugababes tarafından beşinci stüdyo albümleri "Change" için kaydedilen bir şarkıdır. Yazarlığını Keisha Buchanan, Heidi Range, Brian Higgins, Miranda Cooper, Tim Powell, Lisa Cowling ve Nick Coler; yapımcılığını Xenomania üstlenmiştir. Şarkı, albümün üçüncü teklisi olarak 10 Aralık 2007 tarihinde İngiltere'de dijital formatta satışa sunulmuştur. Slovakya resmî IFPI airplay listesinde 51 numaraya yükselmiştir. Botni KÃ¶rfezi Botni Körfezi (Fince: "Perämeri", İsveççe: "Bottenviken"), Baltık Denizi'nin kuzeyinde, İsveç ve Finlandiya arasında yer alan körfezin adıdır. Körfezde yer alan güney doğrultulu akıntılar, körfezdeki suyu içilebilir kılmaktadır. Yüzölçümü yaklaşık 36 800 km² olan körfezin en kuzeyinde "Töre" adlı yerleşke yer almaktadır. Körfezdeki en derin nokta, güneyde Finlandiya'ya bağlı "Lönkytin" adlı adanın açıklarındadır ve 54 metre kadardır. Körfezin her iki tarafında önemli İsveç ve Finlandiya liman kentleri mevcuttur. James Mason (anlam ayrımı) ZDF Zweites Deutsches Fernsehen ("İkinci Alman Televizyonu", ZDF), Mainz'ta kurulmuş Alman kamu televizyon kanalıdır. Kanal, yayın hayatına 1 Nisan 1963'te Eschborn'da yapılan ilk yayınla başlamıştır. İlk renkli yayınını ise 1967'de gerçekleştirmiştir. 1974 yılında merkezini Wiesbaden'den Mainz-Lerchenberg'e taşımıştır . Kamu hizmeti yayıncılığı yapan ZDF mali ihtiyacını bağımsız bir uzman komisyonu KEF tarafından kontrol edilmektedir. Kamu hizmeti yayıncılığında, televizyon kanalı vergiler tarafından finanse edilmeyerek, hane halkına göre hesaplanan pay üzerinden finanse edilmektedir. Böylece, kamu hizmeti yayıncılığı, devletten olabildiğince bağımsız bir şekilde finansmanlığını oluşturmaktadır. ARD ARD, (Almanca: "Arbeitsgemeinschaft der öffentlich-rechtlichen Rundfunkanstalten der Bundesrepublik Deutschland" (Türkçe: "Federal Almanya Cumhuriyeti'nin kamu yayıncılığı enstitüsü konsorsiyumu")), Almanya'nın bölgesel kamu yayıncılarının ortak bir kuruluşudur. 1950'de Batı Almanya'da, yeni, merkezi olmayan, savaş sonrası yayın hizmetlerinin ortak çıkarlarını temsil etmek için kuruldu. 2015 yılı verilerine göre ARD'nin bütçesi 6.9 milyar € ve 22.612 çalışanı var. Kuruluşun bütçesi her hane halkı tarafından, şirket ve kamu kurumu için kanunen ödemek zorunda olduğu bir lisans ücretinden gelir. Ücretler doğrudan ARD tarafından değil, ARD üyesi yayıncıların ortak kuruluşu olan Beitragsservice tarafından tahsil edilmektedir. Ayrıca kurum 1963'te yayına başlayan ZDF ile birlikte Almanya'da bulunan iki kamu yayıncısından biridir. II. Dünya Savaşı sonrası kurum artık propaganda yayıncılığı yapmayacak, federal bir yapı, devlet etkisinden vazgeçme ve ekonomik bağımlılıktan kaçınma, kamu hukuku kapsamındaki radyo ve televizyon kurumlarının anahtarı olacaktı. Kurum yayınlarına gece sadece iki saat uzunluğunda bir programla başladıktan sonra, televizyon 1960'lı yıllarda Almanya'da daha yaygın hale geldi. Renkli yayınlar ise 1967'de tanıtıldı. Merkezi ulusal organizasyon yapısına sahip ikinci bir kamu televizyon yayıncısı olan ZDF de 1963'te yayına başladı, ancak ARD 1984'e kadar Almanya'da hiçbir özel rekabetle karşılaşmayacaktı. ARD istasyonları da Alman siyasetinde önemli bir güç olmuştur; Monitör ve Panorama gibi araştırmacı haber dergileri her hafta milyonlarca izleyiciye ulaşmaktaydı. Özel / ticari Almanca yayın kuruluşlarının oluşturulması 1980'lerin ortalarında Almanya'da federal yasa ile kabul edildiğinde ARD televizyonu, ulusal ağları ile daha geniş bir kitleye yönelik programlar ve birçok kültürel ve haber programı hazırladı. GDR televizyon hizmetinin birleşmesinden ve kapatılmasından sonra, Doğu'da iki yeni bölgesel yayıncı kuruluşu kuruldu ve 1992'de ARD üyesi oldu. 1975 NBA Seçmeleri 1975 NBA Seçmeleri, 10 turdan oluşmuştur ve toplamda 174 oyuncu seçilmiştir. İlk turda seçilen önemli oyuncular arasında Los Angeles Sparks'ın baş koçu Joe Bryant vardır. Ligin yıldız oyuncusu Kobe'nin babası olan Joe Bryant, seçildikten üç yıl sonra Kobe doğmuştur. Diğer önemli oyuncular David Thompson, Marvin Webster, Alvan Adams ve Darryl Dawkins'dir. İkinci turda da Gus Williams, World B. Free ve Dan Roundfield gibi lige damgasını vuran oyuncular seçilmiştir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Bertelsmann Bertelsmann AG 1835 yılında Gütersloh, Almanya'da kurulmuş uluslararası bir medya şirketidir. Şirket 31 Aralık 2007 verilerine göre 63 ülkeye yayılmıştır ve 102,397 çalışanı vardır. Şirket 2007 yılında 18.758 milyar € ciro, 405 milyon € net kar açıklamıştır. Başlangıçta yalnız edebî yapıtlar yayınlayan yayınevi II. Dünya Savaşı'ndan sonra öbür yayınlara da el attı. Ansiklopediler, bilimsel yayınlar, gençlik için kitaplar, resimli eserler ve haritalar da neşreden yayınevi 1950'den sonra bir de kitap kulübü ("Lesering das Bertelsmann Buch") kurdu ve iki milyondan fazla üyeyi bünyesine topladı. Hermann Balck Hermann Balck (7 Aralık 1893, Gdansk - 29 Kasım 1982, Asperg), II. Dünya Savaşı sırasında Nazi Almanyası'nın Wehrmacht generali. Balck 1893 yılında Danzig'de doğdu - Langfuhr, bir subay adayı olarak 1913 yılında Alman İmparatorluk ordusuna girdi. I. Dünya Savaşı'nda bir bölük subayı olarak görev yaptı. Balck, Ekim 1918'de Pour le Mérite madalyasına aday gösterildi. 1939 yılında İkinci Dünya Savaşı patlak verdiğinde Balck OKH (Alman Ordusu Yüksek Komutanlığı)'den 1. Panzer Tümenine transfer olmuştur. Temmuz 1941 yılında OKH yılında Zırhlı Kuvvetler Müfettişliği görevine döndü. Mayıs 1942'de, Balck Doğu Cephesi'ne gitti ve Ukrayna ve Güney Rusya'da 11.Panzer Tümenine komuta etti. O Eylül 1944 yılında Fransa'nın Alsace bölgesinde G Ordu Grubu komutanlığına Polonya 4. Panzer Ordusu'nun komuta nakledilmişti. 8 Mayıs 1945 tarihinde Amerikan askerleri tarafından Avusturya'da yakalandı. Savaştan sonra bir depo işçisi oldu. Tümen seviyesinde 2. Dünya Savaşı sırasındaki en başarılı komutanlardan sayılır. 1976 NBA Seçmeleri 1976 NBA Seçmeleri, 10 turdan oluşmuştur ve toplamda 173 oyuncu seçilmiştir. Robert Parish, Adrian Dantley ve Alex English'in aralarında olduğu üç Hall of Famer oyuncu ve Los Angeles Clippers baş koçu Mike Dunleavy, Sr. bu draftta seçildi. Denver Nuggets, Indiana Pacers, New Jersey Nets ve San Antonio Spurs takımlarına ABA-NBA birleşmesi sonucu draftta oyuncu seçimi hakkı verilmedi. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. American Basketball Association ligi 1976 yılında NBA'e katıldı. ABA'da bulunan takımlardan dört tanesi NBA'e dahil oldu. Diğer ABA takımları ise Kentucky Colonels ve Spirits of St. Louis dışında kapatıldı. Bu iki takım birleşmenin bir parçası olarak, ABD dağılma draftına katıldı. Axel Springer SE Axel Springer SE, 30'un üzerindeki ülkede 150'den fazla gazete ve dergiye sahip Avrupa'daki en büyük basım şirketlerinden biridir. Şirket 10.000'in üzerinde çalışana sahiptir. Yıllık karı 1 milyar Euro olarak açıklanmıştır. Şirket 1946/1947 yılında Axel Springer tarafından kurulmuştur. Axel Springer, Almanya'da kurmuş olduğu büyük bir gazetenin sahibiydi. Naziler bu gazeteyi savaş boyunca kapttı. Springer ise, Almanya'dan ayrılmadı ve kamplara da gönderilmedi. Savaştan sonra yayın hayatına yeniden başlayarak, Axel Springer AG'yi kurdu ve İsrail'in en büyük destekçilerinden birisi haline geldi. Alman solcular ve müslümanlar, İsrail'i açıktan desteklediği için şirketi eleştiriyorlar. Şu anki CEO'su Mathias Döpfner'dir. Axel Springer Şirketi Avrupa'nun en büyük basımcısıdır ve Almanya'da günlük gazete pazarının %23'6'sını elinde bulundurmaktadır. Şirket Türkiye´de Doğan Yayın Holdingin dörtte birini elinde bulundurmaktadır. Axel Springer AG'nin akredite Türkiye temsilcisi ve stratejik ortağı Global Connection'dır Türkiye Kürtleri Türkiye Kürtleri, Türkiye sınırları içerisinde yaşayan Kürtlerdir. Yoğun olarak Güneydoğu Anadolu Bölgesi ve Doğu Anadolu Bölgesi'nde olmakla birlikte ülkenin diğer tüm bölgelerinde yaşamaktadırlar. Osmanlı döneminde Konya, Kastamonu, Ankara, Kırşehir, Nevşehir ve Aksaray gibi İç Anadolu'nun köylerine yerleştirilmiş ve Cumhuriyet döneminde İstanbul, İzmir, Ankara, Adana, Mersin, Gaziantep, Samsun, Tokat, Amasya ve Bursa gibi Türkiye'nin diğer kentlerine göç etmişlerdir. Türkiye Kürtleri'nin toplam nüfusu 12.000.000 ila 22.000.000 arasında olduğu çeşitli kaynaklarda geçmektedir. Doğu Anadolu Bölgesi'nde Türkmenler ve Kürt aşiretleri 10. yüzyıldan beri birlikte yaşamaktadırlar. Bölgedeki Türkmen ve Kürt aşiretleri Selçuklu dönemi, Akkoyunlular ve Karakoyunlular dönemi, Safevî dönemi daha sonra da Osmanlı İmparatorluğu dönemini beraber geçirmişlerdir. Örneğin; Akkoyunluların başkenti Diyarbakır'dır ve Kürtler hükümdar Uzun Hasan'ın sarayında görev almışlar; bürokrasi ile askeri teşkilatta birlikte hareket etmişlerdir. İran halklarından olan Kürtlerin tarihi ile ilgili yapılan araştırmalarda, Ortadoğu'da kurulan Sadakiyan, Aisaniler,Â Şeddadiler, Büveyhoğulları, Kakuyiler Revvadiler, Hasanveyhiler, Annaziler, Mervaniler, Hezarhespiler, Eyyubiler,Â Zend HanedanÄ± devletlerinin kurucularının Kürtler olduğu düşünülmektedir. 1514 yılında, Yavuz Sultan Selim ile 23 Kürt beyliği arasında imzalanan anlaşma, bir bakıma Kürtlere tanınan bir "muhtariyet"in belgesidir: Devlet İstatistik Enstitüsü (2005'ten sonra 'Türkiye İstatistik Kurumu') tarafından 1965'te yapılan Genel Nüfus Sayımına göre 'te 31.391.421 olan Türkiye nüfusunun 2.370.233'ünün anadilinin Kürtçe olduğunu, ikinci dili dahil Kürtçe bilen toplam kişi sayısının ise 2.820.231 olduğu belirlenmiştir. Buna göre nüfus kaydında Kürtçenin anadil ve ikinci dili olarak geçtiği kişi sayısı toplam nüfusun yüzde 8,98'ine tekabül etmektedir. Bununla birlikte 1965 sonrası nüfus sayımlarında ana dil mevzu bahis edilmediği için daha güncel verilere nüfus sayımları doğrultusunda ulaşmak mümkün değildir. Hint-Avrupa dillerinin İran dilleri öbeğine mensup bir dil konuşan Kürtlerin kültürünün temeli, Mezopotamya menşelidir. Diğer Anadolu uygarlıkları ve İslam uygarlıklarından gelen kültürün de birleşmesiyle Kürt kültürü ortaya çıkmıştır. Selçuklu ve Osmanlı dönemiyle beraber daha melez bir kültür ortaya çıkmıştır. 1923 yılından itibaren yapılan reformlarla daha çok şehirlerde yaşayan Kürtler, devlet memurluğu gibi sebeplerle batılı hayat tarzını benimsemişlerdir. Toplum hayatında ve gündelik hayatta din ile toplum ilişkileri birbirinden ayrılmıştır. Taşrada yaşayan Kürtler ise, daha çok geleneksel Kürt kültüründe kalmışlardır. Yerel yaşamda, aşiretlerin, törelerin ve dinin etkisi büyük olmaktadır. Türkiye Kürtleri'nin çok köklü halk kültürleri vardır. Özellikle sözlü edebiyatın ve sözlü kültürün daha çok gelişmesi, geniş bir halk literatürü ortaya koymuştur. Kürt halkının kültürü, üzerinde yaşadıkları coğrafyanın bir yansımasıdır. Kürt masalları ("çîrok") ve halk hikâyeleri sözel olarak gelişen edebiyatta oldukça önemlidir: Mem û Zîn, Seyre, Metran Îsa, Nuho ile Kalo gibi aşk, kahramanlık, dayanışma, ihanet gibi temaları işleyen masallar oldukça bilinir. Sözlü anlatıma dayanan bu masallarda Kürt halkının özlemleri, acıları, umutları ortaya konur. Kürtlerin yazılı kültür araçlarından büyük ölçüde yoksun kaldığı düşünüldüğünde en yaygın sözlü anlatım aracı olarak masalların bu toplumda başka toplumlara kıyasla çok daha büyük bir rol üstlendiği anlaşılabilir. Güneydoğu'da en çok bilinen ve halk arasında anlatılan Şahmeran efsanesi ise oldukça etkileyici bir efsanedir. El sanatları içerisinde kilimcilik, kuyumculuk, takı zanaatçılığı, ipekçilik, bakırcılık önde gelmektedir. Davul, zurna eşliğinde oynanan Kürt oyunları yörenin aşk, ıstırap, doğa olayları ve bazen de aşiretlerinin sosyal durumlarını konu alır. Kürt oyunları halk oyunları içerisinde halay sınıfına girmektedir. Fırat Nehrinin doğusundan Van gölü'ne kadar olan bölgede ismen ve oynayış bakımından farklılıklar olsa da genel itibarıyla benzer tipte oyunlar görülür. Örneğin; Delilo, Halay, Esmer, Çaçan, Tek ayak, Çift ayak ve Çepik temel oyunlardır. Yöresel giyim hala bölgede canlılığını korumakta ve özellikle taşralı kadınlar yöresel kıyafet giyimlerini sürdürmektedirler. Kürtlerde türkü söyleme geleneği çok eskilere gider. Konusuna göre ölüm, ayrılık, savaş, çocuk, doğa konularında olabilir. Türküleri genellikle hece vezninin 7, 8 ve 11’li kalıplarıyla kıtalar hâlinde söylenir. 6/8, 2/4, 10/8 usullerde söylenir. Türküleri çoğunlukla uzun hava özelliği taşımaktadır. Özellikle gazeller, hoyratlar, bozlaklar yaygındır. Kaval (bilur), mey (düdük), zurna (zirne), tembur (bisk), dembilk, davul (dahol), kemençe (rebab), klarnet (girnata) ve cümbüş genel enstrümanlardır. Bir Türk çalgısı olan bağlama; geleneksel Kürt müziğinde –semahlar dışında- pek yeri olmayan bir enstrümandır ve daha yakın dönem icracıların geleneksel şarkıları yorumlamasında kullanılmaya başlanmıştır. Kürt mutfağı binlerce yıllık etkileşimle günümüze gelmiş gayet zengin ve farklı bir mutfaktır. Mutfağın temel malzemeleri kuzu eti, yöresel baharatlar (sumak, kişniş, karabiber vs.), pirinç, sakatat çeşitleri, tereyağı, bulgurdur. Bu nedenle Kürt mutfağı ağır yemeklerden oluşur. Mutfağın temel bileşenleri Kebaplar, lahmacunlar, Etli yemekler ve hamurlu tatlılar olup Türkiye'nin ve dünyanın her yerinde tanınmakta ve tercih edilmektedir. Fast-Food kültürünün arttığı bu devirlerde, fast-food la yarışabilir hızlı hazırlanabilen bir mutfaktır. Türkiye Kürtleri'nin önemli bir özelliği de aşiret yapılanmalarıdır. Ortaçağdan günümüze gelen bu özelliğe hâlen sahip olan Kürtler, aşiret yaşamından bireysel yaşama geçememişlerdir. Bir Kürt aşireti nüfus olarak çoğunluğa bakılmaksızın dört ana unsura sahiptir: Bu şartların yanında bir aşiret en az iki kabilenin bir araya gelmesiyle oluşturulabilirdi. Bir Kabile 2 Bav‘dan, bir Bav 2 Malbat‘dan, bir Malbat ise 2 Mal‘dan oluşmaktaydı. Türkiye Kürtleri, Kürtçenin Kurmanci lehçesini ve Türkçeyi konuşurlar. Türkiye Kürtlerinin büyük çoğunluğu, din bakımından İslam'ın Sünni mezhebinden olup, Sünnilerin büyük bir kısmı Şafii mezhebine diğer bölümü ise Hanefi mezhebine bağlıdır. Bunun yanı sıra bir bölümü Alevi, Maliki ve Hanbeli mezheplerine bağlıdır. Başlı başına bir inanç olarak kabul edilen Yezidilik ve Bahailik çok az sayıda Kürt'ün dinidir. Ayrıca çok az sayıda Hıristiyan Kürt aileleri de mevcuttur. Aşiret konfederasyonları; "Reşwan, Reşî, Rışvan, Reşo" olarak da anılan Rişvan Aşireti, aslen Maraş-Antep dolaylarında meskûn olan ve tarihi süreç içerisinde iskân ve sürgün politikalarından dolayı geniş bir coğrafyaya dağılmış olan aşiret konfederasyonudur ve Urfa, Rakka, Halep, Kilis, Diyarbakir, Antep, Erzurum, Mardin, Malatya, Ankara, Maras, Adiyaman, Nizip, Birecik, Siverek, Sivas, Elazig, Kırşehir ve Konya'da yaşarlar. "Ertuşiler" Van Gölü’nün güneyi ile Zaho ve Duhok arasında; "Barzaniler" Zap nehrinin yukarı yakaları ile Hakkarî arasında yaşar. Zırkiler (Zırıkan) Aşireti mensupları ise Erzurum'un kuzeyinde, Diyarbakır-Mardin ve çevresinde yaşarlar.Van gölünün güneyindeki diğer gruplar "Botaniler" ve "Herkilerdir". Kars ve çevresinde "Celaliler", Bingöl-Erzurum arasında "Cibraniler", Van'ın doğusunda "Milaniler ve Şakakiler", yine Hakkâri'nin kuzeyinde "Piniyaniler", Van gölünün kuzeyinde "Sipkaniler", Antep-Maraş çevresinde "Beraziler", Uludere çevresinde "Berwariler", Semsur ve çevresinde "Çavreşiler" (Alevidir), Erzincan-Tunceli arasında "Dersimiler" (Alevidir), Mardin ve çevresinde "Haverkailer", Fırat'ın batısında "Koçgiriler" (Alevidir), Bingöl ve Muş ta "Xormekliler" (Alevidir), Erzincan'ın doğusunda "Kureşiler" (Alevidir), Fırat ile Mardin arasında yayılan "Milaniler", Bingöl-Diyarbakır arasında "Motkiler" yaşar. Bunun yanında Cizre ve çevresinde "Silvaniler"; Musul-Antakya hattında "Yezidiler" ayrı birer konfederasyondur. Bunun yanında Güneydoğu Anadolu'da konfedere olmayan aşiretler de oldukça fazladır. Konfederasyonların çoğu çözülmüştür. 2010 yılında KONDA'nın yaptığı araştırmaya göre Türkiye'de Kürtlerin %23'ü açlık, %53'ü yoksulluk sınırının altında yaşamaktadır. Denial "Denial", İngiliz grup Sugababes tarafından beşinci stüdyo albümleri "Change" için kaydedilen bir şarkıdır. Yazarlığını grup üyeleri Keisha Buchanan, Amelle Berrabah ve Heidi Range ile Vanessa Brown, Elliot Malloy ve Flex Turner; yapımcılığını yine Flex Turner ve Elliot Malloy üstlenmiştir. 2008 yılının ilk çeyreğinde, albümün dördüncü ve son teklisi olarak yayımlanmıştır. Şarkı, İngiltere listelerinde 15, İrlanda listelerinde 18 numaraya yükselmiştir. Çek Cumhuriyeti ve Estonya listelerinde bir numaraya ulaşmakla birlikte, Avrupa'nın birçok ülkesinde ilk ona girmeyi başaramamıştır. Almanya'da 11, Avusturya'da 4, Hollanda'da 61, İsviçre'de 14 numaraya yükselmiştir. Şarkının video klibi Harvey B-Brown tarafından çekilmiştir. 7 Ocak 2008 tarihinde grubun resmî sitesinde yayınlanmıştır. 9 Şubat 2008 tarihinde Channel 4'taki "Freshly Squeezed" programında tanıtılmıştır. The Local The Local İngilizce olarak İsveç ve Almanya'da yayınlanan online bir gazetedir. Almanca ve İsveççe sitelerini görünümü benzese de, siteleri yayına hazırlayan ekipler her iki dil için farklıdır. Her ekip kendi okuyucu kitlesiyle ilgili haberlere odaklanmıştır.. Haber durumu, her ülke için iç sorunları içermektedir. Site son haberler, politika, ekonomi, spor ve kültür haberleri yayımladığı gibi analiz ve görüş de içermektedir. Site ayrıca İngilizce konuşan insanlara; İsveç ve Alman toplumu hakkında rehber olmaktadır. Orijinal İsveççe yayımı 2004'te Almanca yayımı 2008'de başlamıştır. Türk Harb-İş Sendikası Türkiye Harb Sanayi ve Yardımcı İşkolları İşçileri Sendikası kısaca Türk Harb-İş Sendikası savunma sanayi ve TSK'nın bazı sınıflarında görev yapan işçileri temsil eden bir işçi sendikasıdır. Genel Merkezi Ankara'da olan sendikanın Genel Başkanı Alaattin Soydan'dır. Yaklaşık 26.000 üyesi bulunmaktadır. Türkiye İşçi Sendikaları Konfederasyonu (Türk-İş), Uluslararası Kamu Çalışanları Federasyonu (PSI) ve Avrupa Kamu Çalışanları Federasyonu (EPSU) üyesidir. 1956'de İstanbul Milli Müdafaa Vekaleti İşçileri Sendikası, Kayseri Askeri İşyerleri Sendikası, Afyon İstihkam Ana Tamir Fabrikası İş Makinaları İşçileri Sendikası ve Eskişehir Hava Sanayi İşçileri Sendikası bir araya gelerek Türkiye Harb Sanayi ve Yardımcı İşkolları İşçi Sendikaları Federasyonu’nu kurmuşlardır. 20 Temmuz 1970'te "Türkiye Harb Sanayi ve Yardımcı İşkolları İşçi Sendikaları Federasyonu" feshedilerek "Türkiye Harb Sanayii ve Yardımcı İşkolları Sendikası" 'na dönüştürülmüştür. Adana, Afyon, Ankara, Ankara 1 No'lu, Balıkesir, Bor, Çorlu, Diyarbakır, Elazığ, Erzincan, Erzurum, Eskişehir, Gelibolu, İskenderun, İstanbul, İstanbul Anadolu Yakası, İzmir, Kayseri, Kocaeli, Konya, Sakarya ve Sivas şubeleri bulunmaktadır. Honoré Daumier Honoré Daumier (26 Şubat 1808, Marsilya – 10 Şubat 1879, Valmondois), Fransız ressam, heykeltıraş, karikatürist ve baskı resim sanatçısıydı. Çoğu eserinde, 19. yüzyıl Fransa'sındaki sosyal ve politik hayata ilişkin eleştiriler mevcuttu. Çok üretken bir sanatçı olan Daumier 4000'in üzerinde taş baskı resim üretti. Politik kişilere dair karikatürleri ve yurttaşlarının davranışlarına ilişkin eleştirileriyle tanındı. Ressamlığının değeri ise, ölümünden sonra anlaşıldı. Daumier Marsilya'da, Jean-Baptiste Louis Daumier ve Cécile Catherine Philippe'nin oğlu olarak doğdu. Cam ustası olan babası, edebiyat tutkusu sebebiyle ve şiirlerini yayınlatabilme umuduyla 1814'te Paris'e taşındı. 1816'da Daumier de annesiyle birlikte Paris'e gitti. Daumier daha küçüklüğünde, sanatçı olmaya yönelik bir eğilim içindeydi. Ancak babası onu önce getir götür işlerini yapmak üzere bir kapıcının yanına, ardından da bir kitapçıya çırak verdi. Damuer 1822'de, babasının arkadaşı olan arkeolog Alexandre Lenoir'nın öğrencisi oldu. Ertesi sene ise Académie Suisse'e girdi. Taş baskı yayıncısı Belliard'ın yanında çalışırken, bu alandaki ilk denemelerini gerçekleştirdi. Taş baskı teknikleri konusunda uzmanlaşan Daumier, sanat kariyerine müzik yayıncıları için baskı kalıpları ve reklamlar için illüstrasyonlar hazırlayarak başladı. Daha sonra çeşitli yayıncılar için, Charlet'nin tarzına öykünen ve Napolyon efsanesini coşkuyla ele alan bazı isimsiz eserler hazırladı. Louis-Philippe'in krallığı sırasında Charles Philipon, "La Caricature" isimli karikatür dergisini yayınlamaya başladı ve Daumier bu derginin kadrosunda yer aldı. Devéria, Raffet and Grandville gibi güçlü sanatçılar da bu derginin kadrosundaydı. Daumier burada burjuvaların zaaflarını, adaletteki çürümeyi, sürekli hatalar yapan hükümetin yetersizliğini hicvettiği çizim kariyerine başladı. Kralı "Gargantua" olarak çizdiği bir karikatür sebebiyle 1832'de Ste Pelagic'te altı ay boyunca tutuklu kaldı. Bunun hemen ardından derginin yayını durdu; ama Daumier, Philipon'un "Le Charivari" adıyla yayınlamaya başladığı yeni bir gazetede çizmeye başladı. Daumier bu gazete için çizdiği sosyal içerikli kariktürlerde, dönemin popüler bir melodram kahramı olan "Robert Macaire" karakterini kullanarak burjuva toplumunu alay konusu etti. "L'histoire ancienne" isimli bir başka karikatür serisinde ise dönemin sanat anlayışındaki zorlayıcı sahte-klasizim akımını hedef aldı. 1848'de "Le Charivari" bünyesinde yeniden politik çizimler yapmaya başladı. 1860'ta gazeteden ayrıldı; ancak 1864'te geri döndü. Daumier'nin 1904'te bir araya getirilen taş baskı plakalarının sayısı 3958'di. Daumier üretken bir taş baskıcı ve ressam olmanın yanı sıra, pişmemiş kil kullanarak birçok heykel de yaptı. Bu büstlerin yok olmalarını önlemek için, bazılarının alçı kopyalarını da yaptı. Ölümünün ardında, bu alçılar kullanılarak bronz heykeller üretildi. 20. yüzyılda gerçekleştirilen bu bronz dökümlerin büyük çoğunluğunu Rudier ve Valsuani gerçekleştirdi. Karikatürler ve taş baskı resimlerin yanı sıra Daumier, birçok tablo da çizdi. Resimlerde gerçek görüntüyü yakalamaya yönelik çabası ve güçlü fırça darbeleri, "İsa ve Havarileri" (Rijksmuseum), "İyi Samarit", "Don Kişot ve Sanço Panza", "Alay Edilen İsa" tablolarında ve Güney Kensington'daki Ionides Koleksiyonu'nda yer alan eskizlerinde görülür. Daumier, natüralizm akımının resim alanındaki öncülerinden biriydi. Ancak, ölümünden bir yıl öncesine kadar ressam olarak başarıya ulaşamadı. 1878'de, sanat satıcısı Paul Durand-Ruel ressamın eserlerini bir araya getirerek kendi galerilerinde sergilemeye başladı. Böylece, "karikatürün Mikelanjı" olarak adlandırılmakta olan Daumier'nin resim alanındaki yeteneklerinin de farkına varıldı. O dönemde Daumier artık kör olmuştu ve, Jean-Baptiste-Camille Corot'un kendisine tahsis ettiği Valmondois'teki bir kır evinde yaşamaktaydı. Ressam 1879'da orada öldü. Baudelaire'e göre Daumier "Sadece karikatürün değil, modern sanatın da en önemli adamlarından biriydi." 1900'de, École des Beaux-Arts'ta Daumier'nin eserlerinden oluşan bir sergi açıldı. Ressam'ın 200. doğum günü Asya, Amerika, Avustralya ve Avrupa'da açılan çeşitli sergilerle kutlandı. Daumier'nin eserleri Louvre, Metropolitan Museum of Art ve Rijksmuseum gibi dünyanın önde gelen sanat müzelerinde sergilenmektedir. Ressam, 29 tablosu ve hayatının son dönemlerinde kendisini çok etkilemiş olan Don Kişot'un hayatı temalı 49 çizimiyle tanınır. Toyota