müdürün neler diyeceğini tahmin edebiliyorum. diyerek yargılayıcı bir cevap vererek. 3. Nasıl empati gösterilir. Yoğun iş yükünden şikayet eden bir arkadaşınıza, Bu gerçekten seni çok yoruyor olmalı. , İş yerinde müdürüyle anlaşmazlık yaşayan bir dostunuza, Müdürünle yaşadığın tatsızlık seni üzmüş olmalı. , Bir önceki gece raporunu tamamlayabilmek için geç saatlere kadar çalışıp, uykusuz kalmış arkadaşınıza, Şu sıralar işlerin çok yoğun sanırım, dün gece bir hayli yorulmuş olmalısın. Diyerek, karşı tarafa anlaşıldım duygusunu hissettirirsiniz. Karşı tarafı anladığınızı, konuşmacınınkinden farklı sözcüklerle ifade etmek empatik iletişim için önemli bir beceridir. 4. Empatik iletişim için ipuçları Konuşanı dinleyin ve izleyin Konuşmacının sözcüklerini, ses tonunu dinleyin, mimiklerini ve diğer sözsüz iletişim ipuçlarını gözlemleyin. Bir başka deyişle satır aralarını okumaya çalışın. Konuşmacın duygularıyla ilgili ipuçları yakalamaya çalışın. Kendi duygularınızla dinleyin Kendinizi zihinsel olarak konuşanın yerine koyun ve ne yapardınız, neler hissederdiniz, düşünün. Bu karşı tarafın duygularını anlamak için en etkili yollardan biridir. Konuşan kişinin tecrübelerine benzer deneyimleriniz varsa, bu deneyimleri hatırlamaya çalışın. Karşı tarafın da benzer duygular yaşadığını düşünmek yanlış bir yaklaşım değildir. Hafızanızı kullanın İnsanların belirli durum ve şartlarda nasıl tepkiler verdiklerine dair genel kanınıza göre, karşınızdakinin de buna benzer bir tepki verebileceğini öngörmeye çalışın. Aynı durumla karşı karşıya kalmış tanıdıklarınız, yakınlarınız da olabilir. Bu durumlarda onların neler hissettiklerini ve yaşadıklarını hatırınıza getirip, bu deneyimleri karşı tarafla paylaşın. Kişi günlük hayatında, empati gösterme becerilerini geliştirmek için sayısız fırsatla karşı karşıya kalır. Empatik iletişimi, akrabalarınız, dostlarınız, iş arkadaşlarınızla geliştirebileceğiniz gibi hoşlanmadığınız, hatta çatışma yaşadığınız kişilerle de kurmalısınız. Böylece karşı tarafı sakinleştirmenin ötesinde, sizi o kişinin dünyasına girer, onu daha iyi anlayabilir ve daha sağlıklı ilişkiler kurabilirsiniz. 15 III. Ben mesajı, kişinin kendisini rahatsız eden durum veya davranış karşısındaki tepkisini kendi duygu ve düşüncelerini ifade ederek açıkladığı ifade tarzıdır ve iletişimin olumlu sürmesini sağlar. Ben mesajı, başkalarıyla ilgili değerlendirme ve yorumlarımızı değil, durumun objektif tanımını (pasif cümle), bizde yarattığı etkiyi, sebep olduğu duyguyu içerir. Ben mesajı ile kurduğumuz iletişimde, karşımızdaki kişinin davranışlarının bizim üzerimizdeki etkisinden bahsederiz. Karşımızdaki kişiyi yargılamadan, onun davranışını tanımlar, yorumlarımızı karşımızdakinin kişiliğine değil, davranışına yöneltiriz. Konuşmamız şahsa değil davranışa yöneliktir. Sen diye başlayan mesajlar ise yorum, genelleme, eleştiri, suçlama ve yargı içerdiği için karşımızdaki insanlarda savunma ve direnç doğurarak insanları birbirinden uzaklaştırır. Sorunun çözümüne katkı sağlamayan bir çatışmanın ortaya çıkmasına sebep olur. Şu iki ifade arasındaki farka dikkat edin Bana yanlış adres verdiğin için evi iki saat aradım Bana verilmiş olan adresin yanlış olması evi iki saat aramama neden oldu. Kendimi yorgun ve gergin hissediyorum . Büyük bir ihtimalle birinci ifade savunma ve direnç, ikinci ifade sıkıntıyı paylaşma ve dolayısıyla yakınlık doğuracaktır. Sen mesajında karşımızdakinin sınırına girer, ben mesajında ise iletişimi kendi sınırımız çerçevesine sürdürürüz. Bu nedenle ben mesajları, tehdit, yargılama, suçlama, karşıdakini kontrol etme gibi mesajlar içermez. Amaçlanan, sadece bu durumda ne hissedildiğinin karşı tarafa aktarılarak paylaşılmasıdır. Ben mesaj larının bir diğer özelliği de kullanılan ifadelerin sorumluluğunu üzerimize almamızdır. Karşımızdaki kişiyi hissettiklerimiz konusunda bilgilendirmeyi ve değişime yol göstermeyi amaçlar. Değerlendirme ve karar konusundaki sorumluluğu karşı tarafa bırakır. 1. Karşı tarafından davranışından rahatsız olduğumuzda, 2. İstek, tehdit, zorlamadan kaçınarak duyguları paylaşmayı veya bir istekte bulunmayı düşündüğümüzde, 3. Karşı tarafla daha yakın ve açık bir iletişim kurmak istediğimizde, 4. Kızgınlık, memnuniyetsizlik gibi stres yaratan durumlarda, 5. Her iki tarafın iletişimde engellerle karşılaştığında, 6. Karşı taraf sen mesajı nı sıklıkla kullanmaya başladığında, bu ifadeleri ben mesajı na çevirerek empati kurmak amacıyla kullanılır. Sen mesajı yerine ben mesajı verin 16 Sen zaten beni hiç anlamazsın. Anlaşılmadığım zaman üzülüyorum. Yine yanlış bilgi vermişsin. Daha önce konuştuğumuz halde bana yanlış bilgi verilmesi zor durumda kalmama neden oldu . Üzgünüm. Raporu zamanında teslim etmedin Raporun zamanında elime ulaşmamış olması nedeniyle müşterinin ihtiyacını zamanında karşılayamadım. Canım çok sıkkın. Çok kabasın. Her zaman sözümü kesiyorsun. Bir şey söylemeye başlayıp da sözümün kesilmesi nedeniyle bir türlü sonunu getiremediğim zaman çok rahatsız oluyorum. İlk örneklerdeki sen mesajlarının suçlayıcı unsuru, ikinci örneklerdeki ben mesajlarında gözlemlenmiyor. Ben mesajları olumsuz davranışa yönelik olabileceği gibi olumlu davranışa da yönelik olabilir değerlendirme yapmaksızın, onaylayıp destekleyebilir. Doğum günümde bu kadar anlamlı bir hediye almak beni duygulandırdı. Sonuç olarak iletişim sürecinde durumdan rahatsız olan biz isek, etkin bir iletişim için ben mesajı kullanarak durumu anlatırız. Ancak durumdan rahatsız olan karşımızdaki ise bu aşamada etkin dinleme yapmak ve empati göstermek etkin bir iletişim için önem taşır. İletişim süreci boyunca gelişen diyaloga göre ben mesajı ve etkin dinleme arasında geçişler yapılır. Örneğin, raporların düzgün hazırlanması konusunda yaşanan bir sorun sen mesajı ile aşağıdaki gibi ifade edilebilir Levent Raporları dikkatli ve özenli hazırlamadığın için benim bunların hepsini tekrar kontrol etmem gerekiyor . Kemal Son anda, müdür bana başka bir iş yükledi . Levent Peki ama benim de bir sürü yapmam gereken iş var . Kemal Ne yapabilirim ki… Aynı diyalog, ben mesajı ve etkin dinleme ile şu şekilde ifade edilebilir. Levent Raporların dikkatli ve özenli hazırlanmamış olması aynı raporları tekrar kontrol etmemi gerektiriyor . Kemal Son anda, müdür bana başka bir iş yükledi . Levent Anlıyorum, demek dün iş yükün çok fazlaydı . Bu biçimde kurulan iletişimde kişi ben mesajı rahatsız olduğu durumun objektif tanımını yapıyor, karşı tarafın verdiği mesaj doğrultusunda etkin dinleme yaparak iş arkadaşını anlamaya çalışıyor, anladığını iş arkadaşına hissettirdiği için konunun gereksiz uzaması engelleniyor ve her ikisi için de uygun olan bir çözümün bulunabilmesi için diyalog ortamı yaratıyor. Ben mesajı ile karşılık vermeyi ilk kez denediklerinde çoğu kimsenin gördüğü en büyük risk, insanın kendi iç dünyasını ele vereceği konusundaki huzursuzluktur. 17 İkinci büyük risk, kişinin kendi kendini değiştirme imkanı ve yolunun açılmış olmasıdır. Ben mesajları vermeye başladığımızda durumumuzu öncekinden daha dikkatle analiz etmemiz gerektiğini hissederiz ve bazen de değişmek zorunda kalan biz olabiliriz. Üçüncü büyük risk ise, sorumluluktur. Çoğu kimse için en güç (ama aynı zamanda en ödüllendirici) şeylerden biri, kişinin kendi sorumluluklarını kendi üzerine almasıdır. Güvenilirlik Verdiğiniz her mesaj hakkında iyi bilgi sahibi olun. Uygunluk Mesajların uygun kişilere gittiğinden emin olun. Zamanlama Mesajın doğru zamanda iletilmesini sağlayın, hızlı hareket edin. Açıklık Söyleyeceklerinizi anlaşılması kolay ve net bir biçimde ifade edin. Tutarlılık Mesajların iletilmesinde tutarlı olun, yorum iletmeyin. Yaratıcılık Yaratıcı mesajlar hatırda kalır. Mesajınıza mizah, renk, tutku ve heyecan katarak, mesajınızın alımlı, canlı ve heyecanlı olmasını sağlayın. 18 göndericinin alıcının ihtiyacını veya iletişimin amacını tam olarak bilmemesinden, göndericinin mesajını uygun olmayan yollarla dile Ne kadar bilirsen bil, getirmesinden, söylediklerin karşındakinin uygun olmayan zaman ve mekanda iletişim anlayabildiği kadardır. kurulmaya çalışılmasından, Mevlana alıcının mesajı yanlış algılamasından veya duymasından ortaya çıkar. İletişim sürecindeki kopukluk olasılığının farkına varmak ve bunu önlemeye çalışmak etkin iletişim için atılacak ilk adımdır. İletişimde amaç netleşmemişse mesaj belirsiz olur ve iletişimde kopukluğa sebebiyet verir. Bazı durumlarda iletişimi başlatan kişi sadece o durum a ilişkin duygu ve düşüncelerini aktarmakla kalmayıp, bazı yan mesajları da ana mesaja eklemeye yönelebilir. Bu durumda dinleyici, bu yan mesajlarla ilgilenerek ana mesajı algılayamayabilir ya da kendisi de bu yan mesajlarla ilgili duygu ve düşüncelerini aktarmaya başlar ve bu nedenle konudan uzaklaşılır. Örneğin bir müşteriyle ilgili bilgiyi başka müşterilerin de bulunduğu bir ortamda iş arkadaşına aktarmaya çalışmak, yanlış ortam seçimidir. Zamanlama da seçilen ortam kadar önemli bir faktördür. Örneğin bir toplantıya girmek üzere olan bir yöneticinizle önemli bir konuyu görüşmeye çalışmak, başarısızlıkla sonuçlanacak bir iletişim girişimidir. Günün sonunda imzalanması gereken pek çok evrakı bulunan iş arkadaşınıza telefonda lafa tutmaya çalışmak da başarısızlıkla sonuçlanacaktır. Örneğin yüksek sesli müzik ya da dışarıdan gelen inşaat gürültüsü, kişilerin birbirlerini dinlemelerini engeller 19 Psikolojik Gürültü İletişim halindeki bireylerin ruh halleri, duyguları, önyargıları ya da o andaki ihtiyaçları, etkin dinlemeyi engeller. Örneğin alıcının vericiye olan yoğun duyguları, mesaja öznel anlamlar yüklemesine neden olur ya da alıcının aşırı yorgun olması, dinlemeye üşenmesine yol açabilir. Kim olduğun o kadar haykırıyor ki, ne dediğini duyamıyorum. R. W. Emerson Eğer dinleyici, verilen mesajları gereksiz ve anlamsız olarak değerlendiriyorsa, algılanan mesajların kullanılmaması ve geribildirimde bulunulmaması nedeniyle iletişim süreci tıkanır. Aynı şekilde eğer gönderici mesajlarını uygun olmayan yollarla ifade ediyorsa (örneğin, sen mesajı kullanıyorsa) iletişim kopar. Mesaj ifadesinde doğru olmayan yolları aşağıdaki gibi sıralayabiliriz Ama... Ama ile başlayan bir cümle, ama ile karşılık alır. Dinleyenin görüşünü çürütmeyi ve eleştirmeyi amaçlayan bu ifade, iletişimi uzlaşmaya değil, çatışmaya yönlendirir. Öğüt vermek, çözüm getirmek, yönlendirmek Şöyle yap, böyle yapma... Bu şekilde hareket etmemelisin... Buna üzüleceğine, oturup işini yapsan daha iyi olur... Yoruluyorum diye yakınacağına geceleri erken yat... Kavga edeceğinize konuşun, ekip içindekiler birbirleri ile kavga etmez... Paylaşmayı bilmezsen, yalnız kalırsın tabii... Bu kadar düzensiz çalışırsan, işlerini tabi yetiştiremezsin... gibi cümleler, alıcıda direnç, isyan yaratır, kişiyi savunmaya iter. Genellikle öğüt ve ders vermek bize sorununu açan kişide baskı veya suçluluk duyguları uyandırarak iletişimin kesilmesine veya yön değiştirmesine neden olur. Yargılamak, eleştirmek, ad takmak Sen zaten hep kolaya kaçarsın... Çocuk gibi davranıyorsun... Geri zekalı ne olacak... Şikayetten başka bir şey bilmezsin zaten... Tartışmayı bile bilmiyorsun... Hiçbir fedakarlığa katlanmak istemiyorsun... gibi yargı ve eleştiri ifadeleriyle karşılaşan kişiler, kendilerini anlaşılmamış, haksızlığa uğramış, çaresiz hissederler. Bunun sonucunda iletişimi keser ya da öfkeyle karşılık verebilirler. 20 Soru sormak, araştırmak, incelemek Neden. Sen ona ne yaptın. O sana ne dedi.... Çocuk neden hastalandı. İyi giydirmedin mi.... Neden uyuyamadın. Ağır mı yedin. Kahve de içtin mi.... Neden doğru düzgün oynamayı beceremiyorsun.... gibi soru, inceleme, nedenini arama yaklaşımları önyargı veya eleştiri içerir. Konuşma sorulara cevap vermeye takılarak yön değiştirip, asıl konudan uzaklaşabilir. Sorularla yürüyen iletişimde, genellikle soru soranın nereye varmak istediği dinleyen tarafından anlaşılamadığından, dinleyen endişeye kapılabilir veya savunmaya geçebilir. Teşhis, tanı koymak, tahlil etmek Aslında sen öyle demek istemiyorsun... Ben senin aslında neden öyle yaptığını biliyorum... Aslında senin derdin başka... Uzun süren anlaşmazlık, iki tarafın da haksız olduğunu gösterir. Voltaire Anlaşılan bir süre sana yardımcı olmamı isteyeceksin... Bunları beni üzmek için anlatıyorsun anlaşılan... ifadeleri, konuşan kişi sanki dinleyenin niyetini çok iyi biliyormuş, onun kafasının içindekileri okuyormuş gibi bir tavır içine girdiğinden, dinleyeni savunmaya iter, sinirlenmesine, sabırsızlanmasına veya öfkeli cevaplar vermesine neden olur. Dinleyen kişi kendini kıstırılmış, yanlış anlaşılmış, yanlış yorumlanmış gibi hissedeceği için büyük olasılıkla iletişimi keser. Teselli etmek, konuyu değiştirmek Aldırma, boşver... Düzelir canım, dert etme... Üzülme... Başka şeyden konuşalım... Olur böyle şeyler, geçer... Bir kahve iç düzelirsin... Boşver canım arkadaşlar arasında olur böyle şeyler... Aman sen de her şeyi ciddiye alıyorsun, yak bir sigara... Aslında teselli etmek çok güzel ve yararlıdır, ancak önemli olan, teselliyi kişiyi duyduğumuzu belirttikten sonra verebilmektir. Söyledikleri duyulmadan teselli ediliyormuş hissini yaşayan kişi, kendini anlaşılmamış, dinlenilmemiş, söyledikleri saçma sapan gibi algılanmış hissedebilir. Önemsenmemiş olmaktan ya da sorununun küçümsenmiş olmasından dolayı kızgınlık duyabilir. 21 Beden dilimiz biz sustuğumuzda da konuşmaya devam eder. İletişim kurarken hem kulaklarımızla, hem de gözlerimizle karşı tarafı dinlemeliyiz çünkü yapılan araştırmalar kelimeler aynı kalmak koşuluyla bilginin %60'ının görsel olarak ve sadece %10'unun kullanılan kelimeler aracılığıyla iletildiğini göstermektedir. Bu nedenle, beden dilinin etkin bir şekilde kullanımı, iletişim açısından büyük önem taşır. İnsan, çoğunlukla farkında olmaksızın, beden dilini son derece etkili olarak kullanır ancak bedenini, kelimeleri kontrol ettiği gibi kontrol edemez. Bedenimiz, olaylara ve durumlara kaşı daha fazla kendiliğinden tepki verir. Gerçek duygu ve düşüncelerimizi kelimelerin arkasına gizlemek mümkün olabilir ancak beden dilimizi gizlemek mümkün değildir. Duygu ve düşüncelerin anlaşılmasında kelimeler değil, beden esastır. Duygu ve düşünceler kelimelere dökülmediğinde, bunu açık olarak hissedebiliriz. Böyle zamanlarda bir bakış, başın bir dönüşü, kavrayan bir jest, savunucu bir mimik, binlerce kelimeden daha fazla anlam taşır. İnsanlar kelimeleri, çoğunlukla gerçek duygu ve düşüncelerini örtmek için kullanırlar. Beden dili ise kişinin gerçek duygularını açığa vurur. Oğlunuz asık bir yüzle eve geldiğinde, Neyin var, ne oldu. diye sorarsınız. Kaşları çatıktır, yüzünden düşen bin parçadır ve size Hiç, çok yoruldum da der. İnanır mısınız. Ya da eşiniz size bir sürpriz hazırlamıştır. Muzip muzip gülümseyerek eve girer. Nedenini öğrenmek amacıyla, Haberler iyi galiba dersiniz. Yeni bir şey yok. İyi bir gün geçirdim, o kadar der, ama telaşla öteki odaya gider. Merak etmez misiniz. Ne var ki, beden dili her zaman bu kadar açık olmaz. İşyerindeki bir tartışmada, yöneticinizle toplantıda, çocuğunuzun öğretmeniyle görüşmede sinirlendiğiniz halde gülümsemeye devam edersiniz. Bu gülümseme mutlaka gerginliğinizi yansıtan bir gülümsemedir, ama karşınızdaki gerginliğinizi fark etmeyebilir. Bütün karar ve değerlendirme süreçlerinin yaşandığı bilinçaltımız, büyük bir depo gibi çalışmaktadır. Beynimiz bir tür bilgisayar gibidir. Zihninizi meşgul eden, geçmişte olmuş ya da olması muhtemel bir olay, beynimiz tarafından o an içinde ele alınır, buna uygun sinir, kas ve salgı sistemleriyle verilen tepki, iletişimde bir sızıntı olarak dışa vurur ve bedensel mesajlar sözcüklerden çok daha çabuk ortaya çıkar. Dolayısıyla karşımızdakiler söylediklerimizden çok, yaptıklarımızdan etkilenirler. Bedenin söyledikleri ile ağızdan çıkan kelimeler arasındaki fark ve çelişkileri yakalamak, etkin iletişim açısından önemli bir beceridir. Beden dili konusundaki farkındalığımızı geliştirebilirsek ve beden dilimize önyargısız ve cesaretle yaklaşırsak, iletişimde etkinliğimizi artırabiliriz. Beden dilinin ögelerini aşağıdaki gibi sıralayabiliriz Beden duruşu Mimikler ve jestler Bakış Oturmak için seçilen yer Oturma biçimi Yönelme ve ayakların kullanımı Mesafe, temas Giyim 22 Bakım ve makyaj Kullanılan aksesuarlar Başka bir özelliğe Yaşlandıkça insanların bakmaksızın, sadece göğüs açıklığına bakarak bir söylediklerine daha az önem insanın kişilik yapısı ve içinde bulunduğu duygu veriyorum, sadece yaptıklarını durumu konusunda bilgi sahibi olmak izliyorum. A. Carnegie mümkündür. Merkezlerini ölçülü bir biçimde dünyaya açan insanlar, paylaşıma hazırdırlar. Merkezin kapanması, yani omuzların düşmesi, hafif öne doğru eğilmeyle oluşan duruş şekli ise, kişinin kendine olan güvensizliğini ifade eder. Bu tür insanlar kolayca hayır diyemezler. Merkezin çok fazla açılması, başın hafif geriye atılması, kolların yana açılması ise, başkalarını umursamayan hakkımı eze eze alırım diyen bir insan davranışıdır. Bu tür insanlardan şiddet beklenir. Kelimeler ne kadar özenle seçilirse seçilsin, kolların kavuşturulması katılımı zorlaştırır. Kolların kavuşturulması, üzerinde en çok tartışılan jestlerden biridir. Bu jesti yorumlarken diğer işaretlere de dikkat etmek gerekir. İnsanlar, birbirleriyle ilişkilerinde çok farklı beden duruşları sergiler. Biriyle çok özel bir konuyu görüşen kişi hafifçe öne eğilir. Çocukla yetişkinin duruşlarını gözümüzde canlandıracak olursak, ikisinin arasındaki güç dengesizliği açık şekilde göze çarpar. Çocuğa doğru eğilerek konuşan yetişkin, karşısında işbirliğine çok daha yatkın bir çocuk bulacaktır. İlişkide olduğu kişiye doğru yönelen, hafifçe yaklaşan ve dik bir beden duruşuna sahip olan kişi, mesajına güvenli bir özellik katmış olacaktır. Boynu bükük, süklüm püklüm beden duruşları ne kadar hatalıysa, iki omuz geriye atılmış, göğüs dışarı çıkmış, baş yana eğilmiş, meydan okur, savaşa davet eder türdeki beden duruşları da aynı ölçüde hatalıdır. Bu konuda da dikkati, başı ve bedeni dik tutarak konuşmak ve dinlemek üzerine toplayarak zamanla beden duruşunu güvenli tavır yönünde geliştirmek mümkündür. Uygun ölçüde ve uygun şiddette yapılan jestler, konuşmaya güç katar. Bu konuda dikkat edilmesi gereken, jestleri konuşmadaki eksik kelimeleri tamamlayacak bir araç olarak kullanmamak, yabancı dile hakim olmayan birinin ifadesini elleriyle tamamlaması gibi bir duruma düşmemektedir. Sert ve sinirli jestlerin, dinleyenlerde rahatsızlık doğurduğu unutulmamalıdır. Rahat, sakin ve yumuşak jestler ise konuşmacının kendine güvenini, konuştuğu konuya hakimiyetini ortaya koyduğu yönünde yorumlanır. Jestler ve mimikler diğer kişilere görsel sinyaller gönderen hareketlerdir. Yüz kaslarının anlatım amaçlı kullanımı mimikleri baş, el, kol, ayak, bacak ve bedenin kullanımı da jestleri oluşturur. Jest ve mimikler esas ve ikincil olarak ayrılır. 23 Esas jest ve mimikler, düşünce ve duygularımızı destekleyen, onları somutlaştıran hareketlerimizdir. Örneğin sohbet sırasında göz kırpma, baş sallama, kolları açma gibi işaret ve hareketler, iletmek istediğimiz ve programladığımız bir mesajı içeren jestlerdir. Öte yandan kendiliğinden gelen ve hiç beklemediğimiz bir anda bizi yakalayan esneme veya hapşırma gibi durumlarda bile jest söz konusudur. Esas olarak anlatıma katkıda bulunmayan ve kendiliğinden refleks olarak ortaya çıkan bu hareketlere, ikincil jest ve mimikler denir. İkincil jestlerin esas jestlere dönüşmesi ortama ve birlikte olunan kişilere karşı takınmak istenen tavra bağlıdır. Bu jestlerin bazılarını bastırmak, bazılarını da en açık biçimde ortaya koymak eğilimi vardır. Buna örnek, bir tiyatroda hapşırığımızı tutmaya çalışır ve özür diler bir ifade takınırız. Ama arkadaşımız, istemediğimiz halde camları açmışsa ve bundan rahatsız oluyorsak hapşırığımız daha net ve şiddetli olur. Açık, net ve mümkün olduğunca şiddetli olan hapşırık, artık ikincil jest olmaktan çıkar. Esas ve ikincil jestleri ayırt etmek için kendimize şu soruyu sormalıyız. Ben yalnız olsaydım bu hareketi yapacak mıydım. Cevap hayır ise bu esas jesttir. Evet ise hareketimiz kendiliğindendir ve ikincil jestler grubuna girer. 1. Mimikler Davranışlar, herkesin kendini İnsan ilişkilerinde hiçbir şey, yüz ifadesi kadar önemli seyrettiği bir aynadır. ve anlamlı olamaz. Güvenli bir ifade, verilen mesajla uyum içindeki ifadedir. Aynaya bakmak bize bu konuda çok şey öğretebilir. Ayna karşısında kaslarınızı bütünüyle gevşetin, alın ve kaş çevresindeki kaslarınızı, dudak ve çene kaslarınızı serbest bırakın ve gülümseyin. Yüzünüzdeki gevşemenin bütün bedeninize yayıldığını hissedeceksiniz. Daha sonra kaşlarınızı Konuşurken hiçbir şey çatın. Aradaki farka dikkat edin. söylemeyebilirsiniz fakat susarken, asla Yüzünüzdeki ifadenin farkında olursanız, E. Benzeet öfkenizi, sevincinizi herhangi bir talebinizi ortaya koyarken, buna uygun bir yüz ifadesi içinde olmanız ve karşınızdaki kişiyi etkilemeniz mümkün olacaktır. 2. Doğrudan göz ilişkisi İletişim kurduğumuzda dikkat edilecek en önemli noktalardan biri, nereye baktığımızdır. Doğrudan konuştuğumuz kişiye bakmak, karşımızdaki kişiyle samimiyetimizi ilerletmemize yardımcı olur ve mesajımızın etkisini artırır. Yere bakarak veya gözlerimizi kaçırarak konuşmak, karşımızdakinin üstünlüğünü kabul etmek olarak yorumlanacaktır. Doğrudan göz ilişkisi kurmak konusunda aşırıya kaçmamak gerekir. Sürekli olarak bir insanın gözlerinin içine bakmak hem o kimsede rahatsızlık doğurur, hem de gereksizdir. Güvenli tavrın bütün özellikleri gibi doğrudan göz ilişkisi de zamanla geliştirilebilir. Bunun için, dikkatimizi göz temasımıza yöneltmemiz ve konuşurken gözlerimizi kullanış biçimimizin farkında olmamız gerekir. 24 3. Baş hareketleri Baş hareketleriyle yapılan çeşitli anlatım jestlerinin beden duruşu ile bir bütün olarak değerlendirilmesi önemlidir. Başın yukarıya, aşağıya ve yanlara olan hareketleri bir taraftan iç dünyanın yansıması olarak hem anlatım jestlerini hem de şematik jestleri içerir. Yatay eksen üzerinde yukarıya kalkık bir baş, duruma karşı çıkıştan üstünlüğe kadar çeşitli duygular yansıtabilir. Yatay eksen üzerinden aşağıya bakan, merkeze dönük baş hareketleri ise uysal, çekingen, kabullenici bir duygu durumunun anlatımıdır. 4. Eller, kollar ve parmaklar Eller insanın kendini ifadesinde en duyarlı ve etkili organlardır. İnsan beyninin düşünüp hayal ettiğini eller gerçekleştirir. İnsan eli sadece kendisine verilen araçları biçimlendirmez parmak, el ve kol eklemeleri aracılığıyla boşluk içine uzanabilir, düz ve eğimli çizgiler, köşeler, daire ve yuvarlak hareketler yapabilir, tutar, temas eder, kavrar, okşar, çarpar, iter, çevirir, vurur, parçalar. Kolların hareketleri özel bir önem taşır. Bu hareket göğsü öne çıkartan, insanı harekete geçiren aktif bir duygusal enerjiyi yansıtır. Duygusal açıdan açık insanlar, karşılarındaki kişilerden kendilerine yansıyan duygu ve düşünceleri kabul etmeye hazır olarak, doğal bir kendine güven içinde kollarını bedenlerinden açarak hareket ettirirler. Omuzların, kolların, boynun içeri çekilmesi ve bedenin küçülmesi kesin bir savunma davranışıdır. El hareketleri konuşmaya ritm ve duygu katar, düşüncelerin duygusal tonunu ortaya koyar. Ellerin konuşma sırasında temel görevi, mesajın önemli yönlerini vurgulamaktır. Beden dili konusunda hiçbir fikri olmayanlar bile elini sıktıkları kişiyle ilgili bazı fikirler edinir. El sıkma biçimi insanın kişiliğini ortaya koyma yollarının en başta gelenlerinden biridir. İnsanları en çok rahatsız eden el sıkma biçiminden biri, karşıdakine sadece parmak ucunu vererek yapılandır. Çoğunlukla kendi varlıklarından memnun olmayan, güvensiz ve endişeli insanlar böyle ürkek bir şekilde el sıkar. 5. Bacakların kullanılışı ve oturma düzenleri Duruş biçiminde olduğu gibi hem bedenin üst bölümü, hem de bacakların kullanılma biçimi, kişinin iç dünyası hakkında fikirler verir. Bir mekana girdiğimizde seçtiğimiz yer, kendimize olan güvenimiz ve mekan içinde bulunanlar arasında kendimizi nerede gördüğümüz konusunda fikir verir. Aynı şeklide, oturmak için seçilen yer ve oturan kişiler arasındaki mesafe de bu konuda önemli bilgiler verir. Oturma düzeni 1. Karşı karşıya oturmak Karşı karşıya oturmak genellikle rekabeti ifade eder. Bu oturma biçiminde bir satranç karşılaşmasında olduğu gibi sonuçta bir mağlup, bir de galip çıkacağını düşündürür. 25 2. 3. Yan yana oturmak Yan yana oturmak, işbirliğini ve olumlu duyguları en üst düzeye çıkartır. Yan yana oturan ve hafif bir biçimde birbirine dönük iki kişi, büyük bir ihtimalle bir probleme karşı ortak bir yaklaşım içindedirler. 4. Çapraz oturmak İnsanlar ilgi duymadıkları ve ilişki kurmak istemedikleri kişilerle çapraz ve mümkün olduğunca uzak otururlar. Böylece göz teması imkânı da azalmış olur. 6. Yalan, samimiyetsizlik, şüphe ve tereddüt ifadeleri Birçok durumda insan gerçek duygularını gizlemek ister, ancak bir şekilde kendini ele verir. Bir topluluk içinde kişi sinirli, gergin, hatta korkuyor olabilir, fakat yüzüne iliştirdiği bir gülümsemeyle mutluluk maskesi taşıması mümkündür. Dikkatli bir gözün algılayabileceği bazı küçük ipuçları iç ve dış dünyalar arasındaki bu farkın anlaşılmasına yardımcı olur. İnsanların yalan söylerken en başarılı şekilde kontrol ettikleri ifadeler, yüz ifadeleridir. Genel olarak düşünüldüğünün aksine, bir kişinin yalan söylediğini yüzüne ya da gözlerine bakarak anlamak pek mümkün değildir. Yalan söylerken insanların davranışlarında gözlenen farklılıklar, çok sayıda araştırmaya konu olmuştur. Yalan söyleyen kişinin elleriyle yaptığı jestler azalır. Yalan söyleyen kişinin elini yüzüne götürme ve yüz çevresine değdirme sayısı artmaktadır. Elin yüze gitmesi sırasında, çeneyi tutmak, dudaklara bastırmak, ağzı örtmek, burna değmek, gözün atını kaşımak, kulak memesini çekmek ve saçla oynamak, en belirgin jestlerdir. Kişiler arasında bulunan mesafe, insanların birbirlerine verdikleri önem ve diğer kişiye göre kendilerini konumlandırdıkları yer konusunda bilgi veren en temel belirleyicidir. Mesafe, öneminin farkında olanlar tarafından kontrol edilebilen bir iletişim ögesidir. Mesafe, bütün ilişkilerde duygusal belirleyici rolündedir. Bu nedenle, kendimizi çok yakın hissettiğimiz kişilere yaklaşır, hatta onlara temas ederiz. Pek hoşlanmadığımız kişilerden uzaklaşmaya, araya mesafe koymaya çalışırız. Mahrem Mesafe Kişisel Mesafe Sosyal Mesafe Toplumsal Mesafe 26 Mahrem mesafe Türkiye'de yapılan çalışmalarda yaklaşık yirmi beş santimlik mesafeyi kapsadığı görülmüştür. Adından anlaşılacağı üzere, içli dışlı olunan, duygusal bakımdan çok yakın hissedilen insanların bu bölgeye girmelerine izin verilir. Bir kimsenin mahrem mesafeye girmesine verilen izin, o insana duyulan yakınlığın ve güvenin işaretidir. Bir kimsenin mahrem mesafesine zorunlu olarak girdiğimizde (otobüste, kuyrukta vs) gerginleşir ve onunla göz göze gelmemeye çalışırız bu halimizle sanki, Kişisel alanınızı ihlal ettiğim için özür dilerim, fakat elimde olmadan, durum gereği burada bulunuyorum demek isteriz. Kişisel, samimi mesafe Yirmi beş santimle yüz santim arasında değişen mesafedir. Birbirlerini tanıyan ve rahat konuşan iki insan, bu mesafede kendilerini en rahat hisseder. Genel yerlerde birbirleriyle samimi mesafe sınırları içinde duran iki insanın iyi bir arkadaş, sevgili, karı-koca olduğu düşünülür. Sosyal mesafe Bu mesafe, yüz santimle iki yüz elli santim arasında değişir. İşlerin rahatça konuşulduğu, resmi ilişkilerin sürdürüldüğü bölge, bu çemberdir. Seksen santimle, yüz on santim arasındaki mesafede genellikle, satıcılarla müşteriler ve iş yerinde beraber çalışan kişiler arasındaki konuşmalar sürdürülür. Bir iş yerinde yönetici bir çalışanını odasına çağırdığında, çalışanın yöneticiyi otorite olarak görmesinin ve ona duyduğu saygının derecesine bağlı olarak, yönetici ile arasındaki sosyal bölgenin en uç sınırlarında durmaya çalışır. Genel topluma açık mesafe İki buçuk metreden başlayarak uzayan kişisel mekan genel, topluma açık, tanımadığınız kişiler içindir. Burada verilmiş olan santimetre ve metreler Türkler için geçerlidir. Bu mesafeler insandan insana, kültürden kültüre değişebilir. Çok genel bir ifadeyle söylemek gerekirse, batı ve kuzey toplumlarında mahrem mesafe, doğu ve güney toplumlarına kıyasla daha fazladır. Mahrem mesafeyi belirleyen hiç şüphesiz sadece konum ve sıcaklık değildir kültürel ve toplumsal, hatta fizik şartlar, mesafelerin belirlenmesinde önemli rol oynar. Hangi toplumda olursa olsun mesafe, insan ilişkilerinde önemli bir etkiye sahiptir. Bir insana çok yakın oturmak veya ona yakın durmak, elini omzuna, sırtına koymak, koluna, eline değmek, iki kişi arasındaki ilişkiye belirli bir özellik, yakınlık ve sıcaklık katar. Böyle bir yakınlık isteği içinde olmayan kimse ise rahatsızlık duyar ve savunucu olur. Bu sebeple böyle bir yakınlık girişiminden önce, bu yakınlığın karşıdaki kişi tarafından nasıl değerlendirileceğini anlamakta yarar vardır. Türk insanı, duygularını aktarmada temas öğesinden rahatça ve sıkça yararlanırlar. Tek heceli bir kelime, örneğin Git kelimesi, söyleniş biçimine bağlı olarak ne kadar çok anlama gelebilir Git vardır, Seni bir daha görmek istemiyorum anlamına gelen Git vardır, Kal, hiç gitme anlamına gelen. İlişkilerde yaşanan en küçük gerginlik, kendini önce ses tonunda ortaya koyar. Büyük çoğunlukla gündelik ilişkilerde canlı, neşeli, enerjik bir ses tonu, insanlar üzerinde olumlu etki bırakır. Ancak ortada bir gerginlik ve sorun varsa, ses tonunun yumuşak ve sakin olması çatışmayı önler ve işbirliğini kolaylaştırır. 27 Monoton, dinleyende bıkkınlık yaratan, kolayca dikkatin dağılmasına sebep olan bir konuşma üslubuyla kişi ortaya ne kadar orijinal fikirler koysa da, ikna edici olmakta güçlük çekecektir. Konuşurken sesimizin üç özelliğine dikkat etmeliyiz Ses tonumuz öfkeli mi, davetkâr bir şekilde yumuşak mı, çekingen veya güvensiz mi. Tonlamamız nasıl. Belirli heceleri veya kelimeleri vurguluyor muyuz, yoksa düz ve monoton bir şekilde mi konuşuyoruz. Sesimizin şiddeti nasıl. Sesimizin yüksekliğiyle dikkati üzerimize çekmeye mi gayret ediyoruz, yoksa bizi dinleyenler duymakta güçlük mü çekiyor. Sert ve kesin konuşma biçimi, çoğunlukla dinleyenlerde savunuculuğa sebep olur ve rahatsızlık doğurur. Sesine özür diler gibi bir ton veren kişilerin ise istekleri kolayca geri çevrilir veya söyledikleri önemsiz olarak görülür. Konuşma biçiminizin taşıdığı özelliklere önem veriyorsanız, yapacağınız ilk şey cebinize bir teyp koymak olacaktır. Çeşitli zamanlar ve durumlarda yapacağınız kayıtlarla konuşma özellikleriniz açısından tam ve gerçekçi bir fikir sahibi olmanız mümkündür. Aşağıdaki alıştırma aracılığıyla, sözsüz iletişimin bazı yönlerini, bilinçli bir deneyimle kendiniz keşfetmiş olacaksınız. 1. Arkadaşlarınızla başkalarının sizi rahatsız edemeyeceği bir köşeye çekilin. 2. Sırtınız birbirine dönük olarak oturun ve vücutlarınız birbirine dokunmasın. Bu biçimde oturunca birbirinizi göremeyecek, fakat söylediklerinizi rahatça işitebileceksiniz. 3. Aklınıza gelen ve ilgi duyduğunuz bir konuda beş dakika kadar, birbirinize hiç bakmadan konuşun. 4. Şimdi yüz yüze dönün ve konuşmanıza beş dakika daha devam edin. 5. El ele tutuşun. Hiç konuşmadan, söylemek istediklerinizi el ve yüzünüzle ifade etmeye çalışın. El ve yüzünüzle ifade etmeye çalışırken, duygularınıza dikkat edin. Doğru ya da yanlış yapma diye bir şey söz konusu değildir. Sizden istenen, bu beş dakikalık süre içinde hiç konuşmamanız, söylemek istediklerinizi dokunarak, ellerinizle ve yüz ifadenizle anlatmaya çalışmanızdır. 6. Şimdi sırtınız birbirine dönükken, karşılıklı konuşurken ve el ele tutuşarak meramınızı konuşmadan anlatmaya çalışırken neler hissettiğinizi birbirinize anlatın. Duygularınız birbirine benziyor mu. Ne zaman en rahat ya da en tedirgindiniz. Bu uygulamayı oyun haline getirmek geçti mi içinizden. Farklı iletişim durumlarında duygularınızda bir değişiklik oldu mu. Karşıdakinin ne demek istediğini anlayabildiniz mi. O sizinkini anlayabildi mi. 28 Ellerinizi kenetleyin, kollarınızı bağlayın, Kollarınızı bağlamadan, ayak ayak üstüne ayak ayak üstüne atın ve geriye doğru atmadan, elleriniz açık olarak öne doğru yaslanarak oturun. eğilin. Karşınızdaki insanın yüzüne bakmayın, Karşınızdaki insanın yüzüne bakın, mümkünse gözlerinizi kaçırın. mümkün olduğu kadar çok göz teması kurun. Karşınızdaki insanı hiç ses çıkarmadan Karşınızdaki konuşurken evet , ya dinleyin veya karşınızdaki söyleyeceğini demek öyle , gerçekten mi. gibi tamamlamadan sözünü kesin. dinlediğinizi belirten sözler söyleyin. İfadesiz bir şekilde durun. İlişkide oturun. olduğunuz insanın Gülün. karşısına İlişkide olduğunuz kişi ile 90 derecelik bir açı ile mümkünse de yanına oturun. Konuştuğunuz kişinin adını öğrenmek Konuştuğunuz kişinin adını öğrenmeye için çaba harcamayın ve kullanmayın. gayret edin ve unutmamak için ilişkinin başlangıcında sık sık kullanın. Hiç soru sormayın veya kapalı uçlu İlişkide olduğunuz kişiye açık sorular sorular sorun. sorun. Karşınızdaki kişinin söylediklerinden ne Karşınızdaki kişinin söylediklerinden ne anladığınızı kontrol etmeyin. anladığınızı özetleyerek tekrarlayın. 29 Her şeyin değişmeden devam ettiğini, bir Karşınızdaki insanın söylemiş oldukları ile şeyleri değiştirmeye çalışmanın nafile ilgili umutlu bir ifade kullanın. olacağını söyleyin ve umutsuz bir tavır takının. Karşınızdaki kişinin görüşünü duygularını kabul etmeyin. ve Karşınızdaki kişinin duygularını ve olayları kendi görüş açısından yorumlamasını anladığınızı gösterin. Aynı fikirde olmadığınız durumlarda söze Aynı fikirde olmadığınız durumlarda hayır, yanılıyorsunuz , bu çok saçma sadece kendi görüşünüzü dile getirin. diye başlayın. Karşınızdakiyle hiçbir zaman aynı fikirde Karşınızdaki insanla aynı fikirde olduğunuzu söylemeyin. olduğunuz noktaları, sebepleriyle açık olarak söyleyin. Karşınızdaki kişinin fikir ve görüşlerinde Karşınızdaki kişinin fikir ve görüşlerini boşluklar bulup, ortaya koyun. geliştirecek yaklaşımlarda bulunun. İlişkide bulunduğunuz kişiyi eleştirin ve İlişkide bulunduğunuz kişiye karşı yargılayıcı olun. yargılayıcı olmayın ve onu olduğu gibi kabul edin. Önce aynı fikirde olmadığınızı söyleyin, Karşınızdaki insanla aynı fikirde sonra nedenini söyleyin. değilseniz önce sebebini belirtin, sonra kendi görüşünüzü belirtin. Savunucu olun, hiçbir zaman herhangi Bir sorunun cevabını bilmiyorsanız veya bir hatanızı kabul etmeyin. bir hata yaptıysanız, bunu kabul edin. Ketum olun ve karşınızdakini etkileyecek Ne yaptığınızı veya ne yapmakta bile olsa onunla ilgili bilgiyi kendinizde olduğunuzu açık olarak ortaya koyun. tutun. 30 Karşınızdaki kişiden uzak durun ve ona Uygun düşen durumlarda temas edin. hiçbir temasta bulunmayın. 31 VI. Aşağıdaki bilgilerin doğru ve yanlış olduğunu işaretleyiniz. Doğru 1. İnsanlar iyi bir dinleyici olmak için kendilerini eğitebilirler. 2. İnsanların kişisel görüşleri, başkalarını dinlemelerine engel olur. 3. Dinleme doğal, kendiliğinden oluşan bir eylemdir. 4. Başkalarını dinleyebilmek için önce kendini dinlemeyi bilmek gerekir. 5. İnsanlar kızdıkları veya hoşlanmadıkları kişileri dinlemekte zorlanırlar. 6. İyi bir dinleyici olmak için kişinin kendini disipline etmesi gerekir. 7. İnsanlar güvendikleri ve kabul ettikleri kişileri dinlemeye daha isteklidirler. 8. Bazı insanlar konuşmayı değil, dinlemeyi tercih ederler. 9. Dinleme, insanlar arası güvenin gelişmesinde önemli bir faktördür. 10. Konuşmak, dinlemekten daha önemlidir. 11. Yorgunluk, başkalarını dinlemeye engel değildir. 12. Etkin dinleme, söylenen pek çok şey arasından mesajı seçebilmektir. 13. Duygusal insanlar daha iyi dinleyicidirler. 14. Etkin dinlemede sadece kelimelerle değil, konuşanın beden diline ve konuşma stiline de dikkat edilir. İçindekiler Başlangıç Acil servisteki toksik bayan Balıkların arasında Rolex'li bir ceset Ölüler konuşamaz Şam'da 72 saat Ben senin hayatından gittim oğlum Mata Hari'yi idama götüren makyaj çantası Ay çarpması Fillerin ağladığı yer Bu çocukları gören var mı. Mavi mavi masmavi, gözleri boncuk mavi Göldeki yeşil ceset İkinci bebekle gelen adalet Önce bir köpek sevin, sonra bir kadın ve hapisten kaçın Karısını öldürdü diye doktoru astılar, masum olduğunu 98 yıl sonra anladılar Abartıyorlar sanmıştım, meğer CSI-Konya gerçekmiş Her çikolata yenmez Gerçek Indiana Jones'lar ve Kristal Kafatasları'nın Sırrı Ünlü yazarın pek tehlikeli aşk üçgeni Tevfik'lerin sabun kokan halısı Affet bizi Hirasawa. Canımızla oynayan sahtekârlar Toprağa kulak verin Sacco ile Vanzetti Rekorları çöpe atalım Ellerini kana bulamayan kadınlar Beni siz gömdünüz, yine siz kurtardınız Yılanlar ve melekler Hibakuşaların 66 yıllık acısı Bu seçimi mutlaka alacağız Uğursuz piyango Dikkat izleniyorsunuz Her Çikolata Yenmez ve Annem, Dr. Ferda Gök ve Babam Prof. Dr. Şemsi Gök'e Başlangıç Dostlarım ve yayınevim, artık bir polisiye roman yazmam gerektiğine inanıyorlar. Ben ise hâlâ daha önce üç kez olduğu gibi gerçek suç öykülerini ve adli bilimlerin değişik alanlarındaki denemelerimi sizlerle paylaşarak, ömrümün tam yarışım verdiğim bu gizemli dünyayı tanıtmakta ısrar istiyorum. Gerçi bizlerin yaşadığı, polisiye film ve dizilerde izlediklerinize pek benzemez. Üç-beş kişiyle yürütülen soruşturmalar yoktur, birkaç günde aydınlatılabilen cinayetler azdır. Bir biyokimyacı olarak, adli bilimlerin gizemli dünyasına adımımı attığım 1980'lerden bu yana, suçla mücadele tekniklerinde başdöndürücü gelişmeler oldu. Elbette Türkiye'de de çok şey değişti. 1980'li yıllarda elimde bir cam şişe, şişenin içinde özel olarak yetiştirilmiş altın değerinde yüzlerce sirke sineğiyle Almanya'nın Erlangen Üniversitesi'nden Adli Tıp Kurumu Kimya Dairesi'ne dönmüştüm. Artık, ölülerin iç organ parçalarında hızlı, kolay ve ucuz bir yöntemle zehir aramak için sineklerden medet umulmuyor. Babalığın belirlenmesi için, önce çocuk, ana ve baba olduğu iddia edilen erkeğin kan grupları inceleniyor, erkeğe baba olabilir denirse, erkekle çocuk çok sayıda doktorun önüne oturtularak, kulaklarına, el ve ayak parmaklarına bakılıyordu. Benziyorlarsa, erkeğe daha güçlü biçimde baba olabilir deniyordu. Bu da gerilerde kaldı. Türkiye, yavaş yavaş görgü tanıklığını bir yana bırakıyor. Ben yaptım diyenlere fazla kıymet vermiyor. Bilimsel delillerden suçluya gitmek, ülkenin her yerinde, her zaman uygulanamasa da, yetkililerin sıklıkla yinelediği bir hedef. Türkiye'nin gerek polis, gerekse jandarma olay yeri inceleme birimleri ve kriminal laboratuvarları, sayıca az olmakla birlikte, gelişmiş ülkelerin araç-gereç donanımına sahip. Buralarda çalışan uzmanlar, yine sayıca az olsalar da, bilgi ve becerilerinden kuşku yok. Bütün bu gelişmelere rağmen, aydınlatamadığımız suçlar, delil yetersizliğinden salıvermek zorunda kaldığımız suçlular ve haksız yere mahkûm ettiklerimiz var. Tıpkı dünyanın bütün diğer ülkelerinde olduğu gibi. Çünkü, şu sıralar Kanal D'de sunduğum Kanıt adlı dizinin her bölümünü kapatırken tekrarladığım şekilde, kusursuz cinayet yoktur. Ama tarih boyunca kusurlu polisler, kri​minalistler, savcılar, avukatlar, doktorlar olmuştur. Daha da ötesi, düne kadar güvenerek uygulanan, mahkûmiyetlere, hatta idamlara dayanak oluşturmuş bazı incelemelere, hiç de güvenilemeyeceği ortaya çıkmıştır. Eğer bu mesleğin bir profesyoneli iseniz, hangi yöntemlerden söz ettiğimi biliyorsunuz. Eğer ceza adalet sistemiyle doğrudan ya da dolaylı olarak bağlantılı iseniz, bu durumu tahmin etmişsinizdir. Eğer adli bilimlere ilgi duyan bir vatandaşsanız, elinizdeki kitabın sayfalarım çevirdikçe, durumu keşfedeceksiniz. 191 kişinin can verdiği 2004 Madrid terör saldırısında, parmak izi karşılaştırmalarında FBI'ın bile hata yapabildiğini gördük. Münevver Karabulut cinayeti, otopsi masasından ceset üzerine sperm bulaşabileceğini, Mustafa Çelik cinayeti, ısırık izine dayalı olarak bir kişinin mahkûm edilemeyeceğini kanıtladı. Bazı öyküler, benzeri hataların yol açtığı onarılmaz yaralarla ilgili. Örneğin Ölüler konuşamaz , haksız yere suçlanan bir bilim adamının intiharım, Karısını öldürdü diye doktoru astılar , idamından 98 yıl sonra aklanan bir doktoru, Sacco ile Vanzetti üzerinden 84 yıl geçmesine rağmen hâla tartışılan iki idamı anlatıyor. Beni siz gömdünüz yine siz kurtardınız'ın ise hayatımda çok farklı bir yeri var. Suçsuz olduğu halde, bir görgü tarağı ve iki saç teliyle iki kez müebbet hapse mahkûm olan Dwain Allen Dail ile tanışmamın öyküsü. Allen'i, ömrünün 18 yılını haksız yere geçirdiği cezaevinden çıkartanlar, Barry Scheck ve Peter Neufeld adlı iki hukuk profesörü. 1992 yılında New York Yeshiva Üniver​sitesi Benjamin N. Cardozo Hukuk Fakültesi'nde başlattıkları Masumiyet Projesi'ni, onlardan altı yıl kadar soma, İstanbul Üniversitesi Adli Tıp Enstitüsü'nde yürütmeye başladım. Şimdilerde çok sayıda adli bilimci ve hukukçuyla birlikte bu hizmeti üniversiteden bağımsız olarak sürdürüyorum. Bu yazıların hemen tamamım, Birleşmiş Milletler'deki görevim nedeniyle bulunduğum ülkelerin otel odalarında kaleme aldım. Vaktin hep gece ve benim hep yalnız olmamdan mıdır nedir, bazıları içinizi karartabilir. Size anlatacaklarımın arasında keyif alacağınız olağanüstü başarı öyküleri de var elbette. deki iki kadın polisin sabrına şaşacak, efsanevi polis müdürü sevgili Dr. Henry Lee, Tevfik'lerin sabun kokan halısı na yanağını dayadığında, şapkanızı çıkartacaksınız. Bu arada, dolunayın suça etkisinden tutun da, aşkın insana neler yaptırdığına, Mata Hari'den Fa'afafine'lere kadar ilginizi çekeceğini düşündüğüm birçok konuya yer verdim. Mekong Nehri kıyılarından Gobi Çölü'ne, Abu Dabi'den Guadalajara'ya, hayatın her noktasına dokunan adli bilimler dünyasındaki yolcu​luğunuzdan keyif almanızı dilerim. Sevil Atasoy İstanbul, Ocak 2011 Acil servisteki toksik bayan Eğer nükleer silah laboratuvarındaki kimyacıların analizleri doğruysa, insan vücudu bir anda zehirli gaz üreten bir fabrikaya dönüşebilir. Yok eğer doğru değilse, o gece hastanenin acilinde yaşananları, biri lütfen bize açıklasın. 19 Şubat 1994 akşamıydı. Bayan Gloria Ramirez ağırlaştı. Kalbi düzensiz atıyor, zor soluyordu. Kocası ilkyardımı aradı. Ambulans evden saat 19.50'de ayrıldı. Sağlık görevlileri kadını hemen monitöre bağladı, oksijen verdi, serum taktı. Saat 20 14'te, Manolya Caddesi'nden sola saptılar. Önceden haberli birkaç hemşire koşturarak geldi, tekerlekli sedyeyi uçarcasına ittirdi, Bayan Ramirez'i acil servisin bölmelerinden birine yerleştirdi. Okuyacaklarınız, bundan sonraki dakikanın akıl almaz öyküsüdür. 36 Pamuklu şortu ve fanilasıyla Travma Odası-I'de yatan kadının bilinci, yan açıktı. Kısık bir sesle ve çok zorlanarak konuşuyordu. Nabzı yükseliyor, tansiyonu düşüyordu. Üşüyorum dedi, burası çok soğuk . Aciller hep soğuktur diye cevap verdi biri. Plastik maskeyi ağız ve burnunun üzerine yerleştiren solunum terapisti Maureen Welch, Rahim ağzı kanserinin ileri evresinde sık rastlanan bir tabloydu diye anlatacaktı çok sonra Henüz otuzlarının başında olması dışında, dikkati çeken bir özelliği yoktu. Kaliforniya'nın Riverside Hastanesi, acil tıp servisinde görevli Dr. Mark Thomas ve ekibi, benzeri durumlarda uyguladıkları standart tedaviye başladılar. Valium (diazepam), Versed (midazolam), Ativan (lorazepam), lidocaine, Bretylium (bretylium tosylate) vesaire, vesaire... Bu arada hemşire Susan Kane, hastaya doğru eğildi, sağ dirseğinin içini alkollü pamukla sildi, 20'lik enjektörün iğnesini damara yerleştirdi, pistonu yavaşça çekmeye başladı. Kemoterapi gören hastaların damarına yüzlerce kez girmiş olan hemşire, kanın kendine özgü kokusunu iyi tanırdı. Bir tuhaf kokuyor, bir de sen kokla diyerek enjektörü, solunum terapisti Maureen Welch'in burnuna dayadı. Amonyak kokuyor dedi Maureen ve enjektörü başasistan Dr. Julie Gorchynski'nin eline tutuşturdu. Doktor, enjektörü önce kokladı, sonra ışığa tuttu, Bunun içinde sarı tanecikler yüzüyor dedi hayretle. Enjektör elden ele, burundan buruna dolaşmaya başladı, sonunda şefe ulaştı. Haklısınız hanımlar dedi Dr. Mark Kanında sarı kristaller dolaşıyor. Vücutta yeşil yağ, ağızda sarımsak kokusu Bu kargaşa yaşanırken, Bayan Ramirez'in durumu kötüledi, entübe edildi, kalbe elektrik şoku uygulamak üzere hazırlıklar tamamlandı. İşte o anda, ne olduysa oldu. Yılların hemşiresi Susan Kane, Gözüm yaşanyor, yüzüm yanıyor diyerek arkasını döndü, birkaç adım attı ve yere yığıldı. Dr. Mark, Sedye getirin diye bağırdı. Tam o sırada, defibrilatörün kaşıklarından birini hastanın sol göğsünün, diğerini sağ köprücük kemiğinin altına yerleştirmiş olan bir başka hemşire seslendi Vücudundaki bu yeşi​limsi yağ da ne. Eğilip bakanlar, boynundan başlayıp aşağıya doğru inen yağ tabakasını gördüler. Bazıları ne olduğunu anlamak için orasını, burasını kokladı. Tatlı bir şey, meyve gibi , Yok canım, sarımsak tartışmaları sürerken, inanmayacaksınız ama, bu kez ba​şasistan Dr. Julie Gorchynski fenalaştı, dışarı çıktı, hemşire istasyonuna gidip oturdu. Bir süre sonra nefesi tutuldu, bacakları titredi ve sandalyeden yuvarlanıverdi. Nihayet biri akıl etti de, acil servisin başkanı Dr. Humberto Ochoa'yı yardıma çağırdı. Dr. Ochoa, bir süre Bayan Ramirez'i hayata döndürmeye çalışanların gayretini izledi. Sonra, Sen biraz dinlen, ben devam ederim diyerek Dr. Mark'ın yerini aldı. Saat tam 20 40'da, o ana kadar hastanın başucundan hiç ayrılmamış solunum terapisti Maureen Welch, yere düştü. Dr. Ochoa emretti 911'i arayın. 20 47'de itfaiyeciler ve polisler binadan içeri girerken, Travma Odası-I'de, bu kez hemşire Bettina Berry fenalaştı. Saat 20 50'de Hastayı kaybettik dedi Dr. Ochoa ve hemen ekledi Burayı çabuk boşaltın, zehirleniyoruz. İşte, 19 Şubat 1994 gecesi Riverside Hastanesi'nde bunlar oldu. Kaliforniya polisinden dinledim Bayan Ramirez'in neden olduğu gariplik, popüler TV dizisi Gizli Dosyalarca. (X-Files) ilham kaynağı oldu. Dünya dışı varlıkları ve pozitif bilimlerle açıklanamayan olayları ele alan dizinin, 1994'teki son bölümünde (The Erlenmeyer Flask), ambulansa bindirilmeye çalışılan yeşil kanlı yaratık Dr. Secare'den zehirli buharların yayılması, bu yüzden. Hastanede geçen televizyon dizisi Grey's Anatomy'nin 2007'deki bir bölümü, benzer konuyu işler. Dr. George O'malley, hastanın damarına girdiğinde bir damla kan, gazlı beze damlar. Doktor, bezi enjektörle birlikte hemşireye uzatır, o da bir laboranta teslim eder. Bu sırada kargaşa çıkar, odada kim varsa sersemler, yere düşer. Ben, Riverside Hastanesindeki olayı, 1996 baharında Riverside Kriminal Laboratuvarı'nı ziyaret ettiğimde öğrendim. Savcılık, trafik polislerinin alkol kontrollerinde rüşvet almasını engellemek amacıyla ilginç bir sistem geliştirmişti. Sürücü alkolmetreye üflediğinde, sonuç otomatik olarak hem laboratuvara, hem de savcılığa fakslanıyordu. O sıralar Los Angeles'ta yaşıyordum. Uygulamayı yerinde görmek üzere 100 kilometre kadar doğudaki Riverside'a gelmiştim. Konu alkolden açılınca, toksikolojik analizlere, oradan Bayan Ramirez'in ölümü ve hâlâ sürmekte olan soruşturmaya geldi. Okuyacaklarınızın bir bölümünün kaynağı, bu ziyaretimde rastladığım kişilerdir. Havada zehir bulunamıyor 19 Şubat gecesi saat 21 30 gibi savcı hastaneye geldiğinde, hastalarla personelin başka sağlık kuruluşlarına nakledildiğini, giysilerinin ayrı ayrı delil torbalarına konduğunu, servisin güvenlik çemberine alrndığıru öğrendi. oracıkta bazı testler uygulandı. İlk bulgulara göre, etrafta amonyak, fosgen, hidrojen siyanür, hidrojen sülfür gibi uçucu bileşiklerin hiçbiri yoktu. Birkaç saat sonra Bayan Ramirez'in cansız bedeni, içiçe geçmiş iki torbada, hava geçirmez bir tabutun içindeydi. Sabah 9 55'te de, her noktalarım örten giysiler içindeki adli tıp uzmanlarının çevrelediği otopsi masasının üzerinde... Kadının ölümü, akut böbrek yetmezliği sonucunda gelişen kalp ritminin bozulmasına bağlandı. Yapılan toksikolojik analizde, tedavi için verilen ilaçların dışında başka maddeye rastlanmadı. Cesedin konduğu torbadaki hava bile incelendi. İyi de, önceleri Yüzüm kaşmıyor, sırtım yanıyor diye yakınan, sabaha karşı kusmaya ve elini ayağını istem dışı oynatmaya başlayan hemşire Sally Banderas ile birlikte yoğun bakıma yatırılan bir doktor, bir terapist ve iki hemşireye ve ayrıca kendisini kötü hisseden diğer 23 sağlık personeline ne olmuştu. Kitlesel histeri mi, biyolojik silah mı. Kaliforniya Sağlık Bakanlığı'nın görevlendirdiği iki müfettiş, Dr. Ana Maria Osario ve Dr. Kirsten Waller, acil serviste çalışanlarla uzun uzun görüştüler. Nefes alamayan, bilincini kaybeden ve kolunu bacağını oynatanların akşam yemeği yememiş kadınlar olduğunu saptadılar ve Zehirlenme yok, kitlesel histeri krizi so​nucuna vardılar. Bayan Ramirez'in ailesi Hastamızı, hemşirelerin ihmali öldürdü diyerek hastaneden davacı oldu. Birkaç ay sonra Dr. Julie Gorchynski (kanın içinde yüzen sarı tanecikleri ilk gören doktor), bir hafta yoğun bakımda yattığını, bedeninde oluşan hasar yüzünden tekerlekli sandalyeye bağlandığını, meslek hayatmın bittiğini ileri sürdü, Biz bilgili ve deneyimli kişileriz, kalbi duran hastayla karşılaşınca histeri krizi geçirmeyiz dedi ve Sağlık Bakanlığı aleyhine 6 milyon dolarlık tazminat davası açtı. Komplo senaryoları üreterek, hastanede yasadışı bir metamfetamin laboratuvarının bulunduğunu, oluşan zehirli gazların ha​valandırma sistemiyle acile dolduğunu ileri sürenler olduğu gibi, Bayan Ramirez'in, Cabazon bölgesine yakın oturduğu, CIA'in burada gizli gizli biyolojik silahlar geliştirdiği, kadım bunların hasta ettiği bile konuşuldu. Bedenin ürettiği sinir gazını kokladılar Aslında savcı, Bayan Ramirez'in biyolojik örneklerini ülkenin değişik laboratuvarlarına göndermişti. Bunlardan biri, 1952'de nükleer silahlarla ilgili araştırmalar yapmak üzere San Francisco yakınlarında kurulan Lawrence Livermore Ulusal Laboratuvarı'ydı. Diğerlerinden farklı olarak kimyacı Brian Andresen, hiç beklenmedik bir sonuca ulaştı. Kan ve organlarda dimetilsülfon ve normalin çok üzerinde sülfat buldu. Başkan yardımcısı kimyacı Patrick Grant'ın da yer aldığı dört kişilik bir ekip, Bayan Ramirez'in kanser ağrılarını hafifletmek amacıyla vücuduna dimetilsülfoksit (DMSO) içeren ve sporcular tarafından yaygın olarak kullanılan bir krem sürmüş olabileceğini, bedenin üzerindeki yeşilimsi yağ ile sarımsak kokusunun bundan kaynaklandığım ileri sürdüler. Doktorların, enjektördeki kanda gördükleri sarı tanecikleri de buna bağladılar. Vücut ısısında çözünmüş halde bulunan dimetilsülfon, acilin 18 derecelik soğuk havasıyla karşılaştığında, kristallenmişti. Livermore bununla yetinmedi. Personelin zehirlenme belirtilerine de açıklık getirdi. Dimetilsülfon'un, birkaç kez elektroşok uygulanan Bayan Ramirez'in bedeninde, sinir gazı dimetilsülfata dönüştüğünü iddia etti. Kandaki yüksek sülfat miktarlarım ve enjektörü koklayanlara. şikayetlerini buna bağladı. 1997'de Patrick Grant ve ekibi, bulgularını mesleğin en saygın dergilerinden, Forensic Science InternationaVm Haziran sayısında yayımladılar. Analizleri doğruysa, koşullar elverdiğinde insan vücudu savaş silahı üreten bir kimya fabrikasına dönüşebilir. Doğru değilse, hastanede yaşananları, biri lütfen açıklasın. Bütün bunlar bir yana, konu aydınlanıncaya dek temkinli olun, kimse​nin kanını koklamayın. Balıkların arasında Rolex'li bir ceset Yetmiş kişiyi dolandırdı, milyonları alıp kaçtı. Korkup birini öldürdü. Biraz adli tıp bilse, biraz da saatlerden anlasa, zor yakalanırdı. 28 Temmuz 1996 sabahı, İngiltere kıyılarından birkaç mil açıkta, kayalık dipli bir yerde ağ topluyorlardı. Şeytanın bacağını kırdık dediler. Haftalardır böylesine zorlanmamışlardı. Balıklar tekneye dökülürken, önce Danfort çapayı gördüler, ardından sağ bileğinde saati, kahverengi ayakkabıları, yeşil pantolonu, mavi kareli gömleğiyle 40-50 yaşlarındaki, uzun boylu, yapılı adamı. Bir o yana, bir bu yana döndürüp incelediler, üzerinde kimlik aradılar. Pantolon cepleri dışarıdaydı, biri suya atmadan boşaltınış​tı anlaşılan. Gözleri yerinde dedi Kaptan John Copik oğluna dönerek, suda fazla kalmış olamaz . Yüzü tanınmaz haldeki adamı sahil güvenliğe teslim ettiklerinde, saat 16.00'ya geliyordu. Cesetle birlikte çektikleri çapadan söz etmeyi unuttular. Gerisin geri sokuşturdukları pantolon ceplerine ise hiç değinmediler. Neme lazım, bakarsın polis bizi ölü soyuculukla suçlar demişti, oğul. Otopsiye giren Dr. Fernanda Akciğerinde su var, denize düşerken canhymış, ensesindeki yara öldürücü değil, kalçasının sol yanı, dizinin arkası ezik, ölüm nedeni suda boğulma. Öleli 1-2 hafta oluyor dedi. Haklısın diye yanıtladı Dr. Little, Ceset, kıyıdan çok uzakta bulunmuş. Güvertede ayağı kaymış, başım bir yere vurmuş, bilincini kaybetmiş, suya yuvarlanmış ve boğulmuş olmalı. Olabilir dedi polis, ama olmayabilir de . Ne de olsa, o bir Devon polisiydi, Devon da, Agatha Christie'nin memleketi. Önce kim olduğunu bulmalıyız. Giysilerin bir özelliği yok. Fotoğrafını göstersek, işe yaramaz. Ne parmak izi, ne DNA'sı veritabanında mevcut. Dövmenin benzerine kimse rastlamamış. Sağ elinin sırtındaki, uzaktan bakıldığında çınar yaprağı gibi duran, yaklaşıldığında minik yıldızları görünen dövmeden söz ediyordu. İlk ipucu otopsi teknisyeninden geldi Kimi zaman ilk ipucu, beklenmedik bir zamanda, beklenmedik birinin aklına düşer. Dr. Little ile Dr. Fernanda sudan çıkartılan başka bir cesetle uğraşırken, organları tartmakta olan otopsi teknisyeni, Şu bileğindeki saat vardı ya dedi İki hafta kadar önce otopsisini yaptığınız, sağ eli dövmeli adamın kolundaki. Hani 11.35'te durmuş, ayın 22'sini gösteren gümüş renkteki saat. O bir Rolex'ti. Bildiğim kadarıyla, her Rolex'in kendine özgü bir seri numarası olur. Buradan sonrası çorap söküğü gibi geldi. Rolex'in İngiltere'deki temsilciliğinin genel müdürü Henry Hudson, Saat, 1967 Cenevre yapımı Rolex Oyster Perpetual Chronometer, üç kez servise girmiş, 1977, 1982 ve 1986'da. Sahibi üç ayrı adres vermiş ama, üçü de Harrogate'de, adı Ronald Platt bilgisini verdi. Polis, Ronald Platt'ın 22 Mart 1945 doğumlu olduğunu, halen Harrogate'de değil, Chelmsford'da kirada oturduğunu ve en son 21 Haziran'da, yani ceset denizden çıkarılmadan beş hafta kadar önce görüldüğünü saptadı. Evi kiralarken, David Davis adlı birini kefil göstermişti. Kayıtlarda kefilin adresi yoktu ama, cep telefonu vardı. Polis mutluydu. Aradan haftalar geçmiş olsa da, en azından Platt'ın öldüğünü haber verecek, cesedi teslim edecek birini bulmuştu. David'i aradı. Polis adresi şaşırdı, çok da iyi oldu Ronald arkadaşımdı dedi David. Haziran sonlarına doğru 2 bin İngiliz lirası verdim, Fransa'ya iş kurmaya gitti. David, kuvvetli Amerikan aksanıyla İngilizce konuşan, 50'lerinde, uzun boylu, iyi giyimli biriydi. Platt'ın, 60'larda Kanada ordusunda çalıştığını, bir zamanlar Elaine Boyes adlı bir kızla yaşadığını, sağ elinin sırtına Kanada bayrağının üzerindeki çınar yaprağına benzeyen bir dövme yaptırdığını, 20'li yaşlarında annesinin aldığı Rolex'i kolundan hiç çıkartmadığını anlattı. Aklınıza bir şey gelirse, mutlaka arayın dedi polise. Adresini verdi Chelmsford yakınlarında, Küçük Londra Çiftliği. Yeşil pantolonuyla sudan çıkan adam, hiç kuşku yok Ronald Platt'tı. Kanada polisiyle irtibata geçildi. Ordu arşivinden temin edilen fotoğrafta, dövmesi ve saatinin görülmesi bir yana, parmak izleri cesedinkileri tuttu, Dr. Hugh Walters, 1963 tarihli diş röntgeninin öleninkilere uyduğunu bildirdi. İyi de Ronald Platt, son görüldüğü 21 Haziran ile sudan çıktığı 28 Temmuz arasında neredeydi. Polis, David'i ziyaret etmeye karar verdi ve hiç olmayacak, ama çok işe yarayacak bir hata yaptı. Chelmsford yakınlarında, Küçük Londra Çiftliği yerine Küçük Londra Evi'nin kapısını çaldı. Yanlış geldiniz dedi kapıyı açan ihtiyar. Londra Çiftliği yandaki ev. Kimi arıyorsunuz ki. Polis kimi aradığını söyledi. Yine yanlış dedi adam, Yandaki evde David Davis değil, üç yıldır Amerikalı Ronald Platt, genç karısı ve iki küçük çocuğu oturuyor. Borsacıdır, iyi kazanır, Devon'da demirli yatı bile var. Teşekkür etti polis, Lütfen geldiğimi kimseye söylemeyin diye tembihleyip gitti. Merkezde gördüğü, adının David Davis olduğunu söyleyen kişi, cesedin kimliğini çalmıştı anlaşılan. Yoksa, başına vurup, suya atan da o muydu. Telefon kayıtlarım istediler. Borçlarını temizlerim, bana kimliğini bırak ve git Elaine Boyes, Amerikalının telefonda konuştuklarından biriydi. David Davis'i geçen hafta aradım diye anlattı. 90'ların başında tanıştık. Beni Avrupa'nın değişik kentlerine gönderdi. Koleksiyoncuların elindeki antikaların ve yağlı boya tabloların fotoğraflarını çektim, yanıma verdiği paraları, Fransa ve İsviçre bankalarına yatırdım. O aralar, gençliğini Kanada'da geçirmiş Ronald Platt adlı bir İngilizle birlikteydim. Kredi kartı borçlarını ve vergisini ödeyemeyince başı derde girdi. Üç yıl önce, Davis ona bir zarf verdi. Üzülmeyin artık, size birer Londra-Calgary bileti aldım. Borçlarım da kapatacağım, gitmeden bana kredi kartlarını, ehliyetini, nüfus kağıdım ve çek karnem bırak dedi. Platt ile Kanada'ya uçtuktan bir süre sonra aramız açıldı, ben İngiltere'ye döndüm. İş bulamayınca, onun da buraya geldiğini öğrendim. Ronald'ı bulmak için Davis'i aradım. Onu en son Haziran'da gördüğünü söyledi ama, cesedinin sudan çıkartıldığını anlatmadı. Savcı, polisin bütün ısrarına rağmen, Küçük Londra Çiftliği'nin aranmasına izin vermedi. Vergisini zamanında ödeyen yabancı ve zengin bir işadamı dedi. Amerikan vatandaşı David Davis sa​nılan adamın cep telefonu sinyallerini incelendiğinde, işin rengi değişecekti. Kundaktaki külçe altınlar David Davis, Temmuz ayında cep telefonunu, evinden bir hayli uzakta, Devon'dan kullanmıştı. Bir resepsiyoncu doğrudur dedi, fotoğraftaki adam buradaydı. Yarımda biri daha vardı, elindeki dövme çok hoşuma gitmişti. Ben Kanadalıyım, çınar yaprağı milli işaretimizdir. 31 Ekim 1996 sabahı, saat 10.30'da sivil polisler, Davis'in evden çıktığını ve bir taksiye bindiğini gördüler. Yolu kestiler, araçtan inmesini söylediler. Ellerini başının üzerine koyan Davis Sizin için ne yapabilirim, beyler. diye sordu. Üzerinden Ronald Platt adına düzenlenmiş kredi kartları ve çek defteri, David Davis adı​na düzenlenmiş nüfus kağıdı çıktı. Sizi, Ronald Platt'ı öldürmekten tutukluyoruz dediler, evinizi arayacağız . Bodrum katındaki yağlıboya tablolara, sahte kimliklere, bebeğin kundağına saklı külçe altınlara ve 10 bin İngiliz lirasına el koydular. David Davis ile çocuğu olabilecek yaştaki karısını tutukladılar. Bayan Davis, aslında karısı değil kızıydı, bir iddiaya göre de babasının çocuklarını doğurmuştu, ancak polisin henüz bundan haberi yoktu. Çapadaki deri, kemerdeki çinko, yastıktaki saç Başka bir şey hatırlamıyor musunuz. diye sordu polis. Bir de Sowester marka Danfort tipi çapa vardı ama söylemeyi unuttuk dediler. Çapanın metal analizi yapıldı, cesedin kentlerindeki kalıntılarla örtüştüğü saptandı. Çapaya takılıp kalmış küçük bir deri parçası, kemerin derisine uydu. Ölenin kalçasında ve sol bacağındaki ezikler çaparım boyu ve özelliklerini tuttu. Cepleri dışarıdaydı dedi baba Copik. Biz içine sokuşturduk, size söylemeye korktuk . Polis, adamın ayağının kayıp suya düşmediğine, cepleri boşaltıldıktan sonra, çapanın beline bir kılıç misali takılıp suya atıldığına emindi. Belli ki katil, değil 4.5-5 kiloluk bir çapa, beton bağlansa, sudaki bir cesedin dipte kalmayıp yükseleceğini, hayal bile edememişti. İyi de katil kimdi. Üç gündür sorgulanan David Davis, ben öldürmedim diyordu. Gözaltı süresi sona yaklaşmaktaydı. Böyle gi​derse, David Davis'in elini kolunu sallayarak eve döneceği açıktı. Delilleri bulduran, genellikle olay yeri inceleme uzmanlarının bilgi ve becerisidir. Genellikle diyorum. Çünkü kimi zaman, görünmez bir el onlara yardım eder. David Davis, bu arada yatı Lady Jane'in içini dışmı temizletmiş olduğundan, iki kez incelendiği halde tek bir parmak izine rastlanmamıştı. Son bir kez yatı görmeye gittiler. Mutfak tezgahının altında, evvelce dikkatlerini çekmemiş küçük bir naylon poşet ile R. Platt adına çıkartılmış 8 Temmuz 1996 tarihli bir kredi kartı fişi buldular. Poşetin üzerinde tek bir parmak izi vardı, denizden ölüsü çıkan Ronald Platt'ınki. Kredi kartıyla bir çapa alınmıştı ve çapa yatta yoktu. Bir koltuk döşemesine yapışmış, ucundan deri sallanan 3-5 saç telinin DNA'sı, öleninkinin aynıydı. Hâlâ Yetmez diyordu savcı, bu deliller onu cinayetle suçlamaya yetmez. Adamın ne zaman öldüğünü bile bilmiyorsunuz. Ayrıca o sırada Davis'in nerede olduğunu da bilmiyorsunuz. Polisler, kımıldatılmayan Rolex'in 44 saatte durduğunu saptayınca, Platt'ın 20 Temmuz'da suya düştüğünü hesapladılar. Acaba, Davis'in yatı ayın 20'sinde neredeydi. Apelco GXL'in hafızasında kalan tarih neydi dersiniz. 20 Temmuz 1996, 20.59. Peki, koordinatlar. Tam, baba ile oğlunun, balıklarla birlikte Ronald Platt'ı denizden çıkarttıkları yer. Aslında, David Davis'in adı Albert Johnson Walker'di. Amerikalı değil, Kanadalı'ydı. 70 kadar yatırımcıyı dolandırarak topladığı milyonlarca doları ve eşim diye tanıtacağı 15 yaşındaki kızını yanma alıp ülkesini terk etmiş, kimliğini çaldığı adam geri dönünce, foyasının meydana çıkacağından korkup, öldürmüştü. İnterpol'ün arananlar listesindeki ilk ve tek Kanadalı Walker, 1998'de ömür boyu hapse mahkûm oldu. Cezasının 7 yılını İngiltere'de çektikten sonra ülkesine iade edildi. Halen Kingston Cezaevinde. Ölüler konuşamaz Her ikisi de bilimadamıydı ve her ikisi de biyolojik silah uzmanı. Önce biri, beş kişiyi öldüren antrakslı mektupları göndermekle suçlandı, sonra diğeri. îlki aklandı, dolar milyoneri oldu. Diğeri, yargılanamadan öldü. Birkaç ay daha hayatta kalabilseydi, belki kül olup havalara savrulmayacaktı. Hatta yıl sonuna var​madan o da zengin olabilirdi. 9 Ağustos 2008 Cumartesi sabahı, 2. Cadde, Doğu 118'deki beyaz boyalı küçük kilisede bir araya gelenler, pek sıradan kişiler değildi. Müteveffanın kızı, oğlu ve 33 yıllık eşi hariç, hemen hepsi, Amerikan ordusunun Fort Detrick'teki bulaşıcı hastalıklar araştırma enstitüsünde çalışan bilim insanlarıydı. Tıpkı, onun gibi. Ne kadar iyi bir eşti, çocuklarına ne kadar da düşkündü dedi aralarından biri. Her pazar şu kiliseye gelmişsem eğer, onun orgunu dinlemek içindi dedi bir diğeri. Rahip Murphy, duasını tamam​lamak üzereydi ki arka sıralarda oturan bir kadın, yanındakinin kulağına eğildi, 36 yıl memleket için çalıştıktan sonra, vatan hainliği ile suçlanmaya dayanamadı, iki şişe kodeinli hap yuttu diye fısıldadı. 2001 Ekimi'nde beş kişiyi öldüren şarbonlu, yani antrakslı mektupları o gönderdi diyorlar, ne garip ki, Irak'ta savaşan askerlerimizi kara ölümden koruyan antraks aşısını da o üretmişti. Kadın haklı mıydı bilinmez. Ölümü, belki intihar değil kazaydı. Son zamanlarda çok içiyordu çünkü. Bir psikiyatra da gidiyordu. Kullandığı ilaçlardan biri alkolle etkileşime girip, ölümüne yol açmış olabilirdi. Gerçeğin ortaya çıkması mümkün değil. yapılmasına gerek duyulmadı Kaldırıldığı hastanenin kan sonuçlarıyla yetinildi. Otopsi çünkü. tahlili Törenden sonra dağıldılar. Mikrobiyolog Dr. Bruce Edwards Ivins'in cenazesi, yandaki mezarlığa değil, doğruca krematoryuma götürüldü. Vasiyetine Yakılmak istiyorum diye yazmıştı, Gömmeye kalkarsanız, bankadaki 50 bin dolarımı, Aile Planlaması Kliniği'ne bağışlıyorum. Kürtajlarıyla tanınan kliniğin, Dr. Ivins'in can düşmanı olduğunu herkes bilirdi. Doğrusu, yakılmak için bundan daha iyi bir tehdit bulamazdı. Komplocular soruyor İntihar mı, cinayet mi ve neden yakıldı. Suçlu olduğuna inanan komplo teorisyenleri, 62 yaşındaki bir erkeğin, 24 saat izlenmesinin ve ilk gençliğindeki kız arkadaşları da dahil olmak üzere, özel hayatmın en ince ayrıntılarına kadar girilmesinin yarattığı psikolojik baskılara dayanamayıp intihar ettiğini kabul etmiyor. Kendini öldürdü ve yaktırdı, çünkü bedeni dahil, her türlü delili yok etmek istedi diyorlar. Eğer bunlar incelenebilseydi ve biri laboratuvarındaki buzdolabında bulunan RMR-1029 kodlu cam kaptaki antraksın DNA'sı ile uyuşsaydı, mektupları onun gönderdiği iddiası kuvvetlenecekti. RMR-1029'u tuttuğu söylenmişti. Masumluğuna inanan komplo teorisyenleri ise, yılan hikâyesine dönen, ülke tarihinin en pahalı soruşturmasını kapatabilmek için öldürüldüğünü, Gördünüz mü, esas suçlu oydu, idam cezasıyla yargılanacağını anladığı için intihar etti denece​ğini ileri sürüyor. Bu kafa karışıklığını gidermek mümkün olamayacak. Ölüler konuşamaz çünkü. Dr. Ivins masumsa, yılsonuna varmadan dolar milyoneri olacağı kesindi. Tıpkı, FBI'ın ondan önce suçladığı, bir diğer biyolojik silah uzmanı, virolog Dr. Steven Hatfill gibi. Sabaha karşı, yüksek ateşle, bilinci kapalı olarak acile getirilen 63 yaşındaki erkek hastaya menenjit tanısı konmuştu ve beyin-omurilik sıvısı preparatına bir de onun bakması isteniyordu. Dr. Bush, mikroskoba gözünü dayadı. Parlak ve yuvarlak alanının içinde, mavi renkli çomakları gördü. Hasta kasap mı, çoban mı. diye sordu. Ne münasebet dedi laboratuvarın sorumlusu, Hayvanın ne canlısı, ne ölüsüyle ilgisi var. American Media şirketinde fotoğraf editörüymüş. Saçmalama Larry, dedi doktor beyninin içinde. 11 Eylül'ün üzerinden sadece üç hafta geçti. Yoksa şimdi antraksla mı saldırıyorlar. Komplo teorilerini severdi Dr. Bush. Başkan Kennedy öyle değil, böyle öldürüldü diye fikirler yürütürdü, durup, durup. Son zamanlarda da aklını biyolojik silahlara takmıştı. 100 yılda sadece 18 kez rastlanan antraksın aklına gelmesi bundandı. Bir de CDC'dekiler baksın dedi. Yanılmış olmayı ne kadar isterdi. Dr. Larry Bush yanılmıyordu. Teyit için başvurduğu Atlanta'daki Bulaşıcı Hastalıkları Kontrol Merkezi CDC'nin raporu, gördüklerinin antraks basili olduğunu kanıtladı. Bay Robert Stevens, üç güne varmadan öldü. Ertesi gün Sağlık Bakanlığı, Bir biyolojik saldırıyla karşı karşıyayız açıklamasını yaptı. Birkaç hafta içinde, hastanelik olan 22 kişiden dördü öldü. Ülke felç olmuştu. Kongre toplanamıyor, Anayasa Mahkemesi binası boşaltılıyor, televizyon stüdyoları ve gazete binaları, gaz maskeli, tepeden tırnağa özel giysiler içindeki personelce taranıyor, yüzlerce posta kutusundan örnek almıyordu. Saldırganlar antraksı nereden bulmuş olabilirlerdi ki. Princeton, New Jersey'den postalanan zarfların içinden Antibiyotik alın. Amerika'ya ölüm, İsrail'e ölüm, Allah büyüktür yazılı kağıtlar çıkmıştı. Başkan Bush gibi pek çok kişi Yurtdışındaki bir terör örgütü olmalı diye düşündü Muhtemelen El Kaide. Amerikan Mikrobiyoloji Derneği'nin 40 bin üyesine Aranızdan bir veya birkaçı mektupları göndereni tanıyor, yardım edin diye e-posta gönderdi. Antrakslı mektup korkusu bütün dünyayı, bu arada ülkemizi de sardı. Bir süre, göndericisini tanımadığımız her mektup ve paketi, eldiven ve maskeyle açtık. Bütün önlemlerde olduğu gibi, panik geçince, eldiveni de maske​yi de, bir kenara attık. Suçlananlardan biri zengin oldu, diğeri intihar etti Mikroorganizmaların alt türlerine ya da genetik varyantlarına suş denir. Mektuplarda ve ölenlerin kanında, antraks basili​nin Amessuşuna rastlanmıştı. FBI, ülkenin 16 laboratuvarında bu bakteriyle araştırmalar yapıldığını biliyordu. Ordunun Fort Detrick'teki araştırma merkezi bunlardan biriydi ve 1997-99 arasında Fort Detrick'te çalışan Dr. Steven Hatfill, FBI'nın şüpheliler listesinin birinci sırasındaydı. Çünkü, biyolojik silah uzmanı Dr. Hatfill, 1999'da bir rapor yayınlamıştı. Dr. Hartfill'in özgeçmişinde yer alan bilgilerden bazılarını uydurduğu da ortaya çıkmıştı. Üstelik, antrakslı mektupların postalanmasından hemen önce antibiyotik almaya başlamıştı. FBI'ın Dr. Hartfill'den kuşkulanmasının nedeni sadece bunlar olmasa da, aylar sonra pardon demek zorunda kaldı. Dr. Hartfill de, itibarını beş paralık ettiklerinden ötürü, hem Adalet Bakanlığı'nı, hem de hakkında tek satır yazmış, tek kare fotoğrafını göstermiş olan hangi gazete, hangi televizyon kanalı ve bulgularım toplumla paylaşmış hangi bilirkişi varsa mahkemeye verdi. Kimiyle uzlaştı, kimiyle uzlaşamadı, nihayetinde milyonlarca doların sahibi oldu. kişinin ölümüne ve pek çok hastalanmasına neden olan Dr. Edwards Ivins'dir dediler. kişinin Bruce Dr. Ivins, tıpkı pardon denen Dr. Hartfill gibi, ordunun Fort Detrick'teki merkezinde çalışan bir araştırıcıydı. Bu kez FBI'nın elinde, antraks DNA'sına dayanan deliller vardı ama, mahkemeye çıkartacağı zanlı yoktu. Dr. Bruce Edwards Ivins, resmen suçlanmasından birkaç gün önce, 29 Temmuz 2008'de intihar etmişti. Cinayet silahı buzdolabında ama katil kim. gönderilen Ames'lerin hiçbirinin profili tutmadı. Katil, kimbilir kimin buzdolabında. diye soruyorduk. Verilerin en kısa zamanda uluslararası hakemli bilimsel dergilerde yayımlanacağını, böylelikle kuşkuya yer bırakmayacak biçimde, mektuplara bulaşık antraks bakterileri ile Irvins'in laboratuvarındaki buzdolabında bulunan kaptaki organizmanın birbirinin aynı olduğunun görüleceğini açıkladı. Toplanan delilleri bizzat çalışan resmi bilirkişilerden bazıları, Amerikan Mikrobiyoloji Derneği'nin 22-25 Şubat 2009'da düzenlenen toplantısının, 24 Şubat Bilirkişilerin hep​si, saldırıda kullanılan bakteri için Büyük bir olasılıkla Dr. Bruce Edwards Ivins'in buzdolabındaki RMR-1029 kodlu kaptan kaynaklanıyor dedi. Onların bu kuşkularım, yedi yıldır sürmekte olan soruşturmanın kolay kolay tamamlanamayacağı, belki de Dr. Ivins'in gereksiz yere intihar ettiğinin bir işareti olarak yorumladık. Saldırıda kullanılan bakterinin, doktorun buzdolabındaki RMR-1029 kodlu kaptan kaynaklandığını kabul etsek bile, dolabı başka birinin açamayacağı kanıtlanmadan, mektupları onun gönderdiği kesinlik kazanamaz. Kısacası, 2001 antraks saldırısının henüz yalnızca kaynağı belli, saldırganın kimliği meçhul. İş böylesine sarpa sarnıca, Amerikalı komplo teorisyenleri yeni bir senaryo üretti. Terörle mücadele yasasına dayanarak zaten her yeri anyor, herkesi dinliyor, epostaları, chat'leri izliyorlardı. Geriye sadece postadaki paketler, mektuplar kalmıştı. Antraks soruşturmasını ileri sürerek, şimdi onları da açıyorlar deniyor. Deriye sürüldüğünde bazılarında alerjiye, çok miktarda yutulduğunda ise bulantı, kusma, ateş, hatta komaya yol açmakla birlikte, antraksın etkileriyle karşılaştırıldığında, sütten çıkmış ak kaşık kadar masumdur. Yeri gelmişken, 1919'da 9. Kolordu Sağlık Müfettişi Muavinliği göreviyle Mustafa Kemal'in yarımda Samsun'a çıkan, ilk sağlık ba​kanımız, dördüncü başbakanımız, askeri tıbbiyeli Dr. Refik ibrahim Saydam Bey'in adını gururla taşıyan Hıfzıssıhha'nın, ülkemizde Kimyasal, Biyolojik, Radyasyon ve Nükleer Tehlikeli Maddeler (KBRN) Birimini kuran ilk sivil kuruluş olduğunu belirtelim. Şam'da 72 saat 8 Şubat 2009 Pazar gecesi, Türk Hava Yolları'nın Şam uçağındaydım. Yolcu sayısının fazlalığı ve bazılarının el çantalarında matkap, tornavida gibi malzemeler taşıması yüzünden, güvenlik kontrolleri alışılagelmişten uzun sürdü. Şiddetli rüzgâra rağmen, en ufak bir rahatsızlık hissetmeden inişimizi kimse alkışlamayınca, doğrusu biraz garipsedim. Biz Türkler, kötü hava koşullarında sağ salim toprağa dokunmamızı sağlayan pilotlarımızı hep alkışlarız. Beni karşılamaya gelen, takım elbiseli kravatlı olanlardan en yaşlısı, elini uzatıp merhaba dedi. Bu, Suriye'nin uyuşturucuyla mücadelesinden sorumlu General Ahmad Al-houri ile ilk karşılaşmamızdı. 72 saat sonra vedalaştığımızda, birbirimizi 40 tanıyormuşçasına dost olmuştuk. yıldır Doğrusu, Viyana'nın penceresiz toplantı salonunda geçirdiğim yorucu dönem ile ay sonu katılacağım Şangay'daki uyuşturucu ile mücadelenin 100. yıl kutlamaları öncesinde, Şam'ın bana çok iyi geleceğinden emindim. Pasaport işlemlerim tamamlanırken, generalle karşılıklı yudumladığımız mirra , bunun ilk işaretiydi. Avuç içine sığan, küçük ve kulpsuz porselen fincandaki sert kahvenin tadını ve kakulenin ona çok yakışan kokusunu, Arap coğrafyasındaki önceki ziyaretlerimden biliyordum. Şam'dan ayrılırken, en az iki kilo alacağımı ve damarlarımda kan yerine kahve dolaşacak kadar çok mirra içeceğimi de biliyordum. Havaalanını kente bağlayan geniş, aydınlık asfaltta, ara sıra gözüme takılan kilometre saatine göre sadece 90-100'le, rüzgârın sesinden olsa gerek, bana, uçarcasına gelen kısa bir yolculuk​tan sonra Şam'a ulaştık. Sabahın 03'ü olmak üzereydi. Etrafta kimseler yoktu. Yol üzerindeki açık dükkânlar dikkatimi çekti. Üstelik sadece marketler değil, oyuncakçılar da açıktı. Hırsızlık ne oranda. diye sordum. Yok denecek kadar az dediler. 2009 başında Dedeman'a dönüşen Le Meridien Oteli'nin taze ekmek kokan lobisinde henüz kimseler yoktu. Birkaç saate kalmadan burasının, kadınlı erkekli Suriyelilerin ve turistlerin dolduracağı ve keyifle sohbet edeceği bir mekâna dönüşeceğini anlattılar. Ertesi gün, tanışma fırsatını bulacağım ve uzunca bir süre Acaba akraba mıyız. sorusuna yanıt arayacağımız finans müdürü Barış Atasoy, yılsonuna varmadan otelin, Türk kültürünün öne çıktığı modern bir mekân haline geleceğini ve Dedeman Grubu olarak, Suriye'de iki otelin daha işletmesini aldıklarını aktaracaktı. 8. kattaki odamdan dışarıya baktığımda, gökyüzüne doğru yükselen bir ışık denizi gördüm. Ara ara göze çarpan yeşil pırıltılar, orada bir minarenin bulunduğunun kanıtıydı. Sadece Şam'la kısıtlı bir iş seyahati de olsa, Suriye'ye geldiğime seviniyordum. Babamın teyzeleri Basriye ve Kadriye Hanım'lardan bu yöreleri, Faruk Atasoy'un annesi Emel Hanım'dan doğduğu ve çocukluk günlerinin geçtiği Halep'i o kadar çok dinlemiştik ki. 9 Şubat sabahı, Birleşmiş Milletler Uyuşturucu Kontrol Kurulu Sekreterya'sından bana eşlik eden İmrich Betko ile birlikte, üç gün sürecek çalışmalara başladım. Suriye'nin yazılı ve görsel medyasında geniş biçimde yer bulan ziyaretim sırasında, adalet ve içişleri bakanlarından yeni yasal düzenlemeler, suç ve suçlu istatistiklerine ilişkin bilgi aldım, polisler ve gümrükçülerle bölgenin sorunlarını tartıştım, polis akademisinde kısa bir sunumum oldu. Önceleri, sadece erkeklerin hakim olduğunu sandığım dünya, iki yerde değişti. Bunlardan ilki, Sağlık Bakanlığı'ydı. Müsteşarından daire başkanlarına, bilgili, deneyimli ve güçlü kadınların görev yaptığını görmek, beni mutlu etti. Diğeri, 2006 yılında yeni binasına taşınmış olan, en ileri teknolojilerle donatılmış kriminal laboratuvardı. görevli genç, motivasyonu yüksek, bilgili, bakımlı (üstelik çok da güzel) kadın meslektaşlarla sohbet etmekten büyük keyif aldım. Uyuşturucunun gerek arz, gerekse talebiyle mücadele edenlerle yapılan her görüşme, eninde sonunda aynı konuya geldi Captagon. Çünkü Suriye, bir zamanlar patentli bir ilaç olan, günümüzde artık yasal imalatı bulunmayan, ancak bu adla pazarlanan yasadışı ürünlerin geçit yolu üzerinde bulunuyor. Kısacası, Türkiye için eroin ne ise, Suriye için captagon da o. Sahte Captagon Arap gençlerini tehdit ediyor 2006 yılından bu yana karşılaştığım, gerek Birleşik Arap Emirlikleri, gerekse Suudi Arabistan ve Suriye'den yetkililer, yakaladıkları Captagon'un Bulgaristan'da imal edildiği, Türkiye ve Suriye üzerinden taşındığı ve başlıca tüketicinin (kaçakçılara verilen idam cezasına rağmen) Suudiler olduğunda hemfikir. Suudi Arabistan'da 2002 yılında ele geçen amfetamin tipi maddelerin, 2007'de 14 tona çıkması, bunun bir göstergesi. Genç kadınlar zayıflamak, erkekler uzun süre uykusuz kalabilmek ama​cıyla kullanıyorlar. Ancak ülkemizin bu madde açısından yalnız bir köprü olduğunu söylemek doğru olmaz. Zaman zaman irili ufaklı laboratuvarlar ve Captagon sentezinde kullanılan öncül kimyasallar da yakalanıyor. 17 Şubat 2009'da 2 milyonun üzerinde hapın ele geçtiği İstanbul'daki kimya fabrikası, Gaziantep 3. Organize Sanayi Bölgesi'ndeki bir fabrikada iplik çuvalları arasında muz kutularına yerleştirilmiş yaklaşık 50 milyon Captagon hapın yanı sıra, imalatında kullanılan makineler, Mayıs 2010'da Kilis'te yakalanan 1 tonun üzerinde sıvı ve katı Captagon sentezinde kullanılan kimyasal, örneklerden birkaçı. İlk kez 1968'de depresyon, narkolepsi ve dikkat eksikliği gibi bazı hastalıkların tedavisinde kullanılmak üzere piyasaya sürülen gerçek Captagon, fenetilin adlı bir kimyasal içermekteydi. Bu ilaç, 20 yıldır imal edilmiyor. Yerini, aynı adla pazarlanan, farklı renk, şekil ve logolarla piyasaya sürülen, amfetamin içerdiği söylenen sahteleri aldı. Kriminal laboratuvarlar, ne yazık ki yakalanan tabletlerin ayrıntılı kimyasal analizini yapmıyor. Hâl böyle olunca, tabletlerin içeriği bilinmiyor, aynı laboratuvarda üretilen ve farklı ülkelerde ele geçen Captagon'lar arasındaki bağlantı delillendirilemiyor. BM'nin aynı kurulunun 2009 raporunu Bhutan'da açıklama fırsatım oldu. Captagon sorununun sürdüğüne dikkat çektim. Sıklıkla amfetamin içeren sahte tabletlerin Asya'nın batısındaki ülkelerde giderek artan biçimde yakalandığını, ama bağımlı sayısının da giderek yükseldiğinin altını çizdim. Halen, Ürdün, Suudi Arabistan ve Suriye, en çok Captagon ele geçiren ülkeler arasında başı çekiyor. Tabletlerin Ürdün ve Suudi Arabistan'a Suriye'den geldiği biliniyor. BM'nin yayınladığı raporlara göre, bölgedeki sahte Captagon'un kaynağı olarak öncelikle Türkiye, ikinci sırada Bulgaristan'ın adı belirtilse de, özellikle Ürdün ve Suriye'de yasadışı laboratuvarların bulunma olasılığı yüksek. Suriye'nin gururu doktorun izini buldum Eski dostum Dr. Wasim Maziak, Suriye'de sigara, dünyada nargile içimiyle mücadelenin öncüsü olmuş. Dünya Sağlık Örgütü'nün, onun araştırmalarına dayanan 2005 tarihli raporu, nargileden çıkan dumanın akciğer kanserine ve kalp hastalıklarına yol açan toksik bileşenleri içerdiğini kanıtlıyor. 1995 sonbaharıydı. Amerika'nın Atlanta kentine 150 kilometre kadar uzaklıktaki bir kampta, birbirini tanımaya çalışan altı erkek ve dört kadındık. Benim dışımdakiler, Afrika, Asya ve Güney Amerika'nın değişik yerlerinden gelmişti. Kolaylaştırıcılık işlevini üstlenmiş olan Emory Üniversitesi Halk Sağlığı Enstitüsü Başkanı Prof. Dr. Philip Brachman, ülkelerimizde kadınların sahip olduğu haklan, yasalar karşısında durumlarını özetlememizi istedi. Birkaç saate varmadan konu kişiselleşti, kadınerkek ilişkilerine, cinsellik eğitimine ve cinsel tercihlere uzandı. Akşama doğru, Halep Tıp Fakültesi mezunu, Ukrayna'nın Kiev Tıp Enstitüsü'nden doktoralı genç