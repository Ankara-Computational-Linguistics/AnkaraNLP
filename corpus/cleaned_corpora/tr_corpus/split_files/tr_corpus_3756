orijinal filminde yer aldı. Song 2005 yılında Zack ve Cody'nin Lüks Yaşamı'nda London Tipton karakteriyle Disney izleyicisinin karşısına çıktı. Bu karakter sansasyonel manken ve Hilton Otelleri varisi Paris Hilton'a gönderme olarak yaratılmıştı. Ama Song oyunculuğuyla bu karakteri Disney kitlesine sevdirmeyi başardı. 2006 yılında Disney Kanalı'nın tasarladığı Wendy Wu adlı filmde başrolde yer aldı ve bunun karşılığında 1,2 milyon dolar kazandı. Song'un son projesi Wendy Wu'nun devam filmidir. Film 2009 yılında Disney Channel'da yayınlanacaktır. Ayrıca Song'un Wendy Wu dışındaki bir başka projesi Zack ve Cody'nin Lüks Yaşamı'nın devam dizisi olan Zack ve Cody Güvertede'dir. Demet Demet - 'Bağlanarak hazırlanan deste' ya da 'sapları bir araya getirilerek bağlanan bitki ya da çiçek. Aynı zamanda bir kadın ismi. İsmin hâlleri Türkçede ismin hâlleri; kelimeleri belirtme (yükleme), yönelme, bulunma ve ayrılma açısından tanımlayan, sözcüğün yalın hâl ile hâl eki almış durumlarından her biridir. Türkçede ismin beş farklı hâli vardır: Hâl ekleri büyük ve küçük ünlü uyumuna göre "i" yerine "ı", "u" veya "ü" ile "e" yerine "a" harfi ile oluşturulacak şekilde değişir. Benzer şekilde -de ve -den eklerindeki "d" harfleri de ünsüz sertleşmesine uğrayarak "t" ye dönüşebilir. Kelimelerin hal eki almamış halidir. Başka dillerde "nominatif" olarak bilinir. Çoğul eki, iyelik eki ya da tamlama eki almış sözcükler de yalın durumdadır. Sözcüklerin -e ya da -a eki almış hâlleridir. Adın yönelme durumu sonuna geldiği sözcüğü dolaylı tümleç yapar. Yüklemin bildirdiği eylemin "nereye" yöneldiğini gösterir. Başka dillerde "datif" olarak bilinir. Sözcüklerin -i, -ı ya da -u eki almış hâlleridir. Adın belirtme durumu eki, adın sonuna geldiği sözcüğü belirtili nesne yapar. Yüklemin neyi, neleri, kimi, kimleri belirttiğini gösterir. Başka dillerde "akusatif" olarak bilinir. 3. tekil şahıs iyelik eki olan -i ve -si ekleri hâl eki değildir: Sözcüklerin -de ya da -da almış hâlleridir. Bu ekler sonuna geldiği sözcüğü dolaylı tümce yapar. Yüklemin bildirdiği eylemi gösterir. Çoğu Hint-Avrupa dilinde mevcut olmayan bu isim hâline bu dillerde "lokatif" de denmektedir. Eski Latince ve Almancada bulunan bu hâl zamanla ismin Yönelme(Datif) ve Genitif(Âidiyet) hâlleriyle kaynaşmıştır. Günümüzde Hint-Avrupa dillerinden Lehçede ve Slovakçada bulunur. Sözcüklerin -den ya da -dan eki almış hâlleridir. Adın ayrılma durumu nereden ayrıldığımızı gösterir. Bu ek sonuna geldiği sözcüğü dolaylı tümleç yapar. Çoğu Hint-Avrupa dilinde mevcut olmayan bu isim hâline bu dillerde "ablatif" de denmektedir. Hint-Avrupa dillerinden Latincede, Arnavutçada, Ermenicede ve Sanskritçede bulunmaktadır. İsmin hâlleri olarak tanımlanmasına rağmen "isim olmayan sözcükler" de hâl ekleri alabilirler. Bunun dışında Hint-Avrupa dillerinde bilinen genitif ya da âidiyet hâli Türkçede ismin sonuna "-in" eki getirilerek yapılmasına rağmen ismin hâllerinden sayılmamaktadır. Türkçede Genitif İlgi eki olarak tanındı. Ayrıca bir kişiye hitap için bazı dillerde vokatif adı verilen bir başka hâl de örnek olarak Hint-Avrupa dillerinden Kürtçe ve Latincede bulunmaktadır. Rüçhan Çalışkur Zeynep Rüçhan Çalışkur (d. 1 Ocak 1953, Trabzon), Türk tiyatro, sinema ve dizi oyuncusu. Ankara Üniversitesi Devlet Konservatuvarı Tiyatro Bölümü mezunu olan sanatçı, 1979 yılında Devlet Tiyatroları kadrosuna girdi. Uzun yıllar tiyatroda oyunculuk yapan Rüçhan Çalışkur, 2003 yılında kamera karşısına da geçerek, sinema ve dizi filmlerde rol almaya başladı. Çalışkur, aynı zamanda bir seslendirme sanatçısıdır. Erdel PrensliÄŸi Erdel Prensliği veya Transilvanya Prensliği, (; ; ) 1000'li yıllarda bugünkü Romanya ve Macaristan topraklarında kurulmuş tarihî ülke. Türk ordusunun 1526 yılında Macarlara karşı kazandığı Mohaç Muharebesi'nden sonra Osmanlı Devleti'ne bağlanan prenslik, II. Viyana Kuşatması'nı takip eden savaşlar sırasında Avusturya ordusunun saldırılarına hedef oldu ve 1691 yılında fiilen Türk egemenliğinden çıktı. 1699 yılında imzalanan Karlofça Antlaşması ile Osmanlı Devleti Erdel'i Avusturya'ya terk etti. Bu tarihten sonra Erdel, Macaristan ile beraber Kutsal Roma Cermen İmparatorluğu'nun denetimi altına girdi. Baktria-Margiyana Arkeoloji BÃ¶lgesi Baktria- Margiyana Arkeoloji Bölgesi (veya BMAB, aynı zamanda Oxus uygarlığı olarak da bilinmektedir.) günümüzde Türkmenistan, kuzey Afganistan, güney Özbekistan ve batı Tacikistan'da ve Seyhun (Oxus) ırmağının üst kısımlarını kapsayan, MÖ 2200–1700 tarihleri arasında varolan, Orta Asya'nın Tunç Çağı kültürü için yapılan modern bir arkeolojik tanımlamadır. Yerleşim yerlerinin keşfi ve isimlendirmeleri Sovyet arkeolog Viktor Sarianidi tarafından (1976) yapıldı. "Baktria" bugün Afganistan'da bulunan "Baktra" denilen bölgenin Yunanca adıydı ve "Margiyana" bugün Türkmenistan'daki Merv şehrinin başkenti olduğu Pers satraplığı Margu'nun Yunanca adıydı. Genetik sürüklenme Genetik sürüklenme ya da Sewall Wright etkisi, evrimsel sürecin temel mekanizmalarından biri. Bir popülasyonda kuşaktan kuşağa, tümüyle şansa bağlı olaylar sonucu genlerin bir karakter üzerinde aynı ya da farklı yönde etkili olan iki veya daha fazla genden her birinin sıklıklarının değişimidir. Genetik sürüklenme, küçük bir grup canlının genetik havuzunda tamamen şans eseri oluşmuş değişikliklerdir. Genetik sürüklenme bir popülasyondaki genetik bir karakteristiğin yok olmasına ya da güçlü olanın hayatta kalmasından ve alellerin değerinden "bağımsız olarak" yaygın hale gelmesine neden olur. Popülasyonda üremeyi gerçekleştiren canlıların sayısı arttıkça, genetik sürüklenmenin etkisi azalır. Bu durum yazı-tura örneğine benzer. Art arda iki kere tura gelmesi doğal karşılanırken 20 kere tura gelmesi tuhaftır. Yazı-tura işlemi tekrarlandıkça, turaların oranı 0.5'e yaklaşır. Genetik sürüklenmenin etkisi en çok, bir canlı türünün kaderi birkaç bireye bağlı olduğunda ortaya çıkar. Bu duruma "kurucu prensibi" (İng: Founder principle) denir. Göl, ada gibi izole olmuş ortamlara rüzgâr veya başka canlıların vücudu gibi herhangi bir vasıtayla ulaşan tohumlar ve hayvan türleri, genellikle ulaştıkları yeni ortamda koloniler oluştururlar. Bu birkaç kurucu bireydeki alellerin görülme sıklığı, genellikle geride bıraktıkları popülasyondaki lokusların çoğundan farklıdır. Bu farklılıklar, yeni ortamda türeyen popülasyon üzerinde uzun süreli evrimsel etkiler yaratırlar. Hawaii Adaları gibi takımadalarda görülen tür çeşitliliğinin, birbirine temas eden anakaralardan fazla olmasının nedeni, "kurucu prensibi"dir. Brest Brest ÅŸu anlamlara gelebilir: Dolorian Dolorian Fin doom metal/dark ambient grubu. 1997 yılının yazında Anti Ittna Haapapuro ve Ari Kukkohovi tarafından kuruldu. Grup Heidi Riihinen’in klavyede görev aldığı ilk demosunu 1997 güzünde Tico-Tico Stüdyoları’nda kaydetti. Demonun hemen ardından Wounded Love Records grup ile bir sözleşme yaptı. Klavyeye Jussi Ontero'nun geçmesinin ardından 1998 Nisanında yine Tico-Tico Stüdyoları’nda ilk stüdyo albümlerini kaydettiler. Grup üyeleri albümün adını When All The Laughter Has Decayed (İngillizce; bütün kahkahalar çürüdüğünde) olarak tasarlamasına rağmen, Wounded Love Records albümü "When All the Laughter Has Gone" (bütün kahkahalar uzaklaştığında) adıyla 1999 yılında CD olarak piyasaya sürüldü. Bu ilk albümleri genel şekliyle doom metal türünde olmakla beraber black metal ve dark ambient öğeleri de taşıyordu. Albümde bazı şarkılardaki anlaşılmayan fısıltılarda ne denildiği “fazla kişisel” olduğu neden gösterilerek albüm içeriğinde veya başka bir yerde açıklanmadı. İkinci stüdyo albümleri yine Tico Tico stüdyoları’nda 2000 Haziranında kaydedildi ve "Dolorian" adı ile 2001 yılında piyasaya sürüldü. Bu albümde black metal öğelerinin tamamen ortadan kalktığı, ambient müziğin ise daha öne çıktığı görülür. Grup 2002 yılında İsveçli suicidal black metal grubu Shining ile iki şarkılık bir tekli kaydetti. Teklinin piyasaya sürümü konusunda sorunlar çıktığından ancak 2004 yılında Unpleasant Wax etiketiyle piyasaya sürülebildi. 2005 yılının Eylül ve Kasım aylarında kaydedilen son albümleri "Voidwards", 2006’nın Ocak ayında mikslendikten sonra 30 Nisan 2006’da Wounded Love Records etiketiyle piyasaya sürüldü. Bu son albümleri "Dolorian" albümüne benzemekle beraber ara sıra kullanılan scream vokaller ile daha sert bir tınıya sahiptir. Grup üyeleri 2007 yılının yazında analog teknoloji üzerine kurulu kendi stüdyoları Katajan Kaiku’yu kurdular. İlk albümleri tipik bir blackened doom metal albümüyken son iki albümlerinde black metal etkisinden uzaklaşılmıştır. Dolorian karanlık bir hava yaratmak üzerine yoğunlaşır ve dark ambient öğelerine sıklıkla başvurur. Şarkılarının genel şekli, dark ambient zemin üzerine kurulu gitar ve davullardır. Haapapuro’nun vokalleri melodik değildir. Şarkıların büyük kısmında fısıltı olarak nitelendirilebilecek vokaller ve elektro gitar ile davul tınılarının sertleştiği yerlerde scream vokal kullanır. Mutajen Mutajen, biyolojide canlı organizmaların DNA veya RNA gibi hücresel bilgi ve yönetim zincirlerinin moleküler yapısını değiştirerek söz konusu organizmanın doğal olarak beklenen seviyenin çok üzerinde mutasyona uğramasına sebep olan fiziksel veya kimyasal etmenlerdir. Nükleer radyasyon sonucu oluşan gama ışını ve güneşten yayılan UV ışınımlar en bilinen doğal mutajenlerdendir. Medikal genetik Medikal genetik, kısaca, genetiğin tıbba uygulanmasıdır. Medikal genetik, genel olarak, kalıtımsal varyasyonun, insan sağlığı ve hastalıklarıyla ilişkilerini araştırmaktadır. İnsan genetik hastalıklarına ilişkin kalıtımı, hasta ailelerindeki "ayrışım"ı inceler. Bu yolla, tedavi biçimlerini sağlamak amacıyla, insan hastalıklarından sorumlu mutasyonları tanımlamaya çalışır. Bir hastalığa neden olabilecek bilinmeyen bir gen araştırıldığında, araştırmacılar, hastalıkla ilgili genomun konumunu saptamada genellikle “genetik bağlantı”dan ve genetik “soyağacı çizelgesi”nden yararlanırlar. Popülasyon düzeyindeki araştırmalarda, araştırmacılar genomdaki, hastalıklarla ilgili genlerin konumlarını saptamada “Mendelci rastgelelik” yönteminden yararlanmaktadır; bu teknik bilhassa, yalnızca tek bir genle kesin olarak belirlenemeyen, birkaç gene ilişkin (multigenic) özelliklerde yararlı olmaktadır. Hastalık geni olabilecek herhangi bir gen aday olarak saptanır saptanmaz, artık sonraki araştırmalar genellikle, orthologous geni denilen bu gen üzerinde, model organizmalar kullanarak yapılır. Kalıtımsal hastalıklar çalışmasında ayrıca, genotipin kopyasını çıkartma tekniklerinin gelişmiş olması farmakogenetik alanına yol göstermektedir. Medikal genetik günümüzde çeşitli altdallara ayrılmış geniş bir uzmanlık alanı haline gelmiştir. Medikal genetiğin kapsadığı alanlar arasında, klinik genetik, biyokimyasal genetik, sitogenetik, moleküler genetik vs. sayılabilir. Antônio Carlos Jobim Antonio Carlos Brasileiro de Almeida Jobim (d. 25 Ocak 1927, Rio de Janeiro - ö. 8 Aralık 1994, New York), Tom Jobim adıyla da anılan Brezilyalı besteci, yorumcu, piyanist ve gitaristtir. Vinicius de Moraes ve João Gilberto ile birlikte Bossa Nova akımını yaratan öncülerdendir. 20. yüzyılın en önemli bestecilerinden sayılmaktadır. Adı aynı zamanda Rio de Janeiro’nun Galeão Havaalanı'na verilmiştir. İlk kez Siyah Orfeus piyesi ve filmi için yaptığı bestelerle ünlenmiştir. 1964'te Grammy Ödülü alan Stan Getz/ Gilberto albümü hem Jobim’in kariyerinde hem de Bossa Nova tarihinde bir dönüm noktası olmuştur. Bestelerinin birçoğu önemli Jazz standartları arasına girmiş ve Frank Sinatra, Ella Fitzgerald, Sarah Vaughn, Elis Regina gibi dünyaca meşhur yorumcularca söylenmiştir. En meşhur besteleri arasında “Garota de Ipanema/ İpanemalı kız”, “Aguas de Março/ Mart suları”, “Desafinado/ Detone” ve “Tristeza/ Hüzün” sayılabilir. Genomik Genomik, farklı türlere ait genomların tüm yapısal ve işlevsel yönelerini inceleyen bilim dalıdır. Genomik, kromozomların dizilenmesi tekniklerini uygularak, organizmaların genomlarını, yani bir organizmadaki genler bütününü inceleyen bir biyoteknoloji alt dalı da sayılabilir. Genomiğin başlıca amaçlarından biri, canlılardaki DNA dizisinin tamamının belirlenebilmesidir. İnsan genomunun (kromozomlarda yapılanmış üç milyar baz çiftinin) DNA bütününün) yapısını, bileşimini ve evrimini inceler ve DNA’da biyolojik bir anlamı olabilecek birimleri (genler, çevrilmeyen transkripsiyon birimleri, mikro RNA’lar, düzenleme üniteleri, transkripsiyon faktörleri olan promotörler, CNG alfa ve beta kanalları vs.) tanımlamaya çalışır. Genomikin bazı altdalları şu şekildedir. Bu bilim, 20. yüzyılın sonunda insan genomunun ilk haritasının yayımlanmasıyla medyatik bir konum kazanmıştır. Günümüzde genom araştırmalarının tıp ve tarımda önemli rolleri bulunmaktadır. George Boleyn George Boleyn, Viscount Rochford (d. 1504 – ö. 17 Mayıs 1536) İngiltere Kralı VIII. Henry'nin ikinci karısı olan Anne Boleyn'in kardeşidir. Karısı Jane Parker'dır. Kız kardeşi Anne Boleyn ile ensest ilişkisi olduğuna dair iddiâlar nedeni ile suçlandı ve ikisi de idam edildi. George Boleyn, döneminin önde gelen diplomatlarından Wiltshire Kontu Thomas Boleyn ve Norfolk Dükü Thomas Howard'ın kız kardeşi olan Elizabeth Howard'ın tek oğullarıydı. Mary Boleyn ve Anne Boleyn isminde iki kız kardeşi vardı. Büyük olasılıkla Norfolk'ta bulunan aile evlerinde (Blicking Hall) dünyaya gelen George'un yurt dışında eğitim gören iki kız kardeşinin aksine Oxford Üniversitesi'nde eğitim aldığına inanılıyor. Rochford Lordu, VIII. Henry'nin Anne Boleyn'le evliliğinin ardından kralın özel meclisinin bir üyesi olarak seçildi ve Aralık 1529'da Fransa'ya giderek ilk diplomatlık görevini gerçekleştirdi. Gençliği sebebiyle, bu işin kendisine verilmesinde Anne'in etkisi olduğunda inanıldı. Fransız büyükelçisi, du Bellay, George Boleyn'in diğer birçok yabancı diplomata göre genç olduğunu vurguladı. Fakat George Boleyn'den birkaç sene evvel gene genç bir isim olan Thomas Wyatt'ın Roma'ya gönderilmesi sebebiyle bu olayın üzerinde daha fazla durulmadı. 1524 ya da 1525'te Rochford Lordu Sir Henry Parker'ın kızı olan Jane Parker ile evlendi. Bazıları George Boleyn'in homoseksüel olduğuna inanıyordu fakat zampara olarak kazandığı ün bu dedikodunun doğruluğuna gölge düşürüyordu George ve Jane Boleyn çocuk sahibi olmadılar. 1536'da, Henry Anne Boleyn'in nedimeleri arasında yer alan Jane Seymour'a aşık oldu. Anne erkek kardeşi de içinde bulunduğu için ensest ilişkiyle de itham edildiği, beş erkekle zina yapmakla suçlandı. George'un duruşması Anne'inkinden hemen önce 15 Mayıs 1536'da gerçekleşti. Günümüzde, Anne ve George Boleyn'e yapılan suçlamaların çoğunun uydurma olduğu kabul ediliyor. Mahkemeye, George'a karşı olan kanıtlar karısı tarafından verildi. Fakat bu kanıtların Jane'in kendi cümleleri mi yoksa Thomas Cromwell tarafından mı söyletildiği bilinmemektedir. Boleyn'in darağacındaki konuşması daha çok erişkinliği sırasında kabul ettiği "yeni öğreti"yi savunma üzerine kuruluydu. Tutkuyla kutsal kitabından ve bu dünyada kibiriyle yaşayan şeytanlardan bahsetti. George'dan 2 gün sonra, kız kardeşinin kafası kesildi. George Boleyn'in bugünlere gelebilmiş hiçbir portresi yoktur. 1536'da hepsinin yok edildiği düşünülmektedir. Anne'in düşüşündeki rolü geçmiş yıllarda bazı tartışmalara konu oldu. Eric Ives ve Retha Warnicke'in ensestin Anne'in ölümüne ne kadar etkisi olduğunu tartışmaları sırasında sorunu değerlendirme biçimleri farklı olsa da, iki tarihçi de suçlamanın yanlış olduğunu reddettiler. Kate Chopin Kate Chopin (doğum adı Katherine O'Flaherty, d. 8 Şubat 1851 – ö. 22 Ağustos 1904), Amerikan Edebiyatı'nda büyük öneme sahip kısa öykü yazarıdır. Amerikan kadınının ve bütün kadınların cinsel özgürlüğü ve hayatı vardır diyerek kendi zamanında feminizmin edebiyattaki en büyük temsilcisi olmuştur. Düşünceleri fazla sıradışı bulunduğu için muhafazakâr Amerikalılar tarafından hoş karşılanmasa da, eserleri yazar öldükten sonra değer bulmuştur. En önemli kısa öyküsü The Storm'dur. Türkçede yayınlanan eserleri "Uyanış ve Seçme Öyküler", Otonom Yayıncılık, 2008 Taipan Taipan, elapidae ailesinden büyük, hızlı ve oldukça zehirli bir Avustralya yılanıdır. Cins adı "Oxyuranus" Yunancadaki oxys (sivri) ve oura (kuyruk) kelimelerinin birleşiminden oluşur. Bir türü "O. microlepidotus" en ölümcülü olmamasına rağmen dünyada karada yaşayan yılanlar arasında en güçlü zehire sahip olanıdır. Taipan ismi Donald Thompson tarafından Queensland, Avustralya'daki Cape York Yarımadasında yaşayan Aborjin halkının kullandığı kelimeden sonra verildi. Taipanın bilinen üç türü vardır: kuzey Avustralya ve batı kıyı bölgelerinde bulunan kıyı taipanı "(Oxyuranus scutellatus)", daha az yaygın olan ve Alice Springs ve Uluru bölgesi dışındaki merkez bölgelerde bulunan inland taipan "(Oxyuranus microlepidotus)" ve yakın zamanda keşfedilen üçüncü tür "Oxyuranus temporalis". Kıyı taipanının iki alt türü mevcuttur: "Oxyuranus scutellatus scutellatus" ve Papua Yeni Gine'nin güney kıyılarında bulunan Papua taipanı "(Oxyuranus scutellatus canni)". Taipanın diyetinde genellikle fareler bandicootlar gibi küçük memeliler yer alır. Taipanlar 2 m ile 3.6 m arasında bir uzunluğa ulaşabilirler. Kıyı taipanı solgun koyu kahve rengi ve sönük krem rengi dir, yavruların rengi daha açık olur. Papua taipanı siyah veya morumsu gridir ve sırtında bakır renkli bir çizgi bulunur. Morfolojik, ekolojik ve davranışsal olarak pek çok açıdan Afrika'nın kara mambası "(Dendroaspis polylepis)" ile benzer özellikler gösterir. Taipanlar genellikle saldırgan değildir, düşmanla olası bir karşılaşma sonrasında tahrik edilmedikleri sürece kaçmayı tercih ederler. Yılan herhangi bir tehdit hissettiğinde ön tarafını kaldırıp vücudunu "s şekline" sokar ve kuyruğunu titretmeye başlar. Taipanlar oldukça gelişmiş koku ve görme yeteneğine sahiptir. Avına çok hızlı bir şekilde saldırıp ısırarak zehir enjekte eder, zehir etkisini gösterdiği anda avını yutmaya başlar. Taipanların zehirleri bütün yılanlar içinde en etkili olanlardan biridir. Inland taipanın zehri ise en etkili olanıdır. Taipanın zehri kas zayıflamasına ve felce sebep olan güçlü presinaptik nörotoksin içerir. Zehrin içeriğinde ayrıca pıhtılaşmayı engelleyerek kan kaybına sebep olan prokoagülan ve kas hücrelerinde yıkıma (rhabdomyolysis) sebep olan miyotoksin bulunur. Taipan ısırıklarının %90'ı önemli zehirlenmelerle sonuçlanır ve acil panzehir tedavisi gerektirir. Elis Regina Elis Regina Carvalho Costa, ya da bilinen ismiyle Elis Regina (d. 17 Mart 1945 – ö. 19 Ocak 1982) en meşhur Brezilya Popüler Müziği şarkıcılarından biridir. Ölümünden sonra dahi, bugün hâlâ Brezilya'nın en sevilen şarkıcıları arasındadır. Antonio Carlos Jobim ile beraber çıkarttıkları bir albüm, “Elis&Tom” gelmiş geçmiş en iyi Bossa Nova albümlerinden biri kabul edilir. Brezilya’nın güneyinde Porto Alegre şehrinde doğmuş ve küçük yaşta burada kariyerine başlamıştır. 1982’de henüz 36 yaşındayken aşırı dozda alkolle ilaç karışımından ölmüştür. Küçük kızı Maria Rita da annesinin izinden gitmiş ve Brezilya’nın sevilen şarkıcıları arasına girmiştir. Musahipzade Celal Musahipzade Celal, (d. 31 Ağustos 1868, İstanbul - ö. 20 Temmuz 1959 – İstanbul), Türk oyun yazarı. Türk edebiyatında tiyatro alanında ilk yazılı eserlerin verilmeye başladığı II. Meşrutiyet döneminde yetişmiş ve sadece tiyatro alanında eser vermiş iki önemli yazardan birisidir (diğeri Refik Ahmet Nuri Sekizinci). Cumhuriyetin ilanından sonra eserler vermeye devam etmiş, konularını Osmanlı döneminden günlük yaşamdan almıştır. Osmanlı toplumunda yozlaşan değerleri hicveden komedi tarzında eserler vermiştir. Yirmiden fazla oyunu bulunur. 31 Ağustos 1868 günü İstanbul’un Cihangir semtinde dünyaya geldi. Asıl adı Mahmut Celaleddin’dir. Gazhane Başkatibi Musahipzade Ali Bey ile Fıtnat Ecibe Hanım’ın oğludur. Dedesi, III. Selim’in musahibi bestekâr İzzet Şakir Ağa’dır. 1935’te çıkarılan Soyadı Kanunu ile "Musahipzade" soyadını aldı ve "Musahipzade Celal" adıyla ünlendi. İstanbul'da Firuzağa Sıbyan Mektebi’nde ilköğreniminin ardından, Feyziye Rüştiyesi’ni ve Süleymaniye Numune-i Terakki İdadisi'ni bitirdi. 1889 yılında, yazı yazma alışkanlığını edineceği Babıâli Tercüme Odası'nda kâtip olarak göreve başladı. Bir yandan da Hukuk Mektebi'ne devam etti ancak bitiremedi. Tiyatroya olan ilgisi Tercüme Odası'nda görev yapmaktayken ortaya çıktı. Arkadaşları ile arasında ortaoyunları tertip edip bizzat kendisi de bu oyunlarda zenne rollerine çıktı. Mardiros Mınakyan’ın Osmanlı Dram Kumpanyası’nın oyunlarını takip etmesi oyun yazmaya karşı merak duydu. Tiyatro bilgisini Ahmet Vefik Paşa’nın Moliere çevirilerini inceleyerek arttırdı. 1908’de Tercüme Bürosu’ndan ayrılınca zamanının büyük bölümünü oyun yazma çalışmalarına ayırdı. Yayımlanan ilk oyunu olan Türk Kızı’nı (1910) bu dönemde yazdı, oyun 1912’de Köprülüler adıyla Manakyan Tiyatrosu’nda sahnelendi. Belediye işlerine kadıların baktığı devri hicveden İstanbul Efendisi (1913) adlı ilk müzikal oyununun ardından; Macun Hokkası (1917), baba parası yiyen mevki sahibi kimseler ile yaşamlarını alınterleriyle kazanmaya çalışan emekçilerin arasındaki karşıtlığı anlatan Yedekçi (1919), Kaşıkçılar (1920), Atlı Ases, Demirbaş Şarl gibi oyunları yazmaya ve sahnelenmeye devam etti. 1919-1924 yılları arasında yazdığı oyunların hepsi Osmanlı Operet Heyeti (1923 yılında İstanbul Operet Heyeti adını aldı) tarafından sahnelendi. Lale Devri adlı oyunu, İstanbul’da ilk defa kadınların tiyatroya gelmesini sağlayan oyun oldu. O sene ramazan ayında ilk defa kadınların da gece tiyatroya gelip bu oyunu izlemesi için izin verildi. Oyun yazmayı sürdürürken memuriyet hayatına 1917′de Üsküdar livasında bandrol memuru olarak devam etti. 1920′de bandrol örgütü kaldırılınca, görevi Maliye tahsil memurluğuna aktarıldı. 1923 yılında Üsküdar defterdarı iken emekliye ayrıldı. Musahipzade Celal, emekliliğinden sonra bir süre "Evkaf Müzesi"’nde koleksiyon uzmanlığı yaptı. 1927 yılında kütüphane görevlisi olarak Darülbedayi'e girince geçmişten gelen tiyatroya olan ilgisini geliştirme olanağı buldu. Ardı ardına tarihi hiciv özelliğinde eserler kaleme aldı. 1927’den sonra yazdığı oyunlar Darülbedayi’de (sonra İstanbul Şehir Tiyatroları adını aldı) sahnelendi. 1927’de Darülbedayi’de sahnelenen "Fermanlı Deli Hazretleri" adlı eseriyle tanındı. Aynaroz Kadısı (1928), Kafes Arkasında (1929), Bir Kavuk Devrildi (1930), Balaban Ağa (1933) adlı oyunları Darülbedayi’de sahnelendi. Bir Kavuk Devrildi‘de yabancı yatırımların yerli iktisadı iflasa sürüklemesini, bilgisiz yöneticilerin halkı sömürmesini; Balaban Ağa’da yetişmekte olan yükseköğrenim gençliğinin kendi sorunlarıyla başbaşa bırakılmasını yerdi. Beklenen ilgiyi görmeyen Selma (1934) adlı dramdan sonra yeni oyun yazmadı;18 oyunu 1936’da toplu halde yayımlandı. 1937’de Türk Kızı’nın değiştirilmiş hali olan Gülsüm (1937)’ü ve ardından Mehmet Şükrü Erden ile Genç Osman (1937) adlı oyunu kaleme aldı. Türkiye’ye özgü denebilecek bir müzikal komedi türünün ilk yazarı olma özelliğini taşıyan Musahipzade'nin oyunları 18.yüzyıl Osmanlı toplumundaki idari bozuklukları ve dini sömürüyü malzeme olarak kullandı. Aynaroz Kadısı ve Bir Kavuk Devrildi adlı oyunları Muhsin Ertuğrul tarafından sinemaya aktarıldı. "Eski İstanbul Yaşayışı" (1946) adlı kitabında kendi hatıralarını, eski Osmanlı adetlerini ve gündelik hayatın detaylarını anlatmıştır. 1958 yılında çıkan bir yangında Bir Kavuk Devrildi filmi yandı. 13 Şubat 1952’de 40. sanat jübilesi yapıldı. Son yıllarında gözleri görmeyen Musahipzade Celal, oyunlarını yeğenlerine ve onların çocuklarına yazdırdı 20 Temmuz 1959’da yaşamını yitirdi. İstanbul Şehir Tiyatroları'nın Üsküdar sahnesi yazarın adını taşır. Osmanlı toplumunda yozlaşan değerleri hicveden komedi tarzında eserler vermiştir. Sosyal tenkide büyük önem vermiş, bu hicivlerle eserleri daha çok töre komedisi halini almıştır. Tiyatroya olan ilgisi Tercüme Odası’nda görev yapmaktayken ortaya çıktı. Arkadaşları ile arasında orta oyunları tertip edip bizzat kendisi de bu oyunlarda zenne rollerine çıktı. Osmanlı Kumpanyası’nın oyunlarını takip etmesiyle oyun yazmaya karşı merak duydu. Tiyatro bilgisini Ahmet Vefik Paşa’nın Moliere çevirilerini inceleyerek artırdı. 1908’de Tercüme Bürosu’ndan ayrılınca zamanının büyük bölümünü oyun yazma çalışmalarına ayırdı. Yayımlanan ilk oyunu olan Türk Kızı’nı bu dönemde yazdı, oyun 1912’de Köprülüler adıyla Manakyan Tiyatrosu’nda sahnelendi. Belediye işlerine kadıların baktığı devri hicveden İstanbul Efendisi adlı ilk müzikal oyununun ardından; Macun Hokkası, baba parası yiyen mevki sahibi kimseler ile yaşamlarını alın terleriyle kazanmaya çalışan emekçiler arasındaki karşıtlığı anlatan Yedekçi, Kaşıkçılar, Atlı Ases, Demirbaş Şarl gibi oyunları yazmaya ve sahnelenmeye devam etti. 1919-1924 yılları arasında yazdığı oyunların hepsi Osmanlı Operet Heyeti tarafından sahnelendi. Lale Devri adlı oyunu, İstanbul’da ilk defa kadınların tiyatroya gelmesini sağlayan oyun oldu. O sene Ramazan ayında ilk defa kadınların da gece tiyatroya gelip bu oyunu izlemesi için izin verildi. Türkiye’ye özgü denebilecek bir müzikal komedi türünün ilk yazarı olma özelliğini taşıyan Musahipzade, 18.yüzyıl Osmanlı toplumundaki idari bozuklukları ve dini sömürüyü yansıtmıştır. Musahipzade Celal, hem Milli Edebiyatın hem de Cumhuriyet’in önemli bir tiyatro yazarıdır. Sanatçının adı bir vefa borcu olarak günümüzde Şehir tiyatrolarının Üsküdar sahnesine verilmiştir. Binyıl Binyıl veya milenyum, bin yıla eşit bir zaman dilimidir. Milenyum sözcüğü Latince bin anlamına gelen ' ve yıl anlamına gelen ' kelimelerinin birleşmesinden meydana gelir. Terim daha çok takvim binyılları için kullanılır. Renault 21 Fransız üretici Renault tarafından 1986 yılında piyasaya sürülen Renault 21 orta sınıf bir otomobildir. Büyük aile aracı kategorisindedir. (Bkz. Otomobil segmentleri ) Aracın Sedan, Station Wagon ve Hatchback olmak üzere 3 değişik karoseri tipi bulunmaktadır. Renault 21, Renault'un X48 isimli projesidir.X harfinin yerine Sedan versiyonlar L48 , Station Wagon versiyonlar K48, Hatchback versiyonlar ise B48 olarak projede isimlendirilmiÅŸtir. Station Wagon versiyonu Nevada , İngiltere 'de Savanna adıyla anılmaktadır. Renault 21 'in ayrıca Quadra isimli bir modelide vardır.Bu araç dört tekerlekten çekişlidir. Baccara ise Renault 21 serisinin en lüks versiyonudur.Renault 21'in Quadra 4x4 ,Turbo ve Baccara versiyonları diğer modellerden ayrı olarak çift farlı, ve ön tampon arka tampon kapı çıtaları farklıdır. Renault 21, 1988 'de kapsamlı bir revizyondan geçirilerek,büyük ölçüde değişikliğe uğramıştır. Renault 21, Eagle Medallion adıyla, AMC tarafından Kuzey Amerika pazarına sunulmuştur. Türkiye pazarına 1991’de girmiştir, 1992 sonrası olanların tüm aksamları oyak mais tarafından bursada üretilmiştir. Türkiye’deki en donanınımlı 21 modeli Concorde’dir. Manager ve optimaya göre ön süspansiyon sistemi, motoru ve iç dizaynı farklıdır. Otomobilin üretimi 1995 yılında üretimi sonlanarak,yerini Renault Laguna 'ya bırakmıştır. Pers-Roma savaşları Roma-Pers Savaşları Yunan-Roma dünyası ile iki başarılı İran imparatorluğu arasında geç dönem Roma Cumhuriyeti ile İran merkezli Part İmparatorluğu arasında MÖ 92'de başlayıp Roma İmparatorluğu ve yine İran merkezli Sasani İmparatorluğu üzerinden sürdürülen bir dizi savaştır. Uzun ve yorucu savaşlar iki rakip arasında en son olarak Bizans İmparatorluğu ve Sasani İmparatorluğu arasında MS 627'de yapılan savaş ile sona erdi ve bunu 632'den itibaren her iki imparatorluğun topraklarının büyük bölümünü ele geçiren Müslüman Arapların akınları izledi. Romalılar ve Persler arasındaki savaşlar yedi yüzyıla yakın bir süre sürmüş olsa da hiçbir taraf bir üstünlük sağlayamadı. Savaş halat çekme yarışı misali bazı şehir, kale ve bölgelerin talan, tahrip ve el değiştirmesi şeklinde sürdü. Her iki taraf da sınırlarını korumasız bırakmaksızın, sınırlarının çok ötesinde ordularını destekleyecek lojistik destek ve insan kaynağı temin olanağına sahiptiler. Böylece sınırları ötesinde fetihler yapmalarına karşın denge her zaman sağlandı. Bütün enerjilerini Roma-Pers savaşlarına harcadıkları için bu savaşların bitiminde altıncı yüzyılda çok güçlü olmayan Müslüman Arapların akınlarına karşı koyamadılar ve Müslümanlar savaş yorgunu Sasaniler'i yendi ve Doğu Roma İmparatorluğu'nun elindeki toprakların çoğunu ele geçirdiler. Romalılar ve Persler / Sasaniler arasında savaş yedi yüzyıl sürmüş olmasına rağmen, sınır büyük ölçüde sabit kalmıştır. Savaşı başlatan köylerde, istihkamlarda ve şehirlerde yapılan yakalama, ele geçirme, el değiştirme ve yok etmeden oluşan bir oyundaki çekişmedir. Her iki taraf da sınırlarından hayli uzakta, böyle uzun kampanyaları sürdürebilmesi için lojistik olanağa ve insan gücüne sahipti ve bu sayede sınırlarını çok inceltme riskine girmeden, ilerleyebilme imkânı bulabildiler. Ancak her iki taraf da sınır ötesinde fetihlerde bulunsa da zamanla denge yeniden sağladı. Prof. Dr. Sevda Şener (d. 1928, İstanbul - ö. 22 Temmuz 2014), Türk yazar, dramaturg, akademisyen. Tiyatro dünyasında "Hocaların hocası" lakabıyla tanınan Şener, ilköğrenimini değişik illerde tamamlayıp, orta öğrenimini Ankara ve Eskişehir'de bitirdikten sonra, Ankara Üniversitesi Dil ve Tarih Coğrafya Fakültesi, İngiliz Dili ve Edebiyatı Bölümü'nden 1956 yılında mezun oldu. İki yıl sonra aynı okulda açılan Tiyatro Bölümü'nde asistan olarak göreve başladı. İngiltere'de Bristol Üniversitesi'nin Dram Bölümü'nde iki dönem, Avusturya'da Viyana Üniversitesi Tiyatro Bilimi Enstitüsü'nde de bir dönem seminerlere ve derslere katıldı. 1962 yılında doktor, 1967 yılında doçent, 1972 yılında profesör unvanlarını alan Sevda Şener, 1995 yılında DTCF Tiyatro Bölüm Başkanlığı görevinden emekli oldu. Birçok ilde, üniversiteler ve çeşitli kültür - sanat kurumn ve kuruluşlarının düzenlediği sempozyum, seminer, panel ve açık oturumlara katıldı, bildiri ve konferanslar verdi, radyo ve televizyon konuşmaları yaptı. Tiyatro kuramları, dramaturji, eleştiri kuramları, estetik, çağdaş sanat, modern ve modern sonrası tiyatro konularında eğitmenlik yaptı. Birçok makale, kitap ve eleştiri yazan Sevda Şener, bir dönem Bilkent Üniversitesi'nde de ders verdi. Yazarın çeşitli dallarda ödülleri bulunuyor. Profesör Sevda Şener; Tiyatro Eleştirmenleri Birliği'nin kurucu üyesi idi. 22 Temmuz 2014 tarihinde hayatını kaybetmiştir. Black Blood Brothers Hong Kong'daki savaşta "Old Blood" türünden bir vampir olan Mochizuki Jirou ya da diğer adıyla Silver Blade, "Kowloon Children" olarak bilinen bir vampir ırkının çoğunu yok etmiştir. Aradan 10 yıl geçtikten sonra Jirou, küçük kardeşi Mochizuki Kotaro ile Japonya'ya döner. Burada savaşta sağ kalan "Kowloon Children"'ların, insan ve vampirlerin bir arada yaşadığı özel bir bölgeyi ele geçirme planı yaptıklarını öğrenir. Jirou, bir kez daha bu savaşın içinde yer almak ve eski düşmanlarıyla bir kez daha yüzleşmek zorunda kalır. Eskişehir İl Halk Kütüphanesi "Eskişehir İl Halk Kütüphanesi", Eskişehir'de bulunan şehir kütüphanesidir. 1874 yılında Kurşunlu Külliyesi bünyesinde kurulmuştur. 1 Haziran 1926 tarihinde, şu anda Süleyman Çakır Lisesi'nin bulunduğu mevkide "Memleket Kütüphanesi" adı ile çalışmaya başlamıştır. Bulunduğu binanın yıkıldığı 1950 yılına kadar burada hizmet vermiştir. Daha sonra aynı bölgedeki, şu anda Kültür ve Tabiat Varlıklarını Koruma Bölge Kurumu olarak hizmet veren binada 1968 yılına kadar çalışmalarını sürdürmüştür. 5 Temmuz 1968 tarihinde, Eskişehir Atatürk Stadyumu karşısında, Savaş Caddesi'den Köprübaşı caddesine geçişte hizmet veren kendi binasına taşınmıştır. Kurşunlu Külliyesi Kurşunlu Külliyesi, Eskişehir'de Odunpazarı semtinde bulunan külliye. Çoban, Gazi, Melek lakabları ile bilinen Çoban Mustafa Paşa tarafından yaptırılmıştır. Cami kapısındaki kitabesine göre 1525 yılında yaptırılmıştır. Cami, 20 odalık zaviye, öğretim yeri, misafir yeri, misafir odaları olan imaret, halk arasında ve çeşitli yayınlarda zaviye ve medrese olarak bilinmektedir. Zaviyenin ilk açıldığı zaman hangi tarikat için olduğunu bilinmemektedir. Ancak daha sonra mevlevi dergahına çevrilmiş, tekke ve zaviyelerin kapatılmasına kadar bu öyle devam etmiştir. Külliyeye ait olan kervansaray da Vakfiyede geçmemektedir. Tuhfetül Mimarin'de Mimar Sinan’ın Eskişehir’de bir kervansaray yaptığı kayıtlıdır. Cami Mimar Sinan'a mal edilmekle birlikte Mimar Sinan'ın eserlerine ait listelerde bu külliyeden sadece kervansarayın ismi geçmektedir. Hava Eğitim Komutanlığı Hava Eğitim Komutanlığı, Türk Hava Kuvvetleri'nin bütün görevleri için gereken personel eğitimini en üst seviyede sağlamak ve harekât görevlerini yerine getirmekten sorumludur. Komutanlık bünyesindeki Hava Teknik Okullar Komutanlığında ihtiyaca göre Türk Silahlı Kuvvetleri için subay ve astsubay yetiştirilmektedir. 2013 yılında komutanlık bünyesinde çalışan, bir dönem Türk Yıldızları'nda da pilot olarak görev yapan Hava Pilot Yüzbaşı Kemal Hıdıroğlu nedeni bilinmeyen şekilde intihar etmiştir. Ayna Ayna (dizi) Ayna Ayna, orijinal ismi Mirror Mirror olan Türkiye'de BRT televizyon kanalında yayınlanmış 1995 Avustralya-Yeni Zelanda yapımı tv dizisidir. Dizi 20 bölüm olarak tek sezon sürmüştür. Her bölüm 24 dakikadan oluşmaktadır. Jo ve babası 1995 yılında alışveriş yaparken antika eşyalar satan bir mağazadan oval bir ayna alırlar. Jo'nun odasına ayna yerleştirilir. Jo ardından aynada kendi yansımasının dışında bir görüntü fark eder. Karşısındaki kişi 1919 yılında yaşayan Louise'dir. Relic Entertainment Relic Entertainment, PC platformunda 3D gerçek zamanlı strateji oyunları üreten Kanada merkezli oyun firmasıdır. Relic, 1997 yılında Alex Garden ve Luke Moloney tarafından Kanada'nın British Columbia eyaletine bağlı Vancouver şehrinde kurulmuştur. Firmanın çıkardığı ilk oyun Homeworld yüksek satış rakamlarına ulaşınca firma büyük bir prestij kazanmıştır. Daha sonra firmanın ikinci oyunu olan Impossible Creatures, 2002 yılında Microsoft tarafından piyasaya sürüldü. "Homeworld" kadar dikkate alınmasa da başarılı sayıldı. Eylül 2003, Homeworld 2 raflardaki yerini aldı. Grafiklerdeki yenilikler ve oynanış ile ilgili değişiklikler ilgi çekici görünse de genel olarak serinin ilk oyunu kadar etkileyici bulunmadı. 27 Nisan 2004, yayıncı THQ ile 10 milyon $ karşılığı anlaşma imzalayan Relic, 20 Eylül 2004'te başarılı sayılabilecek oyununu piyasaya çıkardı. "Dawn of War" başarısının ardından Relic, 19 Eylül 2005'te adında bir ek paket çıkardı. Relic 13 Mart 2006 tarihinde ilk ve tek konsol oyunu The Outfit'i çıkardı. Oyun tek-kişilik oyun modu yüzünden büyük eleştirilere maruz kaldı. 11 Eylül 2006 ise "Relic" için bir dönüm noktası oldu. II. Dünya Savaşı'nı konu edinen, Essence Engine ve Havok oyun motorlarını kullanan Company of Heroes oyun piyasasını sarstı. "Company of Heroes" devrim niteliğindeki yeni nesil grafik efektleri, dinamik ışıklandırma teknikleri ve kolay oynanış özelliği ile RTS türüne birçok yenilik getirdi. Oyun birçok eleştirmen tarafından olumlu not aldı ve birçok ödül kazandı. Kısa bir süre sonra 9 Ekim 2006'da "Dawn of War" 'ın ikinci ek paketi 'i piyasaya süren "Relic", 24 Eylül 2007'de ise "Company of Heroes"'un tek başına çalışabilen ek paketi ile bir kez daha RTS severleri kendine hayran bıraktı. Son zamanlarda "Dawn of War" için üçüncü ek paket piyasaya süren "Relic" 2008'in son çeyreğinde ve 2009'a çıkaracağı oyun projeleri üzerinde çalışmaktadır. MT9 MT9, çokkanallı bir ses formatı. Music 2.0 olarak da bilinmektedir. MP3'e alternatif olarak geliştirilen bu ses formatı Kore menşeli Samsung Electronics and Telecommunications Research Institute (ETRI) tarafından geliştirilmiştir. MT9 formatı altı kanallı ekolayzır özelliğine sahiptir. Hongdu JL-8 Hongdu JL-8 (ya da Nanchang JL-8 ve K-8 Karokorum) iki kişilik basit eğitim ve hafif saldırı uçağı olarak Pakistan (Pakistan Aeronautical Complex) ve Çin (China Nanchang Aircraft Manufacturing Corporation) arasında ortak çalşma sonucu yapılmıştır. Uçağın üstlenicisi Hongdu Aviation Industry Corporation'dır. K-8 Karokorum ihraç da edilmektedir. Şimdilik 500'den fazla üretilmiştir. Pakistan ve Çin hükümeti eğitim uçağı yapmak amacıyla aralarında anlaşmışlardır. Başlangıçta uçağın bir özelliği çok fazla Amerikan parçası taşımasıydı. İlk prototip 1989'da yapılmıştır, ilk uçuş ise 1990'da yapılmıştır. Pakistan Hava Kuvvetleri ilk olarak 1994'te 14 jet teslim almış sonra 75 Cessna eğitim uçağıyla değiştirilmiştir. People's Liberation Army Air Force (Çin'in hava ordusu) 1988'de 6 jet teslim almıştır. Sonra Çin yerli motorunu takmıştır. People's Liberation Army Air Force şimdi filosundaki eski eğitim uçaklarını bunlarla değiştirmektedir. Başka milletlerde bu jete ilgi duymaktadır ve şimdi Mısır, Sri Lanka ve Zimbabve hava kuvvetleri kullanmaktadır. Uçak olarak eğitim hizmeti yapmıştır ve yer saldırısında da görev almaktadır. Dizaynını Shi Ping yapmıştır ve baş test pilotu Yang Yao'dur. Torlak Kemal Torlak Kemal, Torlak Hu Kemal ya da Manisalı Samuel (ö. 1419, Manisa), Şeyh Bedreddin'in izleyicilerinden. Börklüce Mustafa'yla birlikte Şeyh Bedreddin Ayaklanması olarak bilinen halk ayaklanmasına önderlik etmiştir. Simavnalı Şeyh Bedreddin'in isyancı müridi olan Torlak Kemal, Manisa'da Samuel adıyla doğmuş ve daha sonra Yahudilik'ten İslam'a geçip adını değiştirmiştir. “Torlak” kelimesi, “acemi”, “toy” ve “yeni dönme” anlamına gelmektedir. İslamiyete yeni geçmiş olmasından dolayı “Torlak” ismini aldığı düşünülmektedir. Fetret Devri sonrasında Manisa ve çevresinde Simavnalı Şeyh Bedreddin Mahmud'un düşüncelerini yaymasıyla ün kazandı. Daha sonra Börklüce Mustafa ile birlikte Şeyh Bedrettin adına bir isyan hareketi başlattı. Sultan I. Mehmet, oğlu Şehzade Murad "(II. Murad)" ile Bayezid Paşa'yı bu isyancıların üzerine gönderdi. Torlak Kemal, Karaburun'da öldürülen Börklüce Mustafa'nın kendisine katılan müridleri ile birlikte, Bayezid Paşa'ya karşı savaştı. Börklüce Mustafa isyanıyla muhtemelen aynı zamanlarda, Manisa civarında Torlak Kemal liderliğinde bir isyan daha patlar. Daha küçük olan bu isyan da şiddetle bastırılır ve isyancılar öldürülür. Börklüce Mustafa ve Torlak Kemal isyanlarının Bedreddin'in onayıyla gerçekleşip gerçekleşmediği belirsizdir. Ancak bu kişilerin Bedreddin'in müridleri olduğu konusunda tüm kaynaklar hemfikirdir. 1419 yılında yenilgiye uğramış ve Manisa'da yakalanarak asılmıştır. La MaMa Experimental Theatre Club La MaMa Experimental Theatre Club (ya da La MaMa E.T.C., İngilizce "La MaMa Deneysel Tiyatro Kulübü") aşağı Manhattan'ın East Village bölümünde yer alan, kâr amacı gütmeyen bir kültürel organizasyondur. Kulüp, Off-Off-Broadway tiyatrosunun ilk ve birincil mekanlarından biridir. 1961'de Ellen Stewart tarafından kurulan kulübün amacı, yeni sanatçıların uluslar ve kültürler arası özgün performanslarını desteklemek ve sahnelemektir. Doğu 9. Cadde'de küçük bir bodrum katında çalışmaya başlayan tiyatronun şu anda Doğu 4. Cadde 74A numarada üç sahnesi ve bir sanat galerisi, Great Jones Caddesi'nde ise altı katlı bir prova ve çalışma alanı bulunmaktadır. Tarihi boyunca La MaMa, Tom O'Horgan, Wilford Leach, Joel Zwick, Elizabeth Swados ve Tom Eyen gibi birçok sanatçının yönettiği tiyatro topluluklarının kalıcı sahnesi olarak hizmet verdi. Tiyatroda şu anki yerleşik topluluk Great Jones Repertory Company'dir. Tiyatro 2005'te, New York Belediye Başkanı Michael Bloomberg'in bir bağışı sayesinde dağıtılan 20 miyon dolarlık karşılıksız ödenekten pay alan New York'ta kurulu 406 sanat ve sosyal hizmet kurumundan biri oldu. Ekstrem mÃ¼zik Ekstrem müzik, bazı noktaları (tempo, teknik yapı, vokal vb.) aşırılaşmış veya süregelen müzik kuramının ve popüler müziklerin dışına çıkmış ekstrem metal, noise, free caz gibi türlerin tanım şekli. Tanımdan da anlaşılabileceği gibi bir türün ekstrem adı altında değerlendirilip değerlendirilemeyeceği, zaman ve yerler değiştikçe değişir. Örneğin thrash metal ortaya çıktığı dönemlerde ekstrem bir müzik türüyken, popülerleştikten ve insanların kulağında yer edindikten sonra ekstrem özelliği ortadan kalkmıştır. Ekstrem metal tanımına death metal, black metal, avangart metal gibi türler girer. Doom metalin çağdaş alttürlerinin çoğu yine ekstrem metal dahilindedir. Baba O'Riley Baba O'Riley İngiliz rock grubu The Who'nun hit şarkılarından olup sözleri gitarist Pete Townshend'e aittir. Şarkının adı felsefi ve müzikal açıdan etkilendikleri avatar Meher Baba ve Amerikalı besteci Terry Riley'nin soyadlarının birleşiminden oluşmuştur. Şarkı "" adlı TV dizisinin açılış müziğidir. Üç Tarz-ı Siyâset Üç Tarz-ı Siyaset, Yusuf Akçura'nın 1904'te Kahire'de "Türk" adlı gazetede kaleme aldığı makale. Daha sonra kitap olarak basılmıştır. Akçura, Osmanlı Devletinin temel devlet politikası olarak Osmancılık, İslamcılık, Türkçülük olmak üzere üç siyaseti kıyaslayarak incelemiştir. Rio de Janeiro VC Rio de Janeiro Vôlei Clube 1997 yılında Curitiba kurulmuş bir Brezilya kulübüdür. Kulüp daha sonra Rio de Janeiro’ya taşınmıştır. Brezilya süper liginde mücadele eden kulübün asıl adı Rio de Janeiro Vôlei Clube’dir. Maçlarını 3.000 kişilik Ginásio Tijuca Tênis Clube'de oynamaktadır. Başkanı Dan Chor’dur. AntrenÃ¶r: Bernardo Rocha De Rezende AntrenÃ¶r: Bernardo Rocha De Rezende AntrenÃ¶r: Bernardo Rocha De Rezende AntrenÃ¶r: Bernardo Rocha De Rezende AntrenÃ¶r: Bernardo Rocha De Rezende Antrenör: Hélio Ricardo Griner Antrenör: Hélio Ricardo Griner John Hay John Milton Hay (8 Ekim 1838 - 1 Temmuz 1905), 1898-1905 arasında ABD dışişleri bakanı. ABD'nin büyük devletler arasına girdiği dönemde ülke diplomasisini başarıyla yönlendirmiş, özellikle Çin'e yönelik Açık Kapı Politikası'nda önemli rol oynamıştır. Springfield'de (Illinois) hukuk öğrenimi gördüğü sırada, geleceğin ABD başkanı Abraham Lincoln'le tanıştı. 1861-1865 arasında Başkan Lincoln'ın özel sekreterliğini yaptı. Çeşitli Cumhuriyetçi yönetimler döneminde de Avrupa'da birçok diplomatik görevde bulundu. New York Tribune'de beş yıl süreyle başyazı yazdıktan sonra dışişleri bakan yardımcısı olarak devlet görevine döndü (1879-1881). Hay, William McKinley'nin başkanlığa seçilmesinin ardından ülke çapında ün kazandı.Önce ABD'nin İngiltere büyülelçisi, sonra da dışişleri bakanı olarak görev yaptı. İspanyol - Amerikan Savaşı'nı sona erdirmek üzere Paris'te sürdürülen barış görüşmelerine katıldı (1898). Filipinler'in tümünü savaş ganimeti olarak elde tutma yönündeki tarihsel kararın alınmasında ve böylece ABD'nin başlıca emperyalist ülkelerden biri konumuna gelmesinde belirleyici oldu. Hay, özellikle Doğu'nun nüfuz bölgelerine ayrılması eğilimine karşı çıkan Açık Kapı Politikası'yla ün kazandı. 1899'da ilgili altı ülkeye birer nota göndererek Çin sınırları içinde bütün ülkelere eşit ticaret hakları tanınmasını önerdi. Çin'deki Boxer Ayaklanması (1900) sırasında gönderdiği ikinci bir genelgede de bütün ülkelerin Çin'in toprak ve yönetim bütünlüğünü korumada iş birliği yapmasını istedi. 1901'de Hay'ın yürüttüğü görüşmeler sonunda İngiltere'yle ikinci kez imzalanan Hay-Pauncefote Antlaşması, Panama Kıstağı üzerinde bir kanal yapma yetkisini yalnız ABD'ye veriyordu.Bundan iki yıl sonra Hay, Panama'nın bağımsızlığı ve kanal yapımının başlatılmasıyla sonuçlanan diplomatik girişimlerde Başkan Theodore Roosevelt'e yardımcı oldu. Hay diplomatik ve yönetsel görevlerinin yanı sıra edebiyat yeteneği de sergileme olanağı buldu. "Pike County Ballads and Other Poems" (1871; Pike Baladları ve Başka Parçalar) adlı kitabı ile "The Bread-winners" (1883;Eve Ekmek Getirenler) adlı romanı edebiyat çevrelerinde olumlu karşılandı. John G. Nicolay ile birlikte kaleme alıp derlediği "Abraham Lincoln: A History" (1890; Abraham Lincoln: Bir Tarih) ve Lincoln'ın tüm yapıtları ("Complete Works", 1894) yıllarca tarih alanında standart kaynak olarak kullanılmıştır. The Chordettes The Chordettes. 1940'lı yılların sonlarında Sheboygan, Wisconsin'de Janet Ertel, Carol Bushman, Dorothy Schwartz ve Jinny Osborn isimli dört bayan tarafından kurulmuş olan barbershop quartet. 1952 yılında Schwartz'ın yerine Lynn Evans, 1953 yılında Osborn'un yerine Margie Needham gelmiştir. Nancy Overton da ilerde gruba dahil olmuştur. en ünlü şarkıları 1954 yılında 20 hafta zirvede kalmış olan mr sandmandir. Kerli Kerli Kõiv, ya da daha bilinen sahne adıyla Kerli (d. 7 Şubat 1987), Eston pop müzik sanatçısıdır. Kariyerindeki en büyük adımı 2004 Eurolaul yarışmasındaki sahne şovuyla atmıştır. "Beautiful Inside" adlı şarkıyla katıldığı yarışmadan 3,638 puan alarak Neiokõsõ'nın ardından ikinci olmuştur. Kerli, aynı zamanda 2003 yılında İsveç'te düzenlenen "Melodifestivalen" adlı yarışmada da yarı finallerde yedinci olmuştur. 2006 yılında Island Def Jam ile bir kontrat imzalayıp 10 Haziran 2008 tarihinde yayınlanan "Love Is Dead" ("Aşk Ölüdür") adlı albümü üzerinde çalışmaya başlamıştır. Kerli, günümüzde hâlen dünyanın dört bir yanında hayranları olan başarılı bir sanatçıdır. Beyaza yakın saçları, gözlerinin ve dudağının altındaki piercingleri ile dikkat çeken bir tarzı olan Kerli, en iyi çıkışlarından birini "Walking On Air" ("Havada Yürümek") adlı şarkısıyla yapmıştır. Diğer önemli eserlerinden bazıları "She's In Parties" ("O Partilerde") adlı şarkısı ve "Love Is Dead" adlı ilk single çalışması olarak gösterilebilir. Kerli'nin sağ ön kolunda iki dövmesi vardır. Birisi "Her günü son gününüzmüş gibi yaşayın" sözünü temsil eden bir kelebek, diğer dövmesi de Latince "Amicus Humani Generis" şeklinde yazılan Kerli'nin "İnsan ırkına bir arkadaş" şeklinde çevirdiği dövmedir. Sol ön kolunda yine latince "Agnus Dei" şeklinde yazılan Kerli'nin "Allah'ın bir kulu" şeklinde çevirdiği bir dövme vardır. Sağ ayağında kalbini kıran bir kişinin adının baş harfi olduğu bilinen "E" harfli dövmesi vardır. Kerli hiçbir dine inanmıyor ve kendini şu şekilde etiketliyor, Reenkarnasyon'a inanıyor (başka bir adıyla ölümden sonra yeniden dirilme), Perilerin varlığına inanıyor (onları hayatında büyük bir unsur olarak belirtti). Melek ve iblislere, (bir keresinde onları iç ışıktan bir yansıma ve iç karanlık olarak ifade etmişti. Bunun dışında Love is Dead'de Koruyucu Melekler'e altı çizili teşekkürler vardır.Melek kartları taşıyarak Meleklerin varlığını hissettiğini belirtmiştir. Bipolar bozuklukları vardı ve 17 yaşındayken yetişme sıkıntılarından dolayı intihara kalkıştı. Şimdi, yetişme şeklinin onu daha güçlü kıldığını ve onu seven çocuklar için hayatta olduğunu, hayatta olmaktan mutlu olduğunu söylüyor. Hayatı güzel ve az bulunan bir hediye şeklinde tanımlıyor. Kerli, hayranlarıyla yaptığı bir canlı chat'de 17 yaşındayken aldığı ilaçların kendisini depresif yaptığı ve uyanıkken çok acı çektiği konusunda doktoruyla adam akıllı konuşmak istediğini söyledi. Kerli, 17 yaşında ve evde yalnızken güneş ışığının girmesini önlemek için tüm pencereleri siyah havluyla kaplamış ve kendine zarar vermeye, paslı makasla kollarını kesmeye başlamış. Bunu ölmek istediği için yaptığını dışarıdan hiçbir acı hissetmediğini çünkü içindeki acının fiziksel acıdan daha güçlü olduğunu söylemiş. Şu anda Los Angeles, Kaliforniya'da yaşıyor. Kerli genellikle üzerinde ve yüz çevresinde "bütünlük, sevgi, birlik" terimlerini ifade eden 3 nokta taşır. Ve bu 3 terimi ifade eden bir hayran kitlesine sahiptir. Ay çocukları (orijinal adıyla Moonchildren) 2006 yılında Kerli ile resmileşmiş hayran kitlesidir. Kerli sansüre tamamen karşıdır. Albümler Tekliler Hermann von Salza Hermann von Salza (1170 - 20 Mart 1239), Alman Haçlıları'nın kurduğu Töton Şövalyeleri adlı askeri tarikatın başkanı (1210-1239). Türingiyali küçük bir soylu ailesinden geliyordu. Kendi çabaları ve yeteneğiyle 1210'da Töton Şövalyeleri'nin başkanı ("Hochmeister") olmayı başardı. Kutsal Roma-Germen imparatoru II. Friedrich'in (hd 1220-1250) güvenini ve desteğini kazandıktan sonra, imparatorun hizmetinde diplomat ve danışman olarak çalıştı. Son Haçlı seferlerinin başarısızlıkla sonuçlanmasının ardından, tarikatın askeri ve dinsel etkinliklerini Orta Doğu'dan putperestliğin yaygın olduğu Doğu Avrupa'ya kaydırmaya başladı. Ama Macaristan'daki ilk girişimi Töton Şövalyeleri'nin 1225'te bölgeden sürülmesiyle başarısızlığa uğradı. Bundan kısa bir süre sonra Mazovya dükü Konrad, Töton Şövalyeleri'nden, Vistül Irmağı çevresinde yaşayan Prusyalıların topraklarını fethetmek ve bölge halkını Hıristiyanlaştırmak üzere bir sefer düzenlemelerini istedi (1226). Hermann'a bu hizmeti karşılığında bölgede toprak bağışladı. Bu arada II. Friedrich'ten tarikatın görevini ve Prusyalılar üzerindeki egemenliğini onaylayan bir berat alan Hermann, 1233'te, tarikatın yerel başkanı Hermann Balk'ın komutasında Prusya'ya karşı bir sefer başlattı. 1230'da II. Friedrich'le Papa IX. Gregorius arasındaki anlaşmazlığın çözülmesinde önemli rol oynayan Hermann, 1235'te de Friedrich'le büyük oğlu Heinrich arasında uzlaşma sağlanmasında yardımcı oldu. Hem papanın, hem de imparatorun güvenini kazanarak, Töton Şövalyeleri'ni güçlü bir konuma getirdi.Uzak görüşlü politikalarıyla, tarikatın Prusya'da 15. yüzyıl ortalarına değin ayakta kalacak güçlü bir feodal devlet kurmasını sağladı. Lucius Cornelius Cinna Lucius Cornelius Cinna (ö. MÖ 84) Cornelii gens'ine mensup Cinna ailesinden gelen ve MÖ 87'den 84 yılına kadar kesintisiz dört yıl Konsül olarak görev yapmış olan Antik Romalı devlet adamı. Cinna, Marius'un Sulla ile olan mücadelesinde Gaius Marius'u destekledi. Marsi ile birlikte praetorian legate olarak görev yapmasının ardından MÖ 87 yılında Konsül seçildi. Sulla'nın doğuya gitmesi üzerine yıllardan beri Roma politik hayatında sorunlara neden olan İtalyanın müttefiklerinin serbet bırakılmasını teklif ettiyse de bu önerisi forumda sert tartışmalara neden oldu ve Cinna sürgüne gönderidi. Cumhuriyette herhangi bir devrime kalkışmayacağına dair Sulla'ya ettiği yemini bozarak Marius ile ittifak kurdu ve hemen ardından İtalyanlardan oluşan bir ordu toplayarak Roma'yı kuşattı. Sonuç Sulla'nın müttefikleri için tam bir katliamdı ve Cinna bu katliamı zor kullanarak durdurabildi. İntikamınından keyfini süren Marius bir süre sonra öldü. Lucius Valerius Flaccus MÖ 85 yılında Cinna'nın müşterek konsülü oldu ancak Gaius Flavius Fimbria tarafından öldürüldü. Onun ardından ortak konsül olarak Gnaeus Papirius Carbo göreve geldi. Cinna, MÖ 84 yılında bir ayaklanma sonucu öldürüldü (App. BC iv.1.77-78). Cinna'nın en küçük kızı olan Cornelia, Jül Sezar ile evlendi ve bu evlilikten Sezar'ın tek doğal çocuğu olan ve sonradan Gnaeus Pompeius Magnus ile evlenecek olan Julia Caesaris doğdu. Aynı adı taşıyan oğlu Lucius Cornelius Cinna, Sezar'ın katillerinin tarafından yer almış ve onların eylemlerini açıkça övmüş bir praetordu. Ah W Noss Ah W Noss (Arapça: "آه و نص") Lübnanlı şarkıcı Nensi Acram'ın 4. albümüdür. Albüm 2004 yılında piyasaya sürülmüştür. Tionne Watkins Tionne Tenese Watkins (d. 26 Nisan 1970), TLC adlı Amerikalı müzik grubunun kurucusu, Afrika kökenli şarkıcı. Tionne Watkins T-Boz olarak da tanınır. TLC'nin açılımındaki T, bu üyenin lakabının baş harfidir. Sanatçının gruptan bağımsız olarak ayrıca 5 şarkısı bulunmaktadır. 2000 yılında Mack 10 ile evlenmiştir. TLC grubunun 2002'deki dağılımı sonrası; solo albüm çalışmaları da gündeme gelmiştir. Kalıtımsal hastalıklardan olan orak hücre anemisi hastalığına sahiptir. Lisa Lopes Lisa Nicole Lopes (27 Mayıs 1971 - 25 Nisan 2002), TLC adlı Amerikalı müzik grubunun bir üyesiydi. Lisa Lopes; bu grupta Left Eye olarak da tanınırdı. TLC'nin açılımındaki L de bu üyenin lakabının baş harfidir. Lopes; grupta dengesizlikleriyle ve 90'lı yıllarda futbolcu erkek arkadaşının evini kundaklamasıyla tanınırdı. Grubun şarkılarında genelde hip hop vokalleri, onun tarafından söylenirdi. Sanatçı, 2002 yılında grubun 4. albümleri 3D'nin kayıtları bitmeden, tatil için gittiği Honduras'ta bir trafik kazası sonucu hayatını kaybetmiştir. Lopes'in ölümüyle grup, yeni bir üye almaksızın dağılmıştır. Rozonda Thomas Rozonda Ocelean Thomas (d. 27 Şubat 1971), TLC adlı Amerikalı müzik grubunun bir üyesidir. Rozonda Thomas; bu grupta Chilli olarak da tanınır. TLC'nin açılımındaki C de bu üyenin lakabının baş harfidir. Sanatçı, 1991 yılında grubun kurucu üyesi olan fakat çok sürmeden gruptan ayrılan üyesi yerine alınmıştır. 2002'de grubun dağılımıyla beraber solo albüm çalışmaları gündeme gelmiştir. Pompeii Pompeii, Pompei Komünü sınırları içeriside, İtalya'nın kısmi özerk bölgesi Campania'da, Napoli şehri yakınlarında bulunan ve hâlâ kısmen gömülü olan yıkıntı halindeki antik Roma kentidir. Burası, yakınlarındaki Herkulaneum ile birlikte, 24 Ağustos 79 tarihinde Vezüv Yanardağı'nın iki gün süren faaliyeti sonucu volkanik kül ve cürufun altına gömülerek yok olmuştu. Vezüv'ün korkunç patlamasının ardından yaklaşık 1700 yıl boyunca kayıp durumda olan kent, 1748 yılında tesadüfen yeniden keşfedildi. O zamandan beri yapılan kazılar, şehre ait pek çok bilgiyi gün yüzüne çıkararak Roma İmparatorluğu'nun kentlerindeki yaşama ait bilgilere ulaşılmasını sağladı. Pompeii günümüzde UNESCO'nun Dünya Miras Listesi'nde olup İtalya'nın en popüler turistik merkezlerinden biridir. Pompeii yıkıntıları koordinantlarında şimdiki Pompei banliyösü'nün yakınlarında yer alır. Eskiden sahile daha yakın olmasına karşın, bugün o dönemlere oranla daha iç kısımda bulunmaktadır. Kardeşler Takımı Kardeşler Takımı, tarihçi ve biyografçı Stephen Ambrose tarafından yazılan aynı adlı romanından uyarlanan, II. Dünya Savaşı temalı, 10 bölümlük televizyon dizisi serisidir. Ortak yapımcılığını, Akademi Ödüllü "Er Ryan'ı Kurtarmak" filminde beraber çalışan Steven Spielberg ve Tom Hanks üstlenmiştir. 2001 yapımı "Kardeşler Takımı" hala Dünya'nın birçok yerinde TV kanallarında yayınlanmaktadır. Dizi, II. Dünya Savaşı sırasında Amerikan ordusunun 506.Alay'ın 101.Hava Gücüne bağlı Easy Bölüğü askerlerinin yaşadıkları tecrübeler esas alınarak kurgulanmıştır. Dizi, öncelikle askerlerin temel eğitim aldığı Georgia'daki Toccoa kampından başlamıştır. Devamında ise Normandiya Çıkarması, Market Garden Harekâtı ve Bastogne Savaşı ve Berghof'taki Hitler'in kalesinin ele geçirilmesi sahnelenmiştir. Dizideki olaylar Ambrose'nin Easy Bölüğü'nden hayatta olanlar ile gerçekleştirdiği bire bir röportajlar ile şekillendirilmiştir. Ayrıca savaş sonrası hayatta kalmayı başaran askerlerin yazdıkları kitaplardan da yararlanılmıştır. Ana karakterler: 7 ve daha az bÃ¶lÃ¼mde oynayan karakterler: Her bir konu iki bölüm halinde kurgulanmıştır. "Bölüm 1/2 Konusu :" Yıl 1942. Yer Toccoa Kampı, Amerika. 101. Hava İndirme Birliği ve 506. Alay gönüllülerinin işi hiç de kolay olmayacaktı. Onlar eğitildiler, ter döktüler, çalıştılar, planladılar ve her şeyi en baştan aldılar. Düşman hattının gerisinde ve çıkarma gününde içgüdülerine, görevlerini yerine getireceklerine inanmak zorundalardı. Kendine güven. Yanındaki arkadaşına güven... O kişi paraşütçü kardeşin olduğu sürece. "Bölüm 3/4 Konusu :" Normandiya Çıkarması: Hava gücü yola çıktı. Hedef: Utah ve Omaha sahillerindeki çıkarma kuvvetlerinin işini kolaylaştırmak için Alman savunmasının gerisine paraşütle inerek Carentan'ı almak. Takım kendisini şiddetli bir mücadeleye hazırladı, düşman zırhlıları karşı saldırıda. Hava kuvvetleri zaman zaman ilerledi ama geri kalanı çok kısa ömürlü oldu. Hava Kuvvetleri ve 101. Haykıran Kartal, savaşa paraşütle inen son birliklerdi. Çetin saldırı Yılbaşında savaşı bitirdi. Ama operasyon başarısız oldu. Sonbahar'ın geri kalanında, Hava Kuvvetleri sonuna kadar dövüştü... "Bölüm 5/6 Konusu :" Erzaklar için içeri giriş, piyadeler için ise dışarı çıkışın hiçbir yolu yoktu. Bastogne'deki 101. Hava Gücü'nün etrafı sarılmıştı. Düşman hattının merkezinde olmak Gönüllüler için yeni bir şey değildi. Kaptan Winters (Damian Lewis):"Biz paraşütçüyüz, biz her zaman kuşatılırız" der. Winters Hollanda'daki taktiğiyle masa başı görevine terfi ettirilir fakat o savaş alanına geri döner. Büyük bir saldırı kesindir. Yeni düşmanlar da; azalmış erzaklar ve dondurucu soğuklardır. "Bölüm 7/8 Konusu :" Bir askerin görevi emirlere itaat etmektir. Peki bir askerin komutanı muharebe alanı boş bir üniforma ve lideri takımı yönetmekten aciz biriyse, o zaman ne olur? Ödüllü dizi Band of Brothers'ta bu sefer bu zor duruma tanık olacağız. Foy'un yakınlarında bir yerde takım, zor koşullar altında dayanmaya çalışırken, şehre hücuma başlarlar. Ancak Easy'nin yeni lideri beceriksizce bir saldırıya girişir ve takım bocalar. Berlin'e doğru ileri bir adım olan Foy görevi başarısız olur. Sırada Alman sınırındaki Hagenau vardır. Burada Müttefik askerlerini düşmandan ayıran ince bir nehir geçer. Tehlikeli iş düşman hattına girmek, bu görevi de Easy Bölüğü'nden başkası yapamaz. "Bölüm 9/10 Konusu :" Kardeşler Takımı'nda izlediğiniz askerler gerçekte savaş sonrasında neler yaptılar? Easy Bölüğü'nün ödül almış destansı hikâyesinin her zaman hatırlanacak finalinde bu gerçekleri izleme olanağı bulacaksınız. Sıcak bir yemek. Yumuşak bir yatak. Almanya Easy Bölüğü'nün rahata kavuşacağı son durak olacaktı ama Vaterland'e doğru küçük bir direnişle karşılaştılar. Normandiya Çıkarması'ndan sonra, askerler çok zor koşullara katlanmak zorunda kaldı. Easy Bölüğü, Nazi ölüm kamplarının insanlara nasıl zulme sürüklediğini keşfetti. Bavyera'da Hitler'in göklere çıkardığı gönüllü askerlerle karşılaştılar. Fakat hala Pasifik'te savaşılacak bir savaş var. Normandiya Çıkarması ve 434 uzun savaşın artık tamamen bittiği haberini getirdiğinde yorgun Easy yeniden toparlanıyordu. Her şeyin sona ermesiyle Easy'de rahatladı. Her şey için kalpten teşekkürler. 10 bölümlük serinin tamamı 5 Kasım 2002'de DVD Set olarak piyasaya sürülmüştür. Tellermine 42 Tellermine 42 (T.Mi.42) Almanya tarafından geliştirilen ve II. Dünya Savaşı sırasında kullanılan yapımı metal kasalı bir tanksavar mayınıdır. Mayın kendisinden önce üretilen Tellermine 35 modeline göre daha geliştirilmiş patlama eşiği bulunuyordu. Daha sonra üretilecek olan Tellermine 43 modelinin daha basit haliydi. Mayının basınç tapası kendinden önceki Tellermine 35 modeline göre daha ufaktı.Bu da mayının patlama ağırlığını yükseltmiştir.Mayının kasası çelik ten olup, ortasında bulunan ateşleme fünyesine doğru dışbükey bir şekildedir. İki adet ikincil fünye ise mayının yan ve taban yüzeyinde olup mayının yerinden çıkartılması durumunda tuzaklama amaçlı takılmıştır. Arda Kanpolat Arda Kanpolat (d. 1979, Ankara - ö. 15 Haziran 2004, İstanbul), tiyatro ve sinema oyuncusu. Bilkent Üniversitesi Sahne Sanatları Bölümü’nden mezun olduktan sonra, Shakespeare üzerine master yapmak için, 2002 yılında Londra Akademisi, Müzik ve Dramatik Sanatlar Bölümünde öğrenim görmek üzere kayıt yaptırdı. Henüz 24 yaşındayken Devlet Tiyatroları kadrosuna giren Arda Kanpolat, Devlet Tiyatrosu tarafından Hamlet rolünü oynamak üzere aldığı davetle Türkiye'ye dönerek oyunda rol aldı. 2004 Mayıs ayında, aldığı bir teklif üzerine Yönetmenliğini Ali Özgentürk'ün yaptığı, başrollerini Oktay Kaynarca ve Hülya Avşar'ın paylaştığı "Kalbin Zamanı" adlı bir filmin Pera Palas otelindeki çekimleri sırasında, asansör boşluğunda ölü olarak bulundu. Ölümü için ailesinin ""Bir kazaydı"" açıklamasının yanında, intihar ettiği gibi farklı iddialar da oldu. Ailesi tarafından anısını yaşatmak üzere "Arda Kanpolat Oyunculuk Ödülü" verilmektedir. Halep Vilayeti Halep Vilayeti, 1867 yılında kurulmuş Osmanlı Devleti vilayeti. Vilayet merkezi Halep'tir. Halep Vilayeti 1864 yılında kabul edilen "Teşkil-i Vilâyet Nizamnâmesi" ile kurulmuştur. Halep Vilayeti 1867'de şu sancakları ihtiva ediyordu: Adana sancağı 1869 yılında vilayet yapılmış, Kozan ve Payas sancağı ile Konya Vilayetinden ayrılan İçel sancağı bu yeni vilayete dahil edilmiştir. 1882 yılında Deyr-i Zor sancağı ayrılarak müstakil sancak yapılmıştır. 1913 yılında Ayıntap Halep sancağından ayrılarak sancak yapılmıştır. Tacikistan İslami Rönesans Partisi Tacikistan İslami Rönesans Partisi (IRP veya IRPT; "Hizbi Nahzati Islomii Tojikiston", ; Tacikistan İslam Rönesansı, Tacikistan İslami Uyanış Partisi, İslami Uyanış Partisi veya basitçe İslami Rönesans Partisi olarak da bilinir, Tacikistan'da yasaklı İslamcı bir siyasi partidir. 2015 yılına kadar Orta Asya'daki tek yasal İslamcı partiydi. Grup 1990'da kuruldu. 1992'de Rusya'nın Saratov kentinde bir konferans sundu; Tataristan, Başkortostan ve eski-Sovyet Orta Asya'da yaşayan İslamcılar bu konferansa gittiler. Tacikistan bağımsızlığını kazandığı zaman 1993'te yasaklandı ve Tacikistan İç Savaşı süresince Birleşik Tacik Muhalefeti ve Harmilerle, hükümete karşı savaştılar. Barış anlaşmalarından sonra 1998'de yasak kaldırıldı. 1999'da Tacikistan'da ikinci en büyük siyasi partisi haline geldi. 27 Şubat ve 13 Mart 2006 arasında yapılan yasama seçimlerinde, oylarının %8'ini alarak, 63 sandalyenin 2'sini kazandı. Başkanı Said Abdullo Nuri, kanser sebebiyle Ağustos 2006'da öldü. Parti 2006 başbakan seçimlerini boykot etti. 1 Mart 2015 tarihinde yapılan seçimlerde, Parti % 5 oy barajını geçemedi ve Meclis'teki 2 sandalyesini kaybetti. Tacikistan, 2015 yılında bir yasağın ardından partiyi terör örgütü ilan etti. Kahramanlar Åžehri Kahramanlar Şehri 1959 ABD yapımı klasik western filmidir. Özgün adı Rio Bravo dur. Senaryosunu B.H. McCampbell'ın bir kısa hikâyesinden Jules Furthman'ın uyarlayıp yazdığı filmi Howard Hawks yönetmiştir. Hawks aynı zamanda filmin yapımcılığını da üstlenmiştir. Başlıca rollerinde John Wayne, Dean Martin, Ricky Nelson, Angie Dickinson, Walter Brennan, Ward Bond ve John Russell oynamışlardır. 1860'larda Texas'ta bir kasaba şerifi (John Wayne) bölgenin güçlü adamının kardeşini cinayetten tutuklar. Tutukluyu kurtarmak için kasabayı ablukaya alan kalabalığa karşı yanında kendisine yardım edecek sadece birkaç kişi vardır; bir alkolik (Dean Martin), yaşlı ve sakat bir şerif yardımcısı (Walter Brennan) ve bir kadın (Angie Dickinson). Film hem yönetmen Howard Hawks'ın hem de aktör John Wayne'in 1952 yılında çekilen Kahraman Şerif (High Noon) filmine duydukları tepki üzerine ortaya çıkmıştır. Adı geçen filmdeki şerif Gary Cooper haydutlara karşı kasaba halkından çaresizce yardım istiyordu. Rio Bravo ise neredeyse sahne sahne High Noon filminin bir anti tezi gibidir, bu filmdeki şerif John Wayne kasaba halkından yardım dilenmek şöyle dursun kendiliğinden gelen birçok yardım teklifini de geri çevirir. Her iki filmin de müziklerini Dimitri Tiomkin yapmıştır. Rio Bravo Howard Hawks'ın en iyi filmlerinden biri olarak kabul edilmektedir. Hawks 1966 yılında El Dorado adıyla filmin yeni bir versiyonunu çekmişti. Bu westernde de yine John Wayne'in yanı sıra Robert Mitchum ve James Caan oynamışlardı. Ayrıca John Carpenter'ın 1976'da yaptığı polisiye gerilim filmi Assault on Precinct 13 de Rio Bravo'nun bir versiyonu sayılmaktadır. Ricky Nelson da Dean Martin gibi müzik dünyasının tanınmış bir şarkıcısıdır ve filmde birlikte bir iki şarkı söylerler. Filmde kullanılan müzik parçaları şunlardır: Müzik ve sözler: Dimitri Tiomkin ve Paul Francis Webster Yorumlayan: Dean Martin Müzik ve sözler: Dimitri Tiomkin ve Paul Francis Webster Yorumlayan: Dean Martin ve Ricky Nelson Yorumlayan: Ricky Nelson ve Walter Brennan Vatikan tarihi Vatikan tarihi günümüzdeki Vatikan Kent Devleti'nin sınırları içinde kalan bölgelerin tarih öncesi zamanlardan günümüze kadar süregelen tarihidir. Papalık kurumuna ev sahipliği yapan Vatikan'ın kökeni İsa'nın havarilerinden Petrus'a dayandırılır. Hristiyanlık inancına göre Petrus Roma İmparatoru Nero tarafında MS 64 yılındaki Büyük Roma Yangını'ndan sorumlu tutularak çarmıha gerilerek öldürülmüştür. Petrus'un İsa adına kilise kurumunu başlattığı ve ilk olarak piskoposluk rolünü oynadığına ve böylece Papalık kurumunun temelini attığına inanılır. Papalık Orta Çağ boyunca sadece Katolik kilisesini dinsel bakımdan yönetmekle kalmadı, ordu oluşturuyordu, savaş yapıyor ve barış antlaşmaları imzalıyordu. Papalık bir devlet olarak 1870 yılına kadar varlığını sürdürdü. O tarihte Savoya Hanedanının İtalya'yı tek bir bayrak altında toplaması sonucu işlevini kaybetti. 1929 yılında Papalık İtalya'yla Lateran Antlaşmasını imzalayarak Vatikan'ı kurdu. Bu tarihten sonra Vatikan şekil değiştirmekle birlikte Papalık'ın bir devamı olarak bağımsız bir devlet halinde varlığını devam ettirmektedir. Papa II. John Paul 13 Mayıs 1981'de Mehmet Ali Ağca tarafından Browning marka 9 mm otomatik tabanca ile ateşlenen 3 mermi ile elinden ve karnından vurulmuştur. Saldırı sırasında II. John Paul, Vatikan'ın San Pietro Meydanı'nda 10 bini aşkın izleyicisini üstü açık arabası ile selamlamaktaydı. Tetikçi Ağca hemen olay yerinde yakalandı; II. John Paul 3 km ötedeki Gemelli Hastanesi'nde 5.5 saat süren bir ameliyata alındı. Yoğun kan kaybına rağmen II. John Paul ameliyattan başarı ile çıktı. Vurulmasından 4 gün sonra Ağca'yı affettiğini bildiren II. Jean Paul, Ağca'yı 27 Aralık 1983'te bizzat İtalyan cezaevinde ziyaret etti. Papa XVI. Benedictus'un kendisinden önce gelen Papa II. Jean Paul'e göre İslam dinine ve Müslümanlara karşı daha katı bir yaklaşımı savunduğu düşünülmektedir. II. Jean Paul Hristiyanlarla Müslümanlar arasında diyalog kurulmasına önem vermişti. XVI. Benedictus ise diyalogdan ziyade Müslümanlara karşı dinsel bir tartışma açma eğilimi göstermektedir. Papa seçilmeden önce Kardinal Ratzinger Türkiye'nin Avrupa Birliği üyeliğine olumsuz baktığını açıkça ifade etmişti. AB'nin bir medeniyet olduğunu ve Türkiye'nin bu medeniyete ait olmadığını savunuyordu. 12 Eylül 2006 tarihinde Almanya'nın Regensburg Üniversitesi'nde, 14. yüzyıl Bizans İmparatoru II. Manuel Paleolog'un bir müslüman alimi ile konuşmalarında söylediği sözlere dayanarak, cihad kavramı ve İslamiyet'in getirdiği yenilikler konularında dile getirdiği imalı görüşler uluslararası tepki toplamıştır. Vieta formülleri Matematik'te, özellikle de cebirde, François Viète'nin adıyla anılan Viète'nin formülleri, bir polinomun kökleriyle katsayıları arasındaki ilişkiyi veren formüllerdir. EÄŸer derecesi formula_2 olacak şekilde bir polinom ve bu polinomun katsayıları karmaşık sayılardan oluşuyorsa (yani formula_3 sayıları kompleks, ve formula_4 sıfırdan farklı), Cebirin Temel Teoremi'ne göre formula_5 formula_6 (farklı ya da çakışık) karmaşık köke sahiptir, bu kökler: formula_7 Bu kökler ve katsayılar arasındaki Viète Formülleri aşağıdaki gibidir: formula_8 Anlamı, formula_5'in formula_10 tane farklı köklerinin oluşturduğu tüm altkümelerinin çarpımı formula_11'ya eşittir, diğer bir deyişle (köklerin oluşturduğu her altkümenin bir defa kullanılmasının garantilemek için, çarpımlarını artan indise göre sıralayarak): ÅŸeklinde her formula_13 yazabiliriz. İkinci dereceden bir bilinmeyenli denklemler genel olarak formula_14 şeklinde ifade edilebilir. Vièta'ya göre, formula_15 denkleminin kökleri formula_16 ve formula_17 için kökler toplamı ve kökler çarpımı aşağıdaki kuralları sağlamaktadır: Bu denklemlerden ilki "P" nin minimum ya da maksimum değerlerini bulmada kullanılabilir. Viète'nin Formülleri aşağıdaki eşitliği yazıp, polinomların eşitliği kullanılarak gösterilebilir: formula_19 (formula_20 bu polinomun kökleri olduğu için denklemin sağındaki ifade doğrudur), sağ taraftaki ifadeleri çarpı, formula_21'in aynı dereceli terimlerini bir araya toplayarak gösterebilir. François Viète François Viete (d. 1540 ö. 1603) Fransız matematikçi. Adıyla anılan Vieta formüllerini keşfetmiştir. François Viete 1540 yılında Fontenay-le-Comte şehrinde doğmuştur. İyi bir eğitim almış, hukuk öğrenimi görmüştür. 16. yüzyılın önde gelen Fransız matematikçilerinden Viète (1540-1603) profesyonel bir matematikçi değildi. Gençliğinde hukuk öğrenimi görmüş ve Bretonya parlamentosunun üyesi olmuştu. Daha sonraları Kraliyet Meclisi'nin üyesi olmuş ve önce Fransa kralı III. Henri'nin, sonra da IV. Henri'nin (Gemici Henri) hizmetine girmişti. IV. Henri'ye hizmeti sırasında, düşmanın gizli mesajlarını çözümlemede o kadar başarılı olmuştu ki, İspanya onu şeytanın müttefiki olmakla suçlamıştı. Viète yalnızca boş zamanlarını matematiğe ayırmasına rağmen, yine de aritmetiğe, cebire, trigonometriye ve geometriye önemli katkılar yapmıştı. IV. Henri'nin hizmetine girmeden önceki dönemde matematiksel incelemelerine bol vakit ayırabilmişti. Aritmetik alanında, altmışlık kesirlerden çok ondalık kesirlerin kullanılmasını savunmuştu. Viète'in en önemli katkıları cebir alanında olmuş ve en çok bu konudaki çalışmalarıyla bugünkü çağdaş görüşlere yaklaşmıştı. Onun en önemli başarısı, denklemler kuramını geliştirmesiydi. Viète, eskiden beri çözülmeye çalışılan, ancak başarılı olunamayan bazı problemlerin üzerinde durmuş, örneğin bir açının üçe bölünmesi probleminin bir üçüncü derece denklemin çözümüne dayandığını göstermiştir. f (x) = k (k pozitiftir) alarak, aranan kökü diğerlerinden ayırmış, sonra bu kök için yaklaşık bir değer kabul etmiş ve kök için başka bir değerin bölmeyle elde edilebileceğini göstermiştir. Bu işlemin yinelenmesi, kök için bir sonraki değeri verir; böylece devam eder. x - 5x + 500x = 7905504 denkleminde r = 20 kabul ederek, 7905504 - r + 5r - 500r bulur ve sonucu bir değere böler; denklem (f (r + s1) - f (r) - s1n (n, denklemin derecesi ve s1 bulunacak sonraki rakamın basamak birimidir) biçimini alır. Böylece, eğer aranan kök 243 ise ve r = 200 olarak alınmışsa, s1 = 10 olur; fakat eğer r = 240 olarak alınmışsa, s1 = 1 olur. r = 20 durumunda bölen 878295'dir ve bölüm kök için sonraki rakamı 4'e eşit verir. Aranan kök x = 20 + 4 = 24 bulunur. Viète'nin bu çözümünü çağdaşları hayranlıkla karşılamışlardır. Viète, denklemlerde sayıları harflerle gösteren ilk matematikçilerdendir. Pozitif ve negatif nicelikler için (+) ve (-) işaretlerini kullanmış ve sayısal denklemlerde bilinmeyen niceliği N ile, karesini Q ile ve küpünü ise C ile göstermiştir. Böylece, x -8 + 16x = 40 denklemini, "1C - 8Q +16N eşit 40" olarak yazmıştır. Viète, trigonometriye de önemli katkılar yapmıştır. Avrupa'da ilk defa olarak sistemli bir biçimde altı tane trigonometrik fonksiyonun yardımıyla düzlem ve küresel üçgenlerin hesap yöntemlerini vermiş ve yine ilk defa olarak cebirsel dönüşümleri trigonometriye uygulamıştır. 2 cos a = x olduğunda, cos na'yı x'in bir fonksiyonu olarak ifade etmişken (n<11 bütün tam sayılar için), 2 sin a = x ve 2 sin 2a = y olduğunda ise, 2xn-2 sin na'yı x ve y cinsinden ifade etmiştir. Viète'in denklem çözümlerinde kullanmış olduğu ana yöntem, İndirgeme Yöntemi'dir. Genel üçüncü derece denklemini x + mx + n = 0 biçimine indirger; sonra x = (1/3 a -z) / z kabul ederek ve denklemde yerine koyarak z - bz - 1/27 a3 = 0 elde eder. z = y eşitliğini benimseyerek bir ikinci derece denklemine ulaşır. Dördüncü derece denklemlerinin çözümünde de, indirgeme yöntemini kullanır. Viète'in cebirinde, bir denklemin kökleriyle, katsayıları arasında mevcut olan ilişkilerin kısmen bilindiği anlaşılmaktadır. İkinci dereceden bir denklemde ikinci terimin katsayısı, çarpımları üçüncü terimi veren iki sayının toplamından çıkarsa, bu iki sayının denklemin kökleri olduğunu göstermiştir. Pozitif kökler hariç hepsini reddettiğinden, söz konusu ilişkileri tam olarak görmesi mümkün olmamıştır. Ayrıca Viète Arşimet'ten daha ileri giderek pi sayısını 9 ondalık basamağa kadar hesaplamıştır. 1571 yılında Paris Krallık sarayının avukatlarından biri olarak görev yapıyordu. III. Henri tarafından Bretagne (Bretonya) sarayının danışman olarak atanıyordu. 1573 de bu göreve getirilmişse de değişen koşullar nedeniyle, O'nun beş yıl süreyle bu görevden uzaklaşmasını gerektirmiştir. Ancak 1580 de şansı yeniden dönecek ve bu kez Paris mahkemesine savcı ve danışman olarak a-tanacaktır. Bu tür görevleri 1598 yılı na kadar devam edecektir. Bu geçen zaman içinde O özel bir görevi de yerine getiriyordu. Bu özel görev "şifre çözücülük" olarak adlandırılabilecektir. IV. Henri tahta çıkınca Viete'in görevine son verilmiştir. 1602 yılına varıldığı sırada, ortaya çıkan bu yeni durum nedeniyle O artık özel yaşamına dönmeye karar verecektir. Ancak ne yazık ki bu özel yaşamı sadece bir yıl sürecektir. Viete, 1603 yılında, Paris'te yaşama veda edecektir. Viète'in bilimsel çalışmaları genel de gökbilimle ilgiliydi. Bunun yanı sıra trigonometriyle de ilgileniyor ve Analiz Sanatına Giriş adım verdiği bir kitaptı. Bu kitap yazıldığında O, 51 yaşında bulunuyordu. Bu kitap Latince yazılmıştı. Aynı kitabın İn Artem Analyticem İsagoge adını taşıyan versiyonu 1591 yılında yayımlanmıştır. Bu, günümüzdeki orta öğretimde okutulan matematik kitapları düzeyinde bulunuyordu. Ancak o çağda bu düzeyde bir kitap çok önemli ve değerliydi. Bu kitabında bir yemlik yapıyor ve Avrupa'da ilk kez cebir yerine analiz deyimini kullanıyordu. Bu şekilde O, kendi üslubuna uygun bir yenilik yapmış sayılıyordu. Cebir O' nun için sadece denklemlerin nasıl çözüleceğini ifade eden anlamda kullanılan bir deyimdir. Viète'in notasyon önerileri konusunda da orijinal fikirleri vardı. Örneğin a-b farkım O, a = b yazmak suretiyle gösteriyordu. Üs'leri göstermede izlediği yol : 1. derece kuvvet için N ; 2.derece kuvvet için Q ; 3. derece kuvvet için C harfleridir. Avrupa'da, o tarihlerde, 4. dereceden kuvvet söz konusu değildir. Simgeler üzerinde yoğunlaşan ve şifre çözücülüğün verdiği deneyimleri notasyon hazırlamada çok iyi değerlendiren Viete, bilinenlerin a, b, c, ... ve bilinmeyenlerin x, y, z, ... gibi harflerle gösterilmesi geleneğinin pekişmesine katkıda bulunuyordu. 1593 yılında, geometrik kaygılara ve ustalaşmış trigonometrik hesaplamalara dayanarak, sonradan olarak adlandırılacak olan, π ifadesini vererek matematik tarihindeki ilk sonsuzluk ifadesini keşfetti: Viète'in bazen geometriye yöneldiğide görülmüştür. "Büyüterek çözme" adını verdiği bir yöntem geliştirmişti. Bu yöntem yardımıyla pi sayısını hesaplıyordu. Bunun için de 393216 kenarlı bir düzgün çokgenden yararlanıyordu. Bu yöntemle, n sayısının bilinen ilk on ondalığını doğru olarak hesaplamayı başarıyor-du. Tarih boyunca, o tarihe kadar bu sayıyı en doğru hesaplayanlardan biri olarak tarihe geçiyordu. O bu sayının hesabında bir de sonsuz terimli bir açılımı esas alan bir yöntem uyguluyordu. Viète'in diğer çalışmaları incelendiğinde, başlıcaları kendinden önce yazılan bazı keşifleri yeniden düzenleyerek bir yenilik getirme ya da bazılarından ilham alarak o çapta bir çalışma yapması şeklinde özetlenebilir. Bunların başında da, Pergeli matematikçi Apollonios tarafından ortaya atılan bir problem gelmektedir. "Verilen üç çembere aynı zamanda teğet olan dördüncü bir çember çizmek" şeklinde düzenlenen bu problemi Viete geometri ile değil cebirsel yolla çözüyor ve bu çözüm, bütün dikkatlerin onun üzerine çevrilmesine yetiyordu. Matematikçilerin zaman zaman kullandıkları iterasyon yöntemini ilk kez gündeme getiriyor ve bazı çalışmalarında kullanıyordu. Cebire ilişkin başkaca çalışmaları, homogenlik yasası ile ilgiliydi. Bu yasaya ilişkin kuralları sayılara ve büyüklüklere uygulaması; cebirsel denklemin kökleriyle katsayıları arasındaki ilişkilerin gösterilmesi; köklerin hesaplanmasında yaklaşık hesaplamayı önermesi; kübik cebirsel-denkleme geometrik bir çözüm bulması; bir yay ile onun trigonometrik bağıntıları arasındaki ilişkilerin açıklandığı "Canon Mathematicus" adlı eseri 1579 yılı içinde yazılıp ve yayımlanmıştır. Bu kitabındaki orijinal unsurlardan biri de, trigonometrik fonksiyonların dakikaya kadar inen oransal değerlerinin yer aldığı tabloların bulunmasıdır. Bilimle ilgili bir diğer önemli çalışması ise Batlamyus kuramı ile ilgili tartışmayı başlattığı eseridir. Harmonicon Coelesie adını verdiği bu eserinde Batlamyus kuramını savunur. Bu adeta Kopernik kuramına karşı çıkmaktır. Bunu da geometri kullanarak kanıtlamaya çalışmaktadır. Bu kitabı yayımlanmış değildir. Bir çalışması da lojistik ile ilgilidir. 1591 yılında yayınlanan eserinde, bu konuda, önemli varsayımlar ve öneriler bulunmaktadır. Aktivasyon enerjisi Aktivasyon enerjisi, kimyasal bir tepkimenin gerçekleşebilmesi için aşılması gereken enerji değeri. Terim ilk kez 1889 yılında, Svante Arrhenius tarafından kullanılmıştır. Bir mol substratdaki bütün moleküllerin geçiş haline gelmesini sağlayan enerji miktarına aktivasyon enerjisi denir Her kimyasal tepkimenin kendine özgü bir aktivasyon enerjisi vardır. Bir tepkimenin aktivasyon enerjisinin yüksek olması, o tepkimenin daha zor başlayacağı anlamına gelir. Oda sıcaklığında kendiliğinden gerçekleşmeyen bir tepkime, tepkimeye girenler ısıtılarak (böylece aktivasyon enerjisine ulaşılarak) gerçekleştirilebilir. Ayrıca bir katalizör yardımıyla bir tepkimenin aktivasyon enerjisi düşürülebilir. Kataliz, aktivasyon enerjisini değiştiren tek yöntemdir. GÃ¼lnur Acar-Savran Gülnur Acar-Savran (d. 1951, İstanbul),