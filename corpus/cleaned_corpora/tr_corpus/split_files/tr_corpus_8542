hidrolik sürüş sistemi ile beraber 4 farklı motoru vardı. Bütün proje "VK 45.02 (P)" olarak bilinir. Samsung B7300 Samsung B7300 (Samsung Omnia) Samsung Omnia serisi telefon hattının bir parçası olarak Samsung tarafından üretilen bir Windows Mobile akıllı telefonu. Windows Mobile 6.5 Professional'ı çalıştırır. Mart 2003'te açıklanan Omnia Lite, Haziran 2009'da piyasaya sürüldü. Orijinal Omnia ve Tocco Ultra'ya dayanıyor. 256 MB RAM, 512 MB ROM'a sahiptir. 800 MHz SEC S3C6410 ARM11 işlemcisinde çalışır. 240x400 px, 3.0 inç, TFT LCD ekranı, 1500 mAh Li-On bataryası bulunuyor. Samsung SGH-i780 Samsung SGH-i780 (Samsung Mirage) Samsung tarafından üretilen bir Windows Mobile akıllı telefonu. Windows Mobile 6.0 Professional'ı çalıştırır. SGH-i780, şeker çubuğu tasarımı ve 320 × 320 çözünürlüklü ekrana sahiptir. Sayısal tuşlarla klavyenin üçüncü ile beşinci sütunlarındaki tuşlara yerleştirilen kw klavye, giriş için dokunmatik ekran kullanılır. Buna ek olarak ekranda bir imleci hareket ettiren küçük bir dokunmatik alan bulunuyor. Eyüp Sultan Türbesi Eyüp Sultan Türbesi, İstanbul'un Eyüpsultan ilçesinde Eyüp Sultan Camii'nin dış avlusunda bulunan ve Ebu Eyyûb el-Ensarî'nin kabrini barındıran türbe (1458). Tarihsel süreç içerisinde birçok bakım ve onarımdan geçerek günümüzdeki haline ulaşmıştı. Mimari olarak kefeki taşından yapılmadır, sekiz köşeli ve kubbeli bir yapıya sahiptir. I. Ahmed'in padişah olduğu yıllarda (XVII. yy başları) türbenin camiye bakan kısmı çinilerle kaplanmış aynı zamanda giriş yanına bronz şebekeli bir hacet penceresi eklenmiştir. İç mekân XVI. ve XIX. yy'den kalma farklı tarzdaki İznik ve Kütahya çinileriyle süslenmiştir. Çinilerin üst kısımlarından olmak üzere bir yazıt kuşağı bulunmaktadır. Orta kısımda bulunan ahşap sanduka III. Selim döneminde yapılan gümüş şebekeyle kaplıdır. II. Mahmud'un hediyesi olan (1819) atlastan yapılma sanduka örtüsünde ise hattat Rakım Efendi'nin yazmaları bulunmaktadır. Türbe içerisindeki levhalar Mustafa İzzet Efendi ve Celalettin Efendi gibi hattatlar dışında III. Ahmed ve II. Mahmud gibi padişahlara aittir. Türbenin çevresindeki hazirelerde tarihsel olarak birçok önemli kişinin kabri bulunmaktadır. Türbe aynı zamanda dini bayram ve özel günlerde aldığı yoğun ziyaretçileriyle Müslümanların önemli ziyaret noktalarından biridir. Müslümanlar için önemli olan sahâbe ve ensârlarından biri olan Ebu Eyyûb el-Ensarî'nin türbesi dini ritüellerin yerine getirildiği önemli ziyaret noktalarından biridir ve kutsallığı sık sık vurgulanmaktadır. Mezarın yeri II. Mehmed'in hocası Akşemseddin tarafından tespit edildiğine inanılmaktadır ve türbe tespit edilen yerin üzerine inşa edilmiştir. Türbenin etrafında gelişen külliye anlayışı buranın Osmanlı kaynaklarında “medîne-i Ebû Eyyûb” veya “kasaba-ı Hazret-i Hâlid” olarak geçmesine neden olmuştur. 1491 tarihli anonim "Tevârîh-i Âl-i Osmân" ve İdris-i Bitlisî'nin "Heşt-Bihişt" adlı eserlerinde ise gerçek mezarın başka bir konumda olduğu söylenmektedir. Genel olarak Arapça ve Osmanlıca kaynaklar mezarın gerçek konumu hakkında farklılıklar içerir. Türbenin dini niteliğinin yüksek olması Osmanlı padişahlarınca seferlere çıkmadan önce ziyaret edilmesine neden olmuştur. Örneğin I. Selim Safevîler'e karşı yaptığı seferden önce türbeyi ziyaret etmiş, aynı şekilde I. Süleyman 1521’de Belgrad ve 1566’da Zigetvar, III. Mehmed ise 1596’da Macaristan seferi öncesinde türbeyi ziyaret etmiştir. Ayrıca I. Ahmed 3 Ocak 1604 tarihindeki tahta çıkmasında türbede kılıç kuşanmıştır. Türbenin tarihi öneme sahip değerli envanterlerin sergilendiği bir yer olması da önemlidir. Osmanlı döneminde Kâbe ve Ravza-i mutahharadan gelen örtüler Topkapı Sarayı'na nakledilmeden önce ilk olarak bu türbede sergileniyor ardından da özel bir tören sonrasında saraya taşınıyordu. İslam peygamberi Muhammed döneminden kalma sancak ve ayak izi ise türbe içerisinde özel olarak korunmaktadır. Yoğun ziyaret noktalarından biri olan türbede farklı inanış ve pratikler vardır. "Evsâf-ı İstanbul" (1524/1525) adlı eserde türbenin yardım ve istimdâd gibi nedenlerle ziyaret edildiği yazarken yabancı yazarların eserlerinde ise inanış ve pratikler daha fazla ele alınmıştır. Bu eserlerde tıpkı Fatih Camii içerisinde bulunan kuyu suyu gibi türbedeki kuyu suyunun da şifalı olduğuna inanıldığı belirtilmektedir. Türbeye Müslüman kılığı ile giren Barselona doğumlu İspanyol gezgin Domingo Badia y Leblich türbedeki kuyu suyunun gümüş bir kapla çekilerek halka dağıtıldığını aktarmaktadır. "Folklore de Constantinople" adlı eseri derleyen Fransız folklorik Émile Henry Carnoy ve Jean Nicolaïdès, eserlerinde türbeye yapılacak ziyaretin Mekke'de yapılacak hac ibadetinin yarısı sayıldığı, türbe karşısındaki devasa çınar ağacının yapraklarının ise kısırlık gibi birçok hastalığa iyi geldiğine inanıldığını yazmışlardır. Peter Ricketts Peter Forbes Ricketts, Baron Ricketts (d. 30 Eylül 1952, Sutton Coldfield) Britanyalı büyükelçi. 2000-2001 yıllarında Başbakanlık İstihbarat Ortak Komitesi Başkanlığı, 2001-2003 yıllarında Dışişleri Bakanlığı Siyasi İşler Genel Müdürü, 2003-2006 yıllarında NATO Daimi Temsilcisi, 2006-2010 yılları arasında Dışişleri Bakanlığı Müsteşarı, 2010-2012 yıllarında Başbakanlık Ulusal Güvenlik Danışmanı, 2012-2016 yılları arasında Fransa Büyükelçisi olmuştur. 2016 yılı itibarıyla Lordlar Kamarası üyesidir. KGB (video oyunu) KGB, Commodore Amiga ve IBM bilgisayarlar için 1992 yılında yayınlanmış bir video oyunudur. Sovyetler Birliği'nin çöküş günlerinde yayınlanmış olan KGB, gerçek zamana dayandığı için ve sadece bir doğru veya yanlış yanıt ya da tetiklenmesi gereken bir olay oyunu aniden bitirebileceği için deneyimli oyuncular için bile zor bir oyun olarak kabul edilmiştir. Ayrıca oyuncular ancak saatler sonra fark edebilecekleri hatalar da yapabilmektedirler. Oyun motoru, grafikler ve arayüz, Cryo'nun "Dune II" isimli video oyununa çok benzemektedir. "KGB", ayrıca CD'de Conspiracy yani "komplo" başlığı altında da yayınlanmıştır. Bu CD, Rukov'un Donald Sutherland tarafından oynanan babasının verdiği tavsiyeleri de içermektedir. CD versiyonunda, oyundaki ve el kitabındaki KGB'ye referans yapan tüm yerler Conspiracy'e çevrilmiştir. Oyun, 1991 yazında hazırlanmıştır. Üç yıllık görevinin ardından P Departmanı'ndan GRU'ya yeni naklolan ana karakter Kaptan Maksim Mihailoviç Rukov, özel dedektif olan eski bir ajanın öldürülmesinin ardından KGB'nin içindeki gizli bir bozulmayı araştırmak amaçlı görevlendirilmiştir. Ancak oyunun işleyişine göre Rukov kendini tehlikeli seviyedeki bir siyasi komployu araştırırken bulur. Amerika Birleşik Devletleri'nin toprakları Amerika Birleşik Devletleri'nin toprakları (), Amerika Birleşik Devletleri federal hükûmetinin doğrudan denetimi altında bulunan dış idari bölümlerdir. Amerika Birleşik Devletleri'nin günümüzde 16 adet toprağı bulunmaktadır. Bu bölümler yerel olarak seçilen valiler ve bölgesel yasama organlarıyla birlikte kendi kendini yöneten topraklardır. Her biri aynı zamanda Temsilciler Meclisi'ne oy vermeyen bir üyeyi seçmektedir. Egon GÃ¼nther Egon Günther (d. 30 Mart 1927 –ö. 31 Ağustos 2017) ,Alman film yönetmeni ve senarist. "Weimar'daki Lotte" adlı filmi 1975'teki Cannes Film Festivali'nde Altın Palmiye'a aday gösterildi. 1985 yılında, "Moringa" adlı filmi, 35. Berlin Uluslararası Film Festivali'nde Altın Ayı adayı oldu. HÃ¼rriyet Kasidesi Hürriyet Kasidesi, Tanzimat dönemi yazarlarından Namık Kemal'in hürriyet, özgürlük vatan ve millet gibi olguları işlediği kasidesi. Namık Kemal'in en çok bilinen eserlerinden biridir. Abdülaziz'in tahtan indirilişi sonrasında sürgünde olduğu Magosa'dan 1876 yılında başkent İstanbul'a gelen Namık Kemal, daha önceden temellendirip başladığı şiirini yeni özgürlük ortamında tamamladı. Şiir "Kaside-i Hameset" adıyla da bilinirken asıl adı ise ""Besâlet-i Osmâniyye ve Hamiyyet-i İnsâniyye""dir. Edebi özellikler olarak vezin ve kafiye açısından Fehim'in "Kaside-i der şikâyet-i dehr" naziresidir ve aruzun "mefâiilün mefâilün mefâiilün mefâiilün" şekli ile kaleme alınmıştır. Bir kaside olmasına karşın klasik kasidelerden farklıdır çünkü şair kasidenin bölümlerinden nesip, girizgâh, methiye, tegazzül ve duaya yer vermemiştir. Kaside içeriğinde anlamların beyit içerisinde bütünlenmesi ve beyitler arasında ilişki bulunmaması şairin Divan edebiyatı geleneğinden tam olarak sıyrılamadığını göstermektedir. "Büyük Larousse Sözlük ve Ansiklopedisi"ne göre hürriyet kavramı Türk düşünce sistemine bu şiirle girmiştir. Shelley Berman Sheldon Leonard "Shelley" Berman (3 Şubat 1925 - 1 Eylül 2017), Amerikalı komedyen, oyuncu, radyo sanatçısı, seslendirme sanatçısı, yazar, senarist, eğitimci ve şair. Yer aldığı yapımlar "The Steve Allen Show" ve "Divorce American Style" ile bilinir. 2000'li yıllarda Larry David'in babası Nat karakterini canlandırdığı "Curb Your Enthusiasm" dizisiyle de bilinmektedir. Kendisi Grammy Ödülü sahibidir. Berman, 3 Şubat 1925'te Illinois, Şikago'da doğdu ve büyüdü. Şikago'daki Goodman Tiyatrosunda okudu. 1947'den ölümüne kadar Sarah Herman'la ile evli olup birisi beyin tümöründen ölen evlatlık iki çocuğu vardı. Amerikalı oyuncu ve komedyen Shelley Berman, 1 Eylül 2017'de 92 yaşında Kaliforniya, Bell Canyon'daki evinde Alzheimer hastalığından öldü. Bajo Nuevo Bank Bajo Nuevo Bank (), Karayip Denizi'nin batısında Kolombiya tarafından yönetilen bir resiftir. Resif ilk kez 1634 yılına ait Hollanda haritalarında gösterilmiş olup günümüz adını 1654'te aldı. Bajo Nuevo, 1660 yılında İngiliz korsan John Glover tarafından yeniden keşfedildi. Ada günümüzde idari olarak San Andrés ve Providencia departmanına bağlıdır. Resif üzerinde günümüzde Kolombiya, Jamaika, Nikaragua ve ABD arasında egemenlik anlaşmazlığı bulunmaktadır. Serranilla Bank Serranilla Bank (), Karayip Denizi'nin batısında Kolombiya tarafından yönetilen bir resiftir. Bajo Nuevo Bank'ın 110 km doğusunda, Nikaragua'nın yaklaşık 350 km kuzeydoğusunda ve Jamaika'nın yaklaşık 280 km güneybatısında yer almaktadır. Serranilla Bank ilk olarak 1510 yılında İspanyol haritalarında gösterildi. Ada günümüzde idari olarak San Andrés ve Providencia departmanına bağlıdır. Resif üzerinde günümüzde Kolombiya, Honduras, Nikaragua ve ABD arasında egemenlik anlaşmazlığı bulunmaktadır. Ulusal Savunma YÃ¶netim Merkezi Ulusal Savunma Yönetim Merkezi (Rusça: Национальный центр управления обороной РФ; "Natsional'nyi tsentr upravleniya oboronoi RF"), Rusya Savunma Bakanlığı ve Rusya Silahlı Kuvvetleri'nin en yüksek komuta ve kontrol merkezidir. 2014 yılında kurulan merkez Savunma Bakanlığı'nın yönetiminden ve denetiminden sorumlu olan yüksek bir kurum olarak görev yapmaktadır. Merkez dünyanın en güçlü askeri süper bilgisayar olan 16 petabayt hıza sahip NDMC Süper Bilgisayarı'na sahiptir. Merkez binası Moskova'da yer alan Znamenka 19'daki, Rusya Savunma Bakanlığı Ana Binası'nda yer almaktadır. 2017 Dünya Güreş Şampiyonası 2017 Dünya Güreş Şampiyonası, 21-27 Ağustos günleri arasında, Fransa'nın başkenti Paris'te düzenlenen 14. kombine Dünya Güreş Şampiyonası etkinliğidir. Takım sıralaması baz alındığında erkekler serbestte Amerika Birleşik Devletleri, Grekoromen'de Rusya birinci olurken kadınlar serbestte Japonya ilk sırada yer aldı. Bireysel anlamda ise 6 altın 2 gümüş ve 1 bronz madalyayla Japonya birinci sırada yer alırken onu üçer altın, gümüş ve bronz madalya kazanan Amerika Birleşik Devletleri ile 3 altın, 1 gümüş ve 3 bronz madalyalı Türkiye izledi. Polyvalent Hall (Kaloşvar) Polyvalent Hall (Romanca: Sala Polivalentă) Romanya'nın Kaloşvar şehrinde bulunan çok amaçlı bir kapalı spor salonudur. Düzenlemeyle birlikte seyirci kapasitesi 10,000 kişiye kadar ulaşabilmektedir. Konum olarak Cluj Arena'nın yakınında yer almaktadır. İbiş İbiş, Türk Tulûat tiyatrosunda ana roldeki komik uşak tiplemesi. Yüzü ve davranışları komiktir, saf bir yapısı vardır. Argoda ise alık, aptal, salak, şapşal ve çirkin anlamı dışında komik tavırlı kişi anlamına gelir. Türk tiyatro dünyasında ilk olarak giyim ve davranış ekseninde Abdürrezzak Abdi Efendi tarafından kişileştirildi. Oyunlarda olayları çözüme bağlayıcı ve yanlış anlaşılma temelli bir işlevi vardır. Halktan bir isimdir, kimi zaman kurnaz kimi zaman da saf bir tipe sahiptir. Giyim olarak ise basmadan bol paçalı bir şalvar ve kalıbı olmayan bir fesi tercih eder. Elinde uzun saplı bir tavan süpürgesi bulunur. İbiş tiplemesinde Kel Hasan Efendi önden bir gaz tenekesi fırlatılıp sesli bir şekilde seyirci önüne çıkma ögesini de ekledi. İbiş tiplemesini en iyi canlandıran sanatçıların başında ise Naşit Özcan gelmektedir. Batı komedisindeki efendi-uşak ikilisi Tulûat tiyatrosunda oldukça tutmuş ve "uşak" tiplemesi Türkleştirilerek İbiş tiplemesi yaratılmıştır. İbiş, varlıklı İhtiyar ile beraber Karagöz’deki Karagöz ve Hacivat ve orta oyunundaki Kavuklu ve Pişekâr gibi iki birincil kişiden biridir. Efendisine bağlı olduğu için sadıktır, aynı zamanda hazırcevap özellikte ve kaba dillidir. Tür olarak ise “grand comique”tir. Günümüzde sadece argo olarak bilinse bile tiyatro açısından uzun yıllar halkın hafızalarında yer edinmiştir. Amerika Birleşik Devletleri İstihbarat Topluluğu Amerika Birleşik Devletleri İstihbarat Topluluğu ( (IC)), Amerika Birleşik Devletleri'nin dış ilişkilerini ve ulusal güvenliğini desteklemek amaçlı istihbarat faaliyetlerini yürütmek üzere ayrı ayrı ve birlikte çalışan 16 ayrı devlet kurumunun oluşturduğu bir topluluktur. Bu topluluğa üye örgütleri arasında istihbarat teşkilatları, askerî istihbarat ile federal yönetim bakanlıklarına bağlı sivil istihbarat ve analiz büroları bulunmaktadır. İstihbarat Topluluğu'nun başında doğrudan Amerika Birleşik Devletleri başkanı'na karşı sorumlu olan Ulusal İstihbarat Direktörü (DNI) bulunmaktadır. İstihbarat Topluluğu terimi ilk olarak CIA Direktörü Korgeneral Walter Bedell Smith döneminde (1950-1953) kullanılmıştır. 2016 Dünya Güreş Şampiyonası 2016 Dünya Güreş Şampiyonası, 10-12 Aralık günleri arasında, Macaristan'ın başkenti Budapeşte'deki Meeting Budapest'te düzenlenen ve Olimpik olmayan sıkletlerde gerçekleştirilen Dünya Güreş Şampiyonası etkinliğidir. Takım sıralaması baz alındığında erkekler serbestte Rusya, Grekoromen'de Macaristan birinci olurken kadınlar serbestte Japonya ilk sırada yer aldı. Bireysel anlamda ise 2 altın ile birer gümüş ve bronz madalyayla Rusya birinci sırada yer alırken onu birer altın ve gümüş madalya kazanan Amerika Birleşik Devletleri ile 1 altın ve 2 bronz madalyalı Macaristan izledi. Şampiyonada 37 ülkeden 142 güreşçi mücadele etti. Sadık Babür Girgin Sadık Babür Girgin (d. 1969, İstanbul) Türk büyükelçi. Boğaziçi Üniversitesi İktisadi ve İdari Bilimler Fakültesi'nden mezun olmuştur. Dışişleri Bakanlığı'na 1992 yılında girmiş, çeşitli görevlerde bulunmuştur. 2011-2013 yılları arasında ise Güney Asya Genel Müdür Yardımcısı olmuş, 28 Eylül 2013 - 29 Aralık 2017 tarihleri arasında Pakistan Büyükelçisi olarak görev yürütmüştür. 2018 yılı itibarıyla Dışişleri Bakanlığı Orta Avrupa ve Balkanlar Genel Müdürüdür. Tom Amandes Tom Amandes (d. 9 Mart 1959) ,Amerikalı bir oyuncu. Bugüne kadarki en aşina rolü, WB Drama serisi "Everwood"da Dr. Harold "Hal" Abbott karakteriyle 1990'lı yılların ünlü dizisi "The Untouchables"de canlandırdığı Eliot Ness karakteridir. Ayrıca "The Long Kiss Goodnight"da Geena Davis'in erkek arkadaşını ve 2012 filmi "Saving Lincoln"da Abraham Lincoln'ü canlandırmıştır. Amandes, Richmond, Illinois'te 11 çocuklu bir ailenin altıncı çocuğu olarak doğdu. Amandes erken yaşlarda oyunculuk yapmaya merak sardı, evde kardeşleriyle birlikte canlı performanslar sergileyip okul piyeslerinde oynadı. 1977'de Crystal Lake Merkez Lisesi'nden mezun oldu. 1981'de DePaul Üniversitesi'ndeki The Goodman Oyunculuk Okulu'nu bitirdikten sonra Şikago Amandes Tiyatrosu sahnesinde çıraklık yapmak üzere yola çıktı. Court Tiyatrosu ve Body Politik Tiyatro'da çok sayıda prodüksiyonda yer aldı. Amandes'in kariyerinde dönüm noktası olan yapım Tv dizisi "The Untouchables" 'de canlandırdığı Eliot Ness rolüdür. Daha sonra oyuncular Brad Garrett ve Larry Miller ile "The Pursuit of Happiness" 'de başrolde oynamaya başlamıştır. Amandes, 2002 yılından 2006 yılına kadar "Everrey" adlı TV dizisinde yam rollerden birinde yer almıştır. Oyuncunun yer aldığı diğer projeler arasında sinema filmleri : "The Guardian", "JAG", "Spin City", "Sisters", "The Earth From The Moon" ile Tv dizikeri; "Roseanne", "The Practice", "The King of Queens", "Just Shoot Me!", "ER", "Seven Days", "The Larry Sanders Show", "Greek", "The Good Guys", "NUMB3RS", and "Private Practice" sayılabilir. Yaz sezonu boyunca, Amandes komedi yapımı "Dirty Deeds" 'de yer almıştır. Bazı Tv filmleri; "Brokedown Palace", "Second Chances", "Straight Talk", "Billboard Dad" ve HBO yapımı film "Live From Baghdad" sayılabilir. Amandes, "Everwood" Tv dizisi için Los Angeles'ta kamera karşısına geçmiştir. ve Utah'da çekimleri yapılan 1993 yapımı "Untouchables" adlı yapımda rol alan tanıştığı aktris Nancy Everhard ile evlenmiştir çiftin 3 çocukları vardır. Amerikalı oyuncu Tom Amandes son zamanlarda ise Tv dizisi Arrow'un dördüncü sezonunda sihirli suçlu Noah Kuttler karakteriyle ve sinema filmi "A Neighbor's Deception" ile beğeni kazanmıştır. Samsung SGH-A767 Samsung SGH-A767 (Samsung Propel) Ekim 2008'de Samsung Telecommunications tarafından üretilen cep telefonu. Telefon altına kaydırılan tam bir QWERTY klavyeye sahiptir. Beyaz, mavi, kırmızı ve yeşil olarak geliyor ve AT&T'nin en popüler cep telefonlarından biridir. Pantech Matrix, Pantech Slate ve UT Starcom Quickfire ile birlikte hızlı bir mesajlaşma telefonu olarak tasarlandı. Standard At&T sistemlidir. Cihazın ardılı Samsung SGH-i627 modelidir. Samsung SGH-A767'nin QWERTY klavyesi, harfler, sayılar ve simgeler kullanmayı gerektiren mesajlaşma ve diğer görevleri tamamlamak için daha kolay ve hızlı hale getiriyor. Bununla birlikte, klavyenin büyüklüğü elleri geniş olan insanlar için dezavantaj olabilir, çünkü tuşlar gömme montajlıdır ve birbirlerine yakınlar. Başka bir dezavantaj ise sadece 65.000 renge sahip ekran çözünürlüğüdür. Çoğu telefonun standart özellikleriyle birlikte, Samsung SGH-A767, GPS temelli hem sesli hem de görsel yardımcısı olan bir GPS özelliğine sahiptir. Bununla birlikte, ayrı olarak lisanslı bir üründür, hem programın indirilmesini, hem de veri hizmetleri için fazladan ödeme yapmayı gerektirir. Müzik ve diğer multimedya özellikleri Samsung SGH-A767 ile birlikte verilir. MicroSD yuvası, fazladan bellek eklerken müzik ve resimleri bir bilgisayardan telefona aktarmaya olanak tanır. AT & T Music özelliği, müzik ve zil sesleri indirmeye ve çalmaya izin verir. Kaydedilen ses ve çalma listeleri de çalınabilir. Desteklenen ses dosyası uzantıları AAC (Advanced Audio Coding), AAC +, eAAC +, MP3, WMA (Windows Media Audio), 3GP, MPEG, MP4 ve M4A. Max Rendschmidt Max Rendschmidt (d. 12 Aralık 1993) Alman kanocu. Rio de Janeiro'daki 2016 Yaz Olimpiyatları'nda ülkesini temsil etti ve K-2 1000 metre ve K-4 1000 m etkinliklerinde iki altın madalya kazandı. Beş kez dünya ve Avrupa şampiyonu olmuştur. Samsung SGH-i600 Samsung SGH-i600 2007'de Samsung Electronics tarafından üretilen bir Windows Mobile telefonu. Windows Mobile 5.0 ve Windows Mobile 6.0 Standard sürümlerini çalıştırıyor. AKU ile güncellenir. HSDPA, Wifi, ve Bluetooth bağlantıları içerir. Tasarımı ABD'nin AT&T ağında bulunan Samsung Blackjack (Samsung SGH-i607) modeline benziyor. SGH-i600, Avrupa'daki servis sağlayıcılarla satılmaktadır, ancak ABD'de sadece SIM ücretsizdir. MicroGD hafıza kartı genişletme portuna sahiptir ve 2GB'a kadar kartları kabul eder. Özellikler, 320 x 240 ve 65k renk çözünürlüğe sahip 2.3 inç ekran içerir. Ayrıca, 1.3 megapiksel çözünürlüklü bir dijital fotoğraf makinesi, kendi portreler için küçük bir kavisli ayna bulunuyor. Diğer özellikler bunlardır: HTC Atlas HTC Atlas (veya HTC P4351) Tayvan'ın HTC firması tarafından Aralık 2006 yılında tasarlanmış internet uyumlu bir Windows Mobile sistemli Pocket PC akıllı telefonudur. Sağ tarafında kaydırılmış QWERTY klavye bulunan bir dokunmatik ekrana sahiptir. Atlas'ın işlevleri, yazılı mesajlaşma ve multimedya mesajlaşmasına ek olarak bir kameralı telefonun ve portatif bir medya oynatıcısının işlevlerini de içeriyor. Windows Mobile 6.0 sisteminde çalışıyor. Ayrıca, e-posta, anında mesajlaşma, web tarama ve yerel Wi-Fi bağlantısı da dahil olmak üzere İnternet hizmetleri sunmaktadır. GPRS ve EDGE özellikli dört bantlı bir GSM telefonudur. HTC Herald'ın (HTC P4350 olarak da bilinir) halefidir. Lower Manhattan Lower Manhattan veya Downtown Manhattan (Aşağı Manhattan), New York'un Manhattan semtinin güneyini oluşturan bir merkezi iş alanıdır. Lower Manhattan, kuzeyde 14. Cadde, batıda Hudson Nehri, doğuda East River ve güneyde New York Limanı tarafından çevrelenen bir bölge olarak tanımlanmaktadır. İdari olarak Manhattan Community District 1'e bağlıdır. Lower Manhattan, New York'un iş, kültür ve yönetim merkezidir. Bölge Wall Street, New York Menkul Kıymetler Borsası ve 11 Eylül saldırılarında yıkılan ve günümüzde yeniden inşa edilen Dünya Ticaret Merkezi'ne ev sahipliği yapmaktadır. Lower Manhattan aynı zamanda Chinatown ile Little Italy'nin bulunduğu yerdir. 2017 Dünya Atletizm Şampiyonası - Kadınlar sırıkla atlama 2017 Dünya Atletizm Şampiyonası'nda kadınlar sırıkla atlama yarışması, Londra Olimpiyat Stadyumu 'nda 4 ve 6 Ağustos'ta düzenlendi. Yarışmadan önce rekorlar aşağıdaki gibiydi: Yarışmada aşağıdaki rekorlar kırıldı: Şampiyonaya katılmak için gerekli olan baraj derecesi 4.55 metredir. Yarışma programı, yerel saatle (UTC + 1) aşağıdaki gibiydi: Eleme turu, 4 Ağustos'ta 19:50'de başlayan A Grubu ve 19:49'dan başlayan B Grubu olmak üzere iki grup halinde gerçekleştirildi. En az 4.60 metre atlayışı bulunan sporcular ( Q ) ya da en iyi performansa sahip 12 atlet ( q ) finale yükseldi. Genel sonuçlar aşağıdaki gibiydi: Final 6 Ağustos'ta saat 19:01'de gerçekleşti. Sonuçlar aşağıdaki gibiydi: Ashley Bell Ashley Bell (d. 26 Mayıs 1986.), Amerikalı oyuncu. Rol aldığı "Last Exorcism" ve "Last Exorcism Part II" filmlerinde canlandırdığı Nell Sweetzer rolüyle tanınır. Ashley Bell, oyuncu Victoria Carroll'un ve aktör olan Michael Bell'in (aktör) kızı olarak Santa Monica, Kaliforniya'da doğdu. Ashley, New York Üniversitesi Sanat Okulu'na devam etti ve 2007'de Güzel Sanatlar Bölümü'nden lisans derecesi ile mezun oldu. Tv yapımları "Boston Public", "CSI: Crime Scene Investigation", Mark Polish imzalı 2009 yapımı "Stay Cool" ile ShowTime kanalında 4 bölüm olarak yayınlananan "The United States of Tara" ile yıldızı parladı. Bell, 2010 yapımı korku filmi "The Last Exorcism"'de Nell Sweetzer rolüyle ekranlara gelmiş, buradaki başarılı performansıyla "En İyi Yardımcı Kadın Oyuncu" dalında 2011 Independent Spirit Ödülü adayı olmuştur. Line Adaları Line Adaları (), Büyük Okyanus'ta bulunan bir mercan adaları zinciridir. Adalar Hawaii'nin güneyinde yer almakta olup büyük bir kısmı Kiribati'ye kalan üç ada ise ABD'ye aittir. Tarih değiştirme çizgisi, Line Adaları'nın üzerinden geçmektedir. Kiribati'nin bir parçası olan Güney Line Adaları, dünyanın en uzaktaki ileri zaman dilimi olan UTC+14.00'de yer almaktadır. Ahmak Islatan (albÃ¼m) Ahmak Islatan, 1 Eylül 2017'de Melankolia Müzik etiketiyle yayımlanan Sagopa Kajmer albümüdür. Albüm Sagopa Kajmer'in 2014'te dijital platformlarda yayımlanan "Pesimist EP 6 - Ahmak Islatan" EP'sinin yeniden basımıdır. Albüme "Pesimist EP 6 - Ahmak Islatan"da bulunmayan 4 yeni şarkı eklendi. Ayrıca Sagopa Kajmer'in daha önce single olarak yayımlayıp kliplendirdiği "366.Gün" ve "Sertlik Kanında Var Hayatın" parçaları da bu albüme eklendi. Phoenix Adaları Phoenix Adaları (), Büyük Okyanus'ta Kiribati'ye ait bir mercan adaları ve koral resifi zinciridir. Adalar Gilbert Adaları'nın doğusunda Line Adaları'nın batısında yer almaktadır. üzerinde yerleşim bulunan tek ada Kanton Adası'dır. Kanton Adası Kanton Adası veya Abariringa, Büyük Okyanus'ta Phoenix Adaları'na yer alan ve Kiribati'ye bağlı bir mercan adasıdır. Kanton Adası, Phoenix Adaları'ndaki üzerinde yerleşim bulunan tek adadır. Adadaki tek yerleşim Tebaronga köyüdür. Emin Ã–zdemir Emin Özdemir (1931, Kemaliye, 1 Eylül 2017, Ankara), Türk akademisyen, dilbilimci ve edebiyat araştırmacısı. Köy Enstitüsü çıkışlıdır. Bir süre öğretmelik yapmış ardından Gazi Üniversitesi'nde eğitimine devam etmiştir. Bir süre Amerika Birleşik Devletleri'nde bulunduktan sonra geri dönüp Hacettepe Üniversitesi ve Ankara Üniversitesi'nde akademisyenlik yapmıştır. Şiir yazmayı çok önceden bırakmış olup daha çok edebiyat araştırmalarına yönelmiş, çeşitli dergilerde Türkçenin özleştirilmesini savunmuştur. Erzincan Kemaliye'de bir köyde 1931 yılında dünyaya geldi. İlköğretimini köy okulunda tamamladıktan sonra Pamukpınar Köy Enstitüsünde eğitim gördü (1948). Bu okuldaki yıllarında dünya ve Türk edebiyatından seçkiler okumaya devam edip yazılar yazdı. Mezuniyet sonrasında Kemaliye'de farklı okullarda 3 yıl öğretmenlik yaptı. Yaşadığı çevre ve dönem koşullarının da etkisiyle Toplumcu gerçekçi anlayışta öyküler verdi. Bu yıllarında "Varlık" dergisinde “Köyden Sesler” başlığı altında köy sorunlarını ele alan yazılar kaleme aldı. Eğitimine Ankara’da Gazi Eğitim Enstitüsü Türk Dili ve Edebiyatı Bölümünde devam etti. Varlık, "Pazar Postası" ve "Kaynak" gibi dergilerde öğrencilik yılları ürünlerini verdi. Öğretmeni Mustafa Nihat Özön'un eleştirileri sonrasında şiir yazmayı bıraktı. Millî Eğitim Bakanlığı'nın açtığı bir sınavda başarı göstererek 1960 yılında Amerika Birleşik Devletleri'ne gitti. Columbia Üniversitesi'nde “değişik düzeylere göre metin yazma ve anlatım teknikleri” dersleri aldı (1963). Ülkesine geri dönünce mezun olduğu Gazi Üniversitesi'nde çalışmalarına devam etti. Daha sonra Hacettepe Üniversitesi ve Ankara Üniversitesi'ne farklı konumlarda başkanlık ve akademisyenlik yaptı ve 1996'da emekli oldu. TÜBİTAK "Bilim ve Teknik" ve "Bilim Çocuk" dergilerinde yayın danışmanlığı görevlerinde bulundu. Türk Dil Kurumu'nda Yönetim ve Yürütme Kurulu üyelikleri ile Terim Kolu Başkanlığı yapttı. Varlık ve "Türk Dili" dergilerinde Türkçenin özleştirilmesi, geliştirilmesi ve zenginleştirilmesi konularında yazdığı yazılar ile de ön plana çıktı. Aynı zamanda TRT'de uzun yıllar yayımlanan Bir Kelime Bir İşlem programı için kelime analizlerinde bulundu. Kanser tedavisi gören Özdemir, Eylül 2017'de hayatını kaybetti. Daha sonra Cebeci Asri Mezarlığı'na defnedildi. "Göğüne Sığmayan Bulut – Emin Özdemir Kitabı" adlı eser yazarın yaşamı ve düşünce sistemi hakkında önemli bilgiler içermektedir. Söyleyişi benzeri olan bu kitabın yazarı ise Hatice Aydoğdu'dur. Özdemir'in verdiği eserler şu şekildedir: Chemin de Fer de Hedjaz Syrie Suriye Hicaz Demiryolu (CFH), (Fransızca: Chemin de Fer de Hedjaz Syrie, İngilizce: Syrian Hedjaz Railway), Şam'dan Suriye–Ürdün sınırındaki Nassib'e kadar uzanan 135,7 km uzunluğundaki 1050 mm (3 ft 5 11⁄32 in) (Dar Hat) demiryolu hattınının sahibi ve işleticisi olan demiryolu şirketidir. 1920'de Osmanlı İmparatorluğu bölgedeki hakimiyetini kaybedince, eskiden Osmanlı yönetiminde olan Hicaz Demiryolu, Ürdün Hicaz Demiryolu (HJR) ve Suriye Hicaz Demiryolu (CFH) olarak 2'ye ayrılmıştır. Eski Hicaz Demiryolu'nun Suriye sınırlarındaki kısmı CFH tarafından, Ürdün sınırlarında kalan kısmı ise HJR tarafından işletilmektedir. CFH, 'ndan ayrı olarak faaliyet göstermektedir. CFS, Şam ile Nassib arasında yük taşımaktadır. Ayrıca CFS'nin HJR ile birlikte işlettiği Uluslararası Tren Şam'dan Amman'a yolcu taşımaktadır. Yaldızlı Çağ Yaldızlı Çağ (), Amerika Birleşik Devletleri tarihinde 19. yüzyılın sonlarından 1900'lerin başına kadar olan dönemdir. İlk olarak yazar Mark Twain'in 1873 tarihli "" romanından alınmış olup ilk olarak 1920'li ve 1930'lu yıllarda kullanıma girmiştir. Yaldızlı Çağ, özellikle Kuzey ve Batı'da hızlı bir ekonomik büyüme dönemiydi. Özellikle vasıflı işçiler olmak üzere maaşlar Avrupa'dan çok daha yüksek olduğu için, o dönem ABD milyonlarca Avrupalının ​​göçmen akınına uğramaktaydı. Sanayileşmenin hızla genişlemesi, 1860 ile 1890 yılları arasında giderek artan işgücüne yayılmış %60'lık reel gelir artışına yol açtı. Endüstriyel işçi başına (erkek, kadın ve çocuk dahil olmak üzere) yıllık ortalama maaş, 1880'de 380 dolar iken 1890'da 564 dolara yükselmesiyle %48'lik bir artış yaşandı. Bununla birlikte Yaldızlı Çağ, özellikle yoksul Avrupa ülkelerinden milyonlarca göçmenin ABD'ye göç ettiği ve yüksek servet yoğunluğundan daha görünür ve tartışmalı olduğu için, aynı zamanda bir yoksulluk ve eşitsizlik dönemiydi. Koral (canlı) Koral, mercanlar sınıfında bir deniz omurgasızıdır. Genellikle aynı poliplerin bulunduğu kolonilerde yaşarlar. Grup, tropik okyanuslarda yaşayan ve sert bir iskelet oluşturmak için kalsiyum karbonat salgılayan önemli resif üretenleri de içermektedir. Little Italy Little Italy (Küçük İtalya) ile şu maddeler kastedilmiş olabilir: Nokia Lumia 810 Nokia Lumia 810 Nokia tarafından üretilmiş Nokia Lumia serisine mensup bir Windows Phone sistemli akıllı telefondur. Q4 2012'de açıklandı. T-Mobile US kablosuz taşıyıcı içindir. Nokia Lumia 800 modelinin ardılıdır. Aygıt yeni Windows Phone 8 işletim sistemini çalıştırıyor (Windows phone 7 için kullanılan x10 serisinde numaralandırılmış olmasına rağmen) ve 4.3-inç AMOLED WVGA ClearBlack ekran, 8 megapiksel arkaya dönük kamera, 1.5Ghz Snapdragon işlemci, değiştirilebilir kabuklar ve kablosuz bir şarj kabuğu ile donatıldığında Qi kablosuz şarjı destekler. T-Mobile'ın 4G ağını destekliyor. Model Here hizmetleri ile donatıltı. Telefon, sesli rehberli adım adım gezinme özelliğine sahip gelişmiş bir Nokia Drive paketi ve yerel toplu ulaşım araçları ile navigasyona izin veren Nokia Transit'i içeriyor. Nokia City Lens, bir görüntüye iş gibi çeşitli yerlerin bindiği melez bir haritalama / fotoğrafçılık özelliği sunar. Ek fotoğraf ile ilgili özellikler "animasyonlu GIF'ler oluşturan bir objektif" olan Nokia Cinemagraph panorama ayarları ve Grup Çekimidir. Telefon, fotoğraf makinesinin uyku durumundan veya hatta kilitli bir cihazdan etkinleştirilmesini sağlayan özel bir kamera düğmesi içerir. 8 Ekim'de yapılan duyuruya Nokia Müzik - MixRadio da dahil oldu, bunlar çevrimdışı olarak da kullanılabilir. Lumia 810 Nisan 2013'te mağazalarda kullanımdan kaldırıldı. Microsoft'un Windows Phone 8.1 OS güncellemesini duyurduğu gün 4 Nisan 2014 itibarıyla T-Mobile US, 810 için "hiçbir güncelleme" yapılmayacağını belirtti. Şubat 2015'te T-Mobile, Windows Phone 8.1'in Nokia Lumia 521 ve Nokia Lumia 925 dışındaki cihazlara gelmeyeceğini doğruladı. Windows Phone 8.1, telefon için serbest bırakılmadı. Bununla birlikte, Microsoft'un "Developers for Developers" uygulaması aracılığıyla Windows Phone 8.1'i Lumia 810'a yüklemek mümkündür. Terra nullius Terra nullius ("sahipsiz toprak"), uluslararası hukukta hiçbir devletin yönetiminde bulunmayan bir bölge için kullanılan bir tanımdır. Günümüzde bu tanıma giren bölgeler Mısır ve Sudan arasında Bir Tavil,Antarktika'daki Marie Byrd Toprakları ve Sırbistan ile Hırvatistan arasında bulunan Gornja Siga'dır. HTC Max 4G HTC Max 4G 12 Kasım 2008'de HTC web sitesinde ilan edilen ilk ticari WiMAX telefonu oldu. Windows Mobile sistemlidir ve Windows Mobile 6.1'e dayanıyor. Telefon, Tayvan'ın High Tech Computer Corporation tarafından geliştirildi ve daha önce piyasaya sürülen HTC Touch HD'ye benzerdir. HTC Touch ailesi'nden GSM ve WiMAX teknolojisini içeren ilk telefondur. Telefon sadece Rusya pazarında, özellikle Moskova, St. Petersburg, Ufa, Soçi ve Krasnodar'da işletilen Yota şebekesi için teklif edildi. Telefonun Nisan 2009'da İngiltere'de piyasaya çıkması bekleniyordu. Telefon geniş ekranlı bir WVGA 480x800 ekran kullanıyor ve bir eğlence telefonu olarak pazarlanmaktadır. Ayrıca, WiMAX ağı üzerinden VoIP iletişimi yapabilir. TarafsÄ±z bÃ¶lge Tarafsız bölge (), endişe ya da belirsizlik nedeniyle boş bırakılan ve taraflar arasında anlaşmazlık içinde olan bir arazidir. Bu terim, başlangıçta derebeylikler arasında hak iddia edilen toprakları tanımlamak için kullanılmıştır. Modern zamanlarda, iki düşman siperi arasındaki araziyi tanımlamak için kullanılmakta olup I. Dünya Savaşı ile sıklıkla bağlantılıdır. İlişkili devlet İlişkili devlet, başka bir büyük devlet ile birlikte resmi ve özgür bir ilişkinin olduğu bir ortaklığın bulunduğu bir devlettir. Bu tür devletler yine egemen ve bağımsız devletler olup himaye gibi başka herhangi bir terim kabul edilmemektedir. Bazı siyaset bilimcilerine göre, koruma ve egemenliğin delegasyonuna dayanan bir ilişki biçimi, mikrodevletlerin belirleyici bir özelliği olarak görülebilmektedir. Orta Sibirya Platosu Orta Sibirya Platosu () Sibirya'nın çoğunu içine alan, Yenisey ve Lena Nehirleri arasındaki değişik yüksekliklerin keskin kenarlı yüzeylerinden oluşur. 3.5 milyon km²'den büyük bir alana yayılır. Platonun en yüksek noktası yüksekliğiyle Putorana Dağları'dır. Platonun kuzey sınırını Putorana Dağları oluştururken, güney sınırını Doğu Sayanlar ve Baykal Dağları oluşturur. Platonun doğu kesimleri Yakutsk şehrinin rakımı az olan bölgelerini oluşturur. Orta Sibirya Platosu, Sibirya'nın üçte birini kaplar. Kısa sıcak yazları ile uzun ve şiddetli kışlarıyla Karasal iklim etki alanı içerisindedir. Alan genellikle kozalaklı ağaçlarla kaplıdır (Melez, en çok rastlanan ağaç türüdür). Platonun başlıca nehri Tunguska Nehridir. Jeolojik olarak Sibirya Tuzakları olarak bilinir, doğal kaynaklar bakımından zengindir. Kömür, demir, altın, platinyum, elmas ve doğal gaz bulunur. Gambiya'da LGBT haklarÄ± Gambiyada LGBT (lezbiyen, gey, biseksüel ve trans) bireyler, LGBT olmayan bireylerin uğramadığı yasal ve sosyal zorluklarla yüz yüze gelmektedir. Eşcinselliğin toplum tarafından hoş görülmemesine ek olarak hemcins cinsel ilişkileri kanunen yasaktır. 2014'e kadar Gambiya'da hemcins cinsel ilişkileriyle suçlu bulunmanın cezası 14 yıla kadar hapisti. Ağustos 2014'te Gambiya Parlamentosu bu cezayı ağırlaştırdı ve böylece ceza artık ömür boyu hapis cezasıdır. Cinsel yönelime dayalı ayrımcılığa karşı yasal koruma mevcut değildir. Hemcins evliliği ya da diğer hemcins birliktelikler hükûmet tarafından tanınmamaktadır. Gambiya Devlet Başkanı Yahya Jammeh, eşcinselleri "sivrisinek gibi öldürülmesi gereken haşaretler" olarak nitelendirdi. Buna ilaveten eşcinsellerin "tsunamiler ve depremlerden daha tehlikeli" olduğunu ve eşcinselleri kendi eliyle "boğazdan" keseceğini söyledi. Eşcinselliğin yasak olması nedeniyle LGBT bireyler gizli şekilde yaşamaya zorundalar. Bir Tavil Bir Tavil (), Mısır ve Sudan arasında bulunan 2,060 km²'lik bir bölgedir. Bölgede yerleşim bulunmamakta olup hiçbir ülkeye ait değildir. 2014 yılında yazar Alastair Bonnett Bir Tavil'i dünyada üzerinde yerleşime elverişli ancak herhangi bir devlet tarafından hak iddia edilmeyen tek yer olarak belirtmiştir. Marjorie Boulton Marjorie Boulton (d. 7 Mayıs 1924 – ö. 30 Ağustos 2017), İngilizce ve Esperanto dilinde eserler yazan Britanyalı kadın şair ve yazardır. Boulton, tam olarak araştırma ve yazmaya başlamadan önce İngiliz edebiyatını öğreterek 24 yıl boyunca öğretmenlik yapmış (1962'den 1970'e kadar) ve bir üniversitenin müdürü olarak olarak görev yapmıştır. Esperanto'da tanınmış bir yazar olan Marjorie Boulton, daha sonraki yıllarında iki Esperanto örgütü Kat-amikaro ve ODES'in başkanlığını yapmıştır. XXYY sendromu XXYY sendromu, erkeklerin fazladan bir X ve Y kromozomlarının bulunduğu eşey kromozomları bozukluğu. İnsan hücreleri genellikle anne ve babadan olmak üzere iki cinsiyet kromozomu içerir. Genellikle dişiler iki X kromozomuna (XX), erkekler bir X bir Y kromozomuna (XY) sahiptir. Düzgün çalışan bir SRY geni en az bir Y kromozomunun ortaya çıkmasıyla erkek olur. Bu nedenle XXYY kromozomuna sahip olan insanlar normalde erkek olur. XXYY sendromlu erkekler 46 yerine 48 kromozoma sahiptir. Bu yüzden XXYY sendromu bazen 48, XXYY sendromu olarak yazılır. Yaklaşık her 18.000-40.000 erkek doğumunda bir XXYY sendromlu bireyin doğduğu tahmin edilmektedir. Aşağıda bu durumun bazı belirtileri bulunmaktadır: 48,XXYY sendromu, X ve Y (cinsiyet) kromozomlarıyla ilgili bir durumdur. İnsanların her hücresinde normalde 46 kromozom bulunur. 46 kromozonun ikisi, insanların eril ve dişil özelliklerini belirleyen X ve Y kromozomlarıdır. Dişiler tipik olarak X kromozomlarına (46,XX), erkek bir X ve bir Y kromozomuna (46,XY) sahiptir. 48,XXYY sendromu, erkek hücresinin her birinde iki cinsiyet kromozomunun da bir kopyasının olması sonucu (48,XXYY) oluşur. X kromozomundaki genlerin fazlalığı erkek cinsel gelişimini etkileyerek testislerin normal çalışmasını engeller ve testosteron düzeylerini düşürür. Birçok gen sadece X ve Y kromozonunda bulunur, ancak psödootozomal bölgeler olarak bilinen bölgelerdeki genler her iki cinsiyet kromozomunda da bulunur. Fazladan X ve Y kromozomunun psödootozomal bölgelerindeki genlerin ek kopyaları, 48,XXYY sendromunun belirtilerine ve semptomlarına katkıda bulunur; ancak, özel genler tanımlanmamıştır. XXYY sendromunu teşhis etmek için bir karyotip yapılır. Tedavi; ilaçlar, davranış terapileri ve yoğun topluluk desteğinden oluşur. Hastalardan esasen normal bir yaşam süresi beklenir. Ancak düzenli olarak tıbbi takip gerekmektedir. Sovyet atom bombası projesi Sovyet atom bombası projesi (Rusça: Советский проект атомной бомбы, "Sovetskiy proyekt atomnoy bomby"), Sovyetler Birliği Komünist Partisi Genel Sekreteri Josef Stalin'in II. Dünya Savaşı sırasında Sovyetler Birliği'nin nükleer silah geliştirmesi için yetkilendirdiği araştırma ve geliştirme programı. İgor Kurçatov'in başında olduğu çalışma grubu dahil pek çok Sovyet bilim çevresi, bir atom bombası yapabilme imkanını 1930'larda tartışmış olmasına karşın 1940'ta tam programlı atomik silah geliştirmek için somut bir teklifte bulundu. Sovyet istihbaratı tarafından toplanan Amerika Birleşik Devletleri'nin gizli Manhattan Projesi'ne dair bilgiler neticesinde bu programa cevaben tam ölçekli program başlatıldı. Sovyet fizikçi Giorgi Flyorov, Alman, Amerikalı ve İngiliz bilim insanlarının fisyon konusundaki bilimsel yayınların göze çarpan sessizliği nedeniyle, Müttefik Devletlerin 1939'dan beri gizlice "süper-silah" geliştirdiklerinden şüphelendi. Flyorov Stalin'e bir mektup yazarak 1942'de bu programı başlatması çağrısında bulundu. Barbarossa Harekâtı sonrası Sovyetler Birliği'nin Nazi istilasına uğraması nedeniyle ilk girişimler yavaşladı ve proje büyük oranda ABD'de çalışan casusların Manhattan Projesi'ne dair verdiği bilgilerle ilerledi. 1945'te II. Dünya Savaşı'nı resmi olarak sona erdiren Japon İmparatorluğu'ndaki Hiroşima ve Nagasaki'ye atom bombası saldırısının öğrenilmesinin ardından program ağırlıklı olarak Nazi silah projesi ve ABD Manhattan Projesi hakkında etkili istihbarat toplanması yoluyla devam etti. Sovyetler yakalanan Nazi bilim insanlarını programlarına katmak için yoğun çaba harcadı ve program yoğun olarak Sovyet istihbarat teşkilatlarına gelen casusluk bilgileriyle devam etti. 29 Ağustos 1949 tarihinde Kazakistan Sovyet Sosyalist Cumhuriyeti'nin Semey şehrinde ABD'nin Fat Man tasarımına dayanan ve RDS-1 adı verilen ilk başarılı atom bombası testini gizlice gerçekleştirdi. Serpil YeÅŸilyurt cinayeti Serpil Yeşilyurt cinayeti, 3 Ekim 1998 tarihinde annesi Hanım Yeşilyurt ile birlikte kaçırıldıktan sonra tecavüz edilip 90 yerinden bıçaklanan Serpil Yeşilyurt'un katledilmesidir. Yaşları 15 ile 17 arasında değişen dört tinerci tarafından işlenen cinayette tecavüze uğrayan anne Yeşilyurt ise ağır yaralı olarak kurtulmuştur. Cinayetin işleniş şekli ve dava süreci uzun süre Türk kamuoyunu meşgul etmiştir. Bir akrabasının kına gecesine gitmek için dışarı çıkan anne kız bir süre sonra yanlarına gelen otomobil tarafından durdurulmuş ve araçtan inen 4 kişi tarafından kaçırılmıştır. Araç hareket ettikten sonra da bağırıp yardım istemeye devam eden Serpil Yeşilyurt'un başına şişeyle vurulup bayıltılması üzerine gençlere tepki gösteren Hanım Yeşilyurt, Çekmeköy ormanına çekilen araçtan indirilmiştir. Burada tecavüze uğrayan kadın, boğazı kesilerek ormana terk edilmiştir. Ormanın daha ıssız bir bölgesinde Serpil Yeşilyurt'a sırayla tecavüz eden tinercilerin her biri daha sonra kadını bıçaklamaya başlamıştır. Göğüs uçlarını kesme, gözleri oyma gibi işkencelere de maruz kalan Serpil Yeşilyurt orada yaşamını yitirmiştir. Kaçırıldıktan birkaç saat sonra, Hanım Yeşilyurt ise bulunarak hastaneye kaldırılmıştır. Olayın üzerinden dört gün geçtikten sonra gelen bir ihbar üzerine olayın faillerinden üçü yakalanmış, 15 yaşındaki Savaş Tüblek polisleri Serpil Yeşilyurt'u bıraktıkları yere götürmüştür. Yeşilyurt'un parçalanmış haldeki cesedi ambulansa konularak morga kaldırıldıktan sonra olayda yer alan sanıklardan 17 yaşındaki İsmail Çolak da yakalanmıştır. İstanbul 2 No'lu Devlet Güvenlik Mahkemesi (İstanbul 10'uncu Ağır Ceza Mahkemesi) "bir suçu saklamak için adam öldürmek, adam öldürmeye tam teşebbüs, zorla adam kaçırmak, alıkoymak, kızlık bozmak, zorla ırza geçmek ve gece silahlı gasp" suçlarından Serdar Kaçmaz'ı 78 yıl 8 ay; İsmail Ayvacıoğlu ve Savaş Tüblek'i 75 yıl 8 ay ve İsmail Çolak'ı ise 61 yıl 8 aya mahkûm etmiştir. 1 Haziran 2005'te yürürlüğe girmesi üzerine yeni TCK'dan yararlanmak isteyen dört mahkûm mahkemeye başvurmuş, İstanbul 10'uncu Ağır Ceza Mahkemesi, hükümlülerin yattıkları süreyi dikkate alarak "Yeni TCK'daki lehe olan maddelerin uygulanması halinde ileride mağduriyetlerine mahal verilmemesi için infazın durdurulmasına karar verilmiştir" diyerek 4 kişiyi de tahliye etmiştir. Tahliye edildikten yedi ay sonra Savaş Tüblek adam yaralamak suçundan tekrar cezaevine gönderilmiştir. Yeni cezadan gelen hapis cezasının yanı sıra aftan yararlanarak yatmadığı süre de cezasına eklenmiştir. Haziran 2010'da çıkan 6008 No'lu yasa nedeniyle sanıkların dosyası Yargıtay tarafından Üsküdar Çocuk Ağır Ceza Mahkemesi'ne gönderilmiştir. Olaydan 14 yıl sonra bu kez çocuk mahkemesinde yapılan yargılamada Savaş Tüblek'e 15, İsmail Ayvacıoğlu'na 16, İsmail Çolak'a 17 ve Serdar Kaçmaz'a ise "Serpil Yeşilyurt’u kaçırıp zorla ırzına geçmek ve delilleri saklamak için canavarca hisle öldürmek" suçundan 19 yıl hapis cezası verilmiştir. 11 Kasım 1998 tarihinde Ümraniye'de "Serpil'i Unutma!" adlı bir anma gecesi düzenlenmiştir. 6 bine yakın kişinin katıldığı gecede Devlet Bakanı Ayseli Göksoy, CHP İstanbul İl Başkanı Ethem Cankurtaran, Ümraniye Belediye Başkanı Mehmet Bingöl ve ANAP'lı, DPT'li birçok kişi hazır bulunmuştur. Sanatçılardan Arif Sağ, Onur Akın, Erdal Erzincan ve Suavi gibi isimlerin de katıldığı geceye Aileden Sorumlu Devlet Bakanı Işılay Saygın'ın katılmaması ise Yeşilyurt'un yakınlarının tepkisini çekmiştir. The Ascension (profesyonel güreş) The Ascension, WWE'nin SmackDown Live brand'inde faaliyet gösteren profesyonel güreş takımı. Konnor ve Viktor tarafından kurulan takım 2011-2012 yıllarında grup olarak Florida Championship Wrestling'de Conor O'Brian, Kenneth Cameron, Ricardo Rodriguez, Tito Colon ve Raquel Diaz'la başlamıştır. Üyelerde yapılan sayısız değişimlerden sonra Konnor ve Viktor, NXT'de takım olmuştur. 34 gün NXT Tag Team Championship saltanatı yaparak bu kemere en uzun süre sahip olan takım olmuştur. Eylül 2015'ten 2016'nın başlarına kadar The Ascension, Stardust ile birleşerek "The Cosmic Wasteland" adlı bir grup kurmuştur. Uzun soluklu olmayan grup, Rhodes şirketten ayrılınca dağılmıştır. Metropolitan Life Insurance Company Tower Metropolitan Life Insurance Company Tower, kısaca Met Life Tower, Amerika Birleşik Devletleri'nin New York kentinde bulunan bir gökdelendir. Bina, Manhattan semtinde Madison Avenue üzerinde yer almaktadır. 1905-1909 yılları arasında inşa edilmiş olup Venedik'teki San Marco Çan Kulesi örnek alınmıştır. Bina 213.4 metre yüksekliğinde ve 50 katlı olup 1909-1913 yılları arasında dünyanın en yüksek binasıydı. Anne! Anne! (stilize edilmiş adıyla anne!), 2017 çıkışlı ABD yapımı psikolojik korku-gerilim filmi. Darren Aronofsky tarafından yazılıp yönetilen filmin oyuncu kadrosunda Jennifer Lawrence, Javier Bardem, Ed Harris ve Michelle Pfeiffer yer almaktadır. 74. Venedik Uluslararası Film Festivali'nde Altın Aslan için yarışmaya layık görülen film, Paramount Pictures tarafından 15 Eylül 2017 tarihinde gösterime koyuldu. Başarılı bir şair olan kocası (Javier Bardem) ile uzaklardaki kır evinde yaşayan genç bir kadının (Jennifer Lawrence) sakin hayatı, gizemli bir çiftin (Ed Harris ve Michelle Pfeiffer) evlerine gelmesiyle altüst olur. Lawrence filmin bir alegori olduğunu söyledi: "Toprak Ana'nın tecavüz edilişini ve eziyetini tasvir ediyor... Ben Toprak Ana'yı temsil ediyorum, karakteri bir şair olan Javier ise yaratıcı Tanrı'yı temsil ediyor; Michelle Pfeiffer'ın karakteri, Ed Harris'in Adem karakterinin Havva'sı. Habil ve Kabil de var ve kurgu bazen Aden Bahçesi'ni andırıyor." Aronofsky, filmin adındaki ünlem işaretinin "filmin ruhunu yansıttığını" belirtti ve filmin bitişinin "ünlem işareti"ne karşılık geldiğini söyledi. Yönetmen, filmin anormal büyük harf kullanımını bir Reddit AMA'de tartıştı ve "Neden küçük bir 'a' harfinin olduğunu öğrenmek için kredileri okuduktan sonra büyük harfle yazılmış harfleri araştırın, kendinize 'Bu karakterin başka bir ismi ne olabilir?' diye sorun." Javier Bardem'in canlandırdığı O karakterinin haricinde filmdeki karakterlerin isimleri küçük harflerle gösterilmektedir. Film boyunca ortaya çıkan çakmak, "doğanın ebedi yasaları arasındaki işbirliğinin, yürürlükte ve birbirine uyumlu olarak" gösterildiğine inanılan bir sembol olan Wendehorn'ı tasvir ediyor. Filmin açıklanamayan unsurlarından biri olan, "The Daily Beast" tarafından Charlotte Perkins Gilman'ın "The Yellow Wallpaper" adlı kısa öyküsüne atıfta bulunduğu ileri sürülen, Lawrence'ın karakterinin içeceğinin içindeki sarı tozdur. 2014'teki "Nuh"tan sonra Aronofsky çocuk filmi üzerinde çalışmaya başladı ancak sonuçtan pek memnun olmadı. Bu süreçte aklına yeni bir fikir geldi. "A-N-N-E" adını verdiği bir senaryoyu yazmaya başladı ve beş günde bitirdi. Filmin adı sonradan "anne!" olarak değiştirildi. Film, Aronofsky'nin "Eğer çok kurcalamayı denerseniz, işler bozulur. Bu bir psikolojik çılgınlık, bu yüzden açıklamak için çok fazla kafa yormamalısınız." diye tabir ettiği bir rüya mantığı anlatımını kullanmaktadır. Jennifer Lawrence ile Ekim 2015'ten itibaren filmde yer almak için görüşmeler yapıldığı bildirildi. Ocak 2016'da Javier Bardem ile görüşmelere başlandı. Domhnall Gleeson, Michelle Pfeiffer, Ed Harris ve Brian Gleeson aynı yılın Nisan ayında oyuncu kadrosuna dahil oldu. Mart 2016'da, filmde Kristen Wiig'in rol aldığı açıklandı. Michelle Pfeiffer, ilk okuduğunda senaryoyu anlayamayadığını itiraf etti ve onu "ezoterik" olarak tanımladı. Ancak oyuncu, oynayacağı karakterden etkilendikten sonra projeyi kabul etti. Jennifer Lawrence, "Vogue" ile yaptığı röportajında film çekimleri sırasında hiperventilasyon sendromuna girdiğini ve kaburga kemiğini yerinden çıkardığını belirtti. Aronofsky, Susan Griffin'in 1978'de yayınlanan "Women and Nature" adlı kitabı ve Luis Buñuel'in 1962 filmi "El Ángel Exterminador"un film için ilham kaynağı olduğunu söyledi. Filmin temel çekimleri 13 Haziran 2016 tarihinde başladı ve 28 Ağustos 2016 tarihinde tamamlandı. Aronofsky'nin besteci Clint Mansell ile çalışmadığı ilk filmi olan bu film, aslında Jóhann Jóhannsson tarafından bestelenmiş bir film müziğine sahipti, ancak filmin kaba bir kesimi ile senkronize edilen 90 dakikalık besteleri gördükten sonra, Aronofsky ve Jóhannsson bunu kullanmamayı kabul etti. Besteleri yalnızca birkaç yerde kullanmaya ya da bunun yerine, evin atmosferine sesler yerleştiren ses tasarımı üzerine odaklanmış yeni bir minimal beste yapılmasına karar verildi. Sonunda ikinci tercih seçildi ve Jóhannsson'un besteleri Craig Henighan'ın ses tasarımı ile birleşti. Kapanış kredilerinde, Skeeter Davis'in "The End of the World" şarkısının Patti Smith tarafından coverlanmış versiyonu kullanıldı. Filmin başlangıçta 13 Ekim 2017 tarihinde yayınlanması planlanıyordu, ancak bu tarih 15 Eylül 2017'ye çekildi. Film, Altın Aslan için yarışmaya seçilen 74. Venedik Uluslararası Film Festivali'nde dünya prömiyerini yaptı. Kuzey Amerika prömiyerini 2017 Toronto Uluslararası Film Festivali'nde gerçekleştirdi. 7 Ağustos'ta, filmin ilk resmi fragmanı yayınlandı. Film, galasını gerçekleştirdiği Venedik Film Festivali'nde karışık tepkiler aldı. Yönetmen Aronofsky, annelik, Katoliklik ve insanla ilgili pek çok konuya yer veren filminin, herkesin sinema zevkine hitap etmediğini söyleyerek, "Bence bu film çok güçlü bir karışım. Elbette bu tarz bir deneyimi yaşamak istemeyen insanlar olacaktır. Bu bir hız treni ve defalarca dönmeye hazırsanız eğer size tat verir" dedi. "anne!" eleştirmenlerden genellikle olumlu yorumlar aldı, özellikle Aronofsky'nin yönetmenliği ve Lawrence ile Pfeiffer'ın performansları övüldü ancak alegorik anlatısı tartışma konusu oldu. 358 incelemenin değerlendirildiği eleştiri topluluğu sitesi Rotten Tomatoes'da %69'luk bir skor yakaladı ve 10 üzerinden 6.8 puan aldı. Eleştirilerin ortak kanısı kısmında ""anne!"nin tek başına iddialı bir sanatsal vizyonun düşünceyi kışkırtan bir ürünü olduğu inkar edilemez, ancak ana kesimin beğenisi için çok ağır olabilir." yazmaktadır. 51 incelemenin değerlendirildiği Metacritic'te 100 üzerinden 75 puan aldı ve "genellikle olumlu yorumlar" statüsüyle listelendi. John Hancock Tower 200 Clarendon Street, eskiden John Hancock Tower, Amerika Birleşik Devletleri'nin Boston kentinde bulunan bir gökdelendir. Bina, 1968-1976 yılları arasında inşa edilmiştir. 240.8 metre yüksekliğinde ve 60 katlı olup Boston'un en yüksek binasıdır. 2015 Dünya Güreş Şampiyonası 2015 Dünya Güreş Şampiyonası, 7-12 Eylül günleri arasında, Amerika Birleşik Devletleri'nin Las Vegas şehrindeki Orleans Arena'da düzenlenen 12. kombine Dünya Güreş Şampiyonası etkinliğidir. Takım sıralaması baz alındığında erkekler serbest ve Grekoromen'de Rusya birinci olurken kadınlar serbestte Japonya ilk sırada yer aldı. Bireysel anlamda ise 4 altın, 2 gümüş ve 8 bronz madalyayla Rusya birinci sırada yer alırken onu 4 altın ve 3 bronz madalya kazanan Amerika Birleşik Devletleri ile 3 altın, 1 gümüş ve 2 bronz madalyalı Türkiye izledi. Şampiyonada 95 ülkeden 821 güreşçi mücadele etti. Ä°zmir'de spor İzmir'de spor, Türkiye'nin İzmir şehrinin spor tarihini, spor kulüplerini ve önemli spor tesislerini konu almaktadır. Kentteki spor faaliyetlerinin geçmişi 19. yüzyıla dayanmaktadır. Türkiye'de ilk futbol maçı 1870'te İzmir'de oynanırken Türkiye'nin ilk futbol kulübü de 1890'da İzmir'de kuruldu. İzmir'de ilk koşu 1894'te yapıldı. Türkiye'deki ilk bisiklet yarışı, 15 Mayıs 1895'te İzmir'de düzenlendi. Türkiye'deki ilk at yarışı 1900'de İzmir'de gerçekleştirildi. Türkiye'de golf ve tenis de aynı dönemlerde ilk kez İzmir'de oynandı. İzmir'in futbol, basketbol, voleybol, hentbol, futsal ve sutopu gibi farklı branşlarda faaliyet gösteren spor kulüpleri vardır. İzmir, 1967 Avrupa Erkekler Voleybol Şampiyonası'nın B Grubu maçlarına ev sahipliği yapmıştır. 1971 Akdeniz Oyunları, İzmir'de düzenlenmiştir. 26 Eylül-5 Ekim 1980'de İslam Ülkeleri Spor Oyunları, İzmir'de gerçekleştirilmiştir. 15-21 Eylül 1997'de Dünya Hava Oyunları'na İzmir ev sahipliği yapmıştır. 4-8 Temmuz 2004'te Dünya Üniversiteler Yelken Şampiyonası İzmir'de düzenlenmiştir. 7-22 Ağustos 2005'te kentte Dünya Üniversite Yaz Oyunları organizasyonu gerçekleşmiştir. 2-7 Eylül 2005'te, Avrupa Kadınlar Basketbol Şampiyonası eleme müsabakaları yapılmıştır. 4-9 Temmuz 2006'da, Avrupa Eskrim Şampiyonası müsabakaları yapılmıştır. 14-23 Temmuz 2006'da FIBA 20 Yaş Altı Avrupa Basketbol Şampiyonası İzmir'de gerçekleştirilmiştir. 19-20 Ağustos 2006'da Voleybol Erkekler Avrupa Ligi'nin final karşılaşmalarına İzmir ev sahipliği yapmıştır. 13-17 Mart 2007'de Dünya Salon Okçuluk Şampiyonası kentte düzenlenmiştir. 7-13 Ocak 2008'de Yaz Olimpiyatları voleybol erkekler Avrupa elemelerine İzmir ev sahipliği yapmıştır. 2008-09 Avrupa Erkekler CEV Challenge Kupası'nın Dörtlü Maçları, 21-22 Mart 2009'da İzmir'de oynanmıştır. 3-13 Eylül 2009'da Avrupa Erkekler Voleybol Şampiyonası kentte organize edilmiştir. 28 Ağustos-2 Eylül 2010'da, 2010 FIBA Dünya Basketbol Şampiyonası D Grubu maçları İzmir'de oynanmıştır. 18-19 Haziran 2011'de, 2011 Avrupa Takımlar Şampiyonası 1. Lig yarışmaları İzmir'de düzenlenmiştir. 7-9 Aralık 2012'de IIHF Kadınlar Buz Hokeyi Dünya Şampiyonası II. Klasman elemeleri İzmir'de yapılmıştır. 26-28 Nisan 2013'te EuroChallenge Dörtlü Final'e İzmir ev sahipliği yapmıştır. 22 Ağustos-1 Eylül 2013'te Erkekler 21 Yaş Altı Dünya Voleybol Şampiyonası İzmir'de düzenlenmiştir. 12-18 Ocak 2014'te IIHF U20 Buz Hokeyi Dünya Şampiyonası III. Klasman karşılaşmaları İzmir'de yapılmıştır. 21-28 Eylül 2014'te Dünya Ritmik Cimnastik Şampiyonası'na İzmir ev sahipliği yapmıştır. 3-12 Nisan 2015'te IIHF Buz Hokeyi Dünya Şampiyonası III. Klasman karşılaşmaları İzmir'de yapılmıştır. 25-31 Ekim 2015'te Dünya Dama Şampiyonası maçları İzmir'de düzenlenmiştir. 17-19 Haziran 2016'da Voleybol Dünya Ligi Kıtalararası Tur 2. Grup maçları İzmir'de yapılmıştır. 18-24 Ekim 2016'da Avrupa Dama Şampiyonası ve Avrupa Kadınlar Dama Şampiyonası'na İzmir ev sahipliği yapmıştır. 8-9 Mayıs 2017'de Dünya Dama Şampiyonası İzmir'de gerçekleştirilmiştir. 27-30 Eylül 2017'de İtfaiye Yangın ve Kurtarma Sporları Dünya Şampiyonası'na İzmir ev sahipliği yapmıştır. Lig takımları 2019-20 sezonunda Göztepe, F Süper L. dedir. F 1. Lig'de 3 takım, F 3. Lig'de 2 takım, BAL'da 7 takımı bulunmaktadır. Türkiye Kupaları F Türkiye Kp'na İzmir'den 6 takım katılmıştır. Bunlarda CG Bucaspor ve Karşıyaka 2.turda, Altınordu ve Altay 5.turda elenmiştir. Göztepe son 16'da Antalyaspor'a elenmiştir. Lig Takımları 2019-20 Sezonunda Pınar Karşıyaka süper ligdedir. 1. Liglerde 4 takım, 2. Ligde 4 takım daha vardır. Türkiye Kupaları BE Federasyon Kp.'da Bornova Bld gruplardan çıkamazken, Petkim Spor finale yükseldi. BK Federasyon Kp.'nda ise Urla Belediyesi gruptan çıkamadı, Bayraklı Belediyesi kupa 3.sü oldu. Lig Takımları 2019-20 Sezonunda Arkas süper ligdedir. 1. Liglerde 5 takım, 2. Liglerde 8 takım daha vardır. Türkiye Kupaları Lig Takımları 2019-20 Sezonunda Göztepe ve İzmir BŞB kadın-erkek takımları süper ligdedir. 1. Ligde 1 takım, 2. Liglerde 2 takım daha vardır. Türkiye Kupaları Hentbol Erkekler Türkiye Kupası'da Göztepe ve İzmir BŞB, Hentbol Kadınlar Türkiye Kupası'nda İzmir BŞB Çeyrek final maçlarını oynamaktadır. Lig Takımları Basketbol erkekler FİBA Avrupa Ligii'nde Pınar Karşıyaka 2 etapta, Arkas Voleybol erkek takımı CEV Cup'ta son 16'da maçlarını sürdürmektedir. 2018-19 sezonu sonunda Göztepe süper ligde kalmıştır. Altay ve Altınordu 1. Ligde yer alırken,Menemenspor da 1. Lige yükselmiştir. Bucaspor ve Bergama BS, BAL'a düşmüştür. İzmir'in 3. Ligde 2, BAL'da 5, kadınlar liginde 2 takımı daha vardır. Ziraat Türkiye Kupası'nda, 9 İzmir takımı katılmıştır. Menemen BS, 5.turda Kasımpaşa'ya, Altay yine 5.turda Kayserispor'a elenirken, Göztepe çeyrek finalde Y.Malatyaspor'a elenmiştir. 2018-19 Türkiye Kupaları (Futbol) Kaynak: 2018-19 sezonu sonunda İzmir'de basketbol erkekler Süper Lig takımı Pınar Karşıyaka'dır. 1. Liglerde 3 takımdan Bayraklı Belediyesi, 2. Liglerde 4 takımdan Bornova Belediyesi Lig 3.sü olmuşlardır. Ege Ünv.Gençlik erkek takımı 2. Lige yükselmiştir. BK Federasyon Kp.'nda Petkim Spor, 3.olmuÅŸtur EuropeCup 'da Pınar Karşıyaka, Çeyrek finalde İtalya'nın Sassari takımına yenilerek Kupa 5.si olmuştur. 2018-19 Türkiye Kupaları (Basketbol) 2018-19 Avrupa KupalarÄ± (Basketbol) Kaynak: 2018-19 sezonu sonunda İzmir'de voleybol erkekler süper ligi takımı Arkas 4. olmuştur. 1. Ligdeki 7 takımından Bornova And.Lisesi ve İzmir Özateş Spor küme düşmüş, Arkas ise ligden çekilmiştir. 2. Ligdeki 5 takımından Saint Joseph 1. Lige çıkarken, Belevi Gençlerbirliği ihraç edilmiştir. Bölgesel lige 8 takımı katılmıştır. Bunlardan Arkas, 2. Lige yükselmiştir. Kupa Voley (erkeler) 'de Arkas çeyrek finalde elenmiştir. CEV Şampiyonlar Ligi 'nde Arkas gruplardan çıkamamıştır. 2018-19 Türkiye Kupaları (Voleybol) 2018-19 Avrupa Kupaları (Voleybol) Kaynak: 2018-19 sezonu sonunda Göztepe ve İzmir BŞB (Kadın-erkek) takımları süper ligde kalırken, Karşıyaka Belediyesi küme düşmüştür. 2 ligdeki 5 takımdan 1970 Vefa Gençlik S. 1. Lige çıkarken, Atatürk TEML GSK ligden çekilmiştir. Erkekler Türkiye Kupası 'nda Göztepe Hentbol ve İzmir BŞB çeyrek finalde elenmişlerdir. Kadınlar Türkiye Kupası'nda İzmir BŞB da çeyrek finalde elenmiştir. EHF Challenge Kupası 'nda Göztepe 3.raundda elenmiştir. 2018-19 Türkiye Kupaları (Hentbol) 2018-19 Avrupa KupalarÄ± (Hentbol) Kaynak: Kaynak: Önemli ya da Türkiye liglerinde yer alan kulüplerin maç yaptığı tesisler tabloda yer almıştır. Akdeniz Oyunları için 1970 yılında yapılan İzmir Atatürk Stadyumu Süper Lig ve 1. Lig maçları için kullanılmamakta, kapasitesi az olan Bornova Stadyumu kullanılmaktadır. Modern bir stadyum olacak Gürsel Aksel Göztepe Stadyumu'nun 2020 yılında tamamlanması beklenmektedir. İzmir'in Önemli spor salonları: 23. Üniversite Yaz Oyunları için inşa edilen Halkapınar Spor Salonu (10.000), Mustafa Kemal Atatürk Spor Salonu (Karşıyaka Arena) (6.500) ve İzmir Atatürk Spor Salonu (Vestel Venüs) (6.000)'dir. Kaynak: Xiang Shouzhi Xiang Shouzhi (; d. 28 Kasım 1917 –ö. 2 Eylül 2017) ,Çinli general ve devrimciydi. Xiang 1955'te general ve 1988 yılında Orgeneral olmuştur. Çin Komünist Partisi ve 12. ÇKP Merkez Ulusal Kongresi'nin bir üyesiydi. Xiang Shouzhi 2 Eylül 2017 tarihinde Nanjing, Çin'de kalp yetmezliği sonucunda 99 yaşında öldü. Bank of America Center (Houston) Bank of America Center, Amerika Birleşik Devletleri'nin Houston kentinde bulunan bir gökdelendir. Bina, 240 metre yüksekliğinde ve 56 katlıdır. Köfte Yağmuru (dizi) Köfte Yağmuru, Mark Evastaff Alex Galatis tarafından yaratılmış bir Kanadalı-Amerikalı animasyon komedi televizyon dizisidir. Amerika'da 20 Ağustos 2017 tarihinde yayınlanmaya başlanmıştır. FLINT LOCKWOOD mucit olmaya çalışan bir lise öğrencisidir. Kasabaya yeni gelen meteorolog SAM SPARKS ile FLINT bir araya geldiklerinde komedi dolu maceralara yol alırlar. 555 California Street 555 California Street, Amerika Birleşik Devletleri'nin San Francisco kentinde bulunan bir gökdelendir. Bina, 237 metre yüksekliğinde ve 52 katlı olup San Francisco'nun dördüncü yüksek binasıdır. Sayfa (kâğıt) Sayfa, üzerine yazı yazılan veya basılan bir kâğıt yaprağın iki yüzünden her biri. Basılı eserlerde ilk okunan sayfa ön sayfadır, arka kısmı ise arka sayfadır. Modern sözleşme gereği, kitaplar ön sayfa ile başlar ve her sayfada sayfanın sayısını belirleyen bir sayı vardır. Basılı eserler soldan sağa okunur ve okuyucu sayfaları sağdan sola çevirirken Arapça, İbranice ve Farsça, ayrıca dikey olarak yazılmış Çince ve Japonca okunan dillerde ilk sayfa genellikle soldaki bir sayfadır ve okuyucu sayfaları soldan sağa çevirir. Çeşitli metin ve grafik ögelerini sayfaya görsel olarak organize bir biçimde yerleştirme işlemi, sayfa düzeni olarak adlandırılır ve sayfanın göreli açıklığı veya koyuluğu, rengi olarak adlandırılır. Modern bir kitapta, bir sayfa başlık ve altbilgi içerebilir. Sayfalar numaralandırılmış olabilir veya olmayabilir, ancak çoğu sayfanın numarası vardır. Aqua (gökdelen) Aqua, Amerika Birleşik Devletleri'nin Chicago kentinde bulunan bir gökdelendir. Bina, Chicago Loop'ta yer almakta olup 2007-2009 yılları arasında inşa edilmiştir. Bina, 261.8 metre yüksekliğinde ve 87 katlı olup ofis, otel ve konut olarak kullanılmaktadır. Aqua, 2009 yılında yılın gökdeleni olarak Emporis Gökdelen Ödülü'nü kazandı. Bank of America Plaza (Dallas) Bank of America Plaza, Amerika Birleşik Devletleri'nin Dallas kentinde bulunan bir gökdelendir. Bina, 1983-1985 yılları arasında inşa edilmiştir. 280.7 metre yüksekliğinde ve 74 katlı olup Dallas'ın en yüksek ve Teksas'ın üçüncü yüksek binasıdır. Goldman Sachs Tower Goldman Sachs Tower veya Goldman Sachs Tower, Amerika Birleşik Devletleri'nin Jersey City kentinde bulunan bir gökdelendir. Bina, 2001-2004 yılları arasında inşa edilmiştir. 238 metre yüksekliğinde ve 42 katlı olup Jersey City'nin en yüksek binasıdır. 2012 Dünya Güreş Şampiyonası 2012 Dünya Güreş Şampiyonası, 27-29 Eylül günleri arasında, Kanada'nın Strathcona beldesindeki Millennium Place'te düzenlenen Dünya Güreş Şampiyonası etkinliğidir. Geleneksel olarak Yaz Olimpiyat Oyunları'nın olduğu yıllarda Olimpik sıkletlerde Dünya Güreş Şampiyonası düzenlenmese de, 2012 Yaz Olimpiyatları'nda kadınlar için mevcut yedi Olimpik sıklet yerine dört sıkletin yer alması sebebiyle organize edildi. Takım sıralaması baz alındığında Çin ilk sırada yer aldı. Bireysel anlamda ise 2 altın ile birer gümüş ve bronz madalyayla Amerika Birleşik Devletleri birinci sırada yer alırken onu birer altın ve gümüş ile 4 bronz madalya kazanan Çin ile birer altın, gümüş ve bronz madalyalı Beyaz Rusya, Japonya ve Kanada izledi. Şampiyonada 28 ülkeden 111 güreşçi mücadele etti. Amerika Birleşik Devletleri Başkanlığa geçme sırası Amerika Birleşik Devletleri Başkanlığa geçme sırası, görevde olan Başkanın iş göremez hale gelmesi, ölmesi, istifa etmesi veya görevden alınması durumunda başkanlık yapacak kişileri gösterir. Devralma sırası, Amerika Birleşik Devletleri Anayasası ve 1947 tarihli Başkanlık Devralma Kanunu tarafından yeni oluşturulan bakanlar kurulu ofislerini de içerecek şekilde değiştirildi. Mevcut başkanlığa geçme sırası: *Mevcut Ulaştırma Bakanı ABD doğumlu olmadığından Başkan olamaz. 311 South Wacker Drive 311 South Wacker Drive, Amerika Birleşik Devletleri'nin Chicago kentinde bulunan bir gökdelendir. Bina, Chicago Loop'ta yer almakta olup 1988-1990 yılları arasında inşa edilmiştir ve tamamlandığında dünyanın en yüksek betonarme binasıydı. Bina, 292.9 metre yüksekliğinde ve 65 katlı olup Chicago'nun yedinci en yüksek binasıdır. Lübnan'da LGBT hakları Lübnanda LGBT (lezbiyen, gey, biseksüel, transgender) bireyler, LGBT olmayan bireylerin uğramadığı yasal ve sosyal zorluklarla yüz yüze gelmektedir. Buna rağmen, Arap Dünyası'nın diğer ülkelerine göre çok daha fazla özgürlüklere sahiptirler. Çeşitli mahkemeler, Lübnan Ceza Kanunu'nda "doğanın yasalarına aykırı" cinsel ilişkileri yasaklayan 534. maddenin LGBT bireyleri tutuklamak için kullanılmaması gerektiği sonucuna varmış; bu nedenle eşcinsellik "de facto" olarak yasaldır. Pew Araştırma Merkezi'nin 2007'de yaptığı bir sondajda, Lübnanlıların %79'unun "eşcinselliğin toplum tarafından reddedilmesi gerektiğine" inandılar, %18 ise "eşcinsellik toplum tarafından kabul edilmeli" seçeneğini seçmiş. Ancak son zamanlarda toplum içinde LGBT bireylere karşı hoşgörü artmaktadır; üstelik Lübnan Ulusal Psikiyatri Merkezi'nin heteroseksüel olmayan cinsel yönelimleri zihinsel bozukluk olarak sınıflandırmasına son vermesi, Arap Dünyası'nda LGBT hakları konusunda bir dönüm noktasıdır. Lübnan'daki LGBT topluluğunun üyeleri, 2002'de "Hürriyet Hassa" ("Hurriyat Khassa", "Özel Özgürlükler" anlamına gelir) adlı bir siyasi derneğinin kuruluşuyla LGBT hakları için açık şekilde kampanya yürütmeye başladılar. Karşılıklı rıza gösteren yetişkinler arasında ve özel alanda yer alan cinsel eylemlerin yasaktan kaldırılması amacıyla Ceza Kanunu'nun 534. maddesinde reform yapılması için çabalarını odakladı. "Helem" (Arapça: حلم, "rüya" anlamına gelir) isimli diğer bir LGBT hakları örgütü de kuruldu. Bu örgütler çeşitli kamu gösteri, konferans ve bağıs toplama etkinliği düzenlemiştir. 2006'da Helem, Uluslararası Homofobi ve Transfobi Karşıtlığı Günü'nü Beyrut'taki Monroe Hotel Downtown otelinde kutladı. Ağustos 2007'de lezbiyen, biseksüel, trans, queer ve kendi cinsel kimliklerini sorgulayan kadınları desteklemek için Meem isimli bir sivil toplum örgütü kuruldu. Bu örgüt topluluk desteği, psikolojik danışma, bir etkinlik merkezi, yasal destek, sosyal etkinlikler ve sosyal değişim üzerinde çalışma fırsatı sunmaktadır. Beyrut'taki ilk onur yürüyüşü 21 Mayıs 2017 için planlanmıştı, ancak hem polis hem de İslamcılardan gelen tehditler nedeniyle LGBT aktivistleri özel bir etkinlik düzenlemeye zorunda kaldılar. Upper Manhattan Upper Manhattan, New York'un Manhattan semtinin kuzeyinde bulunan bir bölgedir. Güney sınırı çeşitli şekillerde tanımlanmış olup genellikle 110. Cadde, 125. Cadde veya 155. Cadde'deki Central Park'ın kuzey sınırı olan 96. Sokak yaygın kullanımlardır. 19. yüzyılın sonlarında, IRT Ninth Avenue Hattı ve diğer katlı demiryolları, önceden seyrek bir nüfusa sahip olan Upper Manhattan'a kentsel yayılma getirdi. 20. yüzyıla kadar son 30 yılda New York'un diğer bölgelerinde gerçekleşen soylulaştırmadan daha az etkilenmişti. Upper Manhattan genel olarak Marble Hill, Inwood, Washington Heights ve Harlem mahalleleri ile Upper West Side'ı içermektedir. The Cloisters, Little Red House ve Inwood Hill Park gibi görülecek yerlere ev sahipliği yapsa da New York'un görece daha küçük bir turistik merkezidir. Rikers Island Rikers Island, New York'ta bir ada ve hapishane kompleksidir. Ada, Queens ile anakaradaki Bronx arasındaki East River'da LaGuardia Havalimanı'nın pistlerine bitişik noktada yer almaktadır. Rikers Island, dünyanın en büyük ceza infaz kurumlarından ve zihinsel kurumlarından birine ev sahipliği yapmaktadır ve New York'un en ünlü hapishanesidir. Rikers Island, Mayıs 2013 tarihinde "Mother Jones" dergisinde yayınlanan raporlara dayanarak ABD'nin en kötü on hapisanesinden biri olarak seçilmiştir. Özellikle mahkûmlara kötü muamele ve ihmal edilmesi nedeniyle artan medyayı ve adli incelemeyi çeken New York Şehri yönetimine karşı birçok dava açılmasına yol açan bir üne sahiptir. Feud Feud, FX'de yayınlanan ABD televizyon dizisi. Bette ve Joan başlıklı ilk sezon, 1962'de Küçük Bebeğe Ne Oldu'nun yapımı sırasında ve sonrasında Bette Davis (Susan Sarandon) ve Joan Crawford (Jessica Lange) arasındaki sahne savaşı üzerine yoğunlaşıyorlar. FX, 28 Şubat 2017'de, Galler Prensi Charles ve Galler Prensesi arasındaki ilişkiye odaklanacak olan "Charles and Diana" başlıklı 10 bölümlük ikinci sezon dizisini yeniledi. Murphy ve Jon Robin Baitz tarafından yazılıp yönetici olarak üretilecek. Bingenli Hildegard Azize Bingenli Hildegard (; 1098 – 17 Eylül 1179), Benedikten tarikatına mensup Alman rahibe, yazar, besteci, alfabe mucidi, filozof, hezârfen. Ortaçağ Avrupası'nın en tanınmış kadın şahsiyetlerinden birisi olan Bingenli Hildegard, yüzyıllardır Roma Katolik Kilisesi tarafında azize olarak tanınmış, 2012'de Papa Benedictus tarafından ""Kilise Doktoru"" ilan edilmiştir. Birçok alanda eser vermiş; bitkileri, hayvanları, doğadaki canlı-cansız varlıkları konu alan kitabıyla tarihin ilk kadın doğa bilimcilerinden birisi arasına girmiştir. Ortaçağ'ın önemli bestecilerinden birisi idi; "Ordo virtutum" adlı ünlü orotoryoyu bestelemiştir. "Lingua Ignota" adlı bir alfabe geliştirmiştir. Kaleme aldığı kehanetler, sınırları aşıp Budizm, Hinduizm ve Amerkia yerlilerinin din ritüelleriyle paralellikler taşıması açısından mistizmin önemli eserleri arasında sayılır. Zamanının ünlü şahsiyetlerine yazdığı günümüze kadar ulaşan 400'ü aşkın mektup, Ortaçağ Avrupası'ndaki güç ilişkilerine ve gündelik hayata ışık tutması bakımından önemlidir. 1098 yılında, Bermersheim vor der Höhe'de (bugünkü Almanya'nın Renanya-Palatina eyaletinde bir kasaba) doğduğu kabul edilir. Sponheim hanedanı hizmetinde soylu bir ailenin onuncu çocuğu idi. Rivayete göre henüz üç yaşında havale geçirirken hasta yatağında ilk sanrısını görmüştü. Sanrılarını ailesine anlatmasından sonra anne ve babası onu manastıra teslim etmeye karar verdi ve sekiz yaşındayken (kimi kayıtlara göre 14 yaşındayken) orman içinde bir Benedikten manastırı olan Disibodenberg Manastırına bağışlandı. Böylece başrahibe Jutta'nın yanında eğitim almaya başladı Sponheim kontunun kızı olan rahibe Jutta da sanrılar görmekte idi ve onun sanrılarını ciddiye alıyordu. 1136 yılında Jutta'nın ölümünden sonra başrahibe olan Rahibe Hildegard, gördüğü vizyonları bir keşişin yardımıyla kaydetmeye başladı. Kendi ifadesine göre 1141 yılında Tanrı ona gördüklerini yazmasını söylemişti. Kasım 1147 ile Şubat 1148 arasında Papa III. Eugenius başkanlığında toplanan Trier Sinodu'nda Hildegard'ın vahiy alabilme, "görebilme gücünün" (kehanet yeteneği) kabul edildiğine ve bunları yazabileceğine dair fetva çıkartıldı. 1141'de yazmaya başladığı ilk kitabı "Sicivias" (Yolları Bilin)'ı 1151'de tamamlandı. Bu arada ünü artmış; Hildegard ile öğrenim görmek üzere manastıra birçok kadın gelmişti. Hildegard, kadın ve erkeklerin birlikte kaldıkları bu manastırdan ayrılıp rahibelerle birlikte kendilerine ait bir başka manastıra geçmeye karar verdi. Mainz başpiskoposu tarafından Bingen yakınlarında bağışlanan arazi üzerindeki henüz tamamlanmamış Ruperstberg Manastırına 1150 yılında taşındı. Rupersberg Manastırı’nda yaşamının en verimli yıllarını geçirdi. 1151 yılından itibaren 1158 yılına kadar doğa ve insan vücudu üzerine kaleme aldıkları "Doğa Bilgisi" (Physica) ve "Sağaltım bilgisi" (Causae et Curae) başlıkları altında bir araya getirilen eserlerini kaleme aldı. Vizyonlarını konu alan üçlemesinin ikinci ve üçüncü kitaplarının tamamlanması, müzisyen kimliğiyle yaptığı besteler; bugün hâlâ çözülememiş olan gizli yazı dili (lingua ignota) üzerine çalışmaları; döneminin papa, imparator, kardinaller, başpiskoposlar, kontlar gibi önemli şahsiyetlerine yazılmış yüzlerce mektup; Eibin Gen’de, Ruperstberg’e kardeş bir rahibeler manastırının kuruluşu (1164) ve nihayet Trier, Köln, Bamberg ve daha birçok büyük kente yaptığı büyük ayinler hep bu dönemde gerçekleşti. 17 Eylül 1179'da Rupertsberg Manastırı'nda hayatını kaybetti. Isabella Hofmann Isabella Hofmann (d. 11 Aralık 1958, Chicago, Illinois), Amerikalı oyuncu. Hofmann, Şikago'da bulunan Columbia Koleji'nde eğitim gördü. 1986'da televizyona girmeden önce "The Second City" adlı komedi tiyatrosu ile sahne aldı. Hofmann, David Rossi'nin eski ilk karısı Carolyn Baker rolüyle polisiye dizisi "Criminal Minds" 'in 7. sezonunda bölümde oynadı. Hofmann, 2010'da "NCIS" adlı polisiye dizinin bir bölümünde kötü adam olan Evelyn Wallace başarıyla canlandırdı. 2015 yılında, Hofmann 2014 yılında Victor Garber imzalı dizi "Flash" 'ta 3 bölüm oynamış ayrıca daha sonra 2016 yılında "Legends of Tomorrow" adlı yapımın iki bölümünde görünmüştür. Kuzey Rusya MÃ¼dahalesi Kuzey Rusya Müdahalesi, ya da bilinen diğer adlarıyla Kuzey Rusya Seferi, Başmelek Seferi ve Murman Yayılımı, Ekim Devrimi'nden sonra Rus İç Savaşı'na itilaf devletlerinin yaptığı müdahalenin bir parçasıydı. Müdahalede, itilaf devletleri Rus İç Savaşı'nda Beyaz Ordu'ya destek verdi. Hareket mağlubiyetle sonuçlandığı sırada, İtilaf devletleri, Bolshie Ozerki savaşında Bolşeviklere karşı başarılı sonuçlar aldılar ve Bolşeviklerin Rusya'dan iyi bir şekilde çekilmelerine izin verdiler. Müdahale, I. Dünya Savaşı'nın sonlarından (1918), 1920'ye kadar devam etti. Mart 1917'de, Rusya'da Çar II. Nikolay'ın görevden alınması ve geçici bir demokratik hükûmet kurulması sonrasında, ABD hükümeti, I. Dünya Savaşına girdi. İttifak Devletleri Meksika'yı kendi taraflarında savaşa davet etmeye çalıştıktan sonra ABD, Nisan ayında Alman İmparatorluğuna ve daha sonra Avusturya-Macaristan hükümetine savaş ilan etti. Aleksandr Kerenski liderliğindeki Rus Geçici Hükümeti, Alman İmparatorluğuna karşı Doğu Cephesinde savaşmaya devam etme sözü verdi. Buna karşılık ABD, Rus geçici hükümetine ekonomik ve teknik destek sağlamaya başladı, bu şekilde Rusya savaşabilecek gücü elde etti. 18 Haziran 1917'de Rusların yaptığı saldırıya, Alman kuvvetleri karşı atak yaptı. Rus Ordusu ülkedeki isyan ve istifalarla ilgileniyordu. Hâlâ transit geçişte bulunan itilaf devletlerinin hırdavatları, Arhangelsk (Archangel) ve Murmansk'un buzlu limanlarının depolarında birikmeye başladı. Rusya'yı savaşta tutmakla ilgili endişe duyan Kraliyet Donanması, Amiral Kemp liderliğinde İngiliz Kuzey Rusya Filosunu kurdu. Vladimir Lenin liderliğindeki Bolşevikler, Ekim 1917'de iktidara geldi ve Rusya Sovyet Federatif Sosyalist Cumhuriyeti'ni kurdu. Beş ay sonra, Almanya ile Brest Litovsk Barış Antlaşması'nı imzaladılar ve resmi olarak Doğu Cephesi'ndeki savaş sona erdi. Bu, Alman ordusunun, Batı Cephesine asker göndermeye başlamasına olanak sağladı (henüz, tükenmiş İngiliz ve Fransız orduları, American Expeditionary Force tarafından takviye almamıştı.) Antlaşmayla beraber Lenin, Çekoslovak Lejyonunun tarafsız kalıp Rusya'yı terk etmesi durumunda, Sibirya'dan güvenli bir şekilde geçip İtilaf devletlerinin Batı Cephesine katılmalarına izin vereceklerine dair söz verdi. Bununla birlikte, lejyonun 50,000 üyesi Trans Sibirya Demiryolunu kullanarak Vladivostok'a gitti, antlaşmanın bozulmadan önce yalnızca yarısı geldi ve Mayıs 1918'de Bolşeviklere karşı mücadeleri devam etti. Ayrıca, Alman birliklerinin Finlandiya'yı Nisan 1918'de işgal etmesi itilaf devletlerini endişelendirmişti, çünkü Murmansk–Sankt-Peterburg demiryolu işgal edilebilirdi. Bununla birlikte stratejik liman Murmansk ve hatta Arkhangelsk şehri bile kaybedilebilirdi. Bu olaylar sonucunda, İngiliz ve Fransız liderler, İtilaf güçlerinin Kuzey Rusya'da askeri müdahaleye başlamasına karar verdiler. Üç amaçları vardı; Arkhangelsk'daki İtilaf devletlerinin hırdavat stoklarının Alman veya Bolşevik birliklere kaptırılmasını önlemek; Çekoslovak lejyonunu kurtarmak için bir saldırı düzenlemek; ve Bolşevik orduyu Çekoslovak Lejyonu'nun yardımıyla anti komünizmi destekleyen vatandaşları kullanarak yenmek. İngilizler ve Fransız liderler, birliklerin ciddi derecede zayıf kalması nedeniyle, ABD Başkanı Woodrow Wilson'dan Kuzey Rusya Kampanyası kapsamında Kuzey Rusya'ya ABD birliklerinden askeri ve ekonomik yardım istedi. Temmuz 1918'de, Amerika Birleşik Devletleri Savaş Bakanlığı'nın tavsiyesine rağmen, Wilson, 339. Piyade Alayı'ndan bir askeri birliğinin kampanyaya sınırlı bir katılımını kabul etti. Hızlıca Amerikan Kuzey Rusya Keşif Gücü organize edildi, daha sonra Kutup Ayısı Seferi adını aldı. "Aide Memoire" uyarınca, Wilson Rusya'daki Amerikan askerlerinin amacını şöyle dile getirdi, "Rus kuvvetleri tarafından daha sonra ihtiyaç duyulacak olan askeri malzemeleri korumak ve kendi savunma örgütlerine Ruslar tarafından kabul edilebilir bir yardım yapmak." Jeremy Ray Valdez Jeremy Ray Valdez (d. 10 Temmuz 1980; Santa Fe, New Mexico, ABD),Meksika asıllı Amerikalı oyuncu. Blake Michael Blake Michael (31 Temmuz 1996), Amerikalı yakın dönem oyuncu, yönetmen, şarkıcı ve müzisyendir. Nokia Lumia 720 Nokia Lumia 720, Nokia tarafından üretilmiş Nokia Lumia serisine mensup bir Windows Phone sistemli akıllı telefondur. 29 Nisan 2013 yılında Mobile World Congress etkinliğinde sunuldu. Windows Phone 8 işletim sisteminde çalışır. Windows Phone 8.1 Lumia Cyan ve Lumia Denim sürümleri alabilir. 2011 yılın Nokia Lumia 710 modelinin yerini aldı. Modelin yerine ise 2014 yılında Nokia Lumia 730 ve Nokia Lumia 735 modelleri keçti. Telefon, kullanıcıların telefon görünümlerini kişiselleştirmelerinin yanı sıra, kablosuz şarj etme (ayrı bir aksesuar kasası eklenmesiyle birlikte) gibi işlevsellik eklemelerine olanak tanıyan bir dizi geri "Kabuk" özelliğine sahiptir. Çıkarılabilir bir arka kabuk, cihaza kolay değiştirilebilirlik avantajını sağlar. Eylem tuşları (ses, güç ve özel kamera tuşu), cihazın üzerine 3.5mm kulaklık jakı ve tabanında Micro-USB portu ile sağda yer almaktadır. Monolitik gövde, Nokia Lumia 920'ye benzer şekilde polikarbonattan üretilmiştir. Ayrıca, amiral gemisi modelinden tasarım farklılıklar vardır - kablosuz şarj işlevi uygulamak için, telefonun arkasında bağlantı için özel bir panel olan özel bir temas yastığı gerektirir. Buna ek olarak, cihazın sol tarafında bir hafıza kartı yuvası var. SIM kart formatı micro-Sim'in yuvası akıllı telefonun üst kısmında bulunur. Buna ek olarak, telefon Nokia Lumia 920 ile aynı 2000 mAh batarya kapasitesine sahip. Üreticiye göre, bir 3G şebekesine bağlandığında telefonun bekleme modunda 520 saate kadar çalışmasına izin verir. Telefonun tasarımı "eski" model olan Nokia Lumia 920'ye benzer. Aynı zamanda, cihaz amiral gemiden biraz daha küçük (genişlik 67,5 mm'ye karşı 70,8 mm, uzunluk 127,9 mm'ye karşı 130,3 mm) ve biraz daha incedir (9 mm vs 10 mm, 7 mm). Akıllı telefon, 1 GHz hızına sahip çift çekirdekli Qualcomm Snapdragon S4 işlemci ve ayrıca güçlü bir video işlemcisi Adreno 305 ile donatılmışdır. Ayrıca 512 MB RAM ve 8 GB yerleşik veri depolama birimi de bulunuyor. 64 GB'a kadar maksimum kapasiteli microSD kartlar ile bellek genişletme desteklenir. Buna ek olarak, kullanıcı OneDrive servisinde 7 GB bulut depolama alanına sahiptir. Lumia 720, Nokia'nın "PureMotion HD +" olarak adlandırdığı gelişmiş IPS teknolojisi tarafından