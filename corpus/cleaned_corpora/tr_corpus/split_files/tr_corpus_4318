bugüne dek eski adıyla UEFA Kupası'nda 4, UEFA Kupa Galipleri Kupası'nda 4 ve UEFA Intertoto Kupası'nda 10 maç olmak üzere toplam 18 maç yapmıştır. Bu maçlarda 5 galibiyet ve 5 beraberlik alıp 8 kez mağlup olmuştur. Bu maçlarda 15 gol atarken 23 gol yemiştir. Sütlü Nuriye Türk mutfağı'ndan bir tatlı. İhtilal tatlısı veya ihtilal baklavası da denir. Süt, fındık, şeker ve un ile yapılır. 12 Eylül döneminde bir generalin, satın aldığı baklavanın fiyatının yüksekliğini, İstanbul'da görevli İsmail Hakkı Akansel'e şikayet etmesi üzerine, o sene Ramazan Bayramından iki gün önce baklavanın satış fiyatının üst sınırıyla ilgili liste yayınlanmıştır. Ancak belirlenen fiyatın, baklava maliyetini kurtarmaması üzerine, Güllüoğlu Baklavaları sahipleri, narh fiyatı dahilinde satılabilecek maliyette bir baklava yapmanın çaresini aramış; fıstık yerine fındık kullanılmış, süt ilave edilerek de tatlının gramajı arttırılmıştır. Böylelikle ihtilal muktedirlerinin vazettikleri fiyatta satılabilecek, görece düşük maliyeti baklava yapılmış odu. Tatlının ismi ile ilgili olarak, tatlının mucidi Güllüoğlu Baklavaları sahibi Nejat Güllü şunları söylemiştir. "Maliyeti düşük ancak oldukça da lezzetli olan bu tatlıya oluşturulan listede olmayan, ilginç bir isim vermek istediklerini, sonunda da Sütlü Nuriye ismine karar verdikleri, bu tatlının isminin nereden geldiği çok merak edildi ama bu ismin hiçbir anlamı, hiçbir hikayesi yoktu. Bizim esas amacımız bu tatlıyı insanlara sevdirebilmekti." Solid Snake Solid Snake, Hideo Kojima tarafından yaratılan Metal Gear adlı oyun serisinin baş kahramanıdır. "İmkansızı mümkün hale getiren adam" olarak bilinir. Geçmişi tamamen bir sırdır ve oyun serileri boyunca açıklanmaktadır. Babası Big Boss (Naked Snake) annesi Eva kardeşleri Liquid ve Solidus Snake'dir. Kendini öven ucuz kahramanlar yerine, kahramanların çok bedel ödediğinden bahseder ve kendisinin asla bir kahraman olmadığını söyler. Olaylara felsefik bir yaklaşımı vardır. Gerçek adının David olduğu Metal Gear Solid'de açıklanmıştır. FOXHOUND adlı bir örgütün eski bir üyesidir. Japonca seslendirmesi Akio Otsuka tarafından, İngilizce seslendirmesi ise David Hayter tarafından yapılmaktadır. Normal bir insan değildir, Les Enfants Terribles projesi ile 20. yüzyılın en büyük askeri olarak görülen Big Boss ' un DNA' sı kullanılarak yaratılan klonlardan birisidir.8 klon vardır 5'i ölmüştür.Geriye Solid, Liquid ve Solidus Snake kalmıştır. KodadÄ±: Solid Snake Diğer Kodadları: Iroquis Pliskin, Old Snake(4.oyunda)... Adı: David Soyadı: Yoktur. Bazı teorilere göre soyadı Bliskin'dir. Uyruk: Amerika Birleşik Devletleri(fakat babası Big Boss Hawaii'deki bir Amerikan üssünde doğmuştur.) Organizasyonlar: FOXHOUND, Central Intelligence Agency , Pentagon, Philanthropy, Birleşmiş Milletler Cinsiyet: Erkek Doğum Tarihi 1972 Seslendirme' David Hayter İngilizce , Akio Ōtsuka Japonca Solid Snake, Metal Gear Solid serilerinin ana karakteridir. Genelde imkânsızı başaran adam olarak tanınır. İyi eğitimli bir asker olan Snake’in aynı zamanda, diğer uzmanlık alanları; HALO ve HAHO , Scuba dalış , serbest tırmanış ’ tır. Sigara dışında bir bağımlılığı yoktur. Bir operasyonda, kişiliğini saklamak için Pliskin adını kullandığı bilinir. Bu ismin 2 anlamından biri; Huron manasına gelen “Kara Yılan” ve diğeri ise “Yerli Amerikan Kabileleri Konfederasyonu’ nun adıdır. Snake’ in doğumu, “Les Enfants Terribles Projesi” dolayısıyla Amerikan Ordusu’nun en iyi asker ilan ettikleri “Big Boss” un klonlanmasıyla meydana gelmiştir. Kendisinin geçmişi hakkında fazla bilgi bulunmamaktadır ancak bilinenlerden bazıları; Pek çok insan tarafından yetiştirildiğidir. 1991’ de Amerikan Ordusu Özel Harekat Birlikleri ' nin askeri olarak batı Irak’ taki 1. Körfez Savaşı ' nda görev yaptığı ve daha sonra “Zanzibar Ayaklanmasında” cephede bulunduğudur. Kariyer yapmış bir asker olan Solid Snake, 1995 yılında özel operasyonlar birliği FOXHOUND'a katıldı. İlk solo görevi olan Güney Afrika'daki Outer Heaven olayına atandı. Görevi mahkûm tutulan silah arkadaşı Gray Fox'u ve diğer mahkûmları kurtarmak ve ileri teknoloji bir nükleer silahı etkisiz hale getirmekti. Bu görevi başarıyla tamamladıktan sonra Snake FOXHOUND birliğinden ayrıldı. 1999’ da Albay Roy Campbell tarafından tekrar görev teklifi alan Snake, Zanzibar ayaklanmasına bu sefer bir ajan olarak değil özel görevde bir asker olarak gönderildi. Bu savaşta, Gray Fox' u Big Boss' un yanında savaşırken bulan Snake görev gereği ikisini de öldürdü. Solid Snake, Big Boss'un babası olmasını öğrenmesine rağmen ates'le yakmistir ile öldürmüştür fakat ölümü tam olarak kesin değildir. Gray Fox ise Paramedic kod isimli doktor tarafından tekrar hayata Cyborg olarak döndürülmüştür. Paramedic Big Boss'un gencliginde bir gorevde yardimetmisdir. Görevden sonra Kuzey Amerika’ ya geri döndü ve tekrar savaştan uzaklaşıp Alaska'ya yerleşti. 2005 yılında FOXHOUND, DARPA tarafından geliştirilen Metal Gear Rex'i ele geçirdi ve Pentagon' dan 1 trilyon Amerikan doları ve Big Boss'un vücudunu istedi, eğer talepleri 24 saat içerisinde yerine getirilmezse Metal Gear Rex' i kullanarak nükleer saldırıda bulunacaklarını bildirdiler. Pentagon emekli albay Roy Campbell'ı Shadow Moses adasına düzenlenecek olan sızma operasyonun başına getirdi ve Roy Campbell FOXHOUND'un verdiği sürenin azalması ve Snake' in gelmeyi reddetme ihtimaline karşı bir özel harekat timini gönderdi. Bu tim Snake' i tutukladı ve getirdi. Roy Campbell' ın yoğun çabasıyla Snake görevi kabul etti. Snake' e iki görev verildi, DARPA şefi Donald Anderson'u ve ArmsTech başkanı Kenneth Baker' ı kurtarmak, teröristlerin nükleer tehdit gücünü araştırmak ve böyle bir güce sahiplerse bunu imha etmek. Snake iki rehineyede ulaşmayı başardı ancak iki rehinede kalp krizi geçirerek öldü. Snake askeri üssün içinde ilerledikçe sırayla bütün FOXHOUND askerleriyle karşılaştı ve hepsini öldürdü. En sonunda FOXHOUND' un lideriyle yüzleşti, Liquid Snake Metal Gear Rex' le Snake' e saldırdı ancak Gray Fox'unda yardımıyla Snake Metal Gear Rex'i yok etmeyi başardı ve çıkan patlamada bayılarak düştü. Uyandığında elleri bağlıydı ve FOXHOUND' un lideri ve Snake' le aynı kodadını paylaşan Liquid Snake, ona aslında bir klon olduğunu ve Les Enfants Terribles projesi sayesinde doğduğunu, kendisinin kardeşi olduğunu ve yaratılan 8 klondan 5' inin öldüğünü ve sadece üçünün yaşadığını söyledi. Daha sonra ikisi arasında yumruk yumruğa bir kavga oldu ve Solid Snake metrelerce yükseklikteki Rex robotunun üstünden Liquid' i attı. Adadan kaçmaya çalışan Snake, Liquid' le bir kez daha yüz yüze geldi, Snake araçlarının çarpışması sonucu aracının altına sıkıştı, Liquid onu vurmak için yaklaştı ancak FoxDie virüsünün faaliyete geçmesiyle öldü. Daha sonra operasyonun medikal şefiyle görüşen Snake, kendisindeki virüsün faaliyete geçme zamanının belli olmadığını öğrendi. Operasyon sonunda FOXHOUND' un tek canlı üyesi Revolver Ocelot, Amerikan Başkanı George Sears' la bir görüşme yaptı ve Metal Gear Rex' in proje dosyasının aldığını bildirdi. Snake, kendini anti Metal Gear savaşlarına adadı ve bunu bir sorumluluk haline getirdi. Shadow Moses Olayında tanıştığı bilim adamı Hal “Otacon” Emmerich’ le birlik oldular. Amerikan Deniz Kuvvetlerinin yeni bir Metal Gear silahı üretip üretmediklerini kontrol etmek için Snake Ordu gemisine gizlice sızdı. Ancak bu esnada Teröristler bir saldırıyla geminin kontrolünü ele geçirdiler ve yeni model Metal Gear RAY, komutanlarından biri olan Revolver Ocelot tarafından bilinmeyen bir yere kaçırıldı. Bu olaylarların sonunda Solid Snake’ in öldüğüne inanıldı çünkü Snake ölen ikiz kardeşi Liquid Snake’ in cesedinin bu olayda bulunmasını sağladı. 2007 yılında Metal Gear RAY’ in bir deniz üssü olan Big Shell’ e kaçırılmasıyla oraya öldü bilinen Snake, Iroquis Pliskin adıyla sızdı ve Terör eylemlerini engellemek için Otacon’ la birlikte çalışarak oraya gönüllü olarak bir harekat başlattı. Burada bir Birleşik Devletler ajanı olan Raiden’ ı kullanan Snake’ in asıl hedef aldığı şey, bu deniz üssünde RAY’ in başka bir boyutu olan ARSENAL GEAR’ ile başlatılan S3 planını engellemekti. Kendini Solid Snake olarak tanıtan teröristlerin gerçekte Big Boss' un üçüncü klonu olan Solidus Snake olduğu ortaya çıktı. Olga Gurlukovich’ inde yardımıyla hepsi birlikte savaş tehdidini ortadan kaldırdılar. Solidus Snake ise Raiden tarafından öldürüldü. Snake'in son görevi. Roy Campell ona görevini bir cümlede söyler: "Liquid'i öldür". Operasyon sırasında dünya'yı (Shadow Moses dahil) gezen Snake, çoğu zaman anıların geri gelmesiye bize de eskiyi hatırlatır. Yardımcı olarak Meryl Silverburgh'u bulur. Ali Åžeriati Ali Şeriati (Farsça: علی شريعتی‎) (d. 23 Kasım 1933, Sabzevar - ö. 19 Haziran 1977, İngiltere), İranlı Müslüman sosyolog, aktivist, düşünür ve yazar. Özellikle din sosyolojisi ve çağdaş İslam düşüncesi üzerine eserler vermiştir. Marksist düşünceden yaptığı alıntılar ve türetmeler ve bunların kendi zamanındaki İran'a ve çevresine adapte edilmesi ve Marksizm kritiği ile birlikte çağdaş İslam düşüncesi ve devrimcilik açısından ortaya koyduğu çeşitli sonuçlar ve yarattığı ilgi sebebiyle, gerek önemli çağdaş İslam düşünürleri arasında gerekse İran'daki devrimci İslam'ın babası ve İran İslam Devrimi'nin baş düşünürü olarak anıldığı olmuştur. Düşünceleri genel olarak "İslam'a dönüş" -"öz"e dönüş- başlığı altında toplanabilir ve bilimsel kaynaklara dayanması, sosyoloji vurgusu yapması ve Batı metodolojisini, çeşitli açılardan eleştirmekle birlikte çeşitli açılardan yapıcı bir şekilde kullanması (ki sosyoloji gibi çeşitli bilimler ve Batı düşüncesinde ortaya çıkan çeşitli fikirlerin, örneğin bazı Marksist fikirlerin, İslam'ın özünde de daha farklı bir şekilde ortaya konduğunu da savunur) sebebiyle moderndir ve gelenekçilikten uzak olduğu gibi gelenekçi görüş ve kesimlere eleştirel yaklaşır nitekim bu sebeple eleştirildiği veya çelişki ile suçlandığı olmuştur. Bu tarzından yola çıkarak kendisi hakkında "sosyolojiyi İslamlaştırmaktan" ziyade "İslam'ın sosyolojik" bir okumasını yaptığı da söylenmiştir. Şeriati 1933 yılında Mazinan, Sabzevar, İran'da doğdu. Babası ilerici milliyetçi bir öğretmen olan Muhammed Taki'dir. Eğitim yıllarında ilk kez İran'ın daha aşağı sınıflarından insanlarla tanıştı, var olan fakat bilmediği yoksulluk ve zorluklarla tanışması bu dönemde oldu. Ayrıca aynı dönemde Batı felsefi ve siyasi düşüncesiyle de tanışmıştır. Modern sosyoloji ve felsefenin bakış açısı ve bunun geleneksel İslami prensipler ile harmanlanması aracılığıyla Müslüman toplum ve toplulukların karşılaştığı sorunları açıklamaya ve çözümler bulmaya çalışmıştır. Şeriati Mevlana ve Muhammed İkbal'den büyük ölçüde etkilenmiştir. Lisansını İran'da bitirdikten sonra, Paris Üniversitesi'nde doktorasına başladı. Burada, 1964 yılında Sayfuddin'den "Belh'in Faziletleri Tarihi" isimli bir el yazmasının notlandırılmış bir Farsça çevirisini yaparak Edebiyat dalında doktor olmuştur. Daha sonra İran'a dönmüş, fakat hemen şah yönetimi tarafından tutuklanıp hapsedilmiştir. Yönetim onu Fransa'dayken devleti yıkıcı siyasi aktivitelerde bulunmakla suçlamıştır. Daha sonra 1965'te serbest bırakılmış ve Meşhed Üniversitesi'nde eğitim vermeye başlamıştır. Dersleri kısa sürede farklı toplumun farklı kesimlerinden öğrenciler tarafından beğenilmiş ve popülerleşmiştir. Bunun sonucu yönetim Üniversite'yi zorlayarak onun eğitim vermesini engellemiştir. Bunun üzerine Şeriati Tahran'a giderek Hüseyniye-i İrşad Enstitüsü'nde ders vermeye başlamıştır. Yine büyük bir popüleriteye ulaşan dersleri, yine toplumun her kesiminden öğrencileri etkilemiştir. Şeriati'nin görüşlerine ilginin arttığı orta ve yüksek sınıflardan öğrencilerin olması dikkat çekiciydi. Bu ilgi de şah yönetiminin Şeriati ile bazı öğrencilerinin tutuklanması emrini vermesine neden oldu. Gerek yurt içinden gerekse yurt dışından gelen tepkiler üzerine yönetim onu serbest bıraksa da çeşitli şartlarla tahliye edilmişti: kesinlikle herhangi bir eğitim aktivitesinde yer almayacak, hiçbir şey yayımlamayacak ve özel veya genel hiçbir toplantı yapmayacaktı. Ayrıca devletin güvenlik örgütlerinden SAVAK onun yakın çevresini yakın gözetim ve denetim altında tutacaktı. Şeriati bu şartlara karşı çıkarak ülkesini İngiltere'ye gitmek üzere terk etmeye karar verdi. Ölümü hakkında şüpheler vardır.Kimi kesimler onu, İngiliz istihbaratıyla iş biriliği yapan SAVAK'ın öldürdüğünü öne sürse de, ölümünden sonra yapılan otopside herhangi bir şüpheli ize rastlanmamıştır.Rapor, kalp yetmezliğinden öldüğünü belirtmiştir. Devrim öncesi İran'ın en önemli ve etkili felsefi liderlerinden sayılan Şeriati'nin görüşleri bugün hâlâ İran toplumunda popüler ve etkindir. Özellikle bugünkü İslami Cumhuriyet rejiminin biçimi, ruhban sınıfının konumu ve eşitlik anlayışına karşı çıkan kesimler tarafından beğenilmektedir. Şeriati'nin düşünsel çalışmaları sadece devrim öncesi ve sonrası İran'ı değil, dünya çapında İslamcı topluluk ve düşünceler başta olmak üzere birçok kişi ve grubu etkilemiştir. Çeşitli dini kavramlara yaklaşımı, ruhban sınıfının eleştirisi ve İslamcılık hareketinin içinde kabul edilen çeşitli çıkarımlarıyla ilgi çekmiştir. Şeriati, ayrıca Martinikli Marksist düşünür ve şair Frantz Fanon'un ""Yeryüzünün Lanetlileri"" isimli eserini, Jacques Derrida'dan "Şiir Nedir" ve Fransız oryantalist ve aynı zamanda katolik papaz olan Louis Massignon'dan "Selman-ı Pak" adlı eserleri Farsçaya çevirmiştir. Birçok eseri bulunan Ali Şeriati'nin eserlerinin neredeyse tümü Türkçeye çevrilmiştir. Starbucks Starbucks (), Amerikalı kahve dükkânları zinciridir. Merkezi Seattle, Washington'dadır. Starbucks, adını Moby Dick'teki Starbuck adlı karakterden alır ve simgesi bir denizkızıdır. İlk Starbucks mağazası 1971 yılında öğretmen olan Jerry Baldwin, tarih öğretmeni Gordon Bowker ile yazar olan Zev Siegel tarafından "Pike Place Market" adıyla bilinen yerde açıldı. 1982 yılında yatırımcı Howard Schultz da ortaklığa katıldı ve İtalyan espresso barlarından etkilenerek 1985 yılında "II Giornale" kahve dükkânları zincirini kurdu. Birkaç yıl sonra Starbucks'ın ilk sahipleri "Peet's Coffee and Tea" mağazasını satın alınca Starbucks'ı Shultz'a devrettiler. Böylece Shultz'un II Giornale kahve dükkânları, Starbucks adını alarak hizmet vermeye devam etti. Starbucks, ilk mağazalarını Vancouver, Britanya Kolumbiyası ve Chicago'de açtı. Starbucks'ın Kuzey Amerika dışındaki ilk mağazası 1996 yılında Tokyo, Japonya'da açıldı. 28 Haziran 2015 tarihi itibarıyla Starbucks 65 ülkede toplam 30.000'in üzerinde mağazasıyla, kahve satın alınması ve kavrulmasında dünyanın bir numaralı şirketidir. Dünya genelinde 30 ülkede altı bine yakın şubesi bulunan dev şirket, eşcinsel evlilikleri desteklediğini duyurarak, bu çerçevede yapılan tüm çalışmalara katkı sunduğunu açıkladı. Şirketin CEO'su Howard Schultz, farklılıkların saygı görmesine taraftar olduklarını ve bunun şirket felsefelerinin merkezinde bulunduğunu söyledi. Bünyesinde çalışan personelleri arasında cinsel yönelim ya da kimliğinden dolayı oluşabilecek ayrımcılığa karşı önlem ve yaptırımlar alan Starbucks 2014 yılında LGBT temalı ilk kısa film "Coffee Frenemies"i OutTV ile ortaklaşa yayınlandı. Şirketin merkezi Ocak 2015 itibarıyla 3.501 kişinin çalıştığı Seattle, Washington, ABD'de bulunmaktadır. Kasım 2019 itibarıyla, Starbucks 6 kıtada ve 78 ülke ve bölgede, yaklaşık 31.256 mağazada hizmet vermektedir. Orta Doğu-Avrupa bölgesinde Birleşik Krallıktaki 958 mağazadan sonra en çok mağaza bulunan ülke 453 mağaza ve 294 'On The Go' noktasıyla Türkiye'dir. 1994 yılında Starbucks, "Frappuccino" içeceği kullanma, yapma, pazarlama ve satma haklarını kazanarak The Coffee Connection'ı satın aldı. İçecek 1995 yılında Starbucks adı altında tanıtıldı ve 2012 itibarıyla Starbucks'ın yıllık Frappuccinos satışları 2 milyar doların üzerinde oldu. 2008 yılında şirketin daha düşük kalorili ve şekersiz versiyonlarını sunan "Fit" bir içecek serisine başladı. yağsız süt kullanan ve doğal tatlandırıcılar (çiğ şeker, agave şurubu veya bal gibi), yapay tatlandırıcılar (Sweet'N Low, Splenda, Equal gibi) veya şirketlerden biri ile tatlandırılabilen içecekler sunuldu. Starbucks 2007'de rBGH ile tedavi edilen ineklerden gelen sütü kullanmayı bıraktı. Haziran 2009'da şirket, menüsünü elden geçireceğini ve yüksek fruktozlu mısır şurubu veya yapay maddeler olmadan salata ve pişmiş ürünler satacağını açıkladı. Starbucks 2010'da bazı ABD mağazalarında bira ve şarap satmaya başladı. Nisan 2012 itibarıyla yedi yerde mevcut ve diğerleri lisans başvurusunda bulundu. 2011 yılında Starbucks, 31 ABD sıvı onsu (920 ml) alabilen en büyük fincan boyutu olan Trenta'yı tanıttı. Eylül 2012'de Starbucks, mühürlü plastik bardak kahve telvesi kullanan ve tüketici sütü için bir "süt kapsülü" kullanan tüketici sınıfı tek servisli bir kahve makinesi olan Verismo'yu duyurdu. 10 Kasım 2011'de Starbucks Corporation, meyve suyu şirketi Evolution Fresh'i 30 milyon dolar nakit satın aldığını ve 2012 yılının ortalarından başlayarak Jamba tarafından belirlenen bölgeye girerek bir meyve suyu zinciri zinciri başlatmayı planladığını açıkladı. 25 Haziran 2013'te Starbucks, tüm ABD mağazalarında içecek ve hamur işleri için menülerde kalori sayımı yapmaya başladı. 2014 yılında, "Fizzio" olarak adlandırılan kendi soda serisini üretmeye başladı. 2015 yılında süt ve soya alternatifi olarak hindistan cevizi sütü servisine başlandı. Mart 2017'de, Seattle manastırında viski varillerinde bulunan fasulyelerden yapılan iki yeni sınırlı sayıda özel içeceğin lansmanını duyurdu. Beşiktaş TV Beşiktaş TV, Beşiktaş JK'nün resmî televizyon kanalıydı. Beşiktaş Jimnastik Kulübü tarafından ve Beşiktaş Jimnastik Kulübü'yle ilgili haberler, programlar ve özel söyleşiler yayınlamaktaydı. 20 Ocak 2011 tarihinde Digiturk Platformu üzerinden tekrar yayına başladı. BJK TV Genel Müdürü Bülent Ülgendi. 19 Nisan 2004'te test ve 19 Nisan 2005 yılında ise asıl yayına geçmiştir. İlk olarak Galaxy TV ile dönüşümlü yayın yapan Beşiktaş TV, D-Smart'ın kurulmasıyla 24 saat yayına girmiş ve Beşiktaş Jimnastik Kulübü'nün resmî televizyon kanalı olarak yayınını sürdürmüştür. 2004-05 sezonunun 6. haftası maçı Beşiktaş-Galatasaray maçında Dream TV aracılığıyla yayın hayatına başlayan televizyon kanalının kuruluşu için ünlü haber sunucusu Reha Muhtar görevlendirilmiştir. Reha Muhtar'ın yönetim kurulundan istifasından sonra kanalın başına sırasıyla Aydın Özdalga, Cemal Alkan ve Erhun Ateş getirilmiştir. Ancak yüksek maliyet nedeniyle kanalın işletmesi 2005 yılında Doğan Grubu'na kiralanmıştır. Bir ara Digiturk'te de yayın yapan kanal, bir futbol karşılaşmasını şifrelediği için 18 Temmuz 2007'de Digiturk platformundan çıkartılmıştır. 2008 yılında RTÜK kanalın lisansını iptal ettiği için kanalın yayını bir süre durdurulmuştur. Bunun ardından Beşiktaş yönetimi lisans almak için RTÜK'ten 6 aylık ek süre talep etmiş ve bu süre içinde ekranda "test yayını" ibaresini kullanarak yayınına devam etmiştir. 6 ayın sonunda verilen ek süre dolmasına karşın lisans alınmadığı için RTÜK'ün uyarısıyla kanalın yayını 1 Ekim 2009 tarihinde saat 23.30'da durdurulmuştur. Bu kararın ardından Doğan Grubu yaptığı açıklamada eğer kulüp yönetimi RTÜK'e başvurup lisans alırsa kanalın 1-2 gün içerisinde bile yayına başlayabileceğini, ama yönetim lisans almak için başvuruda bulunmazsa kanalın belki de hiç açılmayacağını belirtmiştir. 2010 yılında Yıldırım Demirören'in yeniden başkanlığa seçilmesiyle birlikte Beşiktaş TV'nin yeniden açılması konusunda çalışmalar başlatılmıştır. 20 Ocak 2011'de Cihangir Gökdoğan’ın sunduğu "Günaydın Beşiktaş" adlı söyleşi programı ile kanal, tekrar yayına başlamıştır. 2014 Ağustos ayı itibarıyla BJK TV Genel Müdürü Bülent Ülgen olmuştur. Kanalın Sorumlu Yönetim Kurulu Üyesi Candaş Tolga Işık'tır. Yönetim kurulu, mali zarar gerekçesiyle BJK TV'nin yayın hayatına son vermeye karar vermiştir. Kanalın yayını, 31 Ağustos 2019 tarihinde Digiturk platformundan çıkarılmış ve kanalın yayınları durdurulmuştur. 19.03 Ana Haber BÃ¼lteni (Melike Saied) 13.00 Haber BÃ¼lteni 16:00 Haber BÃ¼lteni Vodafone Vodafone, 1991 yılında kurulmuş ve Newbury, Birleşik Krallık merkezli uluslararası bir telekomünikasyon şirketidir. Sahiplerinden öncüleri Ernest Harrison ve Gerald Whent'tir. Vodafone kelimesi, Voice den gelen 'VO', data dan gelen 'DA' ve phone dan esinlenen 'FONE' heceleri ile oluşmuştur. Amblemi ise konuşma açmak anlamındaki tırnak ( ' ) işaretinden esinlenmiştir. Dünyanın 30 ülkesinde GSM operatörlüğü yapmaktadır. 2018 itibariyle Vodafone ve işletmecisi olan ağlar üzerinde 25 ülkede üzerinden ortak ağları vardır. Vodafone Global Enterprise bölümü üzerinde 150 ülkede kurumsal müşterilerine telekomünikasyon ve IT hizmetleri sağlamaktadır. Vodafone'un CEO'su İngiliz Nick Read'dir. Ağırlıklı olarak Asya, Afrika, Avrupa ve Okyanusya bölgelerinde hizmet vermektedir. Küresel mobil operatör grupları arasında Vodafone 4. sırada yer aldı (China Mobile, Bharti Airtel ve Vodafone Idea'nın arkasında, grubun 2018 yılı itibariyle mobil müşteri sayısında (313 milyon) % 45 oranında hissesi bulunmaktadır. Vodafone, Londra Menkul Kıymetler Borsası'nda birincil listeye sahiptir ve FTSE 100 Endeksinin bir bileşenidir. 10 Şubat 2016 itibarıyla Londra Menkul Kıymetler Borsası'nda işlem gören herhangi bir şirketin sekizinci en büyük değeri olan 52.5 milyar £ 'lık bir piyasa değerine sahipti. Şirketin NASDAQ'da ikincil bir listesi bulunmaktadır. Telsim, TMSF'in el koymasının ardından yapılan 28 Aralık 2005 tarihindeki açık arttırmayla, 4.55 milyar dolara Vodafone tarafından satın alındı. Böylelikle Vodafone, 24 Mayıs 2006 tarihi itibarıyla Türkiye'de resmen hizmete başlamış oldu. Şirket, değişim süreci boyunca Türkiye'de Telsim Vodafone adını kullandıktan sonra Vodafone Türkiye (resmî adıyla "Vodafone Telekomünikasyon A.Ş.") adını aldı. Vodafone'un, 12 Haziran 2012 itibarıyla Türkiye'de 3300 çalışanıyla 1260 Cep Merkezi bulunmaktadır. Tüm bunların yanı sıra Vodafone, Türkiye'de 2G, 3G, 4.5G (Nisan 2016 itibarıyla), LTE HSPA GPRS, EDGE, SMS, MMS, MVS, Bas Konuş ve telesekreter hizmetleri sunmaktadır. Mobil telekomünikasyon şirketi olarak Türkiye'nin ikinci büyük mobil iletişim şirketidir ve 24 milyondan fazla abonesi vardır. 2009'da İkitelli'deki binasında sel baskını yaşanmıştır. Vodafone, McLaren-Mercedes-Benz'in ve UEFA Şampiyonlar Ligi resmî sponsorudur. 2015 yılından itibaren Beşiktaş futbol takımının sponsoru olmuştur. Beşiktaş'ın stadyumun ismi de sponsorluğundan dolayı Vodafone Arena olarak isimlendirilir Ä°ddaa Spor Toto Teşkilatı’nın resmi oyunu olan İddaa, yerli ve yabancı liglerdeki futbol karşılaşmalarının kesin maç sonucunu, ilk yarı ile birlikte maçın kesin sonucunu, maçın skorunu ve toplam gol sayısının 2 ve altında mı yoksa 3 ve üstünde mi olduğunu tahmin etmek suretiyle oynanan bir oyundur. İddaa, oyunculara şu ana dek 183 adet yabancı lig ve kupa maçlarından seçim yapabilme imkânı tanımıştır. Türk sporseverlerin istekleri ön planda tutularak hemen hemen bütün yabancı ülke lig maçları ile Avrupa Kupaları, UEFA, Şampiyonlar Ligi maçları da oyunlara eklenmiştir. Şans oyunlarından farkı bilgi ve birikime dayanmasıdır. İddaa'nın yurt dışındaki benzer oyunlardan en büyük farkı ise, oynanan oyunlardan kazanılacak paranın kamuya kaynak olarak sağlıyor olmasıdır. 2004 yılından itibaren futbolun olduğu her yerde öne çıkan etkili tanıtım kampanyaları, yaygın ve güçlü teknolojik altyapıya sahip bayileriyle bütünleşen yapısıyla her geçen gün daha da büyüyen İddaa oyunu hasılatından futbol endüstrisine, takım isim hakkı olarak sağlanan değerli kaynak sayesinde bugüne kadar kapanma noktasına gelen ve başka hiçbir geliri olmayan birçok Anadolu futbol kulübünün yegane gelir kaynağı haline gelmiştir. İddaa, 2004–2007 sonu itibarıyla elde ettiği hasılattan, Süper Ligde, 1. Lig, 2. Lig ve 3. Ligde yer alan futbol kulüplerine toplam 386.5 milyon TL tutarında isim hakkı bedeli olarak kaynak aktarmıştır. Türkiye çapından gerçekleştirdiği sponsorluklar ile sadece spor endüstrisine değil, aynı zamanda kültür ve sanat alanında da destek veren İddaa, 2004 -2007 sonu itibarıyla sosyal sorumluluk bilinciyle kurum ve kuruşlarına toplam 105 milyon TL kaynak aktarmıştır. 60.000 kişinin geçim kaynağını sağlayan ve 4000 terminale ulaşmış bayilik ağı ile Türkiye’de bahis oyunlarını yasal ve kontrol edilebilir bir düzene taşıyan Inteltek A.Ş. ve Spor Toto Teşkilat Başkanlığı ile Gençlik ve Spor Genel Müdürlüğü, İddaa oyunu ile 2004 yılından 2007 sonuna kadar Türkiye ekonomisine 989 milyon TL tutarında KDV, Şans Oyunları Vergisi, Damga Vergisi ve Kurumlar vergisi adları altında kaynak aktarmıştır. İddaa'nın havuz oyunlarından farkı iştirakçinin önceden -doğru tahminde bulunması sonucunda- kazanacağı miktar bilmesi, iştirakçinin –havuzda biriken toplam para ve kazanan sayısından bağımsız olarak- kazanç sağlaması, birçok organizasyondan oluşan programdan, istediği kadar seçim yapılabilme imkânının bulunması, her gün oynanabilmesi, Türkiye’den ve dünyadan organizasyonların ve karşılaşmaların bulunmasıdır. Her salı ve her cuma olmak üzere haftada iki İddaa programı çıkar ve oyuncular programda yer alan maçların sonucunu; 1 (ev sahibi takım galibiyeti), 0 (beraberlik), 2 (deplasman takımı galibiyeti) olmak üzere üç muhtemel sonuçtan herhangi birini tahmin ederek "İddaa kuponu" üzerindeki ilgili yer(ler)e işaretleyerek oynarlar. Buna "Maç Sonucu" oyunu denir. Kazanç için öncelikle bir kolondaki tüm tahminlerin doğru olması gerekmektedir. Doğru tahminlerin oranlarının birbiriyle çarpımından oluşan kolon oranı, kolon bedeli ile çarpılır. Bu miktar, oyuncunun kazancını belirtmektedir. Eğer oyuncunun kazandığı tutar 4.068 TL'yi aşıyorsa, aşan kısım için % 10 Veraset ve İntikal Vergisi hesaplanır. Oyuncuya ödeme yapılırken vergi düşülerek net tutar ödenir. Maç Kodu: Maçın, tahmin yapılması durumunda, İddaa kuponu üzerine işaretlenecek kodunu gösterir. Takımlar: Maçta oynayacak taraflara ait takımları gösterir. Lig: Hangi maçın hangi ligde olduğunu gösterir. Saat: Maçın başlayacağı saati gösterir. Handikap(H): Maçların oranlarını dengelemek için zayıf takıma verilen gol avansıdır. Örneğin bir maçta ev sahibi takım favori, handikapı da 2 olduğu zaman ev sahibi takım ancak 3 farklı galibiyette kazanmış sayılır. Ev sahibi takımın 2 farklı üstünlüğünde maç berabere bitmiş kabul edilir. H*(E): Ev sahibi takımın handikapını gösterir. H*(Dep.): Deplasman takımının handikapını gösterir. Maçlar: Programda yer alan maçları gösterir. MBS: Minimum Bahis Sayısını gösterir. Minimum Bahis Sayısı bölümünde herhangi bir sayı belirtilmemişse Maç Sonucu oyunu için en az 4, İlk Yarı/Maç Sonucu oyunu için en az 2 maça tahminde bulunulabilir. Kuponda işaretlenecek minimum maç tahmini sayısı programdan öğrenilebilir. MBS bölümünde "3" yazıyorsa Maç Sonucu oyunu için en az 3 maça; MBS bölümünde "2" yazıyorsa Maç Sonucu oyunu için en az 2 maça; MBS bölümünde "1" yazıyorsa Maç Sonucu ve İlk Yarı/Maç Sonucu oyunu için en az 1 maça tahminde bulunulabilir. Oran: Kazancın belirlenmesindeki temel faktör. Kupona yazdığınız ve doğru tahmin ettiğiniz maçların (Kazanabilmek için yazdığınız her maçı doğru tahmin etmek zorundasınız. Sistemli oyun hariç.) programda belirtilen oranlarının çarpımı -+ yatırdığınız paranın çarpımı- kazancınızı belirler. örneğin 4 maça tahminde bulundunuz; Kolon Bedeli x Misli Oranı x (Maçların Oranlarının çarpımı); 1 TL x 2 Misli x (2.20 x 2.80 x 1.90 x 2.00)=46 TL 816 KR kazanıyorsunuz. 1. Ä°ptal edilirse veya 2. Yerel saatle Programda belirtilen tarihi müteakip bir günden fazla ertelenirse, 3. İkinci yarının başlangıcından önce ertelenirse ve erteleme anıyla maçın normal süresi arasındaki süre Programda belirtilen günü takip eden gün içerisinde oynanmazsa (yerel saatle), 4. Program yayınlandıktan sonra ev sahibi /deplasman takımları yer değiştirmesi ve tarafsız sahada oynama durumunda, 5. Rakipler değişirse; karşılaşmaların maç, ilk yarı /normal süre sonucuna ve maçın skoruna ilişkin tahminler kabul edilir. Ama karşılaşmanın oranı bir (1) olarak kabul edilir. Bu durumda, Programda yer alan oynanabilecek maç sayısı en az ikiye düşene kadar Oyuncu oynamaya devam edebilir. Programda oynanabilecek tek maç kalması halinde, MBS sütununda 1 olarak belirtilmiş ise, tek tahmin bulunan kolonlar geçerliliğini korur. Bu gerekleri karşılamayan kolonlar, oyuna katılamazlar ve bu kolonlar için ödenen tutar, oyuncunun oynadığı tüm karşılaşmalar sona erdikten sonra oyuncuya iade edilir. İddaa'da farklı oyun türleri ve farklı oynanışlar vardır. Bunlar şu şekildedir: Bu oyundaki amaç, seçilen maçta iki tarafın atacağı toplam gol sayısının 2 veya daha az mı yoksa 3 veya daha fazla mı olduğunu tahmin etmektir. Eğer maçta 2 veya altında gol olur denirse "Altı" seçilir. Eğer maç bol gollü geçer, 3 veya üstünde gol olur diye tahmin edilirse "Üstü" seçilir.Bu oyunu oynamak diğerlerine göre daha kolaydır çünkü bu oyunda 3 yerine sadece 2 seçenek vardır: Altı ve Üstü. Bu yüzden kazanma ihtimali de daha yüksektir. Programdan, tahminde bulunmak istenilen maç seçilir. Maçın kodu, kupondaki Maç Kodu alanına yukarıdan aşağıya doğru işaretlenir. Daha sonra, kupon üzerinde bu maçın kesin sonucu Maç Sonucu alanına 1, 0 , 2 cinsinden işaretlenir. 1: Ev sahibi takımın galibiyeti 0: Beraberlik 2: Deplasman takımının galibiyeti Maç Sonucu oyununda, bir maç için aynı satırda en fazla 2 tahminde bulunulabilir. (X kodlu maç için 1 ve 0 gibi). İkili tahmin durumunda, oluşturulacak kolon sayısı arttığından, hem kazanma şansı hem de ödenecek bedel artacaktır. Programda yer alan maçlardan "İlk yarı/Maç sonucu" oranları verilmiş olanlardan en az 2 (MBS hariç) en fazla onbeş tanesi seçilerek ve kupon üzerine İlk yarı/Maç sonucu bölümüne işaretlenerek oynanır. Buradaki amaç tahminde bulunulan maç(lar)ın hem ilk yarı hem de maç sonuçlarını doğru tahmin etmektir. Maç sonucu oyunundan daha zor olmasına rağmen, daha çok kazanmak isteyenler tercih edebilirler, çünkü oranları Maç Sonucu oyununa göre daha yüksektir. İlk Yarı / Maç Sonucu ve Maç Skoru Oyunlarında bir satırda birden fazla tahminde bulunulamaz. Programda ayrıca belirtilen maçlara oynanabilir. Maçın skorunun kaç-kaç olacağı tahmin edilir. En az 1, en çok 15 maça tahminde bulunulabilir. Maç Skoru Oyunu, Maç Sonucu ve/veya İlk Yarı / Maç Sonucu oyunlarıyla kombine edilebilir. Çifte Şans özelliği bulunmaz. Maç Skoru oyununda bir satırda birden fazla tahmin yapılamaz. Zor bir oyun türü olmasının yanı sıra getirisi diğer oyun türlerine göre yüksektir. Çifte Şans aslında ayrı bir oyun türü değil oyuncunun hata yapma ihtimalini en aza indirmek için kullanabileceği bir sistemdir. Kısaca bir maçın sonucuna ilişkin aynı anda iki tahminde bulunabilmeyi sağlar.Maç Sonucu oyununda kazanma şansını artırırken, ödenecek bedelin sabit kalmasını sağlar. Örneğin; "Maç Sonucu" oyununda tahminde bulunulan bir maçın sonucuna ilişkin tek bir tahmin yapılamıyorsa, mesela maçın berabere mi yoksa ev sahibi takım lehine mi bitebileceğine karar verilemiyorsa, kupon üzerine hem 0 (beraberlik) hem de 1 (ev sahibi takım galibiyeti) işaretlenip "Ç" kutucuğu işaretlenirse, maç berabere de bitse ev sahibi takım lehine de bitse doğru tahminde bulunulmuş olur. Çifte Şans bölümünde "-" işareti görüldüğünde, bu olasılık için herhangi bir oran verilmemiş demektir. Misli, kazancın ve kolon bedelinin artırılmasını sağlar.Normalde bir kupon bedeli 3 TL'dir; ancak kuponun altındaki Misli seçeneklerinden bir ya da birkaçının işaretlenmesi (en fazla 3) durumunda hem yatırılan hem de kazanılan para artacaktır. Sistem, oyuncuya yanılma imkânı tanıyarak, kazanma şansını artıran bir özelliktir. Kurallar dahilinde, istenilen sayıda alternatif kolon oluşturur. Üretilen kolonlardan birinin içerdiği bütün tahminlerin doğru olması halinde, oyuncu kazanır. Örneğin 7 maça tahminde bulunan oyuncu kupondaki "Sistem" alanında 5'i işaretlerse, herhangi iki maçı yanlış tahmin etme hakkına sahip olmuştur denebilir. Ancak bu şekilde yatırılan para miktarı artar. (Kazanılan para miktarında bir değişiklik olmaz.) Sistem Alanı’nda yapılan işaretleme ile oluşan kolon sayısını, Sistem Tablosu söyler. Sistem Alanı’nda işaretlenen sayıyla, tahminde bulunulan maç sayısının kesiştiği nokta üretilen kolon sayısını verir. Örneğin, 6 tane maç tahmini yapılırsa ve Sistem Alanı’nda 4’ü işaretlenmişse bu durumda kuponunda 15 kolon üretilir ve 15 kolon bedeli ödenir. Sistemli oyunda ne kadar para yatırılması gerektiği program üzerinde ya da İddaa Bayilerinde bulunan "Sistem Tablosu"ndan öğrenilebilir. Banko, futbol bilgisi kullanılarak ödenecek bedelin azaltılmasını sağlar. 'Sistemli' oynarken, güvenilen maçlar, 'banko' (B) olarak işaretlenerek üretilecek kolon sayısı düşürülür. Böylece daha az bedel ödenmiş olur. Ancak banko seçtiğin maçların mutlaka doğru tahmin edilmesi gerekir. İddaa Uzun Vadeli oyunu, Program (Liste) üzerinde ilgili dönemdeki organizasyonlara bakılmak suretiyle kupon üzerinde tahminde bulunulan oyun tipidir. Program (Liste) ile ilan edilen futbol organizasyonları için; organizasyon birincisini, gol kralını, belirtilen karşılaşmalarda ilk golü atacak oyuncuyu, organizasyonların grup birincileri veya ikincilerini, yarı finalistlerini veya finalistlerini kupon üzerinde tahmin etmek suretiyle oynanır. İddaa Uzun Vadeli oranları, İddaa Uzun Vadeli programında ayrıca belirtilir ve kendi özel kuponu üzerinde oynanır. İddaa Uzun Vadeli oyununda, tek tahminde bulunulması yeterlidir. Bu oyunda da birkaç farklı oynanış türü vardır. Bunlar kısaca: Bir organizasyonunun gol kralı belirlenirken, olası uzatmalarda kaydedilen goller sayılır, ancak penaltı atışlarında kaydedilen goller dikkate alınmaz. Eğer aynı sayıda gol atan ve organizasyonun gol kralı kabul edilen iki ya da daha fazla oyuncu olursa, bunların her birinin oranı gol kralları sayısına bölünür. Herhangi bir organizasyon için sunulan seçeneklerin oranlarında “-” yazması, o seçenek için oran verilmediğini ve tahminde bulunulamayacağını belirtir. Olması muhtemel her sonuç için, oyuncuların ikramiyelerini hesaplayabilecekleri bahis oranları verilir. Programda yayınlanan bahis oranları başlangıç bahis oranları olup, oyun kapanana değin bu oranlar yeni oyuncular için değişebilir. Onaylama anında geçerli bahis oranları bilet üzerinde belirtilmektedir. Auto Show Auto Show, 2 Kasım 1992 tarihinde o zaman adı Hürriyet Dergi Grubu olan bugünün Doğan Burda Dergi Grubu tarafından Alman Auto Bild dergisinin lisansıyla yayınlanmaya başlayan otomobil dergisi. Yayınlandığı tarihte yayın yönetmeni olan Hakan Özenen, bu görevini 2002 yılına kadar sürdürdü. Auto Show esasen Alman Auto Bild otomotiv dergisinin güncel olmayan kopyasıdır. Genelde aynı konular geçmiş sayılarının toplamından yayınlanıyor. Alman yayımcılık devi Springer Verlag ve Burada ile bir nevi Joınt Venture anlaşması içinde olan Doğan grubu Türk otomobil meraklılarına bu dergiyi sunmaktadır. Genelde otomobil, otomobil test ve otomobil sporları işlenmekte. Otomobil üzerine konularda teknik özellikler daha ağır gelirken, Almanca dilli ikiz dergi Auto Bild de ise kullanım, çevre dostluğu, kalite ve Crash diye adlandırılan Avrupa Standartında bariyere çarpma özelliğini inceleyen test sonuçları ağırlıktadır. İlk çıktığı yıl 65 bin net satış rakamına ulaşan dergi bugün 10 bin dolayında satabilmektedir. Türkiye'de batı standartlarında ürün testlerini yapan ilk dergidir. Otomobil testlerinde Türkiye'de satılan otomobilleri gerçek ölçümler yaparak yayınlayan ilk dergidir. Bu testler o zamanlar test sorumlusu olarak çalışan Yavuz Oğuz tarafından Türk tüketicisine farklı bir bakışla aktarılmştı. Aşure Günü Aşure Günü ya da Aşura Günü, (Arapça: عاشوراء, Farsça: عاشورا, İbranice: עשוראא) hicrî takvimin ilk ayı olan Muharrem ayının onuncu günüdür. İslam inancında bu günde birçok önemli olay meydana geldiğine inanılır ve bu güne kıymet atfedilir. Muharrem ayında oruç ibadeti de yapılır. Aşure/Aşura Arapça’da on anlamına gelen ""aşara"" kelimesinden türemiştir. Kelimenin Sâmî diller arasında ortak bir kelime olduğu düşünülmektedir. Ayrıca, sözcük (ve gün) Musevilik inancında Büyük Kefaret Günü için kullanılmıştır. Hüseyin bin Ali ve beraberindeki 72 kişi hicri 61'de Muharrem'in onuncu gününde (10 Ekim 680) Kerbelâ'da Yezid'in Ordusu tarafından katledilmiştir. Bunun dışında Aşure Günü'nde gerçekleştiğine inanılan dini açıdan önemli bazı rivayetler bulunmaktadır. Bunlar; Âdem'in işlediği günâhtan sonra tövbesinin kabul edilmesi, İdris'in diri olarak göğe yükseltilmesi, Nuh'un gemisinin tufandan kurtulması, İbrahim'in ateşte yanmaması, Yakup'un oğlu Yusuf'a kavuşması, Eyyub’un hastalıklarının iyileşmesi, Musa’nın Kızıldeniz'den geçip İsrailoğulları'nı firavun'dan kurtarması, Yunus’un balığın karnından çıkması, İsa'nın doğumu ve ölümden kurtarılıp göğe yükseltilmesidir. Musevilerin de bu günü oruçla geçirdikleri, İslam peygamberi Muhammed bin Abdullah’ın bu günde oruç tutmayı tavsiye ettiği, Yahudilere benzememek açısından orucun Aşure günü ile bir gün öncesi veya bir gün sonrası ilâve edilerek tutulması gerektiğine inanılır. Şiî inancında Aşûre Günü'ne, diğer İslam mezheplerinin atfettiği önemin dışında bir önem verilir. İnanca göre Şiîlik'te önemli bir figür olan İslam peygamberi Muhammed'in torunu İmam Hüseyin Kerbelâ'da muharrem ayının onuncu gününde şehit edilmiştir. Muharrem ve Safer aylarını matem ayları olarak kabul ederler. İki ay boyunca düğün ve benzeri eğlenceler yapılmaz, mâtem günlerinde taziye meclisleri düzenlenerek mersiyeler okunur, ihsan yemekleri verilir. Bazıları için her ayın onuncu günü Aşuradır; kelime Muharrem ayında işlenen Hüseyin cinayetinden sonra tutulan geleneksel yasın diğer adı olarak yerleşmiştir. Türkiye'deki en büyük anma merasimi İstanbul Halkalı'daki "Aşura Matem Merasimi"'nde yapılır. Bu tören Aşura gününü en iyi şekilde anlatması yönünden UNESCO tarafından en iyi Aşura Merasimi seçilmiştir; ayrıca törende yapılan Aşura tiyatrosunun ve izleyicinin sayısı bakımından da Guinness Rekorlar Kitabına girmeye aday olmuştur. Anadolu'da çeşitli hububatlardan pişirilen, Aşure Nuh tufanı ile ilgili bir rivayet dolayısıyla yapılır. Rivayete göre gemidekilerin yiyecekleri tufan boyunca bitmiş, erzak çuvallarının dibinde kalan az miktardaki yiyecekler tek bir kazan içerisinde birleştirilerek yemek yapılıp yenmiştir. Alevîlerde, Hüseyin'in Kerbelâ'daki acısı başta olmak üzere On iki İmamlar'ın acılarını anmak ve anlamak için "Muharrem Mâtemi" tutulur. Muharrem Matemi'nin amacı: Bu türlü acıların bir daha yaşanmaması için gerekli olan insanlık değerlerini ve Alevî öğretisini özümsemektir. Matem süresince bıçağa ve kesici aletlere el sürülmez, kurban kesilmez ve et yenmez. Matem boyunca hiçbir canlıya eziyet edilmez. Kimsenin kalbini kırmamak, dili ile kimseyi incitmemek, kimse hakkında dedikodu yapmamak "Mâtem Orucu"'nun temel ilkesidir. Sağlığı yerinde olanlar oruç tutarlar. Matemden amaç, kendine eziyet yapmak değil, kötülük ve katliamların bir daha olmaması adına anmak ve unutmamaktır. Kerbelâ katliamında hasta olması nedeniyle İmam Zeynel Abidin'in kurtulması ve Ali'nin soyunun devam etmesi nedeniyle de Allah'a şükredilir. Bu nedenle Muharrem mâtemi, aşûre geleneği ile biter. 12 gün orucun ardından Aşûre Günü yapılır. 12 değişik malzemeden oluşan aşûre yenilir ve dağıtılır. Wine Wine, Linux ve Mac OS X gibi POSIX uyumlu işletim dizgelerinde Windows yazılımlarının çalıştırılmasını sağlayan özgür bir uygulama katmanıdır. Wine'nın açılımı, Wine Is Not an Emulator (Wine Öykünücü Değildir) idir. Wine, Microsoft Windows platformunun kapalı kodlu pek çok API'sinin tersine mühendislik yöntemleriyle baştan yazılmasıyla aynı çalışma ortamı süreçlerini Linux üzerinde gerçekleştirmeye çalışır. Wine geliştiricileri eliyle tersine mühendislik yöntemleriyle ve MSDN kaynaklarıyla hangi komutun hangi işleci bulup çalıştırdığı tek tek incelenmiş ve buna göre işleç çevirici denilen bir işleç çağırma kitaplığı oluşturulmuştur. Oluşturulan bu yeni kitaplıklarla Windows yazılımlarının Linux üzerinde çalışması olasıdır. Wine'ın tüm Windows uygulamalarını çalıştırması beklenmemelidir. Çünkü daha Windows'un tüm kitaplıkları ve Windows'un diğer tüm yetenekleri tümüyle Linux'a uyarlanamamıştır. Wine'ın çalıştırdığı uygulamaların başarım düzeyleri değişken olmakla birlikte Wine ile çalıştırılan bazı uygulamalar, Windows ortamından daha hızlı çalışabilmektedir. Wine'ın bir yazılımı çalıştırıyor olması, o yazılımı sorunsuz bir şekilde çalıştıracağı anlamına gelmez. Wine'ın Uygulama Veritabanı ile Wine ile denenen yazılımların çalışma durumları hakkında ayrıntılı bilgi alınabilir. Bolluca Çocuk Köyü Bolluca Çocuk Köyü, kimsesiz çocukların bakımı için, 1992’den bu yana SOS çocuk köyü modeline uygun olarak, İstanbul’un Arnavutköy ilçesine bağlı Bolluca Beldesi’nde hizmet vermekte olan çocuk köyü. Türkiye Korunmaya Muhtaç Çocuklar Vakfı (TKMÇV) tarafından 1992 yılında hizmete açıldı. Köyde 12 müstakil evde yardıma muhtaç sekizer çocuk barınıyor. Ayrıca 2 gençlik evi de bulunuyor. Zihinsel ve bedensel özrü bulunmayan 0-8 yaş arası bakılmaya muhtaç çocukların kabul edildiği çocuk köyünde büyüyen çocuklar, hayatlarını kendileri idare edebilecek duruma gelinceye kadar bakılıyorlar. Köy, merhum iş adamı, Sabri Akın tarafından vakfa bağışlanan 52 dönüm arazi üzerinde Avusturya merkezli SOS Uluslararası Çocuk Köyleri Kurumu’nun desteğiyle inşa edildi. Bolluca Çocuk Köyü, TKÇMV tarafından yapılan araştırma sonucunda Türkiye Çocuk Esirgeme Kurumu’na (ÇEK) ait yurtlarda yaşanan sorunların ortadan kaldırıldığı bir model olduğu düşüncesi ile SOS Çocuk Köyleri Kurumu’nun çocuk köyü modeli örnek alındı. Urla’da, ÇEK tarafından yönetilen Barbaros Çocuk Köyü’nde de aynı sistem yürütülüyor. Bolluca Çocuk Köyü’nde çocukların bakım sistemi şu şekilde işliyor: Her aile evinde 25-40 yaş arası dul ya da boşanmış, orta öğrenimini tamamlamış kadınlar istihdam ediliyor ve koruyucu anne eğitimi alarak görev yapıyorlar. Köydeki çocuklar, Alman bir girişimci tarafından yaptırılan Bolluca Çocukköyü İlköğretimokulu’nda ve yöredeki okullarda okuyorlar; orta okul çağı ve üzerindeki çocuklar yaz tatilinde 2 ay konfeksiyon, laboratuvar, kuaför ve benzeri yerlerde çırak olarak çalışıyorlar. Köyde, ergenlik çağına gelen erkek çocuklar 24 kişi kapasiteli gençlik evlerinde 6 ‘şar kişilik dairelerde yaşıyorlar ve hayata atılana kadar gençlik evinde kalabiliyorlar. Kız çocuklar ise büyüdükten sonra “teyze evlerinde” kalıyorlar. Köyde aile evi ve gençlik evlerinin yanı sıra misafirhane, teknisyenevi, kütüphane, oyunparkı, spor sahası gibi tesisler yer alıyor. Talas, Kayseri Talas, Kayseri ilinin 5 metropol ilÃ§esinden biri. Talas'ın tarihi MÖ 1500'lere kadar uzanmaktadır. İlçe, (MÖ 1500'lerde) Mazaklar, (MÖ 510’larda) Kapadokyalılar, (MÖ 312'de) Kayrus, (MÖ 335'te) İskender'in istilası, (MÖ 37'den 1107'ye) Romalılar, 1070'te Alpaslan’ın hâkim olduğu Talas ismi ilk kez Moutalaske olarak Aziz Sabastan bahsederken geçmiştir. 1510'da Safevi hükümdarı Şah İsmail’in baskısına maruz kalan Ermenilerden bir kısmı Talas çevresine yerleşmiş, Talas Osmanlı'nın son dönemlerine dek 1915'e kadar Anadolu'daki önemli Ermeni yerleşimlerinden biri olmuştur. Türkiye Cumhuriyeti'nin kuruluşunu müteakiben bu yöredeki Rumlar Tarsus ve Silifke üzerinden gemilerle Yunanistan’a sevk edilmiştir. İlçe, Kayseri’nin güneydoğusunda ve ile 7 km mesafede Erciyes Dağı'nın eteğinde yer alır. İlçe'nin denizden yüksekliği 1100 metredir. Engebeli bir coğrafi yapıya sahiptir. Akarsu ve gölü yoktur. Aşağı Talas ortalama 1100 metre rakıma sahip bir vadi, Yukarı Talas ise 1191 metre rakımlı bir plato görünümündedir. İlçenin güneydoğusunda 2000 metre yükseklikte Ali Dağı bulunmaktadır. Ali Dağı Erciyes Dağı'nın püskürtmesi sonucu oluşan volkanik bir dağdır. Kışları soğuk ve kar yağışlı yazları ise sıcak ve kurak geçer. Yağmur genellikle ilkbahar ve sonbahar mevsiminde yağar. İlçede orman bulunmamaktadır, bitki örtüsü olarak çayır, mera ve otlaklarla kaplıdır. İlçenin Cebir, Çömlekçi ve Kepez köylerinde yaylalar bulunmaktadır. Talas'ta sıcaklık mart ayından itibaren yükselmeye başlar. Temmuz ve ağustos aylarında en yüksek değerine ulaşır. Bu aylarda sıcaklık 39-40 °C kadar ulaşır. Karasal iklimin etkisi ile gece sıcaklık 10 °C civarına düşebilir. Eylül ayından itibaren sıcaklık devamlı düşüş gösterir. Bu düşüş şubat sonlarına kadar devam eder. Yıllar arasinda farklı bir sıcaklik farkı görülmez. Kış mevsimi siddetli soğuk ve kuru geçer. Kış mevsimi ortalama sıcaklık –1, -2 °C kadardır. Nisan ayında bile kar yağışlar görülebilir. İlçenin iklimi karasal iklim özelligi gösterdiği için yağışlar genellikle kışın kar ve ilkbaharda yağmur şeklinde düşer. Son on yılın yıllık yağış ortalamasına bakıldığında, metrekareye 359.7 mm yağış düştüğü görülmektedir. Bu rakamlara bakıldığında Türkiye ortalaması olan (500–600 mm) yağış miktarından bile düşük olduğu görülmektedir. 1907 öncesi Kayseri Livasına bağlı bir kasaba iken 1907’de belde teşkilatı kurulmuş ve 1911 de Kayseri’ye bağlı bir bucak olmuştur. 1987’de 3392 Sayılı Kanunla İlçe olmuştur. İlçe’nin 5 kasaba belediyesi ile 16 köyü mevcuttur. (23.07.2004 tarih ve 25531 sayılı Resmi Gazete’de yayınlanan 5216 Sayılı Büyükşehir Belediye Kanunu gereğince Talas ilçesi merkez ilçe olmuş ve 4 köy mahalleye dönüşmüştür. Bunlar Cebir, Akçakaya, Çatakdere ve Yazılı. Şu anda 12 köyü bulunmaktadır.) 2000 Yılı Nüfus Sayımı sonuçlarına göre merkez nüfusu 34.879, köylerin nüfusu 20.630 olup, toplam nüfus 55.509’dur. Yıllık nüfus artış hızı şehir merkezinde binde 27.15, köylerde ise -7.86 olup, toplamda ise 12.67 nüfus artışı görülmektedir. Kayseri'ye yakın olması ve yüksek yer şekillerinden dolayı sayfiye olarak ünlüdür. Türk Kurtuluş Savaşı'nda esir edilen Yunan Ordusu Başkomutanı Trikopis'i ve maiyetini de bir süre misafir eden ilçenin Ermeni nüfusu tehcirden önce bölgede önemli bir ticaret merkezi olduğu bilinmektedir. İlçede küçük çaplı mobilya atölyeleri, hazır giyim üzerine kurulmuş tekstil fabrikası bulunmaktadır. Erciyes Üniversitesi'nin konumu dolasıyla öğrenci yoğunluğu bulunmaktadır. Ayrıca Zincidere 1. Komando Tugayı buradadır. Mihrap Mihrap (Arapça: محراب ), camide imamın namaz kıldırırken cemaatin önünde durduğu, kıble yönündeki duvarın ortasında bulunan oyuk ve girintili yer. Çoğulu "mehârîb"tir. Kur'an'da "mihrap" sözcüğü ve çoğulu şu âyetlerde geçmektedir. Kudüs'te Mescid-i Aksa bünyesinde, Meryem'in barındığı bir bölme anlamında şöyle kullanılmıştır: "Rabbi onu, güzel bir şekilde kabul etti ve onu güzel bir bitki gibi yetiştirdi. Onu Zekeriyya'nın himayesine bıraktı. Zekeriyya Meryem'in bulunduğu mihrâba her girdiğinde onun yanında yiyecek, rızık buldu. "Bu.sana nereden geldi ey Meryem?" dedi". Meryem; "O, Allah tarafındandır. Şüphesiz Allah, dilediğini hesapsız bir şekilde rızıklandırır" (Âl-i İmrân Suresi, 3/37). Namaz kılınan yer ve mabed anlamında olmak üzere şöyle buyurulur: "Zekeriyya mabedde (Mihrâb) namaz kılarken, melekler ona şöyle seslendiler": Allah sana, kendi sözüyle meydana gelen İsa'yı tasdik eden, efendi, iffetli ve salihlerden bir peygamber olan Yahya'yı müjdeliyor" (Âli İmrân, 3/39). "Zekeriyya mabedden (mihrâb) kavminin önüne çıktı" (Meryem, 19/11). "Ey Muhammed! Sana davacıların haberi geldi mi? Hani onlar duvardan Davud'un ibadet yeri olan "mihrâba" tırmanmışlardı" (es-Sâd, 38/21). Çoğulu köşk ve saray anlamında kullanılır: "Cinler, Süleyman'ın istediği gibi saraylar (mehârib), heykeller, havuzlar kadar büyük çanaklar ve sabit kazanlar yaparlardı" (Sebe; 34/13). Mihrap, günümüzde genellikle caminin kıble duvarı oyuk şekilde inşa edilerek ve çevresi de yazı veya diğer süs unsurları ile süslenerek yapılır. Çini, mermer veya ahşaptan yapılan ve sanat değeri oldukça yüksek mihrâplar vardır. Cami zemininden 15–20 cm. yüksek yapılanlarına da rastlanır. Mihrabın camilere günümüzdeki şekliyle girmesi Emeviler devrine kadar dayanmaktadır. İlk zamanlarda, yani; Peygamber döneminde kıble, mihrap ile değil, renkli bir çizgi veya üzerinde belirli işaretler bulunan bir taş levha gibi herhangi bir işaret ile gösterilmekteydi. Emeviler devrinde camilerin ayrılmaz bir unsuru olarak dini hayata girmiştir. Mihraplar, bu dönemde yarım daire veya at nalı planlı niş şeklinde yapılmıştır. Yarım daire planlı niş şeklindeki ilk mihrap I. Velid zamanında Medine Camii'nde inşa edilmiştir. Daha sonra Fustat’daki Amr Camii’nde ve Şam’daki Emevi Camii’nde yapılmışsa da bu üç mihrap günümüze ulaşmamıştır. Günümüze ulaşan en erken tarihli mihrap örneği Basra Ömer Camii'nin yarım daire planlı mihrabıdır. Selçuklular ve özellikle Osmanlılar zamanında yapılan taş ve çini çeşitleriyle diğer İslam ülkelerinin hiçbirinde görülmeyen bir değişiklik arzetmiştir. Özellikle Bursa'daki Yeşil Camii'nin mihrabı Osmanlı mihrap mimarisine örnektir. Bu caminin çinili mihrabı kendi cinsleri arasında en büyük ölçüde yapılmış olanıdır. Mihrap önünde kubbenin olması bu yapıyı, diğer İslam ülkelerindeki uygulamalardan ayıran en önemli özelliktir. Mihrap süslemelerinde değişik renk ve stillerde şekillerin yanı sıra, nefis hatlarla "Ayet-el Kürsi" olarak bilinen Bakara sûresinin 255. âyetinin yazıldığı da olur. Mihrabın hemen üzerine "Zekeriyya, Meryem'in bulunduğu mihraba her girdiğinde" anlamına gelen "Küllemâ dehale aleyhâ Zekeriyyal Mihrabe" (Âli İmran, 3/37) âyetinin yazılması alışkanlık haline gelmiştir. İslâmî bakımdan mihrabın çevresine böyle bir âyet veya hadis yazımı şart değilse de cemaatin okuyarak yararlanması için mihrapla ilgili bir âyetin yazılmasında bir sakınca bulunmaz. Ancak yukarıdaki âyetin yerine, namazın şartlarından birisi olan "kıbleye yönelme"yi hatırlatan; "Ey Muhammed! Yüzünü Mescid-i Haram tarafına çevir"anlamındaki, "Fevelli vecheke şatral-Mescidi'l-Haram" âyetinin (bk. Bakara, 2/144,149, 150) yazıldığı da görülmektedir. Diğer yandan mihrabın sağ üst kısmına "Allah", sol üst kısmına "Muhammed" veya üst kısma yalnız "İhlâs" sûresinin yazıldığı da görülür. Osmanlılarda geceleri imamın namazda görülebilmesi için mihrabın iki tarafına büyük ve yüksek bir şamdan konulmakta ve bunlara dikilen kalın mumlar geceleri yakılmaktaydı. Günümüzde petrol lambalarının veya elektriğin aydınlatmada kullanılmasıyla bu şamdanlar bazı büyük camilerde süs ve hatıra olarak korunmaktadır. Yakartop Yakartop veya yakantop, bir çocuk oyunu. Bir takım oyunudur ve takımlar en az ikişer kişiden oluşur; ancak yeterli oyuncu olmadığında üç kişi arasında takımsız olarak da oynanabilir. Oyun anında takımları atıcı takım ve kaçıcı takım olarak adlandırmak mümkündür. Atıcı takımın elemanları, aralarında 15–20 m civarında bir mesafe olan iki çizgiye çekilir. Kaçıcılar bu iki çizginin tam ortasına yerleşir. Atıcıların amacı kaçıcı takım elemanlarını elle attıkları topla vurmaktır.aticilar yerden isterlerse de yukaridan vurabilirler. Vurulan kişi oyun dışı kalır. Eğer atıcılar diğer takımın tüm elemanlarını vururlarsa kaçıcı olurlar ve oyun yeniden başlar. Atıcı takıma bir puan yazılır. Atıcıların attığı top kaçıcılar tarafından tutulursa kaçıcılar bir puan kazanır veya bazı varyantlarında vurulan bir elemanları oyuna geri döner. Frankofon Frankofon (), Fransızca konuşan kimse için veya çoğunluk olarak Fransızca konuşulanlara verilen isimdir. Ayrıca Uluslararası Frankofoni Örgütü () adında Fransızca konuşan ülkelerin oluşturduğu uluslararası bir birlik vardır. Batı Afrika ülkelerinin birçoğu, Belçika, İsviçre, Kanada, Yunanistan, Ermenistan, Romanya, Avusturya, Macaristan, Ukrayna gibi birçok ülke bu birliğin üyesidir. Uyku apnesi Uyku apnesi, apne olarak da bilinir. Uyku sırasındaki solunum duraklamalarından kaynaklanan ve uyku düzeninin bozulmasına sebep olan önemli bir hastalık. Uyku apnesi uykuda hava akımının en az 20 saniye süreyle normal değerinin % 20'sine ve daha altına düşmesi ile tanımlanabilir. Uykudaki solunum duraklamaları sonucunda kandaki oksijen miktarı azalır ve karbondioksit miktarı artar. Uyku apnesi sinir sistemindeki bir problem veya solunum yollarındaki bir tıkanıklık nedeniyle uyku apnesi oluşabilir. Bazen de bu her iki durum birlikte olmaktadır. Bu hastalığın değerlendirilmesinde sadece solunumun durması apne değil aynı zamanda solunumun azalması hesaba katılmaktadır. Yüksek gürültülü horlama, yorgunluk, aşırı sinirlilik, konsantrasyon bozukluğu, sabah başağrısı gibi sorunlar uyku apnesinin sonuçları olarak ortaya çıkabilir. Hastalarda, hastalığın seviyesine göre bu sorunların biri, birden fazlası ya da hepsi birden görülebilir. Çağımızın önemli rahatsızlıklarından biri olarak kabul edilen uyku apnesi, önlem alınmadığı takdirde ölümle sonuçlanabilmektedir. Hastalığın bu denli ciddi sonuçları olduğu toplum içinde çok fazla bilinmemektedir. Bu hastalığa yakalanan kişilerin büyük çoğunluğu hastalığı farketmedikleri ya da önemsemedikleri için genellikle hekime gitmemektedirler. Solunum durmaları (apne) veya azalmaları (hipopne) gece içinde yüzlerce defa tekrarlayabilmekte ve bunların ancak çok az bir kısmı hastanın yakınları tarafından fark edilmektedir. Bu nedenlerle ve doğuracağı sonuçlar bakımından uyku apnesi uzmanlarca sinsi ilerleyen bir hastalık olarak nitelendirilmektedir. Uyku apnesi acil tedavi gerektiren hayati bir hastalıktır. Zamanında tedavi edilemezse kalp krizi, felç, iktidarsızlık (impotans), düzensiz kalp atışları gibi sorunlara yol açar. Ayrıca kazalara, iş verimsizliğine ve sosyal problemlere neden olabilen gün içi aşırı uyku haline sebep olur. Gündüz uykululuğun trafik kazalarına da yol açtığı yapılan çalışmalarla gösterilmiştir. Muhtemel riskler ve sonuçlar için alttaki uyku apnesinin sonuçları bölümüne bakılabilir. Tıbben ciddî kabul edilen uyku apnesinin toplum içindeki yaygınlığı yüksektir. Uyku apnesi her ne kadar erişkinlerde, erkeklerde, horlayanlarda, menopoza girmiş kadınlarda, yaşlılarda, ve kilolularda daha sık görülmekte ise de bu hastalık çocuklarda, genç kadınlarda ve zayıf insanlarda da tespit edilmektedir. Kısaca uyku apnesi her yaşta görülebilen bir hastalıktır. Kadınların en az % 2'sinde ve erkeklerin % 4'ünde görülmektedir. Bu rakamlar hastalığın en az astım ve şeker hastalığı kadar yaygın olduğunu göstermektedir. Çocuklarda uyku apnesi büyük bademciğe ve geniz etine bağlı olarak gözlenebilir. Ayrıca; alkol ve sigara bağımlılarında, yanlış uyku pozisyonu, aşırı kilolularda, alt çenesi gelişim geriliği gösterenlerde, boyun yüksekliği kısa olanlarda, alerji, anti histaminik, kas gevşetici veya sakinleştirici gibi ilaç kullananlarda da uyku apnesi görülme riski yüksektir. Uyku apnesi hayati sağlık sorunlara neden olabilen ciddi bir hastalık olsa da uyku apnesinin belirtilerini hastanın kendisinin fark edebilmesi oldukça zordur. Hasta genellikle uykudaki normal olmayan durumlardan, eşi veya yakınlarının farketmesiyle haberdar olur. Uyku apnesinin en önemli belirtisi gece uykusu süresince ani solunum duraklamaları, çok gürültülü horlamalar ve iç çekmelerdir. Bu solunum düzensizlikleri, çoğu kişide görülen yumuşak ve hafif pipilardan farklıdır. Horlayan insanların çoğunda bu tip horlamalar daha çok sırtüstü uyuma sırasında gerçekleşir. Uyku apnesinin sonucu olarak ortaya çıkan horlamalar ise her türlü pozisyonda gerçekleşebilir. Uyku apnesi olan hasta, el kol hareketleri ile rahatsız bir şekilde uyumaya çalışır. Düzensiz solunum birçok insanda duruma bağlı olarak uykuya dalma, uyanma veya rüya görme sırasında görülebilir. Diğer bir taraftan uyku apneli hastalarda sık sık tekrarlanan uzun süreli solunum durmaları olmaktadır. Bu solunum duraklamaları uyku apnesinin en önemli belirtilerinden biridir. Apneli hastalarda 10 saniyeden başlayan solunum duraklamaları bir dakikadan fazla sürelere kadar devam edebilir. Uykuları boyunca saatte 10’dan fazla tekrarlayan, 10 saniyeden bir dakikaya varan nefes durmaları ile boğulurcasına mücadele eden kişilerde uyku ve oksijen yetersizliği oluşmaktadır. Bunların sonucu olarak hastalarda büyük sorunlara rastlanmaktadır. Gece uyku kalitesinin bozulması nedeniyle gün boyunca kendini yorgun hisseden hastaların kitap okurken ya da televizyon seyrederken uyuklamaları olabilir. Bu özellikle araç kullanan hastalar için önemlidir. Uyku apne sendromu olan hastaların trafik kazası yapma riski normalden 8 kat fazladır. Bu da hastalarda inanılmaz derece yorgunluğa dolayısıyla konsantre olamamaya neden olur. Uyku apnesi sorunu yaşayan hastalarda; mide yanması, bacaklarda şişkinlik, gece boyunca idrara çıkma, uyurken terleme ve göğüs baskısı gibi belirtiler de görülebilir. Uyku apnesi belirtilerini gösteren ve benzer şikayetlere neden olan değişik uyku bozukluğu hastalıkları da vardır. Bu nedenle uyku apnesinin kesin teşhisi ve şiddetinin ölçülebilmesi laboratuvarda yapılan uyku çalışması adı verilen gelişmiş bir teknikle mümkündür. Uyku laboratuvarlarında "poligrafik tetkik" adı verilen incelemelerin yapılması gerekmektedir. Uyku sırasında birçok parametrenin kaydedildiği "poligrafik tetkik", beyin bölgelerinin aktiviteleri, uykunun yapısı ve uyku bozuklukları hakkında sağlıklı ve bilimsel bilgiler veren modern bir laboratuvar yöntemidir. Bu yöntemle, solunum hareketleri, uyku sırasında hastanın oksijen miktarı, kalp ritmi ve EKG kayıtları yapılarak bunların beden fonksiyonları üzerindeki etkileri incelenir. Uyku testlerinden sonra elde edilen bilgiler değerlendirilerek uyku apnesinin var olup olmadığı varsa, şiddeti belirlenip ne tür bir tedavinin gerektiğine karar verilir. Uyku apnesi tespit edilen hastalarda vakit geçirmeksizin tedaviye başlanması gerekir. Uyku apnesinin teşhisi koyulan bazı hastaların Kulak-Burun-Boğaz uzmanının kontrolünden geçmesi uzmanlarca tavsiye edilir. Apnenin sebebi anatomik bozukluklardan kaynaklanıyorsa cerrahi yöntemler, ağız içi protezler uygulanabilir. Uyku apnesinin henüz ilaçla tedavisi bulunamamıştır. Çoğu uyku apnesi vakalarının tedavisinde, hastanın uyku sırasındaki solunumuna yardımcı olan cihazlar kullanılır. Bu cihazlardan bazıları şunlardır: Uyku apnesinin üç temel türü vardır. Tıkayıcı tarzda olan, merkezi yani beyindeki solunum merkezine bağlı olan ve bu ikisinin karışımı. Araştırmalara göre yaklaşık hastaların %84’ünde tıkayıcı uyku apnesi, %1’inde merkezi uyku apnesi ve %15’inde bileşik uyku apnesi görünmektedir. Tıkayıcı tipte uyku apnesi boğazdaki kasların havanın geçeceği alanı kapatacak şekilde gevşemesi sonucunda oluşur. Bu kaslar yumuşak damağa, küçük dile, yutağa ve dile aittir. Bu kaslar gevşediğinde nefes alma sırasında hava yolu daralır ve bir süre için solunum durur. Bunun sonucunda kandaki oksijen miktarı azalır, beyin bu azalmayı algılar ve uyku derinliğini azaltarak ya da kişiyi uyandırarak hava yolunun tekrar açılmasını sağlamaya çalışır. Uyku derinliğinin azalmasını takiben bazı kişilerde bir iki kısa nefes alma ile, bazı kişilerde ise şiddetli horlama ve yutkunma sesleri ile solunum tekrar başlatılır. Bu derecede uyku apnesi olduğunda derin uykuya geçmek hiç mümkün olmaz, kişi bütün uykusunu solunum çabası içinde geçirir ve gündüz uyuma ihtiyacı duyar. Uyku apnesi olan kişiler genellikle uykularının bölündüğünün farkında değildir ve iyi uyuduklarını zannederler. Merkezi tipte uyku apnesi çok daha nadir görülür ve beyinin solunumu kontrol eden kaslara doğru sinyaller göndermemesi sonucunda ortaya çıkar. Kanda karbondioksitin artması ve oksijenin azalması sonucunda kişi uyanır. Merkezi tipte uyku apnesi olan hastalar uyanma dönemlerini tıkayıcı uyku apnesi olan kişilere göre daha fazla hatırlarlar. Bileşik uyku apnesi olan hastalarda apne önce tıkayıcı uyku apnesi belirtileri göstermektedir. Hasta saatte yaklaşık 20 ile 30 arası tıkanma yaşar. Tıkayıcı tipteki apnenin tedavisinden sonra hastalık merkezi uyku apnesi belirtilerini daha belirgin olarak gösterir. Bir başka deyişle, tıkayıcı tipteki uyku apnesinde uygulanan solunum yoluna basınçlı hava veren tedavi yöntemi CPAP (Continuous Positive Airway Pressure) bileşik uyku apnesini tam olarak tedavi edememektedir. CPAP cihazı ile tedavilerine başlanılan hastalarda tıkanmalar kesilse de uykularında düzgün nefes alamama problemleri devam etmekte bu sefer merkezi uyku apnesinin belirtilerini göstermektedirler. Bu apne çeşidi uzun yıllardır gözlenmekte ise de son yıllarda uzmanlar tarafında ayrı bir tür olarak kategorize edilmiştir. Uyku Kayaç Kayaç, çeşitli minerallerin veya mineral ve taş parçacıklarının bir araya gelmesinden ya da bir mineralin çok miktarda birikmesinden meydana gelen katı birikintilerdir. Kayaç terimi eski Türkçede "sahre", yeni Türkçede "külte" ve yabancı dillerdeki Rock, roche, gestein sözcükleri karşılığı kullanılmaktadır. Kayaçlar oluşumları sırasındaki doğal ortamı yansıtan bir çeşit belgelerdir. Yer kabuğunun jeolojik gelişmesinin izleri bu çeşit kayaçlar üzerinde işlenmiştir. Bu nedenle yer tarihinin doğal belgeleri sayılırlar. Kayaçlar, mineral yapılarına, kimyasal bileşenlerine, barındırdığı bileşenlerin dokularına ve oluşumuna neden olan etmenlere göre sınıflandırılmaktadır. Bu belirleyiciler yardımıyla yapılan sınıflandırma, üç ana kayaç türünü içerir; bunlar Magmatik kayaçlar, Tortul ve Başkalaşım kayaçlarıdır. Bu sınıflandırmada daha çok parçacıkların büyüklükleri temel alınmıştır. Bir kayacın başka bir kayaca dönüşümü, kayaç döngüsü adı verilen bir jeolojik modelle gösterilmektedir. Kayaçlarla ilgilenen bilim dalına petrografi adı verilir. Petrografi, Jeoloji'nin temel dallarından biridir. Kayalar, düzenli kimyasal bir bileşikten oluşan homojen katılar olan mineral tanelerinden oluşur. Kayayı oluşturan taneler ve mineraller kimyasal bağlarla bir arada tutulur. Bir kayadaki minerallerin türleri ve bolluğu, oluşma şekline göre belirlenir. Çoğu kaya, silikat mineralleri, kristal kafeslerinde silikon oksit tetrahedra içeren bileşikler içerir ve bilinen tüm mineral türlerinin yaklaşık üçte birini ve yer kabuğunun yaklaşık %95'ini oluşturur. Kayaçlar ve minerallerdeki silis oranı, isimlerini ve özelliklerini belirlemede önemli bir faktördür. Kayaçlar mineral ve kimyasal bileşimi, geçirgenlik, bileşen parçacıklarının dokusu ve parçacık büyüklüğü gibi sınıflandırmaya göre sınıflandırılır. Bu fiziksel özellikler kayaları oluşturan süreçlerin sonucudur. Zaman içinde kayalar, Kayaç döngüsü adı verilen jeolojik bir model tarafından tarif edildiği gibi, bir kayaç türünden diğer kayaç türüne dönüşebilir. Bu dönüşümle üç kayaç sınıfı oluşturur: Magmatik, Tortul ve Metamorfik. Erimiş halde bir silikat hamuru durumunda olan magmanın veya akkorun yer kabuğunun derinliklerinde veya yeryüzünde soğuyarak katılaşması sonucu meydana gelen kayaçlardır. Bunların genel karakterleri ise, kristallerden oluşmuş kütle halinde kayalardır. Magmanın soğuması ve katılaşması derinlerde yavaş yavaş meydana geldiği zaman, tam kristalli "plütonik kayaçlar", soğuma ve katılaşma yeryüzünde veya yeryüzüne yakın derinliklerde hızlı veya çabuk oluştuğu takdirde, volkanik ve damar kayaçları meydana gelmektedir. Magmatik kayaçlar, dünyanın mantosunda veya kabuğunda önceden var olan kayaların kısmi erimeleriyle oluşur. Kayanın erimesine üç temel işlem neden olur. Bunlar; sıcaklıkta bir artışın olması, basınçta bir azalma olması veya bileşiminde bir değişikliğin olmasıdır. Yerkabuğunun hacimce yaklaşık%65' magmatik kayalardan oluşur ve bu da magmatik kayaçları en bol bulunan kayaçlar haline getiriyor. Bunları %66'sı bazalt ve gabrodur, %16 granittir, %17'si granodiyorit ve diyorittir. Sadece %0.6'sı siyenit ve %0.3'ü r. Okyanus kabuğunun önemli birleşimi olan bazalt %99'unu oluşturur. Granitoidler olarak bilinen granit ve benzeri kıta kabuğuna hakimdir. Yükselen magmanın yeryüzüne erişmeden kabuk içinde herhangi bir derinlikte yerleşmesi ve katılaşması ile oluşan kayalara denir. Derin seviyelerde yerleşen ve katılaşan magmatik kütlelere "derinlik kayaları" da denir. Bunlar genellikle iyi kristalleşmiş minerallerden oluşmuş kayaçlardır. Mineraller kayaç türüne göre bir veya birkaç çeşit olabilirler. Plütonik kayalar yer kabuğu içinde farklı biçimlerde bulunur ve buna göre adlandırılırlar. İç kuvvetlerin niteliği, yer kabuğunu oluşturan malzemenin özellikleri, yükselen magmanın akıcılığı, yoğunluğu ve hacmi bir sahadaki plütonik kütlelerin biçimini ve bulunuş tarzını belirleyen başlıca etkenlerdir. Biçimleri ve bulunuş tarzları farklı olan ve bu nedenle ayrı isimlerle adlandırılan başlıca plütonik kütle türleri "batolit, lakolit, lapolit, filon(dayk), sill(tabaka filonları) ve volkan tıkaçları(nek)"dır. Bunlardan alan ve hacim olarak en büyükleri olan ilk üçü genellikle "plüton" terimi ile açıklanırlar. Plütonların oluşumuna yol açan magmatik olayların tümüne de "plütonizma" denir. Magmanın yeryüzüne çıkarak, orada soğuması sonucunda meydana gelen katılaşım kayalarına ekstrüzif kayalar veya dar anlamda volkanik kayalar denir. Bunlara "yüzey kayaçları da" denir; bunlar yarı kristalli, porfirik yapılıdır. Kayaç, çoğu kez gözle görülebilen mineral fenokristalleri ve kristal olmayan, camsı bir hamurdan oluşmaktadır. Örneğin; andezit, riyolit, bazalt gibi. Kayaların oluşum bakımından farklı ikinci takımını sedimanter (tortul) kayalar veya öteki adıyla "sedimentitler" meydana getirir. Eskiden var olan kayaların akarsular, buzullar, rüzgarlar, dalgalar gibi dış etkenler tarafından aşındırılarak sürüklenen kırıntılarının ve diğer çözülme ürünlerinin, ya da kimyasal yolla yerinde meydana gelen maddelerin normal basınç ve sıcaklık altında su üstünde veya su altındaki ortamlarda birikmesiyle "sedimentler" (çökeller) oluşur. Sedimentler zamanla çeşitli değişikliklere uğrarlar. Yığılan maddelerin ağırlığı altında sıkışırlar, içerdikleri su dışarı atılır, gözenekleri azalır ve hacimleri küçülür; kendi içlerinde meydana gelen kimyasal olaylarla yeni mineraller oluşabilir; taneler ve kırıntılar arasında bir çimento meydana gelir. Bütün bu süreçlerin sonucunda Sedimentler pekleşerek taşlaşır ve tortul kaya haline dönüşür. Yüzbinlerce, hatta belki milyonlarca yılı kapsayan ve sedimentlerin tortul kaya haline gelmesine yol açan bütün bu süreçlerin tümüne "diajenez" denir. Bu kayaçlar kimyasal, fiziksel (kırıntılı) ve organik tortullar olmak üzere üçe ayrılır. Kimyasal tortullar, suların içindeki eriyik maddelerin çökmesi ile oluşmuş olup kireç taşı, traverten, jips ve kaya tuzu gibi örnekler barındırır. Bu tortullar, Dünya'daki tüm tortulların %65'ini kapsar. Fiziksel tortullar, kayaçların parçalanması ile oluşan kırıntılı malzemelerin oluşturduğu kayaçlar olup, konglomera, kum taşı ve kil taşı gibi örnekleri içinde bulundurur. Bu tortullar, tüm tortulların %20-25'ini kapsar. Son olarak organik tortullar, bitki ve hayvan kalıntılarının birikmesi sonucunda oluşan kayaçlar olup, petrol, kömür gibi örnekler barındırır. Bu tip tortullar, tüm tortullar içinde %10-15 kısmını kapsar. Tüm tortul kayaçlar Dünya'nın yüzeyinde veya yüzeyine yakın tabakalarında oluşur. Çeşitli büyüklüklerde taş ve mineral parçalarının karalarda ve denizlerdeki tortullaşma havzalarında çökelmeleri ile meydana gelen taneli - parçacıklı kayaçlar dır. Değişik boyuttaki tanelerin bir çimento-maddesi ile birleşmeleri, birbirine kenetlenmeleri sonucu katı ve sıkı halde bulunan "çimentolu tortul kayaçlar" oluşur. örneğin; kumtaşı, konglomera, gibi. Taneleri birbirine bağlayacak, birleştirecek bir madde bulunmadığı hallerde, taneler serbest kalır ve "çimentosuz tortul kayaçlar" meydana gelir. Örneğin; kum, çakıl, kil gibi. Kırıntılı tortul kayaçların sınıflandırılması ve adlandırılması tanelerin boyutlarına, türlerine, biçimlerine, yuvarlak ve boylanma derecelerine, homojen ve heterojen oluşlarına ve çimento maddesinin bileşimine göre yapılır. Foraminiferler, radyolaryalar, algler, süngerler ve mercanlar gibi kabuklu organizmaların kalıntılarından oluşan kayaçlar dır. Organizmaların katı kısımları burada taşlaşmış, fosil haline gelmişlerdir. Organik tortul kayaçların sınıflaması ve adlandırılması eskiden beri organizmaların kavkılarını ve iskeletlerini oluşturan başlıca maddelerin kimyasal bileşimlerine göre yapılmaktadır; Örneğin, kireçli, silisli, bitümlü, fosfatlı gibi. Doygun eriyiklerin çökelmesi ve tuzlu suların buharlaşması sonucu meydana gelen tortulardır. Mağaralardaki dikit ve sarkıtlar, deniz kıyılarındaki kireçli ve demirli olitler, kapalı göl kenarlarındaki tuz birikintileri ve kaynaklar etrafındaki taşlaşmalar (travertenler) kimyasal tortulların başlıca örnekleridir. Tortul veya magmatik diğer kayaçların sıcaklık, basınç, gerilme ve kimyasal aktivitesi olan sıvılar etkisi ile değişmeleri, başkalaşmaları sonucu meydana gelirler. Genelllikle kristallerden oluşmuş, paralel yapılı kayaçlardır. Bunlara kristalin şistler de denir. Metamorfizma: Yer kabuğunun derinliklerinde hüküm süren değişik fiziksel ve kimyasal şartların etkisi ile kayaçlardan katı halde meydana gelen mineral değişikliği veya mineral transformasyonu olayıdır. Mineraller belirli bir sıcaklık ve basınç altında duraylı durumda bulunurlar. Her mineralin kendine öz bir duyarlılık sıcaklığı ve basıncı vardır. Eğer sıcaklık ve basınç değerinde bir artma, bir değişme olursa, mineralde de değişme başlar, mineral aynı kimyasal bileşimde başka bir duraylı minarele dönüşür, böylece bir mineral transformasyonu olur. Metamorfizmanın aslı da budur. Metamorfizma olayı büyük ve sıcak bir magma kütlesinin çevresinde meydana geldiği zaman kontakt veya termal metamorfizmadan; büyük bir fay veya bindirme düzlemi kenarında oluştuğu takdirde dislokasyon veya kataklastik metamorfizmadan söz edilmektedir; jeosenklinallerde (dalma-batma zonlarında) dağ oluşum hareketleri (orojenez) ile birlikte meydana gelen metamorfizmaya rejiyonal termo- dinamo metamorfizma; dip kısımlarının yavaş yavaş çökmesi ile on binlerce metre kalınlıkta tortuların (sedimentlerin) biriktiği okyanus havzalarında gelişen metamorfizmaya da çökme veya gömülme metamorfizması denilir. Metamorfik kayaçların başlıca özelliği, bunların birbirine paralel düzlemler boyunca ve kolaylıkla yaprak yaprak veya dilim dilim ayrılmaları, bölünmeleridir. Bu üç ana kayaç türü — magmatik, tortul ve başkalaşım — daha birçok alt dala ayrılır. Yine de bu ilintili kayaçlar arasında sert ve sıkı sınırlar yoktur. Bileşenlerinde yer alan minerallerdeki boyutların artıp azalması, bir kayacı başka bir kayaç hâline getirebilmektedir. Bu nedenle, belli özellikler için hazırlanan dereceler için hazırlanan tanımlamalar sayesinde herhangi bir kayaca isimler verilebilmektedir. Bir de bazı kayaçlar elmas yapımında kullanılır Kayaçlar, insanoğlu için kültürel ve teknolojik anlamda büyük bir etkiye sahiptir. Homo sapiens ve diğer insansılar tarafından iki milyon yıldan beri kullanılan kayaçlar, insanlar için teknolojinin temel ögelerinden biridir. Taşların madenlerden çıkartılarak çeşitli amaçlar için kullanılması, en eski teknolojik ilerlemelerden biridir. Ancak bu süreç çeşitli yerlerde farklı madenlerin ve taşların bulunması nedeniyle farklı zamanlarda ilerleme gösterdi. Tarih öncesi devirler arasında Taş çağı, Bronz çağı ve Demir çağı gibi çağlar yer almaktadır. Her ne kadar Taş çağı görünürde tüm dünya medeniyetleri üzerinde sona erdiyse de, birçok kayacın, binaların ve altyapıların inşasında kullanılmasına devam edilmiştir. Kayaçlar bu anlamda kullanıldığında kesme taş adıyla anılır. Madencilik Madencilik, değerli minerallerin veya diğer jeolojik malzemelerin yeryüzünden, bir cevher gövdesinden veya tabakadan çıkarılmasıdır. Terim bir de toprağın çıkarılmasını içerir. Madencilik ile geri kazanılan malzemeler arasında ana metaller, değerli metaller, demir, uranyum, kömür, elmas, kireçtaşı, petrol şist, kaya tuzu, potas, inşaat agregası ve kaya içerir. Madencilik, tarımsal süreçler yoluyla yetiştirilemeyen veya bir laboratuvar veya fabrikada yapay olarak oluşturulamayan herhangi bir malzemeyi elde etmek için gereklidir. Daha geniş anlamda madencilik, herhangi bir kaynağın (örneğin petrol, doğal gaz, tuz hatta su) topraktan çıkarılmasına denir. Kaya ve metal madenciliği tarih öncesi çağlardan beri yapılmıştır. Modern madencilik süreçleri; maden yataklarının araştırılmasını, önerilen bir madenin kâr potansiyelinin analizini, istenen malzemelerin çıkarılmasını ve son olarak madenciliğin sona ermesinden sonra diğer kullanımlar için hazırlanması için arazinin ıslahını içerir. Madencilik süreçleri, hem madencilik işlemleri sırasında hem de madencilik sona erdikten sonraki yıllar boyunca çevre üzerinde olumsuz etkiler yaratabilir. Bu potansiyel etkiler, dünya ülkelerinin çoğunun madencilik faaliyetlerinin olumsuz etkilerini yönetmek için düzenlemeler kabul etmesine yol açmıştır. Yayla Yayla (plâto) yüksek yerlerdeki derin akarsu vadileriyle yarılmış yüksekte kalan düz arazi şeklidir. Yükseklikleri beş yüz metreden birkaç bin metreye kadar çıkabilir. Örneğin Türkiye'deki Erzurum-Kars Yaylasının yüksekliği 2000 metre civarında (1800 m) olmasına rağmen Orta Asya'da bulunan Pamir Yaylasının yüksekliği 4000 m civarındadır. Dünyada en geniş ve yüksek plato Tibet Platosu'dur. Dünyanın çatısı (roof of the world) olarak isimlendirilir. Tibet Platosu 2 milyon km karelik bir alanı kapsar (Fransa veya Teksas'ın dört kat büyüklüğündedir) ve deniz seviyesinden ortalama yüksekliği yaklaşık 16.400 ayak (feet) (5.000 mt) dir. Yükseklikleri 26.248 ayak(feet) (8.000 mt) den daha fazla olan 14 dağ ve yükseklikleri 22.967 ayak (feet) (7.000 mt) dan daha fazla olan yüzlerce dağ içermektedir. Yarlung Zangbo nehri plato içinde karşıdan karşıya akmakta ve Dünya'da en derin kanyon olan "Yarlung Zangbo Grand Canyon" unu kesmektedir. Plato jeolijik aktifitelerini günümüzde hala sürdürmekte ve her yıl ortalama olarak 0,04 inç (0,1 santimetre) yükseklik kazanmaktadır. Yaylayı parçalayarak bir ağ gibi saran akarsu vadileri arasında kalan düz veya az eğimli yayla parçaları, vadilerin derinleşerek ve yayılarak genişlemesiyle daralır ve yayla dağlık-tepelik bir şekil alır. Yaylaların meydana gelişleri değişik şekillerde olur. Bazı yaylalar, volkanlardan püsküren lavların meydana getirdiği tabakaların akarsular tarafından yarılmasıyla ortaya çıkar. Bu tip yaylalara Kuzey Amerika'da rastlanır. Diğer bir şekil ise aşınma neticesinde deniz seviyesine kadar alçalan düzlüklerin jeolojik hareketlerle tekrar yükselerek akarsular tarafından yarılmasıdır. Bazıları ise dağlar arasında meydana gelmiş olan geniş yatay düzlüklerin yine akarsu vadilerince yarılarak parçalanmasıyla ortaya çıkar. Yayla, hem beşeri coğrafya, hem de fiziki coğrafya terimi olarak kullanılır. Akarsu aşınım şekli olan platolara yayla denildiği gibi, yerleşim şekli adı olarak da kullanılır. Yazın hayvan otlatmak için çıkılan dağlık ve ormanlık bölgelerdeki yüksek, düz, otluk yerlere yayla dendiği gibi; dinlenme, tatil yapma gayesiyle çıkılan yüksek yerlere, hatta şehir gibi yerleşim yerlerindeki yüksek kısımlarda bulunan mahallelere bile yayla adı verilir. Şehir ve köylere göre daha serin ve yağışlı olan bu tip yaylalar hayvancılığın gelişmesinde büyük fayda sağladığı gibi, bu yerlerde yaşayan ahaliye ekonomik destek de sağlar. "Yayla" terimi eski Türkçe, Azeri ve Çağatay lehçelerinde bulunan "yay" (yaz), "yaylamak" (yazı geçirmek) sözcükleriyle bağlantılıdır. Yaylamak terimi zamanla, "yaylag" ve "yaylak" haline dönüşmüş, "k" sesinin düşmesiyle "yayla" halini almıştır. Yaylacılık Anadoluya Orta Asya'dan Türk göçleriyle gelmiştir. Orhun Yazıtlarında "yaylag" terimi geçmektedir. Yaylacılık göçebe yaşam tarzına benzese de bazı yönleriyle ayrılır. Yaylacı kışlak ve yaylak arasında yaz ve kış ritmik göç eder. Göçebeler ise otlak arama amacıyla sürekli göç halindedir. Yaylacının köy veya kasabada kalıcı bir meskeni bulunurken, göçerlerin çoğunlukla kalıcı konutları yoktur. Bazı uygun yaylalar sürekli oturulan yer haline gelebilir. Mersin, Çamlıyayla ve Hatay Belen yayla iken ilçe merkezi haline gelen örneklerdir. Memleketimizde sayılamayacak kadar çok olan bu yaylaların dinlenme, turizm gayesiyle kullanılan ve mahalle niteliğinde olanları turizm tatil köyleri haline gelmekte hatta geçici yerleşim yeri olmaktan çıkıp daimi yerleşim yerleri olmaktadır. Yaylalarımız ağıl işlevleri olan göçebe hayvancılığın yerine son yıllarda rekreasyonel amaçlarla kullanılmaya başlanmıştır. Türkiye'nin hemen hemen bütün bölgelerinde yaylalara rastlamak mümkündür; Giresun-Akçalı köyü, Yavuzkemal Beldesi Kulakkaya Mevkii, Bektaş Yaylası, Mersin-Çamlıyayla(Namrun), Ardahan-Bülbülen, Posof-Urama Yaylası, İskenderun-Soğukoluk ve Belen, Kemaliye-Sarıçiçek ve Munzur, Artvin-Kafkasör-Kutul Yaylası, Ordu-Çambaşı, Kaş-Gömbe, Mersin-Fındıklıpınar, Kadirli-Maksutoğlu, Cardak, Gürlevik Muğla-Karabağ, Giresun-Kümbet, Gümüşhane-Kadırga, Konya-Yalıhüyük-Gölcük Yaylası, meşhur yaylalardan bazılarıdır. Yayla yerleşmesi sayısı büyük bir hızla azalmaktadır. 1968 yılında tahmini 26.000 olan yayla sayısı 1997'de 5900 adete düşmüştür. Yaylalar kuruluş yerlerine göre üç gruba ayrılır: Yaylalar gelen nüfus açısından dört gruba ayrılırlar: Yaz Yaz, en sıcak mevsimdir. Kuzey Yarım Küre'de en uzun günler yazda gerçekleşir. Dünya ısıyı depo ettiği için en sıcak günler genellikle yaklaşık iki ay sonra ortaya çıkar. Sıcak günler Kuzey Yarım Küre'de 21 Haziran ile 22 Eylül