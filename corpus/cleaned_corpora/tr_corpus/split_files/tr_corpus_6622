yazılmış en etkili protest şarkılardan birisini alarak Amerika'nın radikal geçmişinin dramatik bir öyküsünü anlatmaktadır." Bayındır Sağlık Grubu Bayındır Sağlık Grubu, Bayındır Holding'e bağlı olarak, ilk kez Bayındır Tıp Merkezi adıyla Ankara'nın Söğütözü semtinde 15 Temmuz 1992 yılında hizmete başlamıştır. Daha sonra Bayındır Hastanesi olarak anılmaya başlamıştır. Özel hastanelerin yaygınlık kazandığı bir dönemde açılan Bayındır Tıp Merkezi (Bayındır Özel Hastanesi), Türkiye'nin ilk tam zamanlı çalışan hekimlerle hizmet veren hastanesi olmuş ve bünyesinde 1993 yılında Hemşirelik Eğitim Merkezi oluşturulmuştur. 1997 yılında TS-EN ISO 9001 belgesi almıştır. 1998 yılında İstanbul Kemerburgaz'da "Yaşamkent" adlı merkez açılmıştır, bu merkezin bünyesinde Bayındır Fizik Tedavi ve Rehabilitasyon Enstitüsü bulunmaktadır. Yine 1998 yılında Bayındır Hastanesi Kavaklıdere, Ankara'da grubun ikinci hastanesi olmuştur. Bayındır Tıp Merkezi İşbank'ın iştirakleri arasında yer almaktadır. Bayındır Sağlık Grubu olarak, Bayındır Hastanesi Söğütözü, Bayındır Hastanesi İçerenköy, Bayındır Hastanesi Kavaklıdere, Bayındır Tıp Merkezi Levent ve Bayındır Diş Klinikleri bulunmaktadır. Saatli Camii Saatli Camii (Ayos İanni Kilisesi), Ayvalık'ta yer alan bir cami. Kesin olmamakla birlikte 1850 dolaylarında Agai İanni Kilisesi olarak Ayvalık'ta inşa edilmiştir. Cumhuriyetin ilanına müteakip birinci mübadele kapsamında yöreye yerleşen halkın ihtiyaçlarına binaen 1928 yılında camiye dönüştürülmüştür. Camiye dönüştürüldüğü için içinde ikonalar dışındaki her türlü detay aslına uygun olarak görülebilir. İkonaların üzerinin boyanması hariç değişiklik yapılmamıştır. Saatli Camii, adını çan kulesi üzerindeki saatten almaktadır. Praefectus praetorio Praefectus praetorio, Roma İmparatorluk muhafızlarının liderine verilen bir unvandır. Roma İmparatorluğu tarihi boyunca imparatorun seçimi gibi birçok siyasi olayda etkili olmuşlardır. Bu makam İmparator I. Konstantin döneminde kaldırılmıştır. Patlamış mısır Patlamış mısır, cin mısır ("Zea mays everta") tanelerinin ısı etkisiyle patlayarak şişmesi sonucu elde edilen ve çerez olarak yenen bir yiyecektir. Mısır, buğdaygiller ailesinden gelir. Mısırın vatanının Orta ve Güney Amerika'da olduğu tahmin ediliyor. Meksika'da bir mağarada 5000 yıllık mısır ve mısır koçanları bulunmuştur. Zevkle tükettiğimiz ve birçok alanda kullandığımız mısır bitkisi yağ bakımından zengindir. Ayrıca bileşiminde bol miktarda karbonhidrat bulunmasından dolayı enerji verici bir besindir ve de bileşiminde su, mineral, protein, yağ gibi temel besinleri de bulundurur. Mısır taneleri ısıtıldıklarında bileşiminde bulunan su biraz sonra buharlaşmaya başlar, buharlaşan su genleştikten sonra mısır taneleri birbirine sığmaz olur. Bir süre sonra sıcaklığın artmasıyla ve su buharının zorlamasıylada kabuk yarılır. Su buharı da dışarı çıkmaya başlar ve su buharıyla birlikte mısır tanesinin bileşiminde bulunan nişasta, protein gibi diğer besin maddeleri de dışarıya çıkar. Besin maddelerinin dışarı çıkması ile nişasta ve protein beyazlaşmaya başlar. Beyazlaştığı süreyi tamamlatınca patlamış mısır haline döner. Mısır evlerde ateş üzerinde ve yağ içinde patlatılır. Ticari amaçla patlamış üretmek için ise özel mısır patlatma cihazları kullanılır. İlk mısır patlatma cihazı ABD'nin Chicago kentinde 1885 yılında Charles Cretors tarafından icat edilmiştir. 1912 yılından beri patlamış mısır ABD'de sinema ve spor salonlarının vazgeçilmez çerezi haline gelmiştir. Patlamış mısır binlerce yıl önce Amerika'nın yerlileri tarafından bulunmuştur. O zamanda patlamış mısırın patlama sesinin 'kötü tanrının çekirdekten çıkıp kaçması' şeklinde yorumlanmaktaydı. Büyük Buhran döneminde (1929'da ABD'de başlayan ve 1930'lar boyunca dünyanın büyük bir bölümünde etkili olan ekonomik kriz.) patlamış mısırın poşeti 5-10 cent arasında satılmaktaydı ve böylelikle de popülerleşmekteydi. Diğer ticaret alanları kötüye giderken patlamış mısır sektörü işleri kötüye giden, kıvranan çiftçilerin gelir kaynağı haline geldi. II. Dünya Savaşı'nda, şeker bonbon yapımında kullanılan rezerve şekerin azalması patlamış mısırın 3 kat daha fazla tüketilmesine neden oldu. Amerika Birleşik Devletleri'nde en az 6 bölge (hepsi ABD içerisinde) 'Dünya'nın patlamış mısır sermayesi' olarak görülüyor: Valparaiso, Indiana; Van Buren, Indiana; Marion, Ohio; Ridgway, Illinois; Schaller, Iowa; ve Kuzey Loup, Nebraska. Amerika Birleşik Tarım Bakanlığı'na göre (USDA): Özel, sadece patlamış mısır için darı yani mısır taneciği üretiminin çoğu Nebraska, Indiana ve genişletilen alanda Teksas'ta yapılıyor. Konya HavalimanÄ± Konya Havalimanı (IATA: KYA, ICAO: LTAN) Konya ili sınırları içerisinde yer alan sivil-askeri kategoride bir havalimanıdır. 2000 yılında sivil hava trafiğine açılmıştır. Selçuklu ilçesi sınırları içinde bulunan ve 141,000 m²'lik alan üzerine kurulu olan Konya Havaalanı, DHMİ ile Türk Hava Kuvvetleri ortak yönetimindedir.Muharip Hava Kuvveti Ve Hava Füze Savunma Komutanlığı'na bağlı 3. Ana Jet Üs Komutanlığı da burada bulunmaktadır. 3350 metre uzunluğunda, iki pisti bulunan havalimanı 8 uçak kapasiteli park alanına sahiptir. (*)Kaynak: DHMI "Ä°leri" Sosyalist Hareket «İleri» Sosyalist Hareket (Sozialisticheskoe Dvizhenie «Vpered»; Социалистическое движение «Вперёд»), Rusya'da sol radikal bir politik örgüt. 2005 yılında Rusya'da CWI (İşçi Enternasyonali Komitesi) şubesinden çıkan aktivistler tarafından kuruldu. «İleri» Sosyalist Hareket’in şubeleri birkaç Rusya şehrinde var. Örgüt programında «kendimizi bolşevizm devrim mirasının, Enternasyonal sol muhalefetin ve Dördüncü Enternasyonal’in halefleri olarak kabul ediyoruz» deniyor. Ana Faaliyetler: öğrenci ve işçi hareketi, Belediye Konut Ekonomisi reformuna, demokratik ve yurtaş haklarına tacize karşı direnç. Örgüt, 2006 kış ve ilkbaharında Moskova’da, Moskova bölgesinde, Saratov’da, Tyumen’de konut ödemelerinin yükselmesine karşı protestolarda aktif olarak yer aldı. Nisan ve mayıs aylarında Yaroslavldaki örgütün aktivistleri Holodmaş fabrikasının kapatılmasına karşı yapılan greve yardımcı oldular. Haziran ayında örgüte yakın şair Kirill Medvedev’in şiir dinletesi yapıldı, orada fabrikanın grev komitesine yardım olarak para toplandı. 2006 haziran ayında «İleri» Şelehov’da (İrkutsk bölgesinde) öğretmenlerin grevine destek kampanyası hazırladı. 2006 ilkbaharından beri «İleri» binalar aralarında yeşil alan bırakmazsızın yapılan inşaatlara karşı protestolarda etkin yer alıyor. Ayrıca Rusya hükümetinin eğitim reformuna karşı çıkıyor. «İleri» bağımsız sendikal örgütlerle iletişimde bulunuyor (Tüm Rusya iş konfederasyonu, Rusya iş konfederasyonu, «İş savunma»). Bir de Fransız ve Alman Dördüncü Enternasyonal'in şubeleriyle (Devrim Komünist Ligası ve Devrim Sosyalist Ligası) temaslarda bulunuyor. Örgüt «İleri» gazetesi çıkarıyor. 2006 yılında bağımsız sendikalarla ve diğer profesyonel birliklerle beraber «Bağımsız Sendika» dergisini yayımlamaya başladı. Küreselleşme ve sosyal hareketler enstitüsüyle ve Tüm Rusya Iş Konfederasyonu ile beraber «Sol politika» dergisini çıkarıyor. Hacı Ali Özal Hacı Ali Özal, 1984 yılında, 12 Eylül Darbesi sonrası yapılan ilk mahalli seçimlerde ANAP'tan belediye başkanı seçilip, bu görevi 1989 yılına kadar yürüten siyasetçidir. III. Friedrich (Alman imparatoru) III. Friedrich, Veliaht Prens Friedrich Wilhelm olarak da bilinir (1888'e değin), Almanca Kronprinz Friedrich Wilhelm, tam adı Friedrich Wilhelm Nikolaus Karl (18 Ekim 1831 - 15 Haziran 1888), 1888'de 99 gün süreyle Prusya kralı ve Alman imparatoru. Liberal ve meşrutiyetçi görüşlerden etkilenmiş, ama Hohenzollern hanedanının krallık ve imparatorluk değerlerine bağlı kalmıştır. Babası I. Wilhelm 1861'de Prusya kralı, 1874'te de Alman imparatoru oldu. Annesi, Saksonya-Weimar-Eisenach prensesi Augusta'ydı. Friedrich, üniversite eğitimi gören ilk Prusya prensi oldu, ayrıca sıkı bir askeri eğitimden geçti. 1858'de Britanyalı prenses Victoria'yla (1840-1901; 1888'den sonra "İmparatoriçe Friedrich") evlendi. Karısının liberal düşüncelerinden etkilenmekle birlikte, güçlü bir merkezi yönetimden ve müttefik Alman prenslerine baskı uygulanmasından yanaydı. Bu tutumuyla Şansölye Otto von Bismarck'ı bile zaman zaman geride bırakıyordu. 1861'de veliaht prens olan Friedrich, tahta çıkıncaya değin 27 yılını bir şeyler yapmayı bekleyerek geçirdi. Kurmay başkanı Blumenthal kontu Leonard'ın yardımıyla 1864'te Danimarka Savaşı'nı, 1866'da Yedi Hafta Savaşı'nı ve 1870-1871 Fransız-Alman Savaşı'nı başarıyla yönetti. Bismarck'ın, sorunları "kan ve demir" ile çözmeye dayanan iç ve dış politikasını bütünüyle benimsememekle birlikte, 1866'daki savaşta onu destekledi. Friedrich babasının ölümünün ardından 9 Mart 1888'de tahta çıktı. Ama bir süre sonra, 1887'de yakalandığı gırtlak kanserinden öldü. Ancak 99 gün süren hükümdarlığı sırasında attığı en önemli adım, aşırı tutucu İçişleri Bakanı Robert von Puttkamer'i görevden almak oldu. Yerine oğlu ve varisi II. Wilhelm geçti. Elvis Presley şarkıları listesi Elvis Presley'in 1953 yılından 1977 yılına kadar yapmış olduğu tüm şarkıların listesi: Transkripsiyon Transkripsiyon aşağıdaki anlamlara sahiptir: the representation of specific speech sounds or sign components Transkripsiyon (dilbilim) Transkripsiyon, çevriyazı ya da çeviri yazı konuşmadaki sesleri, onları sonradan tekrar üretebilmek için, özel yazılı sembollerle kaydetmektir. Dilbilimciler fonetik transkripsiyon için Uluslararası Fonetik Alfabesini kullanırlar. Bunun ASCII karşıtı SAMPA'dır. Örneğin, bazı Anadolu ağızlarında "değil", "gelecek misin?", "gelemem" kelimelerinin söylenişlerine göre "da´l", "del"; "gelcemin?", "gelecaññi?" şekillerinde yazılması gibi. Daha genelleşmiş anlamıyla transkripsiyon, "Bir ortamdan bir başkasına aktarırken, veriyi, yeni ortamın gerektirebileceği biçime çevirmek" anlamına gelir. Bu anlamıyla terim, yazılı bir kaynağın başka bir ortama dönüştürülmesi için de kullanılabilir, örneğin bir kitabın sayfalarının görüntülerinin tarayıcı ile elde edilip ondan elektronik bir metin üretilmesi, ses dosyasının yazıya aktarılması veya bir el yazısının matbu hale dönüştürülmesi gibi. Transliterasyon; bir yazı sistemine göre yazılmış bir metnin o yazıdaki harflerin değerlerini koruyacak şekilde başka bir yazı sistemine aktarılmasıdır. Transliterasyon işleminde her harf ayrı ayrı çevrilir. Transkripsiyondan farklı olarak harf çevirisi (transliterasyon) bir yazı sistemine göre yazılmış bir metnin o yazıdaki harflerin değerlerini koruyacak şekilde başka bir yazı sistemine aktarılmasıdır. Transliterasyonda her harf ayrı ayrı çevrilir, Transkripsiyonda ise her ses (fonemler) hedef dilde kendisine en yakın harfe (veya harf grubuna) çevrilir. Transliterasyonda kaynak metinde kullanılmış harfler, onları kaydetmek için kullanılan alfabedede mevcut olmadığı için, onlar ile mevcut olan harfler arasında bir eşlendirme (gönderme) yapılır. Bu eşlendirme kuralına dayanarak kaynak metindeki metnin tam olarak nasıl yazıldığını çıkarmak mümkündür. Örneğin modern Yunanca'da, harfleri ve harf birleşimlerinin hepsi Türkçe'deki "i" sesi ile teffuz edilir. Bunların transkripsiyonunda "i" kullanılabilir. Bunlar arasındaki farklılığı muhafaza etmek gerekirse bunların latin harfleri ile transliterasyonu, , , , , ve şeklinde olabilir. RÄ±hle Rıhle, asıl anlamıyla Arapça'da bir yerden diğerine göç etmek anlamındaki "rahale" kök fiilinin mastarıdır. Hadis ilminde, muhaddislerin yeni hadisler öğrenmek için uzak diyarlara yaptıkları ilim yolculuklarına rıhle denir. Rıhle seyahatleri Muhammed henüz hayatta iken civardaki kabilelerin bizzat kendisinden hadis öğrenmek için Medine'ye gelmelerine kadar uzanır. Daha sonra, gittikçe genişleyen İslam ülkelerine giderek yerleşen sahabîlerden hadis rivayet etmek için uzun ve zor yolculuklar yapılmıştır. Bu arada kendi bildiği hadisi başka sahabîye sorarak emin olmak için yolculuk yapan sahabîler de olmuştur. Sonraki asırlarda muhaddisler bütün İslam ülkelerini dolaşarak hadis derlemişler ve bunları çeşitli mecmualarda toplamışlardır. En meşhurları Kütüb-i sitte denilen altı hadis mecmuasıdır. Caligula (film) Caligula İtalyan yönetmen Tinto Brass tarafından 1979 yılında çekilmiş bir sinema filmidir. Ayrıca filmin bazı sahneleri ise Giancarlo Lui ve Penthouse dergisinin kurucusu Bob Guccione tarafından çekilmiştir. Filmin konusu Roma İmparatorluğu İmparatoru Gaius Caesar Germanicus'nun yükselişi ve yıkılışıdır. Filmin senaryosu Gore Vidal'a ait olup, Penthouse dergisi tarafından finanse edilmiş ve prodüktörlüğünü Guccione ve Franco Rossellini yapmıştır. İmparatör rolünde başrolde Malcolm McDowell oynamıştır. Caligula filminin aşağıda belirtildiği gibi birçok farklı sürümü vardır.: Koliform bakteri Koliform bakteriler gıda ve suların sıhhi durumunu gösteren göstergeç bakterilerdir. Tanım olarak çubuksu, Gram-negatif olup 35-37 °C'de laktoz fermante ederek asit ve gaz üretirler. Koliformlar sıcak kanlı hayvanların dışkılarında bolca bulunurlar, ama sulak ortamlarda, toprakta ve bitkilerde de bulunurlar. Çoğu zaman kloliformalar kendileri hastalığa neden olmazlar ama kolay kültürlenirler, ve varlıkları dışkı kaynaklı zararlı patojenlerin de mevcut olabileceğine işaret eder. Dışkıya ait (fekal) patojenlere bakteriler, virüsler, protozoalar ve parazitler dahildir. Koliform bakterileri oluşturan cinsler arasında şunlar sayılabilir: "Escherichia coli" "(E. coli)" bakterisinin diğer koliformlardan ayırdedici özelliği 44 °C'da laktoz fermantasyonu yapabilmesi, bazı özel kültür ortamlarında büyüyebilmesi ve bu ortamlarda oluşturduğu renktir. Genel koliform grubundan farklı olarak "E. coli" hemen hemen tamamen dışkı kaynaklıdır ve onun varlığı dışkı kirlenmesinin açık bir belirtisidir. ABD Gıda ve İlaç İdaresi'nin Gıda Güvenlik ve Uygulamalı Beslenme Merkezi ("U.S. Food and Drug Administration - Center for Food Safety and Applied Nutrition"). Bacteriological Analytical Manual: Enumeration of Escherichia coli and the Coliform Bacteria (E. coli ve koliform bakterilerin sayımı) Misenum Misenum, Güney İtalya'nın Campania bölgesinde bulunan antik liman kenti. Napoli Körfezi'nin Güneybatısı'nda bulunan kentin yerinde günümüzde Miseno kenti bulunmaktadır. Antik kent 79 yılında faaliyete geçen Vezüv Yanardağı'nın lavlarından etkilenmiştir. Antik Roma döneminde Misenium'da Roma İmparatorluğu'nun en önemli limanı bulunmaktadır. Yeşilyurt, İslahiye Yeşilyurt, Gaziantep'in İslahiye ilçesinin Hatay ile sınır olan bir mahallesidir. Gaziantep-Kilis-Hatay illerini birbirine bağlayan devlet karayolu üzerinde bulunmaktadır. Nüfusu 2000 yılı nüfus sayımına göre 4500-5000 civarındadır. Dolan Köyünde, 13 Mart 1990 tarih ve 20460 sayılı Resmi Gazete'de yayımlanan İçişleri Bakanlığı'nın 8 Mart 1990 tarihli belediye kurulması kararı ile "Yeşilyurt" adıyla belde belediyesi kurulmuştur. MÃ– 179 Pseudomonadaceae Pseudomonadaceae bakteriler âleminde bir familyadır, bu familyaya "Azomonas", "Azomonotrichon", "Azorhizophilus", "Azotobacter", "Cellvibrio", "Mesophilobacter", "Pseudomonas" (cins tipi), "Rhizobacter", "Rugamonas", ve "Serpens" cinsleri dahildir. Yakın zamanda Azotobakterilerin de bu familyaya ait olduğuna karar verilmiştir. "Pseudomonad" Eski Yunanca psödo (ψευδο, 'sahte') ve monas (μονος, 'tek birim') sözcüklerinde türetilmiş olup 'sahte birim' anlamına gelir. Mikrobiyolojinin ilk yıllarında "monad" terimi tek hücreli canlılara değinmek için kullanılırdı. Doğada yaygın olarak bulunmalarından dolayı psödomonadlar ilk gözlemlenmiş mikroskopik canlılar arasındadır. Bu canlılar için jenerik bir isim olarak 1894'te ilk yaratılmış olan "Pseudomonas", Gram-negatif, çubuksu ve hareketli bakteri cinsi olarak tanımlanmıştı. Bu tanıma uyan Pseudomonadlar pek çok doğal ortamdan izole edilebildiklerinden kısa bir sürede bu cinse çok sayıda tür dahil edildi. Daha ileri yıllarda, yeni metodolojilerin geliştirilmesiyle pek çok tür yeniden sınıflandırılmıştır. "Pseudomonas aeruginosa" fırsatçı patojen olarak gittikçe artan klinik önem kazanmaktadır. Klinik izolatlarda antibiyotik direnci gittikçe atmaktadır. 2000 yılında bir "Pseudomonas" türünün genomu belirlenmiştir; daha yakın zamanda "P. aeruginosa" strains PAO1 (2000), "P. putida" KT2440 (2002), "P. fluorescens" Pf-5 (2005), "P. fluorescens" PfO-1 and "P. entomophila" L48 dahil olmak üzere çeşitli türlerin de dizileri okunmuştur. "Pseudomonas syringae" 'nin çeşitli serovarlarının genomları da okunmuştur. Oksidaz, kutupsal kamçı ve fermantasyon yapamama Pseudomoadları Enterobakterilerden ayırdeder.. MÃ– 104 Gordon Banks Gordon Banks (30 Aralık 1937- 12 Şubat 2019), İngiliz eski futbolcudur. 1966 Dünya Kupası'nı kazanan İngiliz millî takımının kalecisi. 1970 Dünya Kupası'nda da İngiltere'nin kalesini korudu. Chesterfield, Leicester City, Stoke City, Cleveland Stokers, Hellenic, Fort Lauderdale Strikers, St Patrick's Athletic takımlarında oynadı. 73 defa millî oldu. İngiltere'den sonra ABD ve İrlanda'da oynadı. Uluslararası Futbol Tarihi ve İstatistikleri Federasyonu tarafından 20. yüzyılın en iyi 2. kalecisi seçilmiştir. 1972 yılında geçirdiği trafik kazası sonucunda görme yetisini büyük büyük oranda kaybetti ve 34 yaşında kariyerine nokta koymak zorunda kaldı. 12 Şubat 2019'da 81 yaşında öldü. Arild Stavrum Arild Stavrum (d. 16 Nisan 1972), forvet mevkisinde oynayan eski Norveçli futbolcudur. Kariyeri boyunca Molde, Brann, Stabæk, Helsingborg, Aberdeen ve Beşiktaş gibi takımlarda forma giydi. 3 kez Norveç millî futbol takımı formasını giydi. Kariyerinin en başarılı dönemlerini 1999 yılında transfer olduğu İskoçya Ligi takımlarından Aberdeen'de geçirdi. Bu takımda ilk sezonunda 32 maçta oynadı ve 12 gol attı. 2000-2001 sezonunda yine bu takımla 17 gol atarak sezonun en golcü oyuncusu oldu. 2002 yılında Türkiye'ye Beşiktaş'a transfer oldu. Ancak bu takımda fazla oynama fırsatı bulamayarak kısa sürede ayrıldı. Aktif futbol yaşantısını bıraktıktan sonra teknik direktörlük yapmaya başladı. Sirenayka Sirenayka ("Cyrenaica") veya Kirenayka (, ), Libya'nın doğusunda bulunan bir kıyısal bölge ve ayrıca 1970'lerden önceki idari sistemdeki ülkenin bir vilayetidir. Eski sistemde var olan Sirenayka, bugün birkaç "Şabiye" denilen yönetim birimlerine ayrılmıştır. Sirenayka'nın başkent Bingazi'dir. Sirenayka, adını eski Yunan kolonisi Sirene'den almıştır. Bölgenin Arapça adı olan Barka veya Berka, son zamanlarda bölgenin merkezi sayılan Bingazi'nin eski isimleri olan "Barneek" veya "Berenice" ile ilişkili olabilir. Canlı bir vaha olan Kufra, Sirenayka'nın güneyindeki çöllerden biridir. Trablusgarp'ın doğusunda yer almaktadır. Trablus'un alınmasının ardından Osmanlı İmparatorluğu'na katılmıştır. Sirenayka'nın güneyi ise Osmanlı Devleti'nin sınırları içinde bulunmamaktadır. Osmanlı Devleti içinde Sirenayka Sancağı, Trablusgarp Beylerbeyliği'ne bağlı olarak yönetilmiştir. 1843 yılında yönetimi Sanusi Hanedanı almış ve Sirenayka'yı yönetmeye başlamıştır. Sanusi Hanedanı sırasında ilk defa Sirenayka'nın bayrağı olmuştur. 1912'de İtalyanlar tarafından işgal edilen bölgede sırasıyla birçok işgal olmuştur. Aynı dönemlerde bölgede Sirenayka Savaşı çıkmıştır. 1949 yılında Sirenayka Emirliği kurulmuştur. Bu devletle birlikte yeni bir Sirenayka'nın bayrağı olmuştur. Bu bayrak siyah bir zemin üzerinde beyaz ay yıldızlı bir bayraktır. 1951 yılında Sirenayka, Trablusgarp ve Fizan ile birleşerek Libya'yı oluşturmuştur. 5 Mart 2012 tarihinde, Libya İç Savaşı'nda bölgedeki aşiretlerin birleşmesiyle ilan edilmiştir. Resmi olarak Libya genelinde tanınmamaktadır. Bölgenin lideri, Şeyh Ahmed Zübeyr'dir. Logan Tom Logan Maile Lei Tom (d. 25 Mayıs 1981-Napa, Kaliforniya) Amerikalı voleybolcu. Çin ve Hawai kökenlidir. Amerikan futbolu oyuncusu Melvyn Tom’un kızıdır. 19 yaşındayken Sidney Olimpiyat Oyunları için ABD ulusal takımına seçip olimpiyatlara katılan en genç voleybolcu unvanını kazandı. Stanford Üniversitesi’nden mezun oldu. Okul takımlarından sonra profesyonel voleybol yaşamına Brezilya liginde başladı. Tom, ABD ulusal takımıyla 2001 World Grand Prix’de şampiyonluğa ulaştı. 2004 World Grand Prix’de “en değerli oyuncu” ve “en iyi servis” ödüllerinin sahibi oldu. 2008 Pekin Olimpiyat Oyunları’nda ABD ulusal takımıyla gümüş madalya kazanırken ayrıca “en skorer oyuncu” oldu. 2003 yılından beri voleybol yaşamını Avrupa’da sürdüren Tom, 2008 yılında Japonya’nın Hisamitsu Springs takımına transfer oldu. Bu kulüpte bir sezon oynayan Tom, 2009 yılında Asystel Volley takımıyla anlaşarak yeniden Avrupa'ya ve Serie A1'e döndü. Büyük kızılca kuyrukkakan Büyük kızılca kuyrukkakan ("Oenanthe moesta"), Sinekkapangiller (Muscicapidae) familyasından bir kuş türü. Cezayir, Mısır, Irak, İsrail, Ürdün, Libya, Moritanya, Fas, Suudi Arabistan, Suriye, Tunus, Batı Sahra ve Yemen'de görülürler. Doğal habitatları, astropikal veya tropikal kuru fundalıklardır. E-Sky Lama v4 E-Sky Lama V4 küçük, 4 kanallı, uzaktan kumandalı, elektrikli, kuyruk pervanesi olmayan, E-Sky tarafından üretilen bir helikopterdir. Uzaktan kumandalı olan ve kuyruk pervanesi olmayan Lama serisinin dördüncü modelidir. Özellikle yeni başlayanlar için ideal bir modeldir. Diğer kuyruk pervanesi olmayan modeller gibi Lama V3, V4 ve Co-Comanche de Çin'de üretilir ve uçmaya hazır olarak (RTF:Ready-to-fly) kutudan çıkar. Süren kişinin yalnızda pili (7.4v 800 mAh 2-cell Li poly) şarj etmesi gerekir. E-Sky Lama v4 genellikle iç mekanlarda uçmak için tasarlanmıştır. Ancak dışarıda güzel bir havada sıfır rüzgarda da uçabilir. Modifikasyonlarla birlikte helikopter dışarıda daha rahat uçabilir. Ancak standart olarak iç mekanlarda uçması daha iyidir. Yeni başlayanlar ve orta profesyoneller için tasarlanmıştır. Lama V3 ve V2 modellerinin başarısından sonra E-Sky Co-Comanche, Dauphin ve Lama V4 adı verilen, Lama V3'e mekanik ve elektrik aksamıyla benzeyen, kuyruk ve kep dizaynı farklı olan 3 modeli piyasaya sürdü. Ayrıca Lama V3 ve V4'ün servo bağlantıları farklıdır. Bazen kendisinden Lama V5 olarak bahsedilen Co-Comanche'nin dış tasarımı Lama V4'ten farklıdır. Co-Comanche'nin kuyruğundaki pervane sadece estetik içindir ve uçuşa bir etkisi yoktur. Diğer uzaktan kumandalı koaksiyel helikopterlerde olduğu gibi, helikopterin gücü 2 tane DC motordan sağlanmaktadır. Pervaneler birbirine zıt yönlerde dönmektedir. 4'ü bir arada kontrol sistemi alıcı, jiroskop, mixer ve hız kontrol sisteminden oluşmaktadır. Bu sistem hız, irtifa, denge ve radyo frekanslarını kontrol etmektedir. Lama V4'ün plastik kepi mavi ve gümüş renkte bulunabilir. Kullanımı kolaydır, alet kullanımı minimuma indirilmiştir. Tamire, değişime ve gelişime uygun bir yapısı vardır. Lama V4 için özel kepler de vardır. Ayrıca birkaç değişimle Co-Comanche'nin kepi Lama V4'e takılabilmektedir. Lama V4 gibi koaksiyel helikopterler yeni başlayanlar için tek motorlu helikopterle kıyasla daha iyidir. Lama V3 ve V4 için birçok modifikasyon seçeneği bulunmaktadır. Örnek olarak pervaneler, servolar, motor başlıklarının değiştirilmesi gibi. Bu, helikopterin dengeli uçmasına katkı sağlar. Ayrıca pil tutacağı ve iniş takımı gibi parçalar da daha kaliteli parçalarla değiştirilebilir. Bir diğer modifikasyon ise üstteki rotoru uzatır. Böylece alt ve üst pervane arasındaki mesafe artar. Bu sayede helikopter daha hızlı manevra yapabilir Lama V4 sahipleri standart pervaneleri (esnek siyah plastikten yapılır) daha sağlam "Xtreme Blades" (beyaz renkli polipropilen maddesinden yapılır) ile değiştirebilir. Bu pervaneler standart olanlara göre daha sağlamdır ve kırımları önler. Standart Lama V4'te 7.4v 800mAh pil bulunmaktadır. Daha uzun süre uçmak için 12.00 arasında değişen piller kullanılabilir. Dong Zhongshu Dong Zhongshu (; MÖ 179 - MÖ 104), Konfüçyüsçülük'ün Yeni Metin Okulu temsilcisidir. Tung, insanın hayâtının „Göğün yolu“ ile değişebileceğine inanır ve Yin ve Yang ideasının etkisi altındaydı. Pseudomonadales Pseudomonadales Gammaproteobakteriler sınıfının bir takımıdır. "Pseudomonadales" 16S rRNA dizilerine göre tanımlanmıştır. Bu takımda yer alan bakterilerin hepsi aerobik ve kemoorganotrofiktir. Onu meydana getiren Pseudomonadaceae familyasındaki türler hareketli, Moraxellaceae familyalasındakiler hareketsizdir. "Azomonas" ve "Azotobakter" türleri azot fiksasyonu yaparlar. Azotobakterler kistler oluştur. "Moraxella" türleri hayvan ve insanların müköz dokularında yaşarlar. Birkaç üyesi fırsatçı patojendir, örneğin "Pseudomonas", "Moraxella", ve "Acinetobacter" türleri zatürreye yol açar. Aralık 2007 Kuzey Irak Operasyonları Aralık 2007 Kuzey Irak Operasyonları, Türk Hava Kuvvetleri tarafından 16, 19, 22, 26 Aralık 2007 tarihlerinde PKK'ya karşı düzenlenen bir dizi hava harekâtıdır. 16 Aralık 2007 gecesi Türk Hava Kuvvetleri'ne bağlı savaş uçaklarının Irak'ın kuzeyinde bulunan Zap, Avaşin, Hakurk ve Kandil'i bombalamasıyla başlayan, Türkiye tarihinin ilk gece harekâtıdır. Operasyon 1.5 saat sürdü ve operasyona 50'ye yakın savaş ve ikmal uçağı katıldı. Bombardıman nokta atışlarıyla havadan yapıldı ve görüntüler anında Türk genelkurmayı karargâhına izletildi. Türkiye Genelkurmay Başkanlığı, resmi sitesinde yaptığı açıklamada 175 PKK üyesinin öldürüldüğünü ayrıca birçok silah ve malzemenin de imha edildiğini belirtmiştir. Irak Kürt tarafı ise operasyonda sivil köylerin hedef alındığını, 10 köyün vurulduğu ve 1 kişinin öldüğünü belirtti. Buna karşılık 18 Aralık 2007 tarihinde Genelkurmay Başkanlığı, hava harekâtının çok hassas olarak planlandığını ve dikkatle icra edildiğini açıklamıştır. Yine Genelkurmay Başkanlığı hassasiyet gösterildiğini ancak buna rağmen, harekâtı müteakip Irak'ın kuzeyinden kaynaklanan haberlerin dünya kamuoyunu yanıltmaya yönelik bir kampanya olduğunu, bu tür haberlerin bir paniğin sonucu olduğunu ve Irak'ın kuzeyinde ve merkezi Irak hükümetinde etkili olan bazı odakların PKK'ya verdikleri desteğin açık bir göstergesi olduğunu açıkladı. Acinetobacter Acinetobacter cinsi gram-negatif, hareketsiz ve fermantasyon yapmayan, Moraxellaceae familyasÄ±na ait bir bakteri cinsidir. Önemli toprak organizmaları olup, örneğin, aromatik bileşenleri metabolize ederler. "Acinetobacter" türleri hastanelerde hem kuru hem nemli olmak üzere çeşitli yüzeylerde canlı kalarak hastane enfeksiyonlarının önemli bir kaynağını oluştururlar. Bu bakteriler doğal olarak pek çok antibiyotik sınıfına karşı dirençlidirler. "Acinetobacter"ler ayrıca biyoteknolojik amaçlar için kullanıma çok elverişlidirler. Küçük çöl toygarı Küçük çöl toygarı ("Ammomanes cinctura"), toygargiller familyasına ait bir kuş türü. Afganistan, Cezayir, Yeşil Burun Adaları, Çad, Mısır, İran, Irak, İsrail, İtalya, Ürdün, Kuveyt, Lübnan, Libya, Mali, Malta, Moritanya, Fas, Nijer, Umman, Pakistan, Suudi Arabistan, Sudan, Suriye, Tunus, Batı Sahra ve Yemen'de görülürler. Doğal habitatları sıcak çöllerdir. Acta Senatus Acta Senatus ya da Commentarii Senatus, Roma Senatosu'nun tartışma ve karar zabıtlarına verilen ad. Julius Caesar'ın ilk Konsüllüğünden önce (MÖ 59), Senatonun faaliyetleri kayıt altına alınır ve ara sıra gayriresmî olarak yayınlanırdı; Sezar, Senato'nun müzakere protokollerine olduğundan daha fazla önem atfeden sır perdesini aralamak arzusundaydı ve ilk olarak bu protokollerin kaydedilmesini ve Acta Diurna içinde yayınlanmasını emretti. Bu zabıtların muhafaza edilmesi geleneği Augustus tarafından devam ettirildi ancak yayınlanması yasaklandı (Suetonius, "Augustus", 36). Genç bir senatör ("ab actis senatus") bu "acta" olarak adlandırılan kayıtların kaleme alınmasından ve halk kütüphanelerinde arşivlenmesinden sorumluydu (Tacitus, Ann. v. 4). Bu zabıtlar üzerinde tetkik yapabilmek, Şehir prefect'inin iznine bağlıydı. Martı Jonathan Livingston Martı Jonathan Livingston, Amerikalı yazar Richard Bach tarafından yazılmış, bir martının hayatını ve bize kendi sınırlarımızı aşabileceğimizi söyleyen, bir ders vermek amacıyla yazılmış masal türünde bir kitaptır. Bu kitapta Jonathan'ın hayatı, uçuş denemeleri vb. olaylar anlatılıyor. Bütün martıların amacı uçmak değil yemek bulmaktır; ama Jonathan'ın amacı uçmak ve yeni şeyler öğrenmektir. Bu nedenle martılar tarafından dışlanmıştır. 2. bölümde Jonathan iki martıyla beraber cennet sandığı yere gider.Orada Sullivan ile tanışır. Beraber uçuş çalışmaları yaparlar. Sullivan dostluğa çok önem verir. Jonathan'ın kardeşi olur. Daha sonra Chiang adlı yaşlı bir bilge martıyla tanışır. Oranın cennet olmadığını cennetin bir mekan ya da zaman dilimi olmadığını ve ancak cennete mükemmelikle ulaşabileceğini öğrenir. Chiang'ten hız dersleri alır. Chiang bir gün parlaklaşarak yok olur. 3. bölümde Jonathan'ın öğrencileri olur. Daha sonra beraber dışlandığı sürüye giderler. Birçok dinleyicileri olur. Yeni baskıda 4. bölüm eklenmiştir bu bölümde Jonathan sembolleştirilerek martıları yanlış yola sürüklemiştir. Fletcher buna engel olmaya çalışsa da başaramamıştır Martı Jonathan Livingston kitabının içinde öğrenmenin sınırsızlığı belirtilmiştir. Yazar Richard Bach, kitabında kendimizi hiçbir zaman sınırlamamamız gerektiğini ortaya koymuş ve her şeyin üstesinden gelebilecek kapasiteye sahip olduğumuzu vurgulamıştır. Sakatat Sakatat, kesimi yapılan hayvanların kasları dışında kalan yenebilir kısımlarına verilen (yürek, karaciğer, böbrek, işkembe, beyin, vb. iç organlarıyla baş ve ayakları) isimdir. Kasaplık hayvanların sakatat olarak yenen birçok kısımları mevcuttur: Jambon Jambon, genellikle domuz etinin but kısmından tuz, şeker, nitrat ve baharatlar kullanarak bir süre saklandıktan sonra yenen bir yiyecektir. Hindi ve dana etinden yapılmış çeşitleri de mevcuttur. Jambon fırında pişirilerek sıcak servis yapıldığı gibi soğuk et olarak sandviç hâlinde de yenebilir. Avrupa ülkelerinde ve ABD'de yaygın bir yiyecek olan jambon, Müslümanlar tarafından diğer domuz eti ürünleri gibi haram olarak kabul edildiği için tüketilmez. Yahudilerce de yasak sayılan domuz jambonu dışında, dana ve etinden yararlanılan diğer hayvanların jambonunun yenmesi Müslümanlık, Hristiyanlık ve Yahudilik dinlerinde serbesttir. Eter (anlam ayrımı) Eter ( Eski Yunanca: αἰθήρ "(mâvi) gök") Yunanca asıllı bir kelime olup şu anlamlara gelmektedir: Eter Eterler, iki organik kısmın bir oksijen atomu üzerinden birbirine bağ yapmış organik moleküllerdir. Eterlerin genel formülü R-O-R’ şeklindedir. Buradaki R ve R’ aynı olabileceği gibi farklı organik kısımlar da olabilirler. Eterler, aynı karbon sayılı alkoller ile izomerdir. Bütün eterlerin alkol izomeri olmasına karşın bütün alkollerin eter izomeri yoktur. Bunun nedeni de en küçük eterin iki karbonlu olmasıdır. Eterlerin izomeri olan alkollere göre kaynama noktaları daha düşüktür. Bu da molekülleri arasında hidrojen bağı bulunmamasıdır. Eterler homolog sıra oluştururlar ve yükseltgenemezler. 2 mol mono alkolden 1 mol su çekilmesi ile simetrik eter elde edilir. Oksijenin organik kısımlarla yaptığı bağların arasındaki açı, su molekülünde hidrojenle yaptığı açıdan biraz daha büyüktür. Eterlerde adlandırma yapılırken kurala uygun olarak alkil grupları ya da aril grupları alfabetik sıraya göre yazılır ve sonuna "eter" eki getirilir. Bu kural simetrik eterlerin adlandırılmasında ismin başına "di-" ekinin getirilmesiyle kolayca çözülürken asimetrik olan eterlerde O-R grubunun alkoksil grubu olarak adlandırılmasında R kısmı da alkan olarak adlandırılır. Örneğin dietil eter, diğer bir deyişle etoksietan, dimetil eter, yani metoksi metan şeklinde adlandırılır. Yan taraftaki tabloya bakıldığında 1. ile gösterilen eter molekülü simetrik bir molekül olduğundan adlandırma zorluk çekilmeden yapılabilir. Burada oksijen atomunun her iki tarafında bulunan moleküller aynı olduğu için istenildiğinde "di"metil eter şeklinde adlandırılacağı gibi metoksi metan şeklinde de adlandırılabilir. Tablodaki 2. örneğe bakıldığında molekülün simetrik bir molekül olmadığı görülür. Böyle durumlarda oksijenin bağlı olduğu ve yapısında daha az karbon içeren kısım alkoksi grubu olarak adlandırılır. Bu örnekte maviyle gösterilen kısım alkoksi grubu ve kırmızı olarak gösterilen kısım ise alkan grubu olarak adlandırılır. Bu yüzden oksijenin solunda bir karbon bundan dolayı metoksi, oksijenin sağ tarafında ise üç karbonlu bir molekül olduğu için propan denilir. Son olarak metoksi grubu alkanın ikinci karbonuna bağlı olduğu için 2- öne yazılır ve 2-metoksipropan şeklinde adlandırılmış olur. Tablodaki 3. örneğe bakıldığında oksijenin sağındaki ve solundaki karbon sayıları birbirine eşittir. Yalnız burada karbon ve hidrojen dışında üçüncü bir atom (F) bulunmaktadır ve bu yüzden daha fazla dallanma yapmış olarak kabul edilir. Bundan dolayı sol taraf alkan olarak ve sağ taraf da alkoki grubu olarak kabul edilir ve böyle adlandırılır. Siklo eterlerde adlandırma yapılırken dikkat edilecek hususları yandaki tabloda verilen örnekler üzerinden gösterilmekdedir. Yandaki tabloda 1. ile gösterilen örneğe bakıldığında halkasal bir yapı gösterdiğini görülür. Diğer dikkat çekecek husus ise halkasal yapıyı oluşturan altı atomunun hepsinin karbon olmadığı, bunlardan birinin oksijen olduğudur. İşte halka altı atomdan oluştuğu için heksan ve bu altı atomdan birisinin oksijen olmasıyla da oksa ve halkalı olmasından dolayı da siklo eklerini alır. Sonuç olarak oksasikloheksan şeklinde adlandırma yapılır. Tablodaki 2. örneğe bakıldığında bir önceki örneğe göre farkı yapısında flor atomunun bulunmasıdır. Burada dikkat edilecek husus ise oksijen atomunda karbon atomuymuş gibi sayılması ve bununla flor atomunun yerinin belirtilmesidir. Bu işlemi yaptıktan sonra ortaya çıkan 4-flor oksa siklo heksan, IUPAC adlandırma yöntemini gösterir. Birincil alkoller, dehidrasyonla eter oluşturur. Dehidrasyon, alken oluşumu için uygulanan dehidrasyondan daha düşük sıcaklıklarda yapılır. Örneğin etanolün dehidrasyonuyla 140 °C'de başlıca ürün dietil eter, 180 °C'de etendir. 2 R-OH → R-O-R + HO "(simetrik eter)" Simetrik olmyan eterlerin eldesindeki en önemli yol Williamson sentezidir. Nükleofilik bir yer değiştirme tepkimesi olan bu sentezde alkolat (alkoksit) kullanılır. R-ONa + R'-X â†’ R-O-R' + NaX Bu tepkime kuvvetli bir asit katalizörlüğünde gerçekleşir. RC=CR + R-OH → RCH-C(-O-R)-R CHOCH + 2HBr â†’ 2CHBr + HO Pater Patriae Pater Patriae (çoğulu Patres Patriae), Latincede "Vatanın Babası" anlamına gelen ve Roma İmparatorluğu döneminde verilen bir onur unvanıdır. Ayrıca "Parens Patriae" şeklinde de kullanılmıştır. Tüm diğer Antik Roma unvanları gibi Pater Patriae unvanı da, Roma Senatosunun kararıyla verilmiştir. İlk olarak Marcus Tullius Cicero'ya verilmiştir. İkinci olarak ise Jül Sezar'a verilmiştir. Bunun dışında bu unvanı sadece Roma İmparatorları'na verilmiştir. Tarık Papuççuoğlu Tarık Papuççuoğlu (d. 14 Ocak 1949, İstanbul), Türk tiyatro, sinema ve dizi oyuncusu. Galatasaray Lisesi'nin ardından, Devlet Güzel Sanatlar Akademisi Mimarlık Bölümü'nden mezun olan Tarık Papuççuoğlu, Devekuşu Kabare, Üsküdar Oyuncuları ve Ortaoyuncular gibi topluluklarda çalıştı. Tiyatronun yanı sıra, sinema ve dizi filmlerde de oynayan sanatçının geniş izleyici kitlesiyle buluşması, "İkinci Bahar" dizisinde üstlendiği "Kebapçı Vakkas" rolüyle olmuştur. Bir dönem televizyonda bir program sunuculuğu da yapan Papuççuoğlu, reklam filmlerinde de oynadı. Kuru Gürültü Kuru Gürültü veya Yok Yere Yaygara, (İngilizce özgün adı: "Much Ado About Nothing") İngiliz oyun yazarı William Shakespeare tarafından yazılmış komedi türündeki bir oyundur. İlk defa 1600 yılında basılmış olmakla beraber tiyatroda ilk oynanma tarihinin büyük olasılıkla 1589-1590 kış sezonunda olduğu belgelerden bilinmektedir. Bir tiyatro oyunu olarak Shakespeare'in en popüler komedilerinden biri olarak halen şöhretini korumakta devam etmektedir. Genel olarak modern romantik komedilerin birçok genel karakterlerini içinde bulundurmaktadır. Özellikle romantik başrollerde olan bir çift sevgili, Klaudio ve Hero ve onların komik karşıtları olan Benedik ve Beatris çifti modern tiyatro sahnesinde hala beğeni ile seyredilmeye devam edilmektedir. "Kuru Gürültü" Sicilya adasında bir kıyı şehri olan Messinada geçmektedir. Oyunun geçerli olduğu zaman döneminde bu ada İspanyol İmparatorluğu idaresi altında olmasına rağmen, oyunun en önemli karakterleri İtalyan asıllılardır. Oyunun bazı sahneleri ise Messina şehrinde geçmekle beraber genellikle oyunun mekanı Leonato'nun evinin içerisi veya bahçesidir. Aragon Prensi Don Pedro ve adamları Claudio ve Benedick bir başarılı savaştan sonra Messina'ya yeni dönmüşlerdir. Messina valisi, Leonato, onların şehre uğramalarını şenliklerle kutlamak kararındadır ve onları bir ay misafir olarak şehirde kalmaya davet eder. Araları uzun zamandır bozuk olan Benedick ve Leonato'nun yeğeni Beatries kendi aralarındaki eğlendirici sözlü dalaşmalarına devam etmeye başlarlar. Claudio, Leonato'nin küçük kızı olan Hero'yu tekrar görünce; ona olan yakın hisleri yeniden depreşir ve Claudio bu kıza kur yapmak istediğini Benedick'e itiraf eder. Benedick arkadaşını bundan caydırmaya çalışır. Ancak Don Pedro'nun kur yapmayı teşvik edici sözleri nedeniyle bunda başarılı olamaz. Benedick, Claudio'yu kızdırıp fikrinden caydırmak için yaptığı sözlü dalaşmalar arasında, kendisinin hiçbir zaman evlenmeyeceğine yemin eder. Don Pedro Benedick'e bu yemini tutamayacağını bildiğini söyler. İşte "Kuru Gürültü" oyununun ana komik temeli bundan ortaya çıkar. Don Pedro şerefine yapılan şenlikler arasında bir maskeli balo da tertip edilmiştir. Don Pedro bu baloya kıyafet değiştirerek gelerek Hero'yu Claudio lehine inandırmak için Hero'ya kur yapmaya başlar. Don John kardeşinden ve Claudio'dan intikam almak için Don Pedro'nun yaptığının sırf kendi istifadesini sağlamak için olduğunu söyleyerek Klaudio'yu kandırır. Claudio çok sinirlenip Don Pedro'yla yüzleşip, ona olan aksi hislerini açıkça ifade eder. Ancak bu anlaşmazlık çabucak bir çözüme bağlanır ve Claudio Hero'ya evlenme teklif eder. Don Pedro ve adamları bu evlilik töreninin yapılması için gerekli bir hafta bekleme sırasında can sıkıntılarını gidermek için Beatries ve Benedick'e karşı bir oyun oynayıp onların da evlenmelerini sağlamaya karar verirler. Don Pedro ve adamları, Benedick'in kendilerini gizlice dinlediğini bildikleri bir sırada Beatris'in Benedik'e aşık olduğu hakkında konuşmaya başlarlar. Ayni şekilde Hero ve etrafındaki kadınlar Beatris'in dinlediğini bildikleri bir sırada Benedik'in Beatris'e aşkından bahis geçerler. Bu 'dedikoduları' ayrı ayrı duyan Beatris ve Benedik, fazla gururlu ve biraz aksi tabiatlı kişiler oldukları için, açıkça birbirine olan sevgilerini söyleyemezler. Bu arada Don John Klaudio ve Hero'nun evlenme planlarını yıkmak için entrikaya girişip Hero'nun iffeti hakkında şüpheler ortaya çıkmasını planlar. Bu nedenle adamı olan Borachio'ya Hero'nun oda hizmetçisi olan Margaret'e kur yapmaya başlamasını emreder. Borachio'nun bu kur yapması sırasında açık olan pencereden dışarıdan duyulacak şekilde devamlı Margeret'e 'Hero' diye hitap eder. Don Pedro ve Klaudio pencerenin altında söylenenleri duymak için beklemektedirler ve her ikisi de Margeret yerine Hero'ya kur yapıldığını sanıp Hero'nun iffetsizlik ve sadakatsizliğine delil bulduklarını kendilerini inandırırlar. Ertesi gün büyük Kilise'deki düğün merasimi başlarken Klaudio büyük bir jestle Hero ile evlenmeyi reddettiğini beyan eder. Merasime gelen seçkin misafirlerin önünde Klaudio ve Don Pedro, Hero'ya açıkça çok küçük düşürücü hakaretlerde bulunurlar ve misafirleri şok içinde bırakarak kiliseden ayrılırlar. Hero bu şoktan baygınlık geçirmiştir. Ayıldığı zaman babası tarafından da alenen hakarete maruz bırakılır. Evlenme işlemini yapacak olan Keşiş Francis Hero'nun masum olduğuna inanmıştır. Gerçeğin gün yüzüne çıkması ve Klaudio'nun vicdansızlığına pişman olmasını sağlamak için bir plan hazırlar. Buna göre aile Hero'nun öldüğünü herkese ilan edip inandırması gerekir. Leonato ve Hero'nun amcası olan Antonio Hero'nun ölümünün kabahatinin Don Pedro ve Klaudio'da olduğuna karar verip Klaudio'yu düelloya çağırırlar. Bu arada Beatrice ve Benedick'te birbirlerine olan duygularını ifade ederler. Ve Beatrice Benedickten Claudio'u düeloya çağırmasını ister, Benedick başta biraz tereddüt eder ama Beatrice onu bu işe ikna eder. Diğer taraftan hiç kimse duyurmadan kent korucuları, Don John'un Hero aleyhinde komplosundan sonra Borachio ve arkadaşı Conrade arasında geçen bu komplo ile ilgili bir konuşmayı gizlice dinlemişlerdir. Onları yakalayıp sorguya çekmeye başlarlar. Korucu komutanı olan Dogbarry'nin sözcükleri yalan yanlış güldürücü şekilde kullanması dolayısıyla çok gülünç, beceriksizce yapılan bu sorgulama sonunda her ikisi de Don John'un komplosunu itiraf ederler. Lenato'ya Hero'nun masum olduğuna dair haber yollarlar. Bu sırada Don John şehirden kaçmıştır ve onu yakalamak için arkasından bir kuvvet salınır. Klaudio doğrusunu bilemeden bir hata yaptığını itiraf eder ve pişmanlığını ispat için Hero'nun yerine onun kuzeni ile evlenmeyi kabul eder. Klaudio'nun ikinci evlenme töreni başında dansörler önceden gelip yeni gelin olacak "kuzen" duvağını açınca gelinin gerçekten Hero olduğu anlaşılır. Bu Klaudio'yu hem çok şaşırtır hem de çok sevindirir. Benedick ve Beatrice'de evlenmeye karar verirler ve iki çift evlenir. Oyun bir mesut sonuca varmak üzere iken, Don John'un yakalandığı haberi bir haberci tarafından ilan edilir. Fakat Don John'a verilecek ceza mesut çiftlerin yeni saadetlerini kutlamalarına zaman vermek için geciktirilir. Genel olarak "Kuru Gürültü" oyunu ile Shakespeare'in yazmış olduğu diğer oyunların ortaklaşa paylaştıkları bir tema evli kadınların sadakatsizleridir. Bu oyundaki önemli rol oynayan birkaç karakter bir erkeğin koca olarak karısının sadakatsiz olup olmayacağını hiçbir şekilde bilemeyeceğini ve bu bilinçsizlikten kadınların istifade ettiklerini sabit fikir olarak kabul etmektedirler. Klaudio gururu ve karısının sadakatsiz olacağı korkusu ile sanki oyun oynayan Don John ilk evlilik çabasının bir felaketle sonuç bulmasına neden olmaktadır. Kadınların cinsiyetlerine dair olan aksi inançları nedeniyle oyundaki her erkek karakter Hero'nun iffetsiz olduğuna hemen kolayca inanmıştır. Hatta Hero'nun öz babası bile hiçbir inandırıcı delil olmadan kızının iffetsizliğine inanıp onu telin etmiştir. Bu tema oyunun her sahnesinde, çok kere sadakatsizliğe sembol olan boynuzlara referansla, devamlı olarak işlenmektedir. "Kuru Gürültü" oyununda devamlı işlenen bir motif de İngilizcede 'nothing' olan 'hiçbir şey' sözcüğü ve kavramı ile 'noting' olan 'dikkat etme' arasındaki kelime ses yakınlığının Shakespeare tarafından kelime oyunu olarak işlenmesidir. Ne yazık ki bu kelime oyununa dayanan temalar bir yabancı dile çeviri yapıldığı için ortadan kaybolmaktadır. Oyundaki önemli hareketler, diğerlerine gösterilen dikkat, birbirine gönderilen pusulalar, ispiyonlama ve konuşmaları gizli olarak dinlemesi şeklinde olduğu için 'hiçbir şey' ve 'dikkat etme' kavramları birbirleri ile karmaşık, karşıt ve tezatlı olarak işlenmesine çok imkân sağlamaktadır. Hatta Shakespeare zamanında İngilizcede 'hiçbir şey' (yani 'nothing') kadın cinsel organına da telmihte bulunduğu bilinmekte olduğu için bu özel motif daha derin düşünce gerektiren kelime ve kavram oyunlarına vasıta olmaktadır. Bu karmaşık motifin yabancı dillere yapılan çevirilerde eksik olması dolayısı ile "Kuru Gürültü" oyunu çeviri dilde temsil edildiğinde tiyatroseverlerce, Anglo-Sakson ülkelerinin aksine, çok tutulmamıştır. Auchan Auchan, 1961 yılında Fransa'da kurulan bir süpermarketler zinciridir. 12 ülkede toplam 175.000 çalışanı vardır. 1996 yılında Mammouth marketler zincirini satın almıştır. Mammouth Mammouth, Docks de France grubuna ait eski bir hipermarketler zinciridir. 1996 yılında Docks de France grubu Auchan tarafından satın alınmış, böylece Auchan'ın bir parçası olmuş ve Mammouth mağazalarının sayısı gittikçe azalmıştır. İlk Mammouth mağazası 1969 yılında Fransa'da, Troyes yakınlarındaki Barberey-Saint-Sulpice'de açılmıştır. Bugün Auchan'a bağlı son bağımsız Mammouth mağazası Oise'deki Compiègne yakınlarındaki Lacroix-Saint-Ouen'de bulunmaktadır. Sloganı ""Mammouth écrase les prix"" yani ""Mammouth fiyatları kırar"" 'dır. Fransa'da toplam 75 tane Mammouth mağazası hizmet vermiştir. Yay (astroloji) Yay (), bir burç. Başlangıç tarihi 24 Kasım, bitiş tarihi 22 Aralık'tır. Simgesi yarı at, yarı insan olan bir okçu figürüdür. Elementi ateş, niteliği değişkendir. Yay burcunun yönetici gezegeni Jüpiter'dir. Marcus Manilius'un astrolojinin esaslarını kaleme aldığı beş ciltlik "Astronomica" adlı eserde Yay burcunun özellikleri şu şekilde yer almaktadır: Francis Ouimet Francis Ouimet (d. 8 Mayıs 1893 – 3 Eylül 1967) Amerikalı golfcü. 1913 yılında orta sınıfa mensup bir ailenin çocuğuyken, azmi ve iradesi sayesinde golfde profesyonel golf oyuncularını saf dışı ederek, US Open'i kazanan amatör bir golf oyuncusu olarak tarihe geçmeyi başarmıştır. Windows Internet Name Service Windows Internet Name Service hizmetinin başlıca amacı bilgisayarların NetBIOS adlarını IP adreslerine çevirmektir. Ayrıca bilgisayarların üzerlerindeki bazı özel hizmetlere ilişkin bilgiler verir ve bir etki alanı denetçilerini (Domain Controller - DC]) de gösterir. Tenten ve Altın Post (anlam ayrımı) Balmumu heykel Balmumu heykel, tarihi Romalılar zamanında ölen kişinin yüzünün şeklinin alınarak, odanın bir köşesinde saklanmasına dayanan balmumundan yapılmış heykel. Balmumu, yumuşak ve şekil alıcı özelliği nedeniyle, kalıp çıkarma amaçlı çok eski çağlardan beri kullanılmaktadır. Romalılar döneminde başlayan balmumu mask geleneği daha sonraları geliştirilerek, boyama yoluyla daha gerçekçi heykellere dönüşmüştür. Dünyanın birçok yerinde balmumundan yapılmış heykellerin bulunduğu müzeler vardır. Burada ünlü kişilerin gerçeğe çok yakın heykelleri sergilenmekte ve çok büyük ilgi çekmektedir. 1928 Kış Olimpiyatları 1928 Kış Olimpiyatları, 1928'de St. Moritz, İsviçre'de düzenlenen ikinci Kış Olimpiyat Oyunları. 1924'teki ilk Kış Olimpiyatları'na katılan 16 ülkeden sonra bu olimpiyatlara 25 ülke katılmıştır. Arjantin, Estonya, Almanya, Japonya, Litvanya, Lüksemburg, Meksika, Hollanda ve Romanya ilk kez kış olimpiyatlarına katılmıştır. Norveç 6 altın, 4 gümüş ve 5 bronz madalya ile toplamda 15 madalya kazanmış ve oyunlarda en fazla madalya kazanan ülke olmuştur. Onu 6 madalya ile ABD izlemiştir. Naggu Paliens Naggu Paliens, İtalyan protest rock müzik grubudur. Grup 1992 yılında aynı zamanda grubun solisti olan Giacomo Mellandri tarafından kurulmuştur. Grubun ilk ismi olan Nemessis 1994 yılında Sicilya'da meydana gelen bombalı saldırı sonucunda sicilya dilinde "acı düş" anlamına gelen "Naggu Paliens" olarak değiştirildi. 1991'den 1999'a kadar senfonik tarzda İtalyan müzik piyasasına hükmeden grup son olarak "Death for Us" albümü yayınlandıktan sonra ayrılma kararı almışlardır. Grup üyeleri arasında Giacomo Mellandri dışında çeşitli ülkelerden farklı dönemlerde 14 kişi yer almıştır. Grup 1992 yılında death metal tarzı bir grup olarak kuruldu. İlk albümleri Missino Spagetti kurucu Mellandri'nin besteleri ile çıkarıldı. Albüm çıkarıldığı ilk günden itibaren 17 milyon satışa ulaşarak tüm zamanların en fazla satan İtalyan albümü olarak tarihe geçti. Albümde yer alan Nie Gie şarkısı Rolling Stones dergisi tarafından 1998 yılında belirlenen geçen yüzyılda Avrupa'da bestelenmiş en iyi 13. parça seçildi. Şsrkının bestecisi ve söz yazarı Jea Nis "aklımda bir süredir olan bir şeydi, ve mutlaka yapmalıyım diyordum. Yazarken melankoliden uzak durmaya çalışmış olsam da hayranlarımız şarkıyı bu şekilde değerlendirdi ve bizi bu şekilde kabul ettiler. Böylece kendimize has bir hayran kitlesi ve taraz belirlemiş olduk" yorumuyla şarkıyı değerlendirdi. İlk albümü beklenenin üzerinde bir başarı elde eden Nemessis 1993'te yapımcı Fisio Maret liderliğinde yeni albüm çalışmalarına başladı. Albümdeki şarkıların biri dışında tamamını grup üyeleri yazdı ve besteledi. Gruba ait olmayan cover 1971 yılında Amerikalı Allexas grubunun "Harmony" adlı albümünde yer alan "Reasonable Love" adlı şarkıydı. Toplam 12 şarkıdan oluşan albüm hayranlarının beklentisini karşılayamadı. Kurucu Mellandri bu başarısızlığı yapımcı Maret'e bağladı. Mallendri "bizden 3 ayda albüm hazırlmamızı bekledi müziktan anlamayan biri ile çalışılırsa sonucu bu olur. Bu bir riskti ve biz bu ısmarlama albüm ile kaybettik" yorumunu yaptı. My Way "My Way" Paul Anka tarafından sözleri yazılmış olan ve Frank Sinatra tarafından popüler olan şarkıdır. Melodisi Fransız şarkı "Comme d'habitude"den alıntıdır. Elvis Presley şarkıyı 1970'li yıllarda seslendirmiştir. Unchained Melody Unchained Melody, 21 Temmuz 1977 günü Elvis Presley'in ölmeden önceki son 1 ayında seslendirmiş olduğu şarkıdır. Müziği Alex North, sözleri ise Hy Zaret tarafından yapılmıştır. 20. yüzyılın en çok cover'lanan şarkılarından birisidir. İlk kez Todd Duncan tarafından seslendirilmiştir. Acta Diurna Acta Diurna (lat: "günlük faaliyetler", bazen "Günlük Kamu Kayıtları" olarak da çevirilir), Roma 'nın günlük resmi haberlerinin kaydedildiği belgelere verilen isim. Taş ya da metal üzerine kazınır ve Roma Forumu gibi kamusal alanlardaki mesaj tahtalarında yayınlanırdı. Bu kayıtlar bazen basitçe "Acta" ya da "Diurna", bazen de "Acta Popidi" ya da "Acta Publica" olarak da adlandırılırdı. "Acta" kayıtlarının ilk şekline MÖ 131 yılında, Roma Cumhuriyeti döneminde rastlanır. Başlangıçta içerik olarak yasal tartışmaların sonuçlarını ve mahkeme kararlarını içerirdi. Sonradan içerikleri resmi haberler, duyurular ve önemli doğumlar, evlilikler ve ölümleri de kapsayacak şekilde genişletildi. Asıldıktan birkaç gün sonra mesajlar panolardan indirilir ve arşivlenirdi (nedense günümüze hiçbir sağlam kopyası ulaşmamıştır). Bazen bu "Acta" kopyaları kâtipler tarafından çoğaltılır ve bilgi verme amaçlı olarak eyalet valilerine gönderilirdi. Sonradan İmparator tarafından kraliyet ve senatörlük kararlarının ilan edilmesi ve sarayda olup bitenlerin anons edilmesi için de kullanıldı. "Acta" olarak adlandırılan bu kayıtların bazı diğer formları ise yasal, kentsel ve askeri haberleri içerirdi. Acta senatus, MÖ 59 yılında Konsül Julius Caesar tarafından halka açılana kadar gizli tutulmuştu. Ancak Sezar'ın ardından gelen yöneticiler tarafından sık sık sansürlenmiştir. İmparatorluk koltuğunun Konstantinapol'e taşınması üzerine, "Acta Diurna" kayıtlarının yayımlanmasına son verildi. "Acta Diurna", ilk günlük gazete ya da Resmi gazete olarak mütalaa edilir. Tupelo Tupelo, (IPA: [tu:pəlo]), Mississippi eyâletinde bulunan bir şehirdir. Ünlü Amerikalı sanatçı Elvis Aaron Presley burada doğmuştur. Dolayısıyla kent, bu özelliği ile özleşmiş bir yerdir. BBC Online BBC Online, BBC'nin marka adı ve Birleşik Krallık'taki çevrimiçi hizmet sitesi. 1994 yılında internette ilk kez kullanılmaya başlanmıştır. Clouseau Clouseau, Belçikalı bir pop müzik grubudur. 1980'li yılların ikinci yarısında Bob Savenberg öncülüğünde kurulmuştur. Belçika'nın Flaman Bölgesi'nin bir grubu olup, şarkıları genelde Felemenkçedir. "Daar gaat ze" ("There she goes", #1) 1990'da Hollanda'da hit seçilmiştir. "Passie" ise ("Passion"), 1995'te Hollanda'da hit seçilmiştir. 1932 Kış Olimpiyatları 1932 Kış Olimpiyat Oyunları 1932'de Lake Placid, New York, ABD'de düzenlenmiş olimpiyat oyunları. 4 Şubat 1932'de başlamıştır. 1928'deki olimpiyatlara katılan 25 ülkeden 8'i bu olimpiyatlara sporcu göndermemiş, olimpiyatlara 17 ülkeden sporcular katılmıştır. Geçmiş olimpiyatlarda olan Arjantin, Litvanya, Estonya, Lüksemburg, Meksika, Letonya, Hollanda ve Yugoslavya bu olimpiyata katılmamışlardır. Bu olimpiyatlar ile birlikte Hız pateninde ilk kez bayanlar adına yarışma düzenlenmiştir. ABD kazandığı 6 altın, 4 gümüş ve 2 bronz madalya ile birlikte 1932 olimpiyatlarında en fazla madalya kazanan ülke olmuştur. 1936 Kış Olimpiyatları 1936 Kış Olimpiyat Oyunları düzenlenen 4. kış olimpiyatıdır. 1936'da Almanya ev sahipliğinde yapılmıştır. Almanya aynı yıl Berlin'de Yaz olimpiyatlarınıda düzenlemiştir. Alp disiplini (Alpine skiing) olimpiyat sporları arasına katılmış, Alman sporcular erkekler ve kadınlarda bu yarışları kazanmışlardır. Norveç 7 altın, 5 gümüş ve 3 bronz madalya kazanma başarısını göstermiş ve toplam 15 madalya ile bu olimpiyatlarda en fazla madalya kazanan ülke olmuştur. Ev sahibi Almanya 3 altın, 3 gümüş madalya 2. olmuştur. 28 ülke olimpiyatlara katılmıştır. Avustralya, Bulgaristan, Yunanistan,Lihtenştayn , İspanya ve Türkiye ilk kez kış olimpiyatlarına katılmıştır. 1932'deki olimpiyatlara katılmayan Estonya, Letonya, Hollanda ve Yugoslavya'da bu olimpiyatlara katılmıştır. Titus Andronicus Titus Andronicus () tanınmış İngiliz yazar William Shakespeare'in ilk trajedi eseridir. Bu oyunun ilk yazılma tarihinin 1590'lı yılların başlarında olduğu sanılmaktadır. İlk basılmış biçiminin 1594'te olduğu bilinmektedir. Oyunun ana konusu bir hayali Titus Andronicus adlı bir Romalı generalin düşmanı olan Gotlar kraliçesi Tamora'dan intikam almak için yaptığı bir seri girişimi incelemedir. Bu oyun Shakespeare'in oyunları arasında en vahşi ve kan dökücü olanıdır. Bu oyun çok zorbalık ve şiddet içeren kanlı boğazlı sahneleri dolayısı ile Anglo-Sakson ülkelerinde 19. yüzyılda tutunmamış ve neredeyse unutulmuştur. Ancak 20. yüzyıl sonlarında oyunun değeri tekrar anlaşılmış ve Anglo-Sakson ülkeleri sahnelerinde tekrar oynanmaya başlanmıştır. 1998 Kış Olimpiyatları 1998 Kış Olimpiyat Oyunları 1998'de Nagano, Japonya'da düzenlenen olimpiyatlar. 72 ülke olimpiyatlara katılmıştır. Azerbaycan, Kenya, Makedonya, Uruguay ve Venezuela ilk kez kış olimpiyat oyunlarına katılmıştır. Almanya olimpiyat takımı 12 altın, 9 gümüş, 8 bronz madalya kazanmış, toplamda kazandıkları 29 madalya ile birlikte olimpiyatlarda en fazla madalya kazanan ülke olmuşlardır. Buz hokeyi ilk kez kadınlar kategorisinde düzenlenmiş ve bu ilk olimpiyat altın madalyasını ABD takımı kazanmıştır. Tara Lipinski 15 yaşındayken artistik buz pateninde bayanlar kategorisinde kazandığı altın madalya ile birlikte buz pateninde en genç olimpiyat şampiyonu olmuştur. Danimarka kış olimpiyatları tarihindeki ilk madalyasını bu olimpiyatlarda bayanlar curling yarışmasında kazanmıştır. (Gümüş madalya) Coriolanus (oyun) Coriolanus (İngilizce özgün adı = "The Tragedy Coriolanus") tanınmış İngiliz yazarı William Shakespeare tarafından yazılmış bir trajedi oyunudur. Bu oyunun konusu Roma Cumhuriyeti zamanlarında yaşamış ve hayatı antik Romalılar tarafından bir menkıbe haline sokulmuş bir lider olan Caius Martius Coriolanus'un yaşam hikayesinden alınmıştır. Bu oyun "Coriolanus" adlı nerede ise bitik bir Romalının hayatını anlatan antik yazar Plutarkhos'un yazmış olduğu ünlü Paralel Yaşamlar () ve Titus Livius'un antik "Ab Urbe Condita (Şehrin Kuruluşundan İtibaren)" adlı eserinden uyarılmıştır. Bu oyunun basılı birinci folio nüshası İngiltere'de ilk defa 1623'te yayınlanmıştır. Bu metninin içinde bulunan ayrıntılı sahne direktifleri dolayısıyla bu eserin metninin bir tiyatro suflör kitabından doğrudan alındığını iddia etmektedirler. Bu oyunun, birkaç diğer Shakespeare oyunu gibi, 1660'ta İngiltere'de krallığın restore edilmesinde önce sahnelendiğine dair hiçbir kayıt bulunmamaktadır. İngiltere'deki tiyatro performansları resmi kayıtlarına geçmiş ilk sahnelenme İngiliz tiyatro organizatörü "Nahum Tate" 1682deki çok kan dökücü bir beşinci sahne eklenmiş bir uyarlama sahnelenmesidir. Bu eserin politik karışıklıklarla ilgili olan konusu dolayısıyla bu tarihten sonra sosyal ve politik sorunlar çok önem kazandığı çağlarda tekrar tekrar uyarlanarak sahnelenmiştir. 1754'te ünlü İngiliz tiyatro oyuncusu Garrick'in Shakespeare'in tam metinini değiştirmeden oynayıp restore etmesine kadar bu ismi taşıyan sahnelenen eserler özellikle çok kanlı bıçaklı, Shakespeare'in eserinden epeyce değişik olarak yapılanmıştır. Bu eser modern çağlarda bir demokrasi tarafından oynanması yasaklanan çok az sayıda Shakespeare oyunlarından biri olmakla ün yapmıştır. 1930'lu yılların sonlarında Faşist yanlılar tarafından bir propaganda aleti olarak kullanıldığı iddiası ile Fransa hükumeti tarafından oyunun yapılanması yasaklanmıştır. Oyun açıldığında Roma son Roma Krallığı kralı olan Lucius Tarquinius Süperbus'u görevinden atmış ve Roma Cumhuriyeti olarak yönetilmeye başlanmıştır. Aşağı sınıflardan olan vatandaşlar depolarda saklanmış olan zahireyi almaya izin verilmediği için isyan halindedir. Bu zahirenin kullanma hakkının kendilerinde alınmasından, çok iyi bir general olan ve "Marcıa" sülalesi mensubu olan (sonra "Coriolanus" adını alacak) "Caius Martius" u sorumlu tutmakta ve ona karşı şahsi düşmanlıklarını ifade etmektedirler. Martius isyancıların şahsen karşısına çıkmıştır ve yanında Menenius Agrıppa adlı yüksek Patricius sınıfından bir kişi de bulunmaktadır. Menenius isyancıları yatıştırmaya çalışır. Fakat Martius hepsi aşağı "pleb" sınıfından isyancılara açıkça aleyhtardır. Pleb sınıfından kişilerin cumhuriyet için askerlik yapmadıklarını ve askerlik tecrübeleri olmadığı için de onların stoklanmış zahire üzerinde hiçbir hakları bulmadığını savunur. Cumhuriyet içinde yüksek idareci olan tribünler Brütüs ve Sicinius, açıkça ilan etmemekle beraber, Martius'un bu fikirlerini telin etmişlerdir. Martius bir Roma düşmanı bir Volski ordusunun gelmekte olduğu haberi gelince Roma'dan ayrılır. Volski ordusunun komutanı, Tullus Aufidius, Martius'a karşı birkaç defa savaşmıştır ve onun kendine kan düşmanı olduğunu kabul etmektedir. Roma ordusu, Cominius komutası altındadır ve Martius komutan yardımcısıdır. Cominius, ordusunun büyük bir kısmını Aufidius'un ordusu ile karşılaşmaya götürür. Martius ise kalan askerlerle bir Volski şehri olan Corioles'i kuşatır. Corioles kuşatması önce başarısızdır; ama sonunda Martius şehrin kapılarını zorlayıp açtırır ve Romalılar bu şehri ellerine geçirirler. Bu kuşatma yorucu olmakla beraber, Martius hemen acele yürüyüşle Cominius'un ordusuna katılıp asıl Volski ordusuyla savaşmaya başlar. Marcius ve Aufidius teke tek bir çarpışmaya girişirler ve Aufidius'un askerleri onu sürükleyip çarpışmadan ayırıncaya kadar teke tek çarpışma devam eder. Caius Martius'un bu üstün başarıları Romalı komutan Cominius tarafından takdir edilir ve Martius'a bir kahraman unvanı olan "Coriolanu" lakabı verilir. Roma'ya dönünce Coriolanus'un annesi onu en yüksek cumhuriyet idarecisi olan "Konsül" olmaya adaylığını koymasını ister. Coriolanus buna önce taraftar değildir, ama annesini kıramaz. Roma Senatosu üyeleri onu desteklemektedirler ve alt sınıf halkın da kendini tuttuğu düşünülmektedir. Fakat Brutus ve Sicinius onun aleyhinde komplo kurarlar ve onun konsül olması aleyhine yeni bir ayaklanmaya önayak olurlar. Kendine bu açık muhalefete Coriolanos çok sinirlenir ve halk idaresi olan demokrasi kavramına aleyhtar olduğunu açıkça ortaya koyar. Alt sınıf pleblerin üst sınıf olan Patricius'lar gücüne karşı gelmesine izin vermenin "kartallara hücum edip onları gagalamaya çalışan kargalara" hak sağlamak olduğunu iddia eder. İki tribün bunun üzerine Coriolanus'u itham ederek, sözlerinin Roma Cumhuriyeti'ne ve onun hukukuna ihanet etmek olduğunu iddia ederler ve onun sürgüne gönderilmesini önerirler. Roma'dan sürgüne gönderilen Coriolanus Volski'lerin başkentine giderek orada Aufıdıus'la görüşür. Eğer kendine Volski ordusu komutanlığı verirlerse Roma'ya karşı bir askeri galibiyet sağlayabileceğine onları inandırır. Volski idarecileri Coriolanus'un istediklerini kabul ederler ve Roma'ya karşı bir hücum için Coriolanus emrine Volski ordusunu verirler. Romalılar buna paniğe kapılırlar. Menenius ve sonra Cominius'u Coriolanus'a göndererek ondan Roma'dan öç alma hevesinden vazgeçmesini isterler ama Coriolanus'u ikna edemezler. Sonunda yanında Coriolanus'un karısı, çocuğu ve bir diğer Romalı hanımla birlikte Coriolanus'un annesi Volumnia'yı oğlu ile görüşmeye yollarlar. Annesi Volumnia oğlu Coriolanus'u Romayı zapt edip talan etme fikrinden vazgeçirir. Coriolanus bunun yerine Roma'lılar ve Volski'liler arasında bir barış anlaşması imzalar. Corialanus bundan sonra Volski başkentine döner. Volskililer hundan hiç memnun olmamışlardır. Aufidius tarafından organize edilen bir komplocu suikastçılar timi kendilerine ihanet ettiği için Coriolanus'u öldürürler. Princeps Princeps (çoğul: "principes"), Latince "birinci" anlamına gelen sözcük. Bu kelimeye hasredilen özel tarihi anlamlardan en önemlileri aşağıdadır; Princeps (burada "Birinci Yurttaş" anlamındadır) Roma imparatorunun resmi unvanıydı ve bazı tarihçilere göre bu unvan Antik Roma'da İmparatoru tarif ederdi. "Princeps" kelmesi "Princeps Senatus" (Senato'nun "Primus inter pares'i" ) unvanından türetilmiştir. İlk olarak M.Ö. 23 yılında, "rex" 'kral' ya da "diktatör" unvanlarını kullanması durumunda bunun senatörler ve diğer etkili kişiler arasında kızgınlığa neden olacağı düşüncesiyle İmparator Augustus tarafından kullanılmıştır. Augustus, politik ve askeri olarak başat güç olmasına rağmen, İmparatorluğu yönetebilmesi için Romalı dostlarının desteğine ihtiyaç duyuyordu. İmparatorun kullandığı diğer unvanlar arasında, "imperator, Augustus, Sezar" ve sonraki dönemlerde orataya çıkan "dominus" ve "basileus" (Yunanca "hükümdar") sayılabilir. İmparator unvanı, Augustus tarafından bir praenomen kullanılmaya başlamadan önce, çok da önemli olmayan bir askeri unvan olan "imperator" unvanından türetilmiştir. Tetrarşi'nin babası olan İmparator Diokletian (285-305), "princeps" unvanı kullanmayı reddederek "dominus" ("efendi, sahip") unvanını kullanmaya başlamıştır. Augustus ve Diokletian'ın saltanatı arasında kalan ve kendilerini "princeps" olarak adlandıran imparatorların dönemi Principate, Diokletian'la başlayan ve 476 yılında sona eren dönem ise Dominate olarak adlandırılır. Princeps, aynı zamanda bir Officium'daki birinci yönetici için kullanılan "Princeps officii" teriminin kısaltmasıdır. "Princeps", günümüzde birçok dilde kullanılan "prens" unvanının da türetildiği kelimedir. HavalÄ± tabanca Havalı tabanca, sıkıştırılmış hava yardımıyla saçma atabilen tabanca çeşididir. Havalı tabanca, hava pistonuyla, yaylı sistemle ya da karbondioksit tüplerle çalışabilir. Yaylı tabancalar genellikle atıcılık/yarışma gibi işlemlerde kullanılır. Silah faturasıyla beraber ruhsata gerek kalmadan meskûn mahal (yerleşim yeri) dışında kullanılabilir. Türkiye'deki ilgili kanunlara göre toplantı alanları, okullar, yurtlar, meclis vb. yerlerde ve avda kullanılamazlar. 4915 sayılı Kara Avcılığı Kanunu'nun 6/2.maddesi gereği havalı tüfek ve tabancalar avda kullanılamaz. Yasağa aykırı davrananlara aynı kanunun 24. maddesi gereği İdari Para Cezası verilir. Havalı tabancalar fatura ile taşınırken tüplülerin içinde karbondioksit tüpü ve saçmalar olmamalıdır. Ekipman takılabilme özelliğine sahiptirler. Havalı tabancalardan bazılarının saçmalarının namlu çıkış hızları saniyede 350 metreye kadar çıkabilir ve bu hızda namludan çıkan saçmalar ölümcül olabilir. Publius Quinctilius Varus Publius Quinctilius Varus (MÖ 46–9), İmparator Augustus'un komutası altında görev yapan ve özellikle MS 9 yılında Arminius önderliğindeki Germen kabilelerine karşı yapılan ve kendisinin de öldüğü Teutoburg Ormanı Savaşı'nda, 3 adet tam donanımlı Roma lejyonunun yok olmasına neden olmasıyla tanınan Romalı devlet adamı ve general. Peru Kral VekilliÄŸi Peru Kral Vekilliği, önceden Yeni Kastilya Kral Vekilliği olarak (İspanyolca: Virreinato del Perú ya da Virreinato de Nueva Castillia) adlandırılan Güney Amerika'daki İspanyol kolonisidir. 1542 yılında kurulmuş ve ilk başta 1717 yılında Yeni Granada Kral Vekilliği (bugünkü Kolombiya, Ekvador, Panama ve Venezuela) kurulana kadar, İspanyolların hükmettiği Güney Amerika'nın büyük kısmını kapsamış ve 1776'da Rio de la Plata Kral Vekilliği'nin (Arjantin, Bolivya, Paraguay ve Uruguay) kurulmasıyla alanının bir kısmını kaybetmiştir. Peru Kral Vekilliği, Şili 1818 ve Peru'nun 1821 bağımsızlıklarını elde etmesiyle batmıştır. 17. yüzyıl boyunca valilik altı "Audiencia" ya da eyalet idare biriminden oluşuyordu: Panamá, Santa Fé de Bogotá (Kolombiya), Quito (Ekvador), Lima (bugünkü Peru), Charcas (Bolivya, Paraguay, Arjantin ve Uruguay) ve son olarak Şili. Hidroksit Hidroksit, kimya biliminde, oksijen ve hidrojen atomları içeren diatomik anyonun adıdır. Genellikle bir bazın parçalanması sonucu ortaya çıkar. Bilinen en basit diatomik iyonlardan biridir. Hidroksil grubu içeren inorganik bileşikler hidroksitler olarak adlandırılır. Başlıca hidroksitler: Hidroksit içeren çoğu bileşik baz yapıdadır. Sulu çözeltilerde çözündükçe hidroksit iyonu açığa çıkaran maddelere Arheniyus bazı denir. Örnek olarak Amonyak verilebilir. NH: NH(g) + HO(l) NH(aq) + OH(aq) IrfanView IrfanView. Resim dosyalarını açmak, üzerlerinde çeşitli efektler uygulamak, türünü, boyutunu, renk skalasını değiştirmek, listelemek veya düzenlemek için kullanılabilen Boşnak kökenli Irfan Škiljan'a ait yazılım. 4.40 sürümü ile birlikte 64 Bit desteği de gelmiştir. Eleonora Lo Bianco Eleonora Lo Bianco (d. 22 Aralık 1979-Borgomanero) İtalyan voleybolcu. Voleybola 1994 yılında Omegna’da başladı. Ulusal takımda ilk maçına 1998 yılında çıktı. İtalyan ulusal takımıyla 2002 Dünya Şampiyonası'nda, 2007 Avrupa Şampiyonası'nda, 2007 Dünya Kupası'nda, 2009 Avrupa Şampiyonası'nda ve 2009 World Grand Champions Cup'ta şampiyonluk yaşadı. 2007 yılında Foppapedretti Bergamo formasıyla Şampiyonlar Ligi şampiyonluğuna ulaşırken aynı zamanda "en iyi pasör" seçildi. 2009 Avrupa Şampiyonası'nın da «en iyi pasör»ü oldu. 2009 yılında Foppapedretti Bergamo'yla Şampiyonlar Ligi şampiyonluğunu sevincini yeniden yaşadı. 2010 yılında da takımıyla Avrupa Şampiyonlar Ligi şampiyonluğunu kazanırken «en iyi pasör» seçildi. Voleybol yaşamını hep İtalya’da sürdürdü. 2011 yılında Galatasaray Daikin ile 1+1 yıllık sözleşme imzaladı. 3 sene boyunca kariyerini Galatasaray'da sürdüren Bianco 2014-15 sezonu başında Fenerbahçena transfer olmuştur. Francesca Piccinini Francesca Piccinini (d. 10 Ocak 1979-Massa) İtalyan voleybolcu. İlk kulübü 1985 yılında formasını giydiği San Carlo Borromeo’ydu. 1995 yılında ilk kez millî takımda oynadı. İtalya kadın millî voleybol takımı 2002 Dünya Şampiyonası'nda, 2007 Dünya Kupası’nda, 2009 Avrupa Şampiyonası'nda ve 2009 World Grand Champions Cup'ta şampiyonluk yaşadı. Hepsi Foppapedretti Bergamo ile olmak üzere 2000 yılında Avrupa Şampiyon Kulüpler Kupası şampiyonluğuna, 2004’te Avrupa Konfederasyon Kupası şampiyonluğuna, 2005, 2007, 2009 ve 2010 yıllarında Avrupa Şampiyonlar Ligi şampiyonluğuna ulaştı. Yine aynı kulüple 2007 yılı Şampiyonlar Ligi'nde "en iyi smaçör", 2010 Avrupa Şampiyonlar Ligi'nde ise "en değerli oyuncu" seçildi. 1998 yılında Brezilya’nın Rexona takımına transfer olarak yurt dışıda oynayan ilk İtalyan voleybolcu unvanını aldı. 1999 yılından beri voleybol hayatını sürdürdüğü Foppapedretti Volley Bergamo'dan kulübün yaşadığı maddi sıkıntılar nedeniyle ayrılıp, Duck Farm Chieri Volley takımına transfer olmuştur. Magazin dergi ve sitelerinde ilginç resimleri yayınlanmıştır. Mollaosmanlar, Kaman Mollaosmanlar, Kırşehir'in Kaman ilçesine 13 km. mesafede kurulu, iki mahalleden oluşan bir Türkmen köyüdür. Köye 3 km mesafede batı yönünde Karakütük mahallesi bulunur. İki köy Mollaosmanlar adıyla bir muhtarlığa bağlıdır. Köyün yaklaşık 200 yıllık bir tarihi vardır. Karakütük mahallesi ise Mollaosmanlar köyüne göre daha yeni bir yerleşim alanıdır. Karakütük mahallesi 1850'lerde Sivas'ın Gürün ilçesinden göç eden Türkmenlerin kurduğu bir yerleşim alanıdır. Sara Anzanello Sara Anzanello (d. 30 Temmuz 1980; San Donà di Piave-ö. 25 Ekim 2018) İtalyan voleybolcu. İlk kulübü 15 yaşında oynamaya başladığı Latisana’ydı. Ulusal takım formasını ilk kez 17 yaşındayken giydi. Ulusal takımla 2002’de dünya şampiyonluğu, 2007’de dünya kupası şampiyonluğu sevinci yaşadı. 2006 World Grand Prix’de "en iyi blokör" oldu. Asystel Novara ile 2006 yılında Top Teams Kupası, 2009 yılında Avrupa Konfederasyon Kupası şampiyonluklarına ulaştı. 2009 yılında, 1999 yılından beri oynadığı ve takım kaptanlığına kadar yükseldiği Asystel Novara takımından ayrılarak Villa Cortese takımına transfer oldu. Sporcu 25 Ekim 2018'de lösemi nedeniyle 38 yaşında öldü. Julius Caesar (oyun) Julius Caesar tanınmış İngiliz oyun yazarı William Shakespeare tarafından 1599'da yazılmış beş perdelik bir trajedidir. Tarihin en ünlü suikastlarından birisini, Roma İmparatoru Julius Caesar’ın katlini ele alan oyun, Shakespeare ‘in antik Roma tarihini konu alan ve ""Roma oyunları"" diye anılan üç oyunundan ilkidir (diğerleri Coriolanus ile Antonius ve Kleopatra). Antik Yunan tarihçi Plutarkhos'un ünlü Roma ve Yunan büyüklerini karşılaştıran, 1579’da Thomas North tarafından İngilizce’ye çevrilmiş "Paralel Yaşamlar" adlı eseri oyuna kaynaklık etmiştir. Oyunun ilk defa 1599'da Shakespeare tarafından sahnelendiği, Globe Tiyatrosu’nda sahnelenen ilk veya ikinci eser olduğu düşünülür 1623'te kitap olarak basılmış ve "Birinci Folyo" adı ile bilinen bu yayın, bütün diğer baskılara kaynak olmuştur. Oyun, ünlü Roma devlet adamı "Julius Caesar"" (Jül Sezar)'ın adını taşısa da oyun kişileri arasında en önemli karakter o değildir. Julius Ceasar, oyunun sadece ilk üç perdesinde görülür ve üçüncü perdenin ilk sahnesinde ölür. Oyunun asıl kahramanı Marcus Junius Brutus'tur. Oyun, Brutus'un çok değer verdiği şeref, vatanseverlik ve dostluk prensiplerinin birbiri ile çelişmesi ve kişinin bu tür çelişkileri nasıl uzlaştırıp karar verebileceği üzerinedir. Oyunun konusu, Roma Cumhuriyetinde son büyük lider olan ve Roma Senatosu tarafından diktatör olması kabul edilmiş edilen Julius Caesar'ın bir komplo sonucu katledilmesi ve bu siyasal katlinin ortaya çıkardığı çok ciddi sonuçlardır. Ülkede daha demokratik bir sistem arzualayan bazı Romalı senatörler, Julius Ceasar’ın yönetiminin Roma vatandaşlarını köleleştireceğinden endişe ederler ve acımasız bir diktatör olarak gördükleri Sezar’dan kurtulmanın tek yolunun onu öldürmek olduğunda görüş birliğine varırlar. Suikastçilerden birisi Sezar’ın çok yakını olan Marcus Brutus’tur. Ceasar’ın öldürülmesi bir iç savaşa yol açar ve gerek Brutus, gerekse diğer suikastçilerden oyunun sonunda bir şekilde suikastin intikamı alınır. Simona Gioli Simona Gioli (d. 17 Eylül 1977-Rapallo) İtalyan voleybolcu. Voleybol yaşamına Rovigo takımında başladı. İlk ulusal maçına 1998 yılında çıktı. İtalyan ulusal takımıyla 2007 Avrupa Şampiyonası'nda, 2007 Dünya Kupası'nda, 2009 Avrupa Şampiyonası'nda ve 2009 World Grand Champions Cup'ta şampiyonluk yaşadı. Ayrıca 2007 Dünya Kupası'nın "en değerli oyuncusu" ve “en iyi blokörü” oldu. 2009 Avrupa Şampiyonası'nda da «en iyi smaçör» seçildi. 2009 World Grand Champions Cup'ta ise «en iyi smaçör» ve «en değerli oyuncu» ödüllerini aldı. Despar Perugia ile 2006 ve 2008 yıllarında Avrupa Şampiyonlar Ligi şampiyonluğu, 2000, 2005 ve 2007 yıllarında Avrupa Konfederasyon Kupası şampiyonluğu yaşadı. 2008 yılındaki Avrupa Şampiyonlar Ligi'nde "en değerli oyuncu", 2009 yılındaki Şampiyonlar Ligi'nde "en iyi smaçör" seçildi. 2008 yılında ilk kez İtalya dışına çıkarak Rusya Süper Ligi takımlarından Dinamo Moskova’ya transfer oldu. 2012/2013 sezonu için Galatasaray ile anlaşmıştır. Hikmet Boran Hikmet Boran "(d. 1901, Savaştepe - ö. 1945, İstanbul)", Türk doktor . Tıbibiye öğrencisi iken İstanbul’un işgaline karşı okulda direniş örgütlenmesinde aldığı rol ve Tıbbiyelilerin temsilcisi olarak katıldığı Sivas Kongresi’nde yaptığı manda karşıtı konuşma ile tanınır. Türk Kurtuluş Savaşı’na katılmış; savaştan sonra genel cerrah olarak görev yapmıştır. Gazeteci ve sanatçı Orhan Boran'ın babasıdır. 1901 yılında Balıkesir'in Savaştepe bucağında dünyaya geldi. Babası, Posta-Telgraf memurlarından Hakkı Bey’dir. Abhazya'dan sürülen Çerkes göçmenleri arasında Trabzon'a gelmiş bir ailenin çocuğudur. Yükseköğrenimini İstanbul'da Tıbbiye Mektebi'nde yaptı. İstanbul’un işgale uğradığı günlerde İngiliz birliklerinin işgali altında bulunan okulda düzenlenen gösterilerde öncü rol oynadı. Üçüncü sınıf öğrencisi iken Sivas Kongresi’ne katılmak üzere Tıbbiyelilerin temsilcisi olarak seçilen Hikmet Bey, İstanbul’dan kaçarak Sivas’a gitti. Kongreye İstanbul’dan katılan üç delegeden birisiydi. Sivas Kongresi’nde, Mustafa Kemal'e hitaben yaptığı konuşması ile tanındı. TBMM kurulunca arkadaşı Yusuf Bey (Balkan) ile birlikte eğitimini yarıda bırakarak Ankara’ya gitti. İki arkadaş, Cebeci’deki Asker Hastanesinde İbrahim Talî Bey’in başkanlığında tifüse karşı aşı üretmek için çalıştılar. Sıhhiye subayı olarak Büyük Taarruz’a katılan Hikmet Bey, İzmir'e giren ilk birlikte subay olarak görev aldı. Savaş yıllarından sonra İstanbul’a dönüp tıp eğitimini tamamladı (1922). Hayatını genel cerrah olarak sürdürdü. 1940’lı yıllarda gönüllü olarak “şark hizmeti”ne gitti; Sarıkamış’ta görev yaptı. Bu görev sırasında vereme yakalanan Hikmet Bey, İstanbul’da bir senatoryumda bir yıl kadar tedavi gördü fakat sağlığına kavuşamadı; 1945 yılında hayatını kaybetti. Cenazesi Karacaahmet Mezarlığı’na defnedilmiştir. 1919'un Mart ayında, İstanbul'da, Mekteb-i Tıbbiye-i Şahane, İngiliz birlikleri tarafından işgal edilmişti. İşgalcilere karşı ayaklanmak ve okulu kurtarmak için çareler arayan öğrenciler; okulun kuruluş yıldönümü olan 14 Mart'ı topluca kutlamaya karar verdiler. Tıbbiye 3. sınıf talebesi olan Hikmet Bey önderliğinde büyük bir gösteri yaparak okulun iki kulesi arasına büyük bir Türk Bayrağı astılar. İşgal kuvvetleri bu duruma müdahale ettilerse de durduramadılar. Olayın yıldönümü olan 14 Mart, tıp camiasının emperyalist güçlerin karşısına resmen çıkışının yıldönümü ve bugünkü Tıp Bayramı'nın sebebini oluşturdu. Hikmet Bey, tıp öğrencilerinin temsilcisi olarak katıldığı Sivas Kongresi’ndeki konuşması ile tanınır. 7 Eylül 1919’da yapılan ikinci celsede verilen önergede Hikmet Beyin de imzasi vardır Kongrenin 9 Eylül 1919 gecesi, mandacılık tartışmasında bu konuyla ilgili olarak Atatürk’e hitaben yaptığı konuşmada demiştir. Duyduğu coşku ve heyecanla söylenmiş bu sözler, kongre salonunda büyük etki yaratmıştır. Bu konuşmayı Mustafa Kemal şu sözleriyle değerlendirmiştir: Mustafa Kemal'in bu sözleri üzerine Hikmet Bey de yerinden fırlayarak: "Var ol Paşam!.." demiş ve Mustafa Kemal’in elini öpmüştür. Mustafa Kemal Atatürk, millî meselelerde askeri tıp öğrencilerinin öncü olduğu kanaatini çeşitli zamanlarda dile getirmiştir. Sivas Kongresi'nde Hikmet beyi alnından öperek; ""Daima ilerici ve devrimci fikirlere alemdarlık etmiş olan tıbbiyenin mümessili olan genç."" diye tanıtması, Türk hekimleri için bir övünç kaynağı kabul edilir. Sivas Kongresi’nden sonra Hikmet Boran, yakın arkadaşı Yusuf Bey (Balkan) ile birlikte, Dr. Adnan Adıvar’ın başhekim olduğu Ankara Cebeci Askeri Hastanesi’nde, bakteriyoloji uzmanı Tabip Albay İbrahim Tali Bey (Öngören)’in başında bulunduğu laboratuvarda aşı yapımında çalıştılar. İki arkadaş, İbrahim Tali Bey’le beraber kendi üzerlerinde tifüs aşısı denenmesini, gönüllü olarak kabul ettiler. Gösterdikleri bu fedakârlık üzerine, Mustafa Kemal tarafından Hikmet ve Yusuf Beyler’e rütbe verilmiş ve maaş bağlanmıştır. Cumhuriyetin ilanından sonra bir gün sofra sohbetlerinde Mustafa Kemal Paşa, Hikmet beyi hatırlayarak, kendisinin bulunup milletvekili teklif edilmesini emretti. Hikmet Bey bulunamadı ve Cumhurbaşkanına yanlış bir haber olarak öldüğü bilgisi ulaştı. Buna çok üzülen Atatürk, sofra sohbetini sona erdirdi. Atatürk'ün 1938'de vefatından sonra ise Hikmet Bey’in sağ olduğu ve Albay rütbesiyle bir askerî hastanenin başhekimliğini yapmakta olduğu öğrenildi. Nancy Metcalf Nancy Jean Metcalf-Meendering (d. 12 Kasım 1978; Sioux Center, Iowa), Amerikalı voleybolcu. Nebraska Üniversitesi'nden mezun oldu. İlk kez 2000 yılında ulusal takıma seçildi. Bir sezon Porto Riko’da oynadıktan sonra voleybol yaşamını 2009 yılına kadar Avrupa’da sürdürdü. Oyuncu 2009 yılında Brezilya Süper Ligi takımlarından Minas/Usiminas'a trasfer oldu. Çatalan Barajı ve Hidroelektrik Santrali Çatalan Barajı, Adana'da, Seyhan Nehri üzerinde, enerji ve taşkın kontrolü amacıyla 1982-1997 yılları arasında inşa edilmiş bir barajdır. Toprak gövde dolgu tipi olan barajın gövde hacmi 14.500.000 m³, akarsu yatağından yüksekliği 70,00 m, normal su kotunda göl hacmi 2126,33 hm³, normal su kotunda göl alanı 81,86 km²'dir. Baraj 169 MW güç ile yıllık 596 GWh'lik elektrik enerjisi üretmektedir. Pianosa Pianosa, İtalya'nın Toskana Takımadalarına bağlı küçük (yaklaşık 10 km) ada. Adanın adı İtalyanca düzlük anlamına gelen "pianura" kelimesinden türetilmiştir çünkü adanın en yüksek noktası deniz seviyesinden sadece 22 metre yüksektir. Ada, Roma çağında Planasia olarak bilinirdi. Pianosa'da sürekli ikamet yoktur. İtalya'da, özellikler tehlikeli Mafya üyelerinin tutulduğu çok yüksek güvenlik önlemlerine sahip cezaevi ile tanınır. Ayrıca antik çağda Roma İmparatoru Augustus'un torunu ve eski veliahtı Agrippa Postumus'nın 6 ya da 7 yılında sürgüne gönderildiği ada olarak bilinir. Postumus, bu adada idam edildiği 14 yılına kadar kalmıştır. Pianosa yönetimsel olarak Elba ada belediyesine bağlıdır. Görüşün açık olduğu günlerde, bu adadan açık mavi deniz üzerine koyu mavi bir çizgi olarak görülebilir. İtalya'nın Adriyatik kıyılarında, Monte Gargano'nun kuzeyine doğru "Pianosa" adını taşıyan daha küçük bir ada daha vardır. Knut Steen Knut Johannes Steen (19 Kasım 1924; Oslo, Norveç - 22 Eylül 2011), Norveçli heykeltıraş. Nergizlik BarajÄ± Nergizlik Barajı, Adana'da, Üçürge Deresi üzerinde, sulamave taşkın önleme amacıyla 1985-1995 yılları arasında inşa edilmiş bir barajdır. Toprak gövde dolgu tipi olan barajın gövde hacmi 1.474.000 m³, akarsu yatağından yüksekliği 50,00 m., normal su kotunda göl hacmi 21,80 hm³, normal su kotunda göl alanı 1,08 km²'dir. Baraj 2.326 hektarlık bir alana sulamahizmeti vermektedir. Boğsak Adası Boğsak Adası, Mersin'in Silifke ilçesine bağlı Yeşilovacık mahallesinin kıyısında yer alan bir adacık. Antalya-Mersin karayolu üzerinde yer alan Yeşilovacık'ın Boğsak Koyu'nun karşısında yer alan ada üzerinde yerleşim yoktur. Rodney Harvey Rodney Harvey (31 Temmuz 1967 – 11 Nisan 1998), Amerikalı bir oyuncu. Oynadığı başlıca filmler; "My Own Private Idaho" dur. Çamgazi Barajı Güneydoğu Anadolu Projesi (GAP) içerisinde 13 büyük proje arasında yer alan Adıyaman-Kahta projesinin ünitelerinden biri olan Çamgazi Barajı Doyran Çayı üzerinde 1990-1999 yılları arasında sulama amacıyla inşa edilmiştir. Çamgazi Barajı, Adıyaman il merkezine yaklaşık 17 km uzaklıkta ve Çamgazi köyünün 2,5 km kuzey doğusunda, Doyran ve Kuzgun çayları üzerine inşa edilmiş olup, kış