2003'teki finalde Paris Saint-Germain'i 2-1 yenerek kupada şampiyonluğa ulaştı. Bu kupa, turnuvada oynadığı her maçta gol atmayı başaran Cissé'nin profesyonel kariyerinde kazandığı ilk başarı oldu. Sezonu ise oynadığı 45 maçta attığı 21 golle tamamladı. Ertesi sezonun ilk resmî maçını 26 Temmuz 2003 tarihinde, Trophée des champions'da Olympique Lyonnais ile oynayan Auxerre, maçı 2-1 kaybetti. Kulüpten ayrılacağı yönünde basında çıkan haberlere karşın kulüp yönetiminden yapılan açıklamalarda Cissé'nin, takımda bir sezon daha kalacağı öğrenildi. 2003-04 sezonuna iyi bir giriş yapamayan Cissé; ilk golünü 30 Ağustos 2003 tarihinde, ligin beşinci maç olan Stade Rennais'e attı. 4 Ekim 2003'teki Lille maçında hat-trick yaptı. Gollerini atmaya devam eden Cissé, kötü başladığı bu sezonu da attığı 26 golle gol kralı olarak kapattı. Auxerre ise ligi dördüncü bitirdi ve UEFA Kupası'na katıldı. Turnuvada dördüncü tura kadar ilerleyebilen Auxerre, burada PSV ile eşleşti ve maçlardan sırasıyla 1-1 ve 0-3'lük skorlarla ayrıldı. Turnuvada oynadığı 7 maçta 2 gol atan Cissé, aralarında Arsenal, Liverpool ve Manchester United'in bulunduğu İngiliz kulüpleri tarafından izlemeye alındı. Oyuncu, "Sylvain Wiltord, Thierry Henry ve Patrick Vieira ile konuştum ve orası kulağa cennet gibi geliyor." şeklinde yaptığı açıklamayla İngiltere'ye gideceğinin sinyallerini verdi. Liverpool ile 14 milyon Euro değerinde bir anlaşma imzaladı. Cissé, Auxerre formasıyla ligde attığı 70 golle, 94 gol atan Andrzej Szarmach'dan sonra kulübün lig tarihindeki en golcü ikinci futbolcu konumundadır. Liverpool'da ilk maçını 14 Ağustos 2004 tarihinde Tottenham karşısında oynadı ve ilk golünü de bu maçta attı. Liverpool'daki ilk sezonunda, Cissé tüm turnuvalar dahil olmak üzere oynadığı 23 maçta 11 gol attı. 30 Ekim 2004 tarihinde Blackburn Rovers maçında yaşadığı sakatlığa kadar ligde 19 maçta forma giymişti. Cissé ile Blackburn oyuncusu James McEveley top için mücadelede bulunurken, Cissé'nin kramponu sahanın çimlerine takıldı ve tibia ve fibula kemikleri kırıldı. Fizyoterapist Daryl Martin; "İyileşme süreci altı ila dokuz ay, en kötü senaryoya göre on sekiz ay sürebilir." şeklinde konuştu. Cissé'nin daha sonra bacağı alçıya alındı ve bacağındaki kırık nedeniyle sezonu kapattığı söylendi. Ancak beklenmedik bir dönüşle Liverpool'un 13 Nisan 2005 tarihinde Juventus ile oynadığı Şampiyonlar Ligi çeyrek final eşleşmesinin ikinci maçında, oyuna 75. dakikada dahil oldu. Liverpool'un Aston Villa ile oynadığı ve 2-1 kazandığı, sezonun son Premier League maçında takımının iki golünü attı. 2005 UEFA Şampiyonlar Ligi Finali'nde, Milan'a karşı kazanılan maçta penaltı vuruşlarından bir gol kaydetti. 2005-06 sezonu sırasında, Liverpool teknik direktörü Rafael Benítez, Cissé'yi birçok kez sağ kanatta oynatmıştı. 28 Aralık 2005'ten beri oynanan 15 maçta da gol atamayan Cissé, 19 Mart 2006 tarihinde yapılan Newcastle karşısında penaltıdan golünü atsa da gol sonrası yaptığı hareketlerden ötürü sarı kartla cezalandırıldı. Yaptığı bu hareketten sonra Cissé, Newcastle taraftardan özür diledi. Daha sonra Liverpool resmî web sitesinden; "Kaba olmak istememiştim, gol attıktan sonra sadece sevinmiştim. Eğer onlara karşı saygısızca davrandığımı düşünüyorlarsa, onlardan özür diliyorum." şeklinde bir açıklama yayınlandı. 2005 UEFA Süper Kupası'nda iki, 2006 FA Cup Finali'nda ise bir gol atmayı başardı. Liverpool, her iki kupada da şampiyonluğa ulaşan taraf oldu. 2005 yazından beri medyada, Cissé'nin Liverpool'dan ayrılacağı yönünde haberler yapılıyordu. Takımın sezona Cissé'den eksik başlamasından dolayı bu söylentiler artış gösterdi. 2006 haziranının başlarında Cissé'nin Olympique de Marseille ile kiralık olarak anlaştı. Aynı günlerde Fransa'nın Çin ile yaptığı son hazırlık maçı esnasında Cissé'nin ikinci kez bacağı kırıldı. Hızlı bir iyileşme olacağı düşünülse bile, Cissé'nin transferi en erken ocak ayındaki ara transfer dönemine kadar ertelendi. Temmuz 2006'da, iki takım da oyuncunun kiralık olarak Marsilya'da oynaması anlaştılar. Cissé, 20 Ekim 2006'da antrenmanlara tekrar başladı. Marsilya'daki ilk golünü 22 Aralık 2006 tarihinde, 2-1 kazandıkları Saint-Étienne maçında attı. Oynadığı 14 maçta 4 gol atması sebebiyle gelen eleştirilere karşı Marsilya'nın eski oyuncusu Jean-Pierre Papin, oyuncunun yaşadığı sakatlığın ardından eski performansına kavuşması için taraftarları sabırlı olmaya çağırdı. Marsilya, 2007 Fransa Kupası Finali yolunda Cambrai ile oynadıkları maçı 4-1 kazanırken, Cissé bu maçta hat-trick yaptı. Bu yavaş başlangıcına rağmen son 6 karşılaşmasında 4 gol attı ve ligi 21 karşılaşmada 8 golle kapattı. Marsilya ise ligin 2006-07 sezonunu 2. sırada tamamladı sonraki sezon Şampiyonlar Ligi'ne direkt katılmaya hak kazandı. Öte yandan 12 Mayıs 2007 tarihindeki Fransa Kupası Finali'nde Sochaux ile oynadıkları maçta 2 gol atmasına rağmen Marsilya maçı penaltılar sonucunda 5-4 kaybetti. Sezon bittiğinde Cissé hâlen Liverpool'daydı ve Marsilya onu almak istese de maddi açıdan sıkıntıdaydı. Cissé'de Marsilya'da kalmak istediğini söyledi. Liverpool Marsilya'ya 12 milyon euro önerdi fakat bu Marsilya'nın bütçesini zorlayan bir rakamdı. Marsilya uzun müzakerelerden sonra, Cissé'yle nihayetinde beş yıllık bir sözleşme imzaladı. Transfer ücreti gizli tutulsa da, ücretin 9 milyon euro olduğu tahmin edilmekteydi. 7 Temmuz 2007'de Marsilya başkanı Pape Diouf Cissé için tahmini ödenecek rakamın 8 milyon euro olduğunu söyledi. 2007-08 sezonunun ilk yarısında oynadığı 13 karşılaşmada sadece 2 gol attı. Sahadaki uyumsuzluğu ve oyunundaki kişisel ve spor dışı hareketleri yüzünden, bazı spor gazeteleri ve taraftarlar onu hedef haline getirdi. Bu durum Mamadou Niang'ın güçlü performansıyla daha da şiddetlendi. Bu yüzden Cissé devre arasındaki transfer döneminde takımın transfer listesine kondu. Fakat 2008'in ilk maçında Cissé iyi bir performans gösterdi ve durum tekrar değişti. Daha sonra Niang'ın 2008 Afrika Uluslar Kupası için takımda ayrılması, ona olan güveni daha da artırdı. 26 Ocak 2008'de Cissé Caen'i 6-1 yendikleri maçta hat-trick yaptı. Marsilya'da tek forvet oynaması sayesinde altı maçta yedi gol attı ve "Ocak ayının golcüsü" seçildi. Cissé, ikinci yarının genelinde iyi bir performans ortaya koydu ve taraftara kendini kanıtladı. Yeni sezona hazırlık için oynanan maçlar sırasında, Cissé en dikkat çeken isimdi ve oynadığı yedi maçta altı gol attı. Fakat 16 Temmuz'da sezon öncesinde alınan yeni oyuncular Bakari Koné ve Hatem Ben Arfa ile girdiği ağız dalaşından sonra bu yerini kaybetti. Şampiyonlar Ligi'ndeki Brann ve ligin ikinci haftasındaki AJ Auxerre maçında yedek kaldıktan sonra, 20 Ağustos 2008 tarihinde Sunderland'a kiralandı. Sunderland formasıyla ilk maçını, Liverpool formasıyla çıktığı ilk maçına çıktığı sahada, Tottenham karşısında oynadı ve Sunderland, Cissé'nin galibiyet golüyle maçı 2-1 kazanan taraf oldu. Birkaç gün sonra Cissé, takım ile kalıcı bir anlaşma imzalamayı arzuladığı söyledi. Teknik direktör Roy Keane de Cissé'nin imza için olan arzusunu ifade etti ve "The News of the World" gazetesine "Eğer Djibril iş yaparsa ben de transfer rekoru kırmaktan mutluluk duyarım." şeklinde bir açıklama yaptı. Tothenham'a attığı golden sonra üç hafta gol atamayan Cissé, suskunluğunu 27 Eylül 2008 tarihinde 2-1 yenildikleri Aston Villa karşısında takımının tek golünü atarak bozdu. Sunderland'in kanat oyuncusu El-Hadji Diouf, Cissé'nin ilerde daha iyi olacağını, şu anda takıma adapte olma aşamasında olduğunu söyledi. 25 Ekim 2008 tarihli Tyne-Wear derbisinde, Sunderland'deki üçüncü golünü kaydederken, Sunderland maçı 2-1 aldı. 15 Kasım 2008'de Blackburn Rovers ile oynadıkları maçı 2-1 kazandılar ve Cissé galibiyet golünü ana isim oldu. Maçtan sonra teknik direktör Roy Keane, Kenwyne Jones ve Cissé'nin çok güçlü bir ikili oluşturduğunu söyledi. Hull City karşısında aldıkları 4-1'lik galibiyetin ardından Cissé, Roy Keane'in Sunderland'den ayrılmasına rağmen kalıcı anlaşma imzalamak istediği belirtti. Sunderland Cissé'yi satın almak istese de ekonomik kriz sebebiyle Cissé'nin değerinin 3 milyon sterlin artmasıyla birlikte bu istek de ortadan kalktı. 18 Nisan 2009'da Hull City karşısında ligdeki onuncu golünü kaydetti. 24 Mayıs 2009 tarihinde Sunderland ile olan kiralık sözleşmesi bitti ve Marsilya'ya geri döndü. 25 Haziran 2009 tarihinde, Super League (Yunanistan) takımlarından Panathinaikos ile dört yıllık sözleşme imzaladı. Cissé'nin takımdan yıllık 2,5 milyon euro alacağı söylenirken, Olimpik Marsilya'nın da transfer ücreti olarak 8 milyon euro alacağı öğrenildi. Primler de göz önüne alınırsa, toplam transfer ücreti 20 milyon euroyu bulmaktaydı. Yunan takımındaki ilk golünü Girit takımı Ergotelis'e karşı kaydetti. Yunanistan'daki ilk sezonunda Cissé, çıktığı 28 lig maçında 23 gol kaydetti. Sezon sonunda ise takım, hem lig hem de Kipello Ellados şampiyonluğuna ulaşmıştı. Cissé'nin bu performansı, Panathinaikos taraftarının onu sevmesini sağladı. 30 Ekim 2010'da, Olympiakos-Panathinaikos derbisinde en büyük rakipleri Olympiakos'a karşı 2 gol attı (biri penaltıdan) ve maçı Panathinaikos, evinde 2-1 kazandı. 20 Aralık 2010 tarihinde düzenlenen PSAP Ödülleri'nde En İyi Yabancı Oyuncu Ödülü'ne layık görüldü. Ödül töreninde gazetecilere "Hedefimiz yeni sezonda yine lig şampiyonluğunu kazanmaktır. Şampiyonluğu kazanabiliriz ve biz bunu başarmak için her şeyi yapacağız." şeklide demeç verdi. Yeni sezonda Yunan Ligin'de 20 maçta 18 gol attı ve Yunan Kupası'nda da bir golü bulunmaktaydı. 21 Şubat 2011 tarihinde Olympiakos, Panathinaikos'u 2-1 yendi ve bitiş düdüğünden sonra, düzinelerce Olympiakos taraftarı sahaya girdi. Kutlamaların ortasında, Cissé'nin dediğine göre bazı taraftarlar, Cissé ve Cédric Kanté, Simão Junior, Josu Sarriegi ve Alexandros Tzorvas gibi bazı takım arkadaşlarına tekme ve yumruk atmaya çalıştılar. Cissé, ırkçı Olympiakos taraftarları tarafından hakarete uğradığını belirtti ve 2010-11 sezonu bitiminde Yunan takımından ayrılacağını söyledi. Bu maçta Cissé'nin 90+1. dakikada attığı golün, yan hakem Dimitris Kalopoulos tarafından ofsayt gerekçesiyle iptal edilmesinin ardından yaptığı açıklamada derbiyi Panathinaikos'un kazanması gerektiğini öne sürdü. Cissé'nin maçtan sonra açıklamasında; "Ben bu şartlar altında kariyerimi burada sürdüremem." sözü yer aldı. Bir ay sonra, 20 Mart 2011'deki 2-1 kazandıkları Kerkyra maçında, Panathinaikos forması altında oynadığı resmî maçlardaki 50. golünü attı. Bu golü, Panathinaikos taraftar grubu Gate 13 tişörtü giyerek kutladı. 12 Temmuz 2011'de, Serie A kulüplerinden Lazio ile 5,8 milyon euro karşılığında, dört yıllık sözleşme imzaladı. UEFA Avrupa Ligi'ndeki ilk kez 18 Ağustos'ta Rabotniçki karşısında oynadı ve kendi sahalarında oynadıkları ve 6-0 kazandıkları maçta iki gol attı. 9 Eylül'deki Lazio'nun Milan'la 2-2 berabere kaldığı maçta ligdeki ilk maçına çıktı ve ilk golünü kaydetti. İtalyan takımında yarım sezon geçiren Cissé, 18 lig maçında görev alırken yalnızca bir gol kaydetti. 31 Ocak 2012'de Queens Park Rangers FC ile 4 milyon euro karşılığında, 2,5 yıllığına anlaştı. Cissé, Mark Hughes'un teknik direktörlüğe geldiğinden beri takıma kazandırdığı dördüncü oyuncuydu. 1 Şubat'ta Villa Park'ta oynanan ve 2-2 biten Aston Villa maçında ilk kez QPR forması giydi ve ilk golünü de bu maçta attı. 4 Şubat 2012'deki Wolverhampton Wanderers maçında, rakip takım forması giyen Roger Johnson ile girdiği zorlu mücadeleden sora rakibinin boğazını sıktığı için ikinci maçında doğrudan kırmızı kartla oyundan atıldı. QPR sahada on adamla kalınca maçı da 2-1 kaybetti. 21 Mart 2012'deki maçta, eski takımı Liverpool'u 3-2 yendikleri maçta eşitlik golünü attı. Bundan üç gün sonra, Sunderland'li Fraizer Campbell'a yaptığı müdahaleden sonra yine kırmızı kartla oyundan atıldı. Bu, takımda oynadığı ilk beş maçta gördüğü ikinci kırmızı kart idi. Cezadan döndükten sonra 29 Nisan 2012 tarihinde, Stamford Bridge'deki 6-1'lik Chelsea yenilgisinde takımının tek golünü attı. Çıktığı yedinci maçında da Stoke City ağları havalandırmayı başardı. 13 Mayıs 2012'deki sezonun son maçında Manchester City karşısında durumu 1-1'e getiren golü attı. Maçta ise City, uzatma dakikalarında bulduğu iki golle QPR'yi 3-2 yenmeyi başarmıştı. Son haftaya küme düşme tehlikesiyle giren QPR, Bolton Wanderers'ın Stoke City ile 2-2 berabere kalması üzerine küme düşmekten kurtuldu. Takımıyla 8 lig maçına çıkıp, 6 gol atmayı başaran Cissé, iki de kırmızı kartla sezonu tamamladı. Ekim 2015 tarihinde, Djibril Cissé, kalça protezi ameliyatı olacağını ve artık üst düzeyde futbol oynayayamayacağını belirterek futbolu bıraktığını açıklamıştır. Fransa millî futbol takımında oynamadan önce Cissé, Fransa U-19 ve Fransa U-21 takımlarında forma giydi. 2001 FIFA Dünya Gençler Şampiyonası'nda görev aldı ve Fransa formasıyla çeyrek finale kadar yükselmeyi başardı. Turnuvada oynadığı 5 maçta 6 gol atan Cissé; 18 Haziran 2001'deki 5-0 kazandıkları ve gruptaki ilk maçları olan İran'a karşı hat trick yapmış ve 27 Haziran 2001'deki birinci tur maçında da Almanya'ya iki gol atmıştı. 2004 UEFA Avrupa 21 Yaş Altı Şampiyonası'nda oynarken, eleme turlarının ilk maçında Portekiz ile oynadıkları ve 2-1 kazandıları maçta takımının iki golünü attı. Ancak eleme turlarının ikinci maçında, Mário Sérgio'ya sert bir biçimde tekme attıktan sonra kırmızı kartla oyundan atıldı. Fransa toplamda 3-3'lük beraberlikten sonra oynanan penaltılarda 4-1 kaybederek turnuvadan elendi. Kırmızı kart görmesinin sonucu olarak, 5 maçlık ceza yedi ve 2004 Avrupa Futbol Şampiyonası'nda oynama şansını kaçırdı. Cissé, A millî takımdaki ilk maçına 18 Mayıs 2002 tarihinde, 21 yaşındayken, Belçika karşısında maçın 48. dakikasında David Trezeguet'nin yerine girerek çıktı. Fransa teknik direktörü Roger Lemerre, 2002 FIFA Dünya Kupası için hazırlanan 23 kişilik kadroda Cissé'ye de yer verdi. Turnuvada grup maçlarının hepsinde — Senegal, Uruguay, ve Danimarka karşısında— oyuna sonradan dahil oldu. Ancak Fransa, grubunu sonucu tamamlayarak kupaya veda etti. Millî takımla ilk golünü 7 Eylül 2002'de, 2004 Avrupa Futbol Şampiyonası elemelerinde Kıbrıs Cumhuriyeti'ne karşı attı. Cissé, Fransa'nın kazandığı 2003 FIFA Konfederasyonlar Kupası'nda takımın bir parçasıydı. Turnuvadaki tek golünü 18 Haziran 2003 tarihinde, Kolombiya karşısında penaltıdan kaydetti. Fransa, bu maçı 1-0 kazanmıştı. 2004 Avrupa Futbol Şampiyonası'nda ceza almasından sonra, Cissé için bir sonraki turnuva Almanya'da düzenlenen 2006 FIFA Dünya Kupası'ydı. Ancak, Fransa'nın Çin ile 7 Haziran 2006 tarihinde oynadığı son hazırlık maçının onuncu dakikasında, Çin takımının kaptanı Zheng Zhi tarafından yapılan müdahaleyle yere düştü ve bacağı vücudunun altında kalarak kırıldı. Kazadan hemen sonra kırılmış olan kaval kemiği ameliyata alınarak onarıldı; ancak yaşadığı bu sakatlık sebebiyle kadrodan çıkartıldı. 2008 Avrupa Futbol Şampiyonası elemelerinde üç maçta görev alsa da finaller için Fransa kadrosunda yer bulamadı. Panathinaikos'ta attığı golden sonraki gösterisinden sonra Cissé, Paris'te İspanya ile yapılacak olan hazırlık maçında Fransa'nın kadrosuna çağrıldı. 11 Mayıs 2010'da, teknik direktör Raymond Domenech'in Güney Afrika'daki 2010 FIFA Dünya Kupası için oluşturduğı 23 kişilik Fransa kadrosunda yer aldı. 22 Haziran'daki takımın grup aşamasındaki son maçı olan Güney Afrika maçında ilk on bir de başladı. "6 Mayıs 2012 itibarıyla" 169||90||13||11||8||4||17||4||166||90 49||13||6||2||0||0||22||7||77||22 58||24||7||9||2||1||11||3||78||37 35||10||1||1||2||0||0||0||38||1 60||47||10||3||0||0||18||5||88||55 18||1||2||1||0||0||7||3||27||5 8||6||0||0||0||0||0||0||8||6 357||171||39||28||12||5||75||22||487||214 "8 Ekim 2011 itibarÄ±yla." !Total||41||9 Müslüman bir aileden gelen Cissé, daha sonraları Hıristiyan oldu. Liverpool'a transfer olduktan sonra, Frodsham, Cheshire'daki bir köyden 2 milyon sterline bir ev almasıyla Frodsham Malikane Lordu unvanının da sahibi oldu. Evi satın aldıktan hemen sonra, bu arsada avlanılmasını yasakladı. Haziran 2005'te, kuaför Jude Littler ile evlendi. Bodelwyddan Kalesi'nde gerçekleşen düğüne katılan davetliler arasında İngiliz futbolcu Shaun Wright-Phillips ve millî takımdan arkadaşları Louis Saha ile Sylvain Wiltord da vardı. Cissé'nin smokini Liverpool'un rengi olan kırmızıydı. Cissé, evlenmeden önceki ilişkisinden Cassius isimli bir kıza sahipken; aynı şekilde eşi Jude'un da önceki ilişkisinden Liam adında bir oğlu bulunmaktaydı. Bu evlilik sonrasında çiftin Cassius Clay (6 Mart 2006 doğumlu), Prince Kobe (26 Temmuz 2008 doğumlu) ve Marley Jackson (20 Şubat 2010 doğumlu) isimli üç çocuğu dünyaya geldi. Cissé, yaptırdığı dövmeleri ve saç şekilleriyle tanınmaktadır. İlk dövmesini 17 yaşında yaptırmıştır. Dövme konusuyla ilgili, "Galiba annem dövme yaptırmayı bırakmamı istiyor; fakat artık çok geç. İleride bir dövme stüdyosu açacağım." şeklinde bir açıklama yaptı. Cissé, birçok rap yıldızıyla arkadaştır, aynı zamanda DJ'lik de yapmaktadır. Eşi Jude ile birlikte Cheshire'da Rouge et Noir isminde bir spa salonu açmışlardır. 2005 yılında bir gence saldırdığı söylenmiş, fakat polis böyle bir olayın olmadığını açıklamıştır. Öte yandan Cissé, Fransız komedi filmi "Taksi 4"te kameo olarak yer aldı. "The DJ Inside Me" adında bir albüm çıkarmasının yanında "Pimp My Ride" isimli televizyon programına da katıldı. 1 Nisan 2009 tarihinde, Newcastle'da bulunan bir striptiz kulübünde bir kadına tecavüz ettiği şüphesiyle gözaltına alındı. Daha sonra kefaletle serbest bırakıldı. Åžathiyye Şathiyye, Türk edebiyatının en gizemli türlerinden biridir. Şairlerin cem sarhoşluğuyla adeta Tanrılaştığı, Tanrı ile teklifsiz konuştuğu çizgi dışı şiirlerdir. Şathiyyelerin eşyanın mantığına aykırı, saçma (absürt) gibi görünen alaycı bir anlatımları vardır. Deli saçması veya çocuk tekerlemelerine benzerler. Bu özellikleri sebebiyle, insan aklında ilk anda bir sarsıntı meydana getirir, dinleyenleri tebessüme ve düşünmeye sevkederler. Bu sıra dışı sözlerin altında saklı anlamı araştırma ve anlama konusunda güçlü bir merak uyandırırlar. Bir gece Meryem'de misafir kaldık, biz İsa'nın öz babasıyız , diyen şair acaba ne demek istemektedir? Bu ana gelinceye kadar anadan üç kez doğdum, babamdan hamile kaldım, anamı dört kez doğurdum, ne demektir? Kurbağanın leylekten kız alıp düğün etmesi, angıt kuşunun imam, toyun müezzin olup nikâh kıymaya gelmesi, tavşancılın tambur, domuzun davul, ayının zurna çalması, karganın eteklik giymesi, susığırı, kedi ve sıçanın raksedip oynaması, neyi anlatmaktadır? Hiç şüphesiz, bu edebi, örtülü ve gerçeği gerçek üstü bir üslupla anlatan sözler, dini tasavvufun ağır bastığı ve sufilerin yanlış anlaşılmaktan kaçındıkları zamanların ürünüdür. Yunus bu cezbe sözlerin cahillere söylemegil Bilmez misin cahillerin nice geçer zamanesi Yunus bir söz söylemiş hiçbir söze benzemez Münafıklar elinden örter ma'na yüzünü şeklindeki sözleri, bu örtülü anlatımın gerekçesini açıklar. Şathiyyeler, bu sembolik anlatım özelliğinden dolayı, "işaret dili", "mana dili" veya "kuş dili" olarak da nitelenirler. Yunus Emre'nin "dilsizler haberi" olarak nitelediği sözlerin içinde şathiyyelerin de bulunduğu muhakkaktır: Dilsizler haberini kulaksÄ±z dinleyesi Dİlsiz kulaksız sözin can gerek anlayası Şath, Arapça bir kelimedir. Bu kelimeye, uzun asırlar içinde pek çok anlamlar yüklenegelmiştir. Şath kelimesinin aslı “şahata”dır. Zamanla “satana” haline gelmiş ve bu kökten türemiştir. Lugâtta, Arapça “ş-t-h” kökünden iştikakla; sarsılma, hareket etme, yürüme, titreme veya gevezelik etme anlamına gelen, hareketin bir defaya özgü olduğunu anlatan bir "ism-i merre"dir. Bu kelimenin, mağrip Arapçasında raks, oyun anlamında kullanıldığı da bilinmektedir. Şath kelimesine cümlede şu anlamlar da yüklenmektedir: Mesela; pazarlıkta şath etti (fiyatı en alt veya en üst seviyeye çıkardı), deve şath etti (göğsünde bir hastalık belirdi), yarışta şath etti (yarışta biribirini geçti), şarabı şath etti (şarabı suyla karıştırıp inceltti) vb. Hareket ve sarsıntı anlamına gelen şath kelimesinden müştak (türemiş) olarak, unun hareketli bir ortamda elendiği un anbannada “miştâh” denilir. Kelime, zaman içinde, “hezeliyyât” ve buna bağlı olarak “latife, şaka, eğlence, maskaralık etme” gibi anlamlarda da kullanılmıştır. Zamanla mistik ve edebî bir kavrama dönüşen şath, her halde yukarıda anılan sözlük anlamlarıyla da ilgisini korumaktadır. Hallac asla ben Allah'ım diye bir şey dememiş. Tercüme yapan cahiller veya kötü niyetlilerin uydurmasıdır. Hallac'ın sözü "Ene'l-Hak" olup ben Hakk'ım demektir. Hakk Allah'ın adlarından biridir ama aynı zamanda gerçek, doğru vs. yani Türkçeye geçen manasıyla hak demektir. Karşısına çıkan herkesin herzesini de şatahattan saymak da, herhalde İnternet'in sağladığı rahatlıktan, kontrolsüzlükten doğuyor. Dudaklarda tebessüm uyandırmak maksadıyla söylenen sözler ve manzumeler olarak tarif edilen şathiyyelerin, meczupların sözlerini takliden yazılmış, zahirde saçma zannolunan, fakat şerh ve tahlili halinde manidar olduğu anlaşılan bir de şathiyyât-ı sûfîyâne nev’i bulunmaktadır. Şath, tasavvufî aşk hâlinin sarhoşluğu ile söylenen, halkın anlayamayacağı veya hoşuna gitmeyeceği sözlerdir. İnançlardan teklifsizce, alaycı bir dille söz eder gibi yazılsalar da, görünüşte saçma sanılan bu sözlerin, yorumlandığında tasavvufla ilgili türlü kavramlara değindiği anlaşılır. Şath kelimesi, IX. ve X. yüzyıllardan itibaren tasavvufî bir terim olarak anlam kazanmıştır. Bir terim olarak “şath”, şu şekilde tarif edilir: “Bazı mutasavvıfların vecd ve istiğrak hâlinde kendi irâdeleri dışında, mânâsını düşünmeden söyledikleri, içinde bir iddia ve akla aykırı bir taraf bulunan ve dıştan, şeriata muhalif gibi görünen aşırı derecede söz olup, bu söz kabul veya reddedilemediği gibi, onu söyleyen de bundan dolayı muaheze edilemez.” Çünkü, şath bir arbede yahut sûfînin Tanrı'ya nâzıdır. Şath, sûfî psikolojisi dikkate alındığında,”vecd ve istiğrak” hâlinde, tecelliyata gark olan kalbin hareketini ve sarsılmasını ifade eder. Vecde dayalı bir hareket ve sarsılmaya mâruz kalan sûfî, dinleyenin çok garip karşılayacağı, meselâ Hallâc’ın Ben Allah’ım veya başkalarının Ben Hakk’ın bekası ile bakî, onun varlığı ile varım gibi sözler söyleyebilir. Cüneyd-i Bağdadî, sathı, fetihlerin ruh dili ile konuşması, hâlin söze galebesi olarak tanımlar. Abû Nasral-Sarrâc (Ö. 988) safîlerin bu şekildeki sözlerini, çok dar iki kıyı arasında akan nehrin, kıyılara taşan dalgalarına benzetir. Ona göre, bu sözler ilâhî tecellîlerle daimî bir hareket içinde olan sûfînin kalbinden dudaklarına taşan sırlardır. Bunları ancak bu hâli idrâk edenler anlayabilirler. Çok defa anlamayanlar tarafından tenkide maruz kalan bu sözlerin sahipleri, aynı mahiyette sözlerin Kur’ân ve hadiste de bulunduğunu ileri sürerler. Sarrâc, Kur’ân ve hadisten misaller getirir. Bunlar, Kur’ân’da Allah için kullanılan, yed (el), ricl (ayak) gibi tabirlerle, hadislerden Allah Âdem’i kendi sureti üzere yarattı, Rabbi güzel bir suret içinde gördüm şeklindeki şath mahiyetindeki kelâmlardır. İbn Haldun, "Şifaü’s-Sâil" ve "Mukaddime" isimli eserlerinde satıh konusuna da değinir. Ancak, değişik zamanlarda yazılan iki eser arasında görüş ayrılıkları vardır. "Mukaddime"’de daha gerçekçi, daha müsamahalı ve daha ölçülü davranmaktadır. "Şifaü’s-Sail"’de ise, daha tenkitçi bir tavır takınmaktadır. Yazar, şath konusunda "Mukaddime"’de şatah söyleyen mutasavvıfları mazur, hatta haklı görmektedir. İlham, keşf ve gaybı bilme konusunda da mutasavvıfları hoş karşılamaktadır. Delil ve ifade yetersizliği sebebiyle şatah sözleri bir nev’i Kur’an’daki müteşâbih âyetlere benzetmekte, durumu sûfiler lehinde izah etmek için daha başka sebeplerden de bahsetmektedir. İbn Haldun'a göre, “mücadelerin semeresi ve neticesi olan mükaşefe ilmine dalmaya yol yoktur. Sûfîler bu ilmi, eserlere tevdi etmekten ve bu konuda konuşmaktan sakınmışlardır. Sadece aralarında şifre ve imâ yolu ile ve temsil ve işaret şeklinde konuşmayı caiz görmüşlerdir. Onlar, kendilerine mahsus mânâları başkalarına ifşa etmezler. Çünkü başkalarının bunu ihata edemeyeceklerini bilirler. Malayâniyi terketmeyi emreden şeri¬atın koyduğu sınırı aşmazlar. Rububiyetin sırlarını koruma bah¬sinde Allah'a karşı edepli olmaya dikkat ederler. Nadir de olsa, safilerden birinden böyle bir kelime zuhur etse, ona şatah ettiği için söylenmemesi gerekeni söylemesi demektir. Bayezid Bista-mî’den nakil olunan, kendimi tenzih ederim benim şanım ne bü¬yüktür; öyle bir denize daldım ki peygamberler sahilinde durdu sözü ile Rabiatitü’l Adeviyye’nin, baş Örtümü çıkarsam içinde kimsenin olmadığı görülürdü" Mukaddime’sinde sathı, “mutasavvıfların imamlarından birçoğundan zuhur eden ve maksat zahirî mânâdır diye vehmedilen bir takım sözler” diye tanımlayan İbn Haldun, bunların zahirî mânâsını anlamının güç olduğunu, onun için bu nev’i sözleri bazılarının red, bazılarının tasvib, diğer bazılarının da te’vil ettiklerini belirtir. İbn Haldun'a göre, sûfîlerin şatah denilen ve şeriata aykırı bir mânâ ifade ettiği zehabını ve vehmini veren, bundan dolayı da zahir uleması tarafından sûfîlerin tenkit edilmelerine yol açan sözleri hakkında insafla verilecek olan hüküm şudur:“Sûfîler vecde gelerek hislerini gaybederler (Gaybet ve sekr hali). Cezbe ve tecellî (varidat) onları o kadar çok hükmü altına alır ki bunun tesiri ile istemediklerini konuşurlar. Bu şekilde” de kendini kaybeden sûfî, ilahi emirler karşısında muhatab ve mükellef değildir. Cebir altında bulunan kişi mazurdur. O-nuri için şatah’ söyleyen bir sûfînin fazilet ve şeriata bağlılığı bizce malum ise onların bu nev’i sözlerini güzel maksatlarla izah etmeliyiz. Zîrâ, kendisine mahsus bir dili bulunmadığı için veca1 halini anlatmak oldukça güçtür. Bayezid-i Biztamî ve em¬sali sûfîler için durum böyledir. Şayet şatah söyleyen mutasav¬vıfın faziletli oluşu bizce malum değilse, şeriate bağlılıkla da meşhur olmamışsa, söyledikleri bu nev’i sözlerden dolayı sorumlu tutulur. Sözünü şeriata uygun bulmadığımız ve tevil de edemediğimiz bir mutasavvıfı kınamak hakkına sahibiz. Duygularını kaybetmedikleri, cezbe ve vecd halinde bulundukları halde bu nevi sözler söyleyen mutasavvıflar sorumlu tutulurlar. Bunun için müftüler ve büyük sûfîler, Hallac’ın idamına fetva vermişlerdir. Çünkü o, bu sözleri söylediği zaman kendinden geçmiş vecd halinde değildi. Haline malik bulunuyordu. Doğru olanı, Allah daha iyi bilir.” İsmail Hakkı Bursavî, Şerh-i Hacı Bayram-ı Veli adlı risalesinde sathı, “gönül ehlinin dimağına lezzet veren hakikatin özünden süzülmüş irfan kelimeleri” olarak tanımlar ve bu sözlerin söylemekteki amacın, “Hakk’ın kemâlini beyân, celâl ve cemâl hakikatlerini ayan etmek” olduğunu belirterek daha ılımlı bir değerlendirmede bulunur. Bursavî, Kitâbü’l-Envâr’ında da, şath sözünü zikretmeden, “evde ev sahibinden başkası yoktur” diyen sûfîlerin, bu gibi sözlerinden hareketle, Hristiyanlıkla veya panteistlikle suçlanamayacağını belirtir: “Bu sebepledir ki kelime-i tevhidde etvâra riayet eyleyüp lâ-ma’bûde illallah ve lâ maksûde illallah ve Lâ-mevcûde illallah dirler. Leyse fi’d-dâri gayrihü’d-deyyâr (evin içindeki ev sahibinden başkası değildir) makalesinin mânâsı budur. Ve cem’i-i kümmel bu makaleye kail ve mazmununa mu’terif olup umdetü’l-tevhîdi itikâd ederken mahcup olanların nicelen onları itikâd-ı mezkurede taife-i nasaraya ilhak ve haklarında nice ratbu yâbis sözler söylemişlerdir. Yohsa mezheb-i vücûdiyyeye zâhib olduklarından değil.” İsmail Hakkı, Şerh-i Kaside-i Yûnus Emre adlı risalesinde de şathiyye söyleyen ariflerin bu tür-sözlerden kaçınması ge¬rektiğini belirtir. Ona göre, Hafız, Şeyh Sadî, Mevlânâ ve Molla Cami gibi Tanrı ariflerinin mecazî sözlerini hakiki mânâda söylenmiş gibi yanlış anlayıp, yanlış değerlendirenlerin hatalı davranışları kadar, arif kişilerin zahir erbabını fitneye düşürecek sözler söylemesi de doğru değildir. Arifler muhatabının yanlış anlayacağı sözlerden kaçınmalıdır. Celvetî büyüklerinden ve İsmail Hakkı Bursevi'nin öğrencilerinden Zatî Süleyman Efendide, “Şerh-i Kaside-i Feride” adlı eserinde, sathı, “Bazı sânı yüce kimselerin, zât, sıfat, organ ve hücreleri yakîn nuru ile tamamen yok olup, arızî varlıkları hakkanî varlığa dönüştüğü sırada söyledikleri sözler.” şeklinde tanımladıktan sonra, bu sözlerin irade mahsulü olmadığını, çirkin sıfatlardan sıyrılarak güzel hasletlerle donanmış olan bu şath sahiplerine müdahalede bulunmanın doğru olmadığını belirtir. Through the Looking Glass (Lost) Through the Looking Glass. Lost dizisi 3. sezonunun 22. ve 23. bölümleridir, aynı zamanda sezon finalidir. 23 Mayıs 2007'de yayınlanan bölümün yazarları Carlton Cuse ve Damon Lindelof, yönetmeni Jack Bender'dır. Jack merkezli bir bölümdür. Bölümde Lost'ta bir devir başlamıştır: Flashforward (karakterlerin geleceğini gösteren bölüm). 3. sezon final bölümünde ileriye dönük ayrıntıları izleyicilerin hayal gücüne bırakmışlar. Fakat finalin son 5 dakikasindaki görüntülerden kurtuldukları sonucuna varabiliriz. Çünkü Jack bir havayolunda Kate'e "O adaya geri dönmeliyiz"deyip ağlamaya başlıyor. Adada ise Jack telefonu çalıştırıyor. Telefonun öbür ucunduki ses Jack'e "Siz kimsiniz?" diye soruyor ve sonraki konuşmalar: Ve bundan sonra herkes sevinç içinde kurtulmayı bekler. Ama Ben'in söylediği söz unutulmamalı "This will be beginning of the end" (Bu sonun başlangıcı olacak) Ayrıca Charlie, adadakilerin kurtulması uğruna Ayna İstasyonu'nda boğularak ölmüştür. Desment'ın söyledikleri doğru çıkmıştır. Locke, Walt'ın tavsiyesini dinlemiştir ve ayağa kalkarak Jack'in yardım istediği telsizin oraya gelmiş ve Naomi'nin sırtına bıçak atarak öldürmüştür. Rousseau'nun 16 yıldır yayınlanan mesajının tekrarı durdurulmuştur. Ayrıca Sawyer ve Juliet kumsaldaki Jin, Bernard ve Sayid'i kurtarmak için gitmiş ancak tam yakalanmak üzereyken, "Hurley" Ben'in babasını öldürdüğü minibüsle birkaç adama çarparak öldürmüştür. Juliet'te Ben'in bir iki yardımcısını öldürmüştür. Sawyer ise Tom teslim olmasına rağmen tam kalbine ateş ederek Ben'in en önemli yardımcısı Tom 'u öldürmüştür. NÃ¼kleer kimya Nükleer kimya ya da çekirdek kimyası, kimyanın radyoaktivite, nükleer reaksiyon ve çekirdek özellikleriyle ilgilenen bir alt dalıdır. Kuantum mekaniğinin atom çekirdeğine uygulanması ile ortaya çıkmıştır. Fizikteki dengi nükleer fiziktir. Örneğin çekirdekten alfa taneciklerinin yayılması kuantum mekaniği ilkeleri ile başarıyla açıklanmıştır. Çekirdek modelleri de kuantum mekaniksel olarak ortaya atılmış, günümüzde de başarıyla uygulanan modellerdir. Radyoaktivite, radyasyon kimyası ve nükleosentez de bu dalın alt dallarıdır. Çekirdeklerin kararlılıkları artan nötron sayıları ile azalmakla birlikte, kararlılığın çekirdeğin ağır olması ile ilgisi yoktur. Oldukça kararlı süper ağır elementlerin varlığı teorik olarak öngörülmüştür ve sentez çalışmaları başlamıştır. Bu elementler de "kararlılık kuşağı" içindedir. Bay ve Bayan Smith Bay & Bayan Smith (Özgün adı: Mr. & Mrs. Smith), başrollerini Brad Pitt ve Angelina Jolie'nin paylaştığı 2005 yapımı aksiyon filmidir. Sıradan bir evlilik yaşayan John ve Jane Smith’in hayatları gün geçtikçe daha sıkıcı bir hal almaktadır. Hayatlarındaki monotonluğu bozan tek şey; birbirlerine söyledikleri yalanlardır. Çift, aslında, birbirine rakip iki organizasyona tetikçi olarak çalışmaktadır. John ve Jane, birbirlerini yok etme görevi alırlar.Ancak bunu hiçbir zaman başaramazlar ve şirketleri John ve Jane'i öldürmeye kalkar. Çekimler boyunca Brad Pitt'in ve Angelina Jolie'nin yakınlaştığına dair söylentiler vardı. Sonrasında Brad Pitt eşinden ayrıldı ve çift beraber olmaya başladı. Voynich el yazması Voynich el yazması, bilinmeyen bir yazı sistemiyle elle yazılmış resimli bir kitap. Üzerine yazıldığı parşömen, 15. yüzyılın başlarına (1404-1438) kadar karbon tarihlidir ve İtalya'da İtalyan Rönesansı sırasında oluşturulduğu tahmin edilmektedir. El yazması ismini, 1912 yılında varlığını ortaya çıkaran Wilfrid M. Voynich adındaki Polonyalı sahaftan almıştır. 240 sayfadır ancak bazı sayfaların eksik olduğu düşünülmektedir. Metin soldan sağa yazılmıştır, sayfaların çoğunda çizimler veya diyagramlar bulunur. Bazı sayfalar katlanabilir sayfalardır. Voynich el yazması, hem I. Dünya Savaşı hem de II . Dünya Savaşı'ndan Amerikan ve İngiliz kod kırıcılar da dahil olmak üzere birçok profesyonel ve amatör kriptograf tarafından incelenmiştir. El yazması hiçbir zaman belirgin bir şekilde deşifre edilmedi, anlam ve kökeninin gizemi, popüler hayal gücünü heyecanlandırdı, roman ve spekülasyonların öznesi haline geldi. Son yüz yılda önerilen hipotezlerin hiçbiri bağımsız olarak doğrulanmamıştır. 1969'da Voynich el yazması Hans P. Kraus tarafından Yale Üniversitesi'nin Beinecke Nadir Kitaplar ve El Yazmaları Kütüphanesi'ne bağışlandı. Kodikoloji, veya fiziksel özellikleri araştırmacılar tarafından incelenmiştir. El yazması 23,5 cm x 16,5 cm x 5 cm ölçülerinde, yüzlerce sayfa 18 kağıt tabakasında toplanmıştır. Toplam sayfa sayısı 240 civarındadır, ancak tam sayı, el yazmasının olağandışı katlanmalarının nasıl sayıldığına bağlıdır. Tabakalar çeşitli yerlerde 1400'lü yıllarla tutarlı rakamlar kullanılarak 1'den 20'ye kadar numaralandırılmıştır, her arkalı-önlü (sağ) sayfanın sağ üst köşesi, daha geç bir dönemin rakamları kullanılarak 1'den 116'ya kadar numaralandırılmıştır. Kağıt tabakaları ve sayfalardaki çeşitli numaralandırma boşluklarından hareketle el yazmasının 20 tabakada toplanmış en az 272 sayfa olduğu tahmin edilmiştir. Wilfrid Voynich 1912'de el yazmasını aldığında bir kısmı zaten eksiktir. Kitabın katlı sayfalarının çoğunun tarihin çeşitli noktalarında yeniden düzenlendiğine ve orijinal sayfa sırasının bugünkünden oldukça farklı olabileceğine dair güçlü kanıtlar var. El yazmasının çeşitli parçalarından alınan örneklerin radyokarbon tarihlemesi 2009 yılında Arizona Üniversitesi'nde yapıldı . Sonuçlar test edilen tüm numuneler için tutarlıydı ve parşömen için 1404 ve 1438 arasında bir tarih gösterdi. 2014 yılında yapılan protein testi, parşömenin buzağı derisinden yapıldığını ve multispektral analiz, el yazmasının oluşturulmasından önce yazılmamış olduğunu gösterdi. Parşömen özenle oluşturuldu, ancak eksiklikler var ve kalite en iyi ihtimalle ortalama olarak değerlendirildi. Parşömen "en az on dört veya on beş tam dana derisinden" hazırlanmıştır. Bazı folyolar, (42 ve 47 folyoları gibi) normal parşömen kalınlığından daha kalındır. Keçi derisi ciltleri ve kapakları kitabın orijinali değil, Roma kolejinin el yazmasına sahip olduğu zamana tarihlenmektedir. El yazmasının şu anki yaprak sıralamasında ilk ve son yapraklarına böcek delikleri mevcuttur, kapak iç kenarlarlarındaki renk değişikliği tabaklanmış deriye işaret eder. Birçok sayfa, boya ile boyanmış önemli çizimler veya grafikler içerir. Polarize ışık mikroskobu (PLM) kullanılarak yapılan modern analize dayanarak, metin ve figür anahatları için bir tüy kalem ve demir mazı mürekkebinin kullanıldığı belirlenmiştir; renkli boya figürlere (kaba bir şekilde) muhtemelen daha sonraki bir tarihte uygulandı. Çizimler, metin, sayfa ve tabaka numaralarındaki mürekkep benzer mikroskopik özelliklere sahiptir. 2009 yılında yapılan enerji dağıtıcı X-ışını spektroskopisi (EDS), mürekkeplerin önemli miktarda demir, kükürt, potasyum, kalsiyum, karbon, eser miktarda bakır ve bazen de çinko içerdiğini ortaya çıkarmıştır. EDS, kurşun varlığını göstermezken, X ışını kristalografisi (XRD) test edilen örneklerden birinde potasyum kurşun oksit, potasyum hidrojen sülfat ve tanımladı . Çizim mürekkepleri ve metin mürekkepleri arasındaki benzerlik eşzamanalı yapıldığını ortaya koydu. El yazmasının mavi, beyaz, kızıl-kahve ve yeşil boyaları PLM, XRD, EDS ve taramalı elektron mikroskopisi (SEM) kullanılarak analiz edilmiştir. Mavi boya, az miktarda bakır oksit cuprite ile öğütülmüş azurit olduğunu kanıtladı. Beyaz boya muhtemelen yumurta beyazı ve kalsiyum karbonatın bir karışımıdır, yeşil boya ise denenmiş olarak bakır ve bakır-klorür reçine ile karakterize edilir; kristal malzeme atasamit veya başka bir bakır-klorür bileşiği olabilir. Kızıl-kahve boya analizi, kristal fazlar hematit ve demir sülfürlü kırmızı bir aşı boyası olduğunu gösterdi. Kızıl-kahve boyada muhtemelen az miktarda kurşun sülfür ve palmierit mevcuttu. Pigmentlerin ucuz olduğu düşünülmüştür. Campinas Üniversitesi'nden bilgisayar bilimcisi Jorge Stolfi, metnin ve çizimlerin bir kısmının, daha eski bir el yazısı üzerinde daha koyu mürekkep kullanarak rötuşlandığını açığa çıkardı. Bunun kanıtı çeşitli yapraklarda görülebilir, örneğin "f1r", "f3v", "f26v", "f57v", "f67r2", "f71r", "f72v1", "f72v3" ve "f73r" . El yazmasındaki her sayfa çoğunlukla tanımlanamayan bir dilde metin içerir, ancak bazılarında Latin alfabesinde yabancı yazılar bulunur. 240 sayfalık el yazmasındaki metnin büyük kısmı, soldan sağa doğru bilinmeyen bir el yazısıyla yazılmıştır. Harflerin çoğu bir veya iki basit kalem darbesinden oluşur. Belirli harflerin farklı olup olmadığı konusunda anlaşmazlıklar vardır, ancak 20-25 Harflik bir el yazısı neredeyse tüm metni açıklar; istisnalar, yalnızca bir veya iki kez oluşan birkaç düzine karakterdir. Belirgin bir noktalama işareti yoktur. Metnin çoğu, sayfanın gövdesindeki tek bir sütunda, hafifçe düzensiz sağ kenar boşluğu ve paragraf bölümleriyle, bazense sol kenar boşluğunda yıldızlar ile yazılmıştır. Diğer metinler ise grafiklerde veya illüstrasyonlarla ilişkili etiketler olarak bulunur. Belgenin herhangi bir yerinde hata veya düzeltme belirtisi yoktur. El yazısı darbeleri akıcı birşekilde yazılmıştır ve sembollerin şifrelenmediği izlenimini verir; harfler kodlanarak değil, duraksanmadan akıcı şekilde yazılmıştır. El yazmasındaki kelimelerin sadece birkaç tanesinin bilinmeyen bir el yazısıyla yazıldığı düşünülmektedir: Latin alfabesinin bu kısımlarının orijinal metnin bir parçası olup olmadığı veya daha sonra eklenilip eklenilmediği bilinmemektedir. Kriptanalize yardımcı olmak için Voynich yazı karakerlerini Latin yazı karakterleriyle eşitleyen Genişletilebilir Voynich Alfabesi (EVA) gibi çeşitli transkripsiyon alfabeleri oluşturulmuştur. İlk büyük girişim, 1940'larda kriptograf William F. Friedman tarafından yönetilen "İlk Çalışma Grubu"(FSG) tarafından oluşturuldu ve burada makine tarafından okunabilir hale getirmek için el yazmasının her satırının transkripsiyonu bir IBM punch kartına kopyalandı. Metin 170.000'den fazla karakterden oluşur;, metin farklı uzunluklarda yaklaşık 35.000 "kelime" veya "kelime jetonları" içerir; Bu kelimelerin 8.114'ü benzersiz "kelime türleri" olarak kabul edilir. Bu kelimelerin yapısı bir tür fonolojik veya ortografik yasaları takip ediyor gibi görünmektedir; örneğin, bazı harflerin her kelimede görünmesi gerekir, bazı harfler asla başkalarını takip etmez veya bazıları ikileme ya da üçleme şeklinde olabilir, ancak diğerleri olmayabilir. Harflerin kelimeler içindeki dağılımı da oldukça tuhaftır: Bazı harfler sadece bir kelimenin başında, bazıları sadece sonunda ve bazıları da her zaman orta bölümde bulunur. Stephan Vonfelt, harflerin dağılımının istatistiksel özelliklerini ve korelasyonlarını (ritmik rezonans, alliterasyon veya assonance olarak belirsiz bir şekilde karakterize edilebilen özellikler) inceledi ve bu bağlamda Voynichese'nin(Voyniççe) Avrupa dillerinden ziyade Shiji'deki Mandarin Çincesi pinyin metnine daha benzer olduğunu buldu. Pratikte hiçbir kelimenin ikiden az veya ondan fazla harfi yoktur. Bazı kelimeler yalnızca belirli bölümlerde veya yalnızca birkaç sayfada oluşur; diğerleri el yazması boyunca ortaya çıkar. Şekillere iliştirilmiş bin kadar etiket arasında çok az tekrar vardır. Aynı ortak kelimenin arka arkaya üç defa göründüğü durumlar vardır ( "Zipf yasasına" bakınız). Sadece bir harfle farklılık gösteren kelimeler, alışılmadık sıklıkta tekrarlanır ve tek alfabe deşifrelemeleri gevezelik-benzeri metne yol açar. 1962'de kriptanalist bu tür girişimleri "hayal kırıklığına uğratmaya mahkûm" olarak nitelendirdi. illüstrasyonlar, metnin kendisi okunamadığı için, geleneksel olarak el yazmasını altı farklı bölüme ayırmak için kullanılır. Son bölüm hariç, her bölüm farklı stiller ve konuyu anlatan illüstrasyonlarla belirgin olarak bölümlendirilmiştir.(sadece son bölümde sol tarafta küçük yıldız çizimleri vardır). Bölümler ve geleneksel isimleri şunlardır: El yazmasının hayatta kalan yapraklarının verdiği genel izlenim, bir farmakopeye hizmet ettiğidir veya ortaçağ ya da erken modern tıptaki konuları ele almaktır. Bununla birlikte, çizimlerin şaşırtıcı ayrıntıları kitabın kökeni, metninin içeriği ve amacıyla ilgili birçok teoriyi körüklemiştir. Kitabın ilk bölümü neredeyse kesinlikle bitkiseldir, ancak gerçek örneklerle veya çağdaş bitkilerin stilize çizimleriyle bitkileri tanımlama girişimleri başarısız olmuştur. Bitki çizimlerinden sadece birkaçı yabani bir hercai menekşe ve baldırı kara otu'na bütük ölçüde benzemektedir. Farmakolojik eskizlerle eşleşen bitkisel resimler, bunların temiz kopyaları gibi görünüyor. Aslında, bitkisel bölümdeki bitki çizimlerinin birçoğu kompozit(karma) görünmektedir: bir türün kökleri, başka bir türün çiçekleriyle ve yine bir başka türün yapraklarıyla birleştirilmiştir. El yazmasının yazıldığı dönemlerde astrolojik inanışlar, bitki toplama, kan alma ve diğer tıbbi prosedürlerde sıklıkla belirgin bir rol oynamıştır. Ancak bu yorum, belirgin Zodyak sembolleri ve muhtemelen klasik gezegenleri gösteren bir diyagram dışında spekülatiftir El yazmasının erken tarihinin çoğu bilinmemektedir, metin ve illüstrasyonların tümü karakteristik olarak Avrupaya özgüdür. 2009 yılında Arizona Üniversitesi araştırmacıları, el yazması parşömeni üzerinde radyokarbon tarihleme uyguladılar ve 1404 ile 1438 arasında tarihlendirdiler. Buna ek olarak, Illinois, Westmont'taki McCrone Associates, el yazmasındaki boyaların Avrupa tarihinin o döneminden beklenecek malzemeler olduğunu buldu. McCrone Associates'in, mürekkebin büyük kısmının parşömenin oluşturulmasından kısa bir süre sonra eklendiğini bulduğu öne sürüldü, ancak resmi raporda bu etki için herhangi bir açıklama bulunmuyor. El yazmasının en eski teyid edilmiş sahibi 17. yüzyılın başlarında Prag'da yaşamış Georg Baresch isimli pek tanınmayan bir simyacı Yıllarca "kütüphanesinde gereksiz yere yer tutan" bu "muamma" görünüşe bakılırsa Baresch'in kafasını kurcalıyordu. Baresch, Roma Kolejin'den Cizvit alimi olan Athanasius Kircher'in bir Kıptîce (Mısırlı) sözlüğü yayınladığını ve Mısır hiyerogliflerini deşifre ettiğini öğrenince yazıdan örnek bir kopyayı Roma'daki Kircher'e göndererek ipuçları istedi. Kircher'e yazdığı 1639 tarihli mektup, elyazmasından söz eden bugüne kadar bulunmuş en eski tarihli kayıt. Kircher'in kitabı elde etmek istemesinden konuyla ilgilendiği anlaşılıyor. Ne var ki Baresch kitabı vermeyi kabul etmedi. Ama Baresch'in ölümü üzerine elyazması o sırada Prag'daki Charles Üniversitesi'nin rektörü olan Jan Marek Marci'ye geçti. O da kitabı hemen çok eski arkadaşı olan Kircher'e gönderdi. Marci'nin 1666 tarihli önyazısı hala elyazmasına ilişik bulunuyor. "Dr. Rapahel"in Raphael Sobiehrd-Mnishovsky olabileceği düşünülüyor, ve para toplamda yaklaşık 2 kg altına eşdeğer olabilir. Rudolph'un sahipliğini destekleyen bir kanıt, kitabın ilk sayfasında, Rudolph'un Prag'daki botanik bahçelerinin başı olan Jacobus Horcicky de Tepenecz'in neredeyse görünmez adı veya imzasıdır. Jacobus, kitabı, ölümünden dolayı ödenen borcun bir parçası olarak II. Rudolph'tan almış olabilir. Sonraki 200 yıl boyunca kitaba ait herhangi bir kayda rastlanmıyor. Ama kitap muhtemelen, II. Vittorio Emanuele'in birliklerinin şehri 1870'te ele geçirip Papalık Devletleri ilhak etmesine kadar Collegio Romano'nun kütüphanesinde kaldı. Yeni İtalyan hükümeti Kilise'nin birçok malına el koydu ve bunlar arasında Collegio Kütüphanesi de bulunuyordu. Ama bu olmadan hemen önce Üniversite kütüphanesinde bulunan ve el koymadan muaf tutulan birçok kitap alelacele üniversitenin öğretim üyelerinin özel kütüphanelerine aktarıldı. Bu nedenledir ki, Voynich elyazması, o zamanlar Cizvit tarikatının başı ve Üniversite'nin rektörü olan Petrus Beckx'in mührünü hala taşıyor. Beckx'in "özel" kütüphanesi, 1866'da Cizvitler tarafından satın alınan ve Roma yakınlarındaki büyük bir kır sarayı olan Villa Mondragone'ye taşındı. 1912'de, para sıkıntısı çeken Collegio Romano kitaplarından bazılarını satmaya karar verdi. Wilfrid Voynich buradan 30 elyazması satın aldı ve bunlar arasında sonradan kendi adı verilen elyazması da bulunuyordu. 1930'da öldüğünde elyazması, "The Gadfly" romanının yazarı Ethen Lilian Voynich'e geçti. O da 1960'ta öldüğünde elyazmasını yakın arkadaşı Anne Nill'e bıraktı. Anne Nill 1961 yılında kitabı bir diğer eski kitap satıcısı Hans P. Kraus'a sattı. Bir alıcı bulamayan Kraus elyazmasını 1969 yılında Yale Üniversitesi'ne bağışladı, burada "MS 408" olarak kataloglandı, bazen "Beinecke MS 408" olarak da anılıyor. Voynich el yazmasının mülkiyet zaman çizelgesi aşağıda verilmiştir. Yaratıldığı zaman, parşömenin karbon tarihlemesine dayanarak yeşil (1400'lerin başı) renkte gösterilmiştir Mülkiyeti bilinmeyen dönemler beyaz renkle gösterilir. 17. yüzyılın yaygın kabul görmüş sahipleri turuncu renkte gösterilmiştir; Collegio Romano'daki uzun saklama süresi sarı renktir. Wilfrid Voynich'in el yazmasını (Frascati) aldığı iddia edilen yer yeşil renkle gösterilmiştir (1800'lerin sonu); Voynich'in mülkiyeti kırmızı ile gösterilir ve modern sahipler mavi renkle vurgulanır. Roger Bacon, John Dee veya Edward Kelley, Giovanni Fontana ve Wilfrid Voynich'in kendisi gibi Voynich el yazmasının olası yazarları olarak birçok kişi önerilmiştir. Makalenin 1912'deki keşfinden bu yana, el yazmasını deşifre ettiğini öne süren birçok kişi oldu bazıları şunlardır; William Romaine Newbold, Joseph Martin Feely, Leonell C. Strong, Robert S. Brumbaugh, John Stojko, Leo Levitov, Stephen Bax, Derek Vogt (Volder Z), Nicholas Gibbs, Greg Kondrak, Gerard Cheshire. El yazması hakkında birçok kitap ve makale yazıldı. El yazması sayfalarının 1637'de Georgius Barschius tarafından yapılmış nüshaları Athanasius Kircher'e ve daha sonra Wilfrid Voynich'e gönderilmiştir. 2004 yılında, Beinecke Nadir Kitap ve El Yazması Kütüphanesi yüksek çözünürlüklü dijital taramaları çevrimiçi olarak halka açık hale getirdi ve birkaç basılı kopyası çıktı. 2016 yılında, Beinecke Kütüphanesi ve Yale Universitesi, bilimsel makaleleri olan "The Voynich Manuscript'i" birlikte yayınladılar. El yazması birçok çalışmaya ilham kaynağı olmuştur bazıları şunlardır; "The Book of Blood and Shadow" (2012) by Robin Wasserman, "Time Riders: The Doomsday Code" (2011) by Alex Scarrow, "Codex" (2004) by Lev Grossman, "PopCo" (2004) by Scarlett Thomas, "Prime" (2013) by Jeremy Robinson with Sean Ellis, The Sword of Moses (2013) by Dominic Selwood, "The Return of the Lloigor" (1974) by Colin Wilson, "Datura tai harha jonka jokainen nÃ¤kee" (2001) (Eng: "Datura: or, A Delusion We All See", 2013) by Leena Krohn, "Assassin's Code" (2012) by Jonathan Maberry, "The Book of Life" (2014) by Deborah Harkness, "The 39 Clues--Cahills vs. Vespers: Book 5, Trust No One" (2012) by Linda Sue Park, "A Seasonal Endeavor" (2015) by Andreas Constantine and "The Source" (2008) by Michael Cordy. 1976 ve 1978 yılları arasında, İtalyan sanatçı Luigi Serafini, Voynich el yazmasını anımsatan bir tarzda sahte yazı ve hayali bitkilerin resimlerini içeren "Codex Seraphinianus'u" yarattı. Çağdaş klasik besteci Hanspeter Kyburz'un 1995 oda eseri "The Voynich Cipher Manuscript, for chorus & ensemble adlı eseri" el yazmasından esinlenmiştir. 2015 yılında New Haven Senfoni Orkestrası, el yazmasından esinlenen bir senfoni oluşturmak için Hannah Lash'ı görevlendirdi. Rumen yazar Mircea Cartarescu'nun "Solenoid" (2015) romanda, el yazmasından öğeler kullanılmıştır. Voynich Voynich ÅŸu anlamlara gelebilir: HacÄ± Murat (roman) Hacı Murat, Rus yazar Lev Nikolayeviç Tolstoy'un 1896–1904 yılları arasında yazdığı, ölümünden sonra 1917 yılında yayımlanan romanı. Tolstoy'un Kırım Savaşı izlenimlerinden yola çıkarak yazdığı bir eserdir. Tolstoy, Şeyh Şamil'in gözde komutanlarından Hacı Murat'ı anlatmaktadır. Hacı Murat, bir askeri plan gereği Ruslara teslim olmuş ve onlarla anlaşmış gözükerek Şeyh Şamil'e karşı bir harekete komutanlık etmiştir. Tolstoy; imanlı, inançlı ve cesur savaşçının Ruslarla olan mücadelesini, askeri dehasını konu etmektedir. Hacı Murat'ın yanı sıra Şeyh Şamil’in askeri dehası da anlatılmaktadır. Ayrıca Cüneyt Arkın'ın oynadığı Hacı Murat filmiyle bağlantısı yoktur. Hacı Murat Avar savaşçısıdır. Yalçın Küçük Yalçın Küçük (d. 1 Temmuz 1938, İskenderun), Türk araştırmacı yazar, düşünür, ekonomist, isim-bilimci, medya ve edebiyat eleştirmeni, Kürdolog, Sovyetolog, siyaset bilimci, teorisyen, gençlik önderi. Yalçın Küçük, İskenderun'a Halep'ten gelip yerleşmiş bir ailenin çocuğudur. Baba tarafından Türkmen, anne tarafından ise Kafkasyalı bir aileye mensuptur. Kabataş Lisesi'nden mezun olmasının ardından, Ankara Üniversitesi Siyasal Bilgiler Fakültesi’ndeki öğrencilik hayatı boyunca; Fikir Kulüpleri Federasyonu, ardından Sosyalist Fikir Kulüpleri Federasyonu, Dev-Genç ve Türkiye Halk Kurtuluş Partisi olan Fikir Kulübü Başkanlığı’nı yaptı. Siyasal Bilgiler’i 1960 senesinde birincilikle bitiren Küçük, 27 Mayıs Darbesinde, büyük öğrenci eylemlerinin başında yer aldı. 27 Mayıs 1960 darbesi sonrasında Devlet Planlama Teşkilatı'nda görev aldı. Bir süre sonra Uzun Vadeli Planlar Dairesi Müdürlüğüne getirildi, ardından istifa etti. Yalçın Küçük, buradan ayrılınca Amerika'ya gitti, Yale Üniversitesi'nde lisans eğitimi aldı. Ardından mülakatı kazanarak dört ay boyunca da Dünya Bankası'nda staj yaptı. 1966'da Orta Doğu Teknik Üniversitesi'nde öğretim üyeliğine başladı. "Yön", "Emek", "Ant" dergilerinde, sosyalist devrim yanlısı yazılar yazdı. 1968-70 yılları arasında Birmingham Üniversitesi Rus ve Doğu Avrupa Araştırmaları Merkezi'nde bulundu. Sovyetoloji araştırmalarını kitaplaştırdı. Bu kitaptan dolayı sekiz yıla mahkûm edildi. 1971'de doçent oldu. 12 Mart 1971 Muhtırası'ndan sonra görevden alındı. 1973-76 yılları arasında "Cumhuriyet" gazetesinin ekonomi servisini yönetti. 1970'lerde, Türkiye İşçi Partisi'nin ikinci kez kuruluşu için çalışmalara katıldı, 1973 yılı sonlarında askere alındı. Kıbrıs Harekâtına katıldı. Bu savaşta yaşadıklarını anlattığı bir anı-söyleşi kitabı bulunmaktadır. 1975'ten itibaren yayınlanan ve partiye yakınlığıyla bilinen "Yürüyüş" gazetesinin editörlüğünü yaptı. 1978'de partiden ihraç edildi. 1979'da kendisiyle beraber TİP'ten ihraç edilenlerle birlikte "Sosyalist İktidar" dergisini çıkarmaya başladı. Aynı yıl Ankara İktisadi ve Ticari İlimler Akademisi'nde öğretim üyesi oldu. 12 Eylül Darbesi'nden sonra üniversiteden uzaklaştırıldı. 1983'te "Bir Yeni Cumhuriyet İçin" adlı yapıtından ötürü tutuklanarak cezaevine girdi; daha sonra aklandı. 1987'de Gazi Üniversitesi'nde profesör oldu ve 1994'te emekli oldu. 12 Eylül 1980 darbesinden sonra aydınların yönetime karşı örgütlenmesinde büyük çaba gösterdi. Aziz Nesin ile birlikte "Aydınlar Dilekçesi Hareketi"ni örgütledi. 1987-1992 yılları arasında "Toplumsal Kurtuluş" adlı sosyalist bir aylık dergi çıkardı. Daha sonra bu dergi kapanarak yerine "Hep İleri" adlı bir dergi çıkmıştır. "Özgür Üniversite" adıyla bilinen "Özgür Ekin Derneği"nin kurucusudur. 1993'te Süleyman Demirel'in Cumhurbaşkanı olmasını ve Matild Manukyan'ın vergi rekortmeni olmasını öne sürerek Fransa'ya gitti. Küçük, burada öğrenci olur, İranoloji ve Kürdoloji okur; Kırmançi, Sorani, Farisi öğrenir. Onomastik üzerine çalışmalarına yoğunlaşır. Daha sonra gene 1993 yılında Suriye'de Bekaa Vadisi'ne giderek PKK lideri Abdullah Öcalan ile görüştü. Bu görüşmeyi "söyleşi" adıyla kitaplaştırdı. Çeşitli sol dergiler çıkarttı. Bu arada PKK'nın medya organı olan MED-TV'de programlar yaptı. Bu dönemde dönemin Başbakanı Tansu Çiller tarafından emredilen Abdullah Öcalan'ın yok edilmesi istihbaratını, dönemin muhalefet lideri Mesut Yılmaz'dan öğrenerek PKK'yı bilgilendirdiği ve olayı engellediği iddia edilmektedir. 28 Şubat sürecinde, 16 Eylül 1996'da yurt dışından Ankara Cumhuriyet Savcılığı'na Refah Partisi'nin kapatılması için harekete geçmenin zorunluluğunu ifade eden bir dilekçe sundu. 29 Ekim 1998'de Türkiye'ye geri döndü ve "Kürtçülük Propagandası" yapmaktan suçlu bulunarak iki yıl hapis cezasına çarptırıldı. 2000 yılında tahliye oldu. 2000'li yılların başından itibaren Türkiye'nin yakın tarihiyle ilgili iddialar ve eserler sunarak isimbilim araştırmalarına yöneldi. "Avdeti" kültürü, Sabetayizm, İbraniyet, kripto Yahudilik, gizli din taşıma, çift dinlilik konuları ile ilgilendi. 7 Ocak 2009 tarihinde, Ergenekon soruşturması kapsamında Ankara'da gözaltına alındı. Mahkemeye çıkarılmak üzere İstanbul'a sevk edilen Yalçın Küçük 11 Ocak 2009 tarihinde tutuklandı. 12 gün sonra tutuksuz yargılanmak üzere tahliye edildi. 3 Mart 2011 tarihinde aynı soruşturma kapsamında evi arandıktan sonra yeniden gözaltına alındı. 6 Mart 2011 çıkarıldığı nöbetçi mahkemede tutuklandı. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında 22 yıl 6 ay hapis cezasına çarptırıldı. 10 Mart 2014'te 5 yıllık tutukluluk süresinin dolması üzerine tahliye edildi. Bulmacacı Riddler(Edward Nygma)(Bilmececi)çizgi roman şirketi DC Comics'in piyasaya sürdüğü kurgusal bir roman karakteridir.Yaratıcıları yazar Bill Finger ve artist Dick Sprang'tır. Batman'in düşmanıdır. İlk olarak Detective Comics#140'ta ortaya çıkmıştır(Ocak 1948). Çocukluğunda bile hilebaz biri olan Eddie Nashton'ın suç yaşamı, okuldaki ödüllü yap boz yarışmasının çözümünü öğretmenin odasından çalmasıyla başladı. Bilmece bulmaca sevgisi yetişkinliğinde de süren Eddie, panayırda hileli bir bulmaca kabininde çalışmaya başladı. Sonunda gözünü daha büyük kazançlara dikti ve suç dünyasına iyiden iyiye adım attı. Adını Edward Nygma -yani E.Nygma, yani muamma- olarak değiştirip soru işaretleriyle dolu bir kostüme büründü artık Bilmececi olarak anılmaya başlanmıştı. Gotham'da faaliyet gösteren her suçlu gibi sonunda Batman'le karşılaşan Bilmececinin, zekâsını kanıtlamak için suçlarıyla ilgili ipuçları bırakma saplantısı, her seferinde Batman tarafından yakalanmasına neden olur. SÃ¼rrealizm Manifestosu Manifestes du surrÃ©alisme Andre Breton, Sürrealizm Manifestosunu 1924 tarihinde kaleme alır. Breton, bundan önce Tristan Tzara ile Dadaizm akımı çerçevesinde yol almıştır, ancak zamanla gidilen yol ayrımı Sürrealizm akımını yaratmış, Guillaume Apollinaire de akımın başlamasından bir süre sonra adını koymuştur. Sürrealizm manifestosu da buna bağlı olarak kaleme alınmıştır. Sürrealizm akımına Louis Aragon, Paul Eluard, Philippe Soupault da destek vermişlerdir. Manifesto, Gallimard yayınları tarafından 1975'te basılır. Kitabın başında şu sözler yer almaktadır. Yaz Olimpiyatları'nda güreş Güreş, Antik Olimpiyat Oyunları'nda itibaren Yaz Olimpiyat Oyunları'nda yer alan sporlardan biri oldu. Modern Olimpiyat Oyunları'nın 1896'da Atina'da başlamasının ardından sadece 1900'de güreş mücadelesi yapılmadı. Kadınlarda güreş mücadeleleri ilk kez 2004 Yaz Olimpiyatları'nda programa dahil edildi. Parçalı Ham Manifesto Parçalı Ham Manifesto, şair Ahmet Güntan'ın "Parçalı, Ham, Taşıyıcı Monolog" başlığıyla 134 madde altında topladığı kısa yazılarından sonra yazdığı yazılar. Manifesto, Yapı Kredi Yayınları'na ait Kitap-lık dergisinde Eylül 2005'ten itibaren 3 sayı (Sayılar: 86 - 87 - 88) boyunca yayımlanmıştır. Toplam 12 maddedir. Fütürist Bildirge Fütürist Bildirge veya Fütürist Manifesto (İtalyanca:"Manifesto del Futurismo" veya "Le Futurisme") İtalyan şair Filippo Tommaso Marinetti tarafından yazılmış ve 1909'da yayımlanan bir bildirgedir. Marinetti, Fütürizm denen, geçmişin reddi, hız, makine, şiddet, gençlik ve endüstri kutlaması olan sanatsal bir felsefeyi anlatır. Ayrıca İtalya'nın modernleşmesini ve kültürel gençleşmesini savunur. ""Biz, şiirlerimizde tehlike tutkusunu, enerji ve ataklık alışkanlığını dile getirmek istiyoruz."" diyerek cesurca giriş yapmıştır. Edebiyatın dinginliğinden ve kısırlığından yerinen Marinetti, ""Saldırgan, yıkıcı olmayan hiçbir eser şaheser olamaz."" savını ileri sürmüştür. Edebiyatın karmaşadan doğacağına inanan Marinetti, İtalya'da yayımladığı bildirisini şu şekilde noktalamıştır: ""Bu kırıp geçiren, bu yıkıcı şiddetteki bildirgemizi İtalya'dan bütün dünyaya ilan ediyoruz ve "gelecekçilik"i (Fütürizm'i) kuruyoruz; çünkü ülkemizi, profesörlerin, arkeologların, çenesi düşük edebiyatçıların ve antikacıların kangreninden kurtarmak istiyoruz. "" Bildirgeye imza atan sanatçılar arasında: Umberto Boccioni, Carlo Carrà, Luigi Rossolo, Gino Severini, Romolo Romani, Antonio Sant’Elia ve Giacomo Balla bulunur. Marinetti, manifestoyu 1908 sonbaharında yazdı ve ilk olarak Ocak 1909'da Milano'da yayınlanan şiirlerinin bir cildinin ön sözü olarak ortaya çıktı. 5 Şubat 1909'da Bologna'daki İtalyan "Gazzetta dell'Emilia" gazetesinde, ardından 20 Şubat 1909'da "Le Figaro" gazetesinde "Manifeste du futurisme" (Fütürizm Bildirgesi) olarak Fransızca yayınlandı. Palamut (balık) Palamut ("Sarda sarda"), genellikle sıcak ve ılık denizlerde, hem açıkta hem de kıyı bölgelerinde yaşayan kemikli balık türü. Oldukça büyük ve keskin dişlerle kaplı olan ağzı, torpil biçimindeki bedeninin ucundadır. Sırtlarının genellikle mavimsi rengi, yanlara doğru gidildikçe karında gümüşi beyaza dönüşür. Sırtlarından başlarına kadar siyaha yakın koyu renkte birçok şerit bulunur. Büyük sürüler oluşturarak mevsimlik uzun göçlere girişir. Boyuna göre farklı kaynaklarda, farklı isimler ile anılır. Bazı kaynaklara göre; Bazı kaynaklara göre ise; Dördüncü Tekil Şahıs Dördüncü Tekil Şahıs, Güray Süngü'nün 504 sayfalık ağır romanıdır. Romanın kahramanı, zengin ve parçalanmış bir ailesi olan Mustafa Nihat'tır. Romanda ailesiyle, arkadaşlarıyla, çevresindeki herkesle arasına mesafe şartı koşan Mustafa Nihat'ın ölüm ve anlam arasındaki bağı kurma çabası öne çıkmaktadır. Ergenlik yıllarında bir arkadaşının intiharına şahit olan Mustafa Nihat, yaşadığı bu olayın tesadüf olmadığına ve kendisine bâzı görevler yüklediğine inanmıştır. Bu inanç doğrultusunda hayatını düzenlemeye çalışırken o yıllar hayatına giren Salih ile bambaşka bir çerçeve kazanır. Salih'in gerekli bağ olduğuna ve onun karşısında ölmenin kendisini temizleyeceğine inanan Mustafa, bir süre sonra hayal kırıklığına uğrayacak ve roman da Mustafa'nın bu hayal kırıklığını bir kenara bırakarak başka bir yol bulma amacının öne çıktığı on dokuz yaşında başlayacaktır. Bu andan sonrası Mustafa'nın karmaşık hayatı ve hayatı algılayışı üzerine kurulmaktadır. Yeni bir aday, yeni bir hayat ve yeni bir ölüm peşinde, amacını kendisine bile hissettirmeyerek koşan Mustafa Nihat'ın geçmişi ve ailesi ile ilişkileri de açıldıkça herkesten gizlenen sırlar da açığa çıkmaya başlar. Şaziye İvegin Üner Şaziye İvegin (d. 8 Şubat 1982, Adana), Türk milli basketbolcudur. Kısa forvet pozisyonunda görev almaktadır. Anadolu Üniversitesi'nde İşletme bölümünde okumaktadır. Eski bir basketbolcunun kızı olan Şaziye, 7. sınıfta iki kız kardeşi ile birlikte basketbola başladı. Üç kız kardeş Adana kulübü BOTAŞ'ta 2 kez Türkiye Genç Kızlar Basketbol Şampiyonası'nda şampiyon oldular. 22 yaşında takımının kaptanlığını üstlenerek ülkedeki en genç kaptan olan kadın basketbolcu oldu. Botaşspor'da geçirdiği 10 başarılı yılın ardından, 7 Mayıs 2004'te Fenerbahçe'ye transfer oldu. 2007-08 sezonu için Montigarda Basket ile anlaştı ve bir sezonu burada geçirdi. Ertesi sezon tekrar KBL'ye döndü ve bu kez Beşiktaş Cola Turka ile sözleşme imzaladı. Daha sonra Rus temsilcisi Spartak Moskova'ya transfer oldu. Bir süre burada oynadıktan sonra tekrar Türkiye'ye döndü ve bu kez Galatasaray ile anlaştı. 2009-10 sezonunda Mersin BŞB ile sözleşme imzaladı ve bir sezonu burada geçirdi. Ardından ertesi sezon eski takımı Fenerbahçe'ye transfer oldu. 2011-12 sezonu başında ses getiren bir transfere imza atarak Galatasaray Medical Park ile anlaştı. Şaziye, sayısız kez giydiği millî takım formasıyla ülkesinin basketbol takımının başarılarına katkı sağladı. İvegin, Almería, İspanya'da düzenlenen 2005 Akdeniz Oyunları'nda altın madalya kazanan millî takım kadrosunda yer aldı. Millî takımın Avrupa 2.si olduğu EuroBasket Kadınlar 2011'de de katkı sağladı. 2012 Yaz Olimpiyatları'nda Türkiye kadın millî basketbol takımı kadrosunda yer aldı ve takımın 5. olmasına katkıda bulundu. Nilay Kartaltepe Nilay Yiğit Kartaltepe (d. 13 Ocak 1979, İstanbul) millî Türk basketbolcu. 1.72 boyundadır ve oyun kurucu pozisyonunda oynamaktadır. Günümüzde OGM Ormanspor forması giymektedir. 2010 senesinde Fenerbahçeli voleybolcu Cengizhan Kartaltepe ile dünya evine girmiştir. Nalan Ramazanoğlu Nalan Ramazanoğlu (Mete) (d. 23 Ocak 1980, Rize, Türkiye), Türk sporcu. Milli basketbolcudur. Kendisi Fenerbahçe Bayan Basketbol Takımında kaptan olarak görev yapmıştır. Sarmatlar Sarmatlar (Farsça: سرم ها), Vistül ile İdil nehirleri arasında, Kafkasya'nın kuzeyi ve güneydoğusunu da içine alan bölgede MÖ 6. yüzyıldan MS 4. yüzyıla dek yaşayan, Doğu İran öbeğine bağlı bir İskit dili olan Sarmatçayla konuşan atlı göçebe halk. MÖ 4. yüzyılda Don Nehri ötesine geçip İskit topraklarını ele geçirmeye başlamışlar, MÖ 2. yüzyılda İskitlerin güç kaybetmelerine sebep olmuşlardır. Daha sonra Avrasya steplerine geçmek için İskitlerle olan mücadeleleri devam etmiş ve bu mücadelelerde büyük bir başarı kazanmışlardır Nüfuzlarını batı Sibir sahasına kadar uzatmışlardır. Diğer taraftan MÖ 1. yüzyılda Hunlar ile münasebet kurup alış-veriş yaptıkları bunun neticesi olarak da Grek (Yunan) kültür izlerinin Hunlar'a kadar ulaştırmış olduğu iddia edilir. Neron (54-68) döneminde Cermen kabileleriyle ittifaklar kurarak Roma topraklarına girmişlerdir. 3. yüzyılda Sarmat toprakları büyük ölçüde Got istilasına uğramıştır. 370'ten sonraki Hun göçleri Sarmatları büyük ölçüde ortadan kaldırmıştır. Sarmatlar, 6. yüzyılda başka halklarla karışarak tarihten silinmiştir. Sarmatlar, adına atlarını kurban ettikleri bir ateş tanrısına tapmıştır. Kadınlar erkeklerle birlikte savaşlara katılmıştır. Ancak ana-erkil yaşam zamanla biçim değiştirmiş ve bir erkek monarşisi oluşmuştur. Zengin ölüler için yapılan mezarlara (kurgan) değerli eşyalarını koyan Sarmatlara ait günümüzde Adigey'deki ve Kuban Irmağı havzasındaki höyüklerden arkeolojik buluntular çıkarılmıştır. At takımları ve silahlar Sarmat becerisini kanıtlamaktadır. Yüzük, bilezik, taç, broş, altın tabak ve benzeri ziynet eşyaları Adigey'deki ve Rusya'daki bazı müzelerde sergilenmektedir. Mirfatih Zekiyev'in öncüsü olduğu bazı tarihçiler tarafından ise Sarmatların Türk kökenli bir halk olduğu iddia edilmektedir. Gogo dere Gogo dere Elazığ Keban ilçesinin güney batısında bulunan vadinin adıdır. Diğer ismi 'Geli' dir. Geli, zor ve çetin bölge anlamına gelir. Gogo dere olarak bilinen bu bölge aynı zaman da Kuşçu köyünün mezrasıdır. Çünkü burada ikamet eden Özdemir ve Akpınar aileleri kuşçu köyüne kayıtlıdırlar. Ancak özel bir mülk statüsündedir. Burada yaşayan Özdemir ve Akpınar aileleri bu bölgeyi paylaşmış ve sınırları bellidir. Bu alana diğer köyler ve Kuşçu köyü müdahale edemez. Ortak mera alanı yoktur. Yerleşim yeri dağlık etrafı dağlarla çevrilidir. Elazığ iline 62,1 km Keban ilçesine 14,6 km uzaklıktadır. Fırat nehrine 1,45 km uzaklıktadır. Karasal iklim etki alanına sahip olup Mevsimler çetin geçer. Dağlarda meşe ormanı vardır. Köyün gelenek ve görenekleri Keban yöresiyle aynıdır. Evler genelde kerpiçtendir. Bu mezrada kürtler yaşar. Kürtçe kurmanci lehçesiyle konuşurlar. Köyün ekonomisi tarım ve hayvancılığa dayalıdır. Daha çok büyükbaş hayvan ve arıcılığa dayanırlar. __DİZİN__ Nevriye YÄ±lmaz Nevriye Yılmaz (d. 16 Haziran 1980; Filibe, Bulgaristan), Türk eski millî basketbolcudur. Uzun forvet ve Pivot pozisyonlarında görev almıştır. Bulgaristan'da doğan Nevriye, Bulgaristan’da Türkler’e yapılan baskıdan bunalan ailesiyle, Türkiye’ye göç etmeye karar verdi. Önce Bursa’ya sonra da İstanbul’a yerleştiler. Basketbola 1992 yılında İstanbul Üniversitesi altyapısında başladı. 1997'de Boğaziçi Lisesi ile Dünya Liseslerarası Basketbol Şapiyonası'nı kazandılar. 1999’da Galatasaray’a transfer oldu. İki sene Galatasaray’da oynadıktan sonra ilk yurt dışı deneyimimi yaşadı. İsrail’e gitti, gittiği kulüp kapandığı için sezonun geri kalanını Yunanistan’da tamamladı. Daha sonra üç yıl İtalya’da forma giydi. Aralarda yine WNBA’e gidip şansını denedi. Bunun dışında 2005 ve 2007’de Avrupa Kadınlar Basketbol Şampiyonası'nda oynadı. 2005'te geldiği Fenerbahçe'de 7 lig şampiyonluğu, 4 Türkiye Kupası ve 4 Cumhurbaşkanlığı Kupası kazanmıştır. Aynı zamanda 2005 Avrupa Şampiyonası'nda "Ribaunt Kraliçesi" ödülünü kazanmıştır. 2012-13 transfer döneminde Türkiye Kadınlar Basketbol Ligi takımlarından Galatasaray Medical Park'la 2 yılık sözleşme imzaladı. 2016 yılında profesyonel basketbol kariyerini Galatasaray'da noktaladığını açıklamıştır. Galatasaray’a gitmeden önceki yaz WNBA takımı Charlotte Sting'in kampına katıldı. 2000'de şu anda kapatılmış durumda olan Miami Sol takımının hazırlık kampına katıldı, ancak normal sezonun başlangıcından önce serbest bırakıldı. 2003'te Free Agent olarak Phoenix Mercury ile sözleşme imzaladı ve bu takımda 5 maça oynadı. Ertesi sezon San Antonio Silver Stars ile 7 maç oynama şansı buldu. Defalarca millî takımda yer alan Yılmaz, 1997 yılında İtalya'nın Bari kentinde düzenlenen Akdeniz Oyunları'nda gümüş madalya kazanan takımda yer aldı. Polonya'da düzenlenen 2011 Avrupa Kadınlar Basketbol Şampiyonası'nda gümüş madalya kazanarak tarihindeki en büyük başarıya ulaşan Ay-Yıldızlı takımın en önemli oyuncularından biri oldu. Şampiyonada ulaştığı 13,7 sayı, 6,8 ribaund ve 2,1 asistlik istatistikleriyle ve gösterdiği performansla Avrupa Şampiyonası'nın en iyi 5'ine seçildi. Millî takımın 2012 Yaz Olimpiyatları kadrosunda yer aldı. KarapÄ±nar, Hekimhan Karapınar , Malatya ilinin Hekimhan ilçesine bağlı bir mahalledir. tarihî İpek Yolu üzerinde olup, Malatya il merkezine 120, Hekimhan ilçesine 40 km mesafededir. toprak kayması nedeniyle, 1995 yılında, yaklaşık olarak 10 km güneye, tamamen devlet tarafından betonarme konutlar olarak inşa edilmiş yeni yerleşim yerine taşınmıştır. Karapınar mahallesi, yaklaşık 50 haneden müteşekkildir. Kış aylarında sadece 9 hane bulunmaktadır. Mahallenin nüfusu, ekonomik sebeplerden dolayı 1960'lardan başlayarak sürekli göç vermektedir. Özellikle 1980 sonrası, Hekimhan'ın diğer köylerinde olduğu gibi, mahallesimüzde de yoğun göçler yaşanmaktadır. Nüfus, başta Malatya merkez olmak üzere, değişik illere ve bazı Avrupa ülkelerine göç etmiştir. Yaz aylarında, gurbetteki köylülerin, iki üç aylığına da olsa köye tatil amacıyla gelmeleriyle, mahallenin nüfusu ikiye katlanmaktadır. Mahallede okuma yazma oranı %90 ın üzerindedir.Hemen hemen her genci Yükseköğretim mezunudur.Bütün meslek gruplarında yetişmiş insanları bulunmaktadır. Koku: Bir Katilin Hikayesi Perfume: The Story of a Murderer 2006 yapımı, Patrick Süskind'in Perfume isimli romanından uyarlanan sinema filmi. Filmin yönetmenliğini Tom Tykwer yapmıştır. Filmde olaylar 18. yüzyılda Fransa'da geçmektedir. Sefalet, açlık ve pislik içerisinde yüzen Paris halkının içerisinden alınan kesitlerle başlar olaylar. Jean-Baptiste Grenouille bir balık satıcısı kadının oğlu olarak tezgâh arkasında çöplerin arasında doğar. Annesi ölü doğumlar konusunda sabıkalı olduğu için onu da ölecek sanarak çöplerin arasına atmıştır. Lakin Jean yaşar ve bir yetimhanede büyür. Güçlü bir koku alma yeteneği olduğunu çok geçmeden fark eder. Gençlik döneminde tabakhanede çalışmaya başlayan Jean, şehre indiği günlerden birinde güzel bir genç kızın kokusunun büyüsüne kapılır ve onu takip eder. Bir süre sonra kıza ulaştığında kız korkar ve çığlık atar. Çevrenin onu duymasından endişelenen Jean da panik içinde onun ağzını elleriye kapar. Ne var ki bu durum kızın boğularak ölmesine yol açar. Jean burada kızın her yerini koklayarak güzelliğin ve ölümün kokusunu içine sindirir. Paris'in o dönemki parfüm endüstrisi liderlerinden Giuseppe Baldini diğer üreticilerle rekabet içindedir. Jean onun dükkânını görmüş ve bu koku imparatorluğuna hayran kalmıştır. Bir gün tabaklanmış derileri Baldini'ye getiren Jean ona "Paris'in en iyi burnu"nun kendisi olduğunu söyler. Baldini önce inanmaz ancak Jean rakip üreticinin mamulünü kısa bir sürede üretince şaşırır. Bir süre sonra da Jean ona mükemmel kokular üreterek yanında çalışmaya başlar. Ancak Jean'ın artık bir hedefi vardır. Her şeyin kokusunu esir edebilmek. Baldini'den bunu ona öğretmesini ister. Güllerden imbiklerle koku üretimini gören Jean her şeyin kokusunu bu sayede çıkarabileceğini düşünür. Lakin işler umduğu gibi gitmez. İmbikte kaynatıp damıtmayı denediği cam ve kedinin kokusunu alamaz. Baldini o sırada ona koku konusunda efsaneyle karışık bilgiler vermiştir. 12 ana kokudan, bunların vereceği hissiyattan ve birleşecekleri 13. koku ile oluşturacakları mükemmeliyetden bahsetmektedir. Bu konuşma Jean'a yeni amacını gösterir. Güzelliğin o kokusunu yakalamak. Baldini'nin yanında onun teknikleri ile bu kokuları elde edemeyeceğini anlayan Jean ondan Grasse'de ki "çiçekleme" tekniğini öğrenir ve oraya gitmek üzere yola çıkar. Grasse'de çalışmaya başlayan Jean için ilk deneyini yapma vakti gelmiştir. Bulduğu ilk kadını içine attığı imbikden de herhangi bir koku elde edemez. Bunun üzerine tekniğini değiştirir ve onları önce hayvansal yağla kaplayarak sonra bu yağı damıtma yoluna gider. İkinci cinayeti sonrası tekniği verimini verir. İnsanın kokusunu elde etmiştir. Cinayetler peş peşe başlar. Bu arada kent halkında da panik başlar. Kentin önde gelen kişilerinden Antoine Richis'in kızı Laure Jean'ın yeni gözdesidir. On üçüncü şise için onun güzelliğini seçer. On iki cinayet tamamlanınca bulunan yanlış katiller nedeni ile Jean işini rahatlıkla götürür. Ancak sıra Laura'ya gelince babası bir şekilde kızının başına geleceği hissetmiş ve onu şehir dışına kaçırmıştır. Jean için şehir dışı da olsa Laurayı bulmak zor olmaz. İstenmeyen ama beklenen olur ve Laura'da damıtılmış 13. şişede yerini alır. Aynı anda Jean'ın çalıştığı eski yerde eski kurbanlara ait giysi ve saçlar bulunmuş ve onu bulumak üzere yola koyulunmuştur. Jean iksiri tamamladığı anda yakalanır. İşkence ve ölüme mahkûm edilir. Şehir meydanında işkence platformu hazırlanır. Meydana gelen Jean iksirini sürdüğü an bir anda öfkeli kalabalık yerini bir sevgi kalabalığına bırakır. Laura'nın babası dahi onu affeder. Koku gücünü göstermiştir. Ancak Jean yalnızdır. Paris'e geri döner, kokuyu üzerine boca eder ve halkın sevgi dolu saldırıları arasında yok olur gider. Sizin Seçtiklerinizle Sizin Seçtiklerinizle, Ferdi Özbeğen'in 1984 yılında Yaşar Kekeva Plak tarafından yayımlanan, 11. albümü. Albümün düzenlemelerini Osman İşmen yapmıştır. Patricia Wettig Patricia Wettig (d. 4 Kasım 1951, ABD), Emmy ve Altın Küre Ödülü sahibi Amerikalı oyuncu ve oyun yazarı. Türkiye'de Prison Break dizisinde "Başkan Yardımcısı" Caroline Reynolds rolüyle tanınmaktadır. Leave Me Alone Leave Me Alone, ÅŸu anlamlara geliyor olabilir: D'NASH D'NASH İspanyol müzik grubu Eurovision 2007 Helsinki'de İspanya'yı I Love You Mi Vida isimli şarkı ile temsil etti. 2006 yılında, grup ilk single'ları "Capaz de Todo" (Her şeyden Güçlü) ile sahneye çıktı. Albüm ise tam bir ay sonra; 28 Mart'ta piyasaya sürüldü. 2006 Nisan ayında ikinci single'ları ¿Dónde Estás? (Nerdesin) çıktı. Aynı yıl Kasım ayında iki yeni şarkı ile -"¿Qué Sabes del Amor?(Aşk Hakkında Ne Biliyorsun?)" ve bir Noel şarkısı olan "Más Allá de Las Estrellas" (Yıldızların Ötesinde)- albümü yeniden piyasaya sürdüler. İkinci yayım, albümün değerini arttırdı. 24 Şubat 2007'de Nash, 12 Mayıs 2007 Eurovision'da Helsinki'de İspanya'yı kimin temsil edeceğini belirleyecek bir yarışma olan "Misión Eurovisión"'u kazandı. Yarışmaya girmeden hemen önce grup, adlarının "D'Nash" olarak değiştirdiklerini açıkladı. Yarışmaya I Love You Mi Vida(Seni Seviyorum, hayatım) isimli şarkıyla girdiler. Ancak büyük bir şanssızlık sonucu yirmi dört de yirminci(43 Puanla) oldular. 2007 yılında albümlerini I Love You Mi Vida ve Misión Eurovisión sırasında söyledikleri "Una Lágrima (Bir Gözyaşı), Busco Una Chica (Bir Kız Arıyorum)), Tu Voz Se Apagará (Sesin Kesilecek) ve La Reina de la Noche (Gecenin Kraliçesi))" isimli şarkıları da ekleyerek yeniden piyasaya sürdüler. Ayrıca Ben E. King'in hit şarkısı "Stand By Me" de bu albüme eklenmişti. Albüm, İspanya'da 23. sıraya yerleşti ve 20,000'in üzerinde kopya sattı. Kasım 2007'de grup "Amanda" isimli yeni bir single ile yeniden duyuldu. 4 Aralık'ta ise ikinci albümleri Todo Va a Cambiar (Her şey Değişecek) piyasaya sürüldü. * 2006: Capaz de todo * 2006: Capaz de Todo 22 Nisan 2008 yılında grup üyelerinden Ony, yaz turnesi sonunda gruptan ayrılacağını açıkladı. Hayatına müzikaller üzerinde çalışarak devam edeceğini açıkladı. 4'lü olarak en son, Fuengirola, Málaga'da konser verdiler. Tiananmen MeydanÄ± Tiananmen Meydanı, Çin'in başkenti Pekin'de meydan. Kuzeyinde Tiananmen Kapısı'nı barındırır. Tiananmen Meydanı, Ming ve Qing hanedanları döneminde yasak şehre ana girişi oluştururdu. 1417'de inşa edilen meydana, ilk olarak Cheng Tian Man adı verildi, bu isim imparatorların, ülkeyi yönetirken cennetin emrine uyduğunu ifade etmekteydi. İki kez yangın ile zarar gördü, ve Qing hanedanı esnasında 1651'de tekrar inşa edildi, ve Tiananmen olarak yeniden isim verildi. Aynı zamanda "Ulusun kapısı" olarak da anılır. Tiananmen Meydanı, Pekin’in tam göbeğindedir. Kuzeyden güneye 800 metre, doğudan batıya 500 metre, toplamda 440.000 metrekare genişliğe sahiptir ve içine bir milyon insan sığabilir. Günümüz şehirlerindeki en büyük şehir meydanı burasıdır. Feodal dönemde meydan, "Yasak Şehir"in dışında imparatorluğa ait bir meydandı. Meydana doğu, batı ve güney taraflarından duvarlar örülerek sıradan halk engellenmiştir. 1958’de Çin Halk Cumhuriyeti’nin kuruluşunun 10. yıldönümünü kutlamak için Tiananmen Meydanı’nı dizayn etmek için 1000’den fazla tasarımcı yarıştı. Meydan, bugünkü haline gelene kadar çeşitli dönüşümlere maruz kalmıştır. 1989 Tiananmen Meydanı Olayları ("Tiananmen Katliamı" olarak da bilinir, Çin'de ise "4 Haziran Vakası" ya da aynı anlama gelecek şekilde "Altı – Dört" olarak anılır), Çin'de (ÇHC) 1989 yılının 15 Nisan'ı ve 4 Haziran'ı arasında meydana gelen; öğrencilerin, aydınların ve işçilerin önderliğinde gerçekleşen gösterileri ve ardından yaşananları ifade eder. Gösterilerin odak noktası Pekin'de Tiananmen Meydanı idi, bununla birlikte göreceli olarak daha yumuşak gösterilerin gerçekleştiği Şangay gibi, Çin'in diğer şehirlerinde de kitlesel protestolar oldu. Pekin'de protestolar ÇHC hükûmeti tarafından kanlı bir şekilde bastırıldı ve pek çok sivil yaşamını yitirdi. Ölü sayısı ÇHC'nin resmi kaynaklarına göre 200 – 300 arası, Çinli öğrenci örgütlerine ve Çin Kızılhaç'ına göre ise 2000 – 3000 arasındaydı. Bununla birlikte Çin Hükümeti'nin pek çok bağımsız kaynak tarafından da doğrulanan iddiasına göre ölümlerin önemli bir kesimi meydanda değil, meydana çıkan sokaklarda oldu. Türk halk müziği çalgıları Türk halk müziği çalgıları, geçmişten günümüze Türk halk müziğinde kullanılan enstrümanlardır. Bu çalgılar telli, nefesli ve vurmalı olmak üzere üç ana başlıkta incelenmektedir. Tezeneli bir çalgı olan Tar, göğüste tutularak çalınmaktadır. Azerbaycan, Özbekistan, İran, Gürcistan ve Türkistan’ın bazı bölgeleri ile Türkiye’de Kuzeydoğu Anadolu Bölgesi'nde yaygın olarak kullanılan bir çalgıdır. Kopuz’dan gelişen sazlardandır ve ses genişliği 2,5 oktavdır. Gövde kısmı ortadan boğumlu ve çift çanaklıdır. Tekne kısmı genellikle dut ağacından oyularak yapılmaktadır. Çanaklar üzerine manda ya da sığır yüreğinin zarı veya yayın balığının derisi gerilmektedir. Sapı sert ağaçlardan yapılmakta ve sap üzerinde misinadan perde bağları bulunmaktadır. Üç çift ve üç tek olmak üzere 6 teli vardır. Telleri çelikten olan Tar’ın akordu 4 lü ve 5 li aralıklarla yapılır. Boynuzdan yapılan tezene ile çalınmaktadır.Tezenenin bugünkü adı penadır. Gitar Türk yörelerinde yaygın olmasına rağmen Türk kökenli bir çalgı değildir. Türk vurmalı çalgılarının sembolü olarak kabul edilmektedir. Davul tarihimizde çok değişik amaçlarla kullanılmıştır. Türkiye’nin her yerinde değişik cins ve boylarda davul bulunmaktadır. Kasnak, ip ve deri olmak üzere üç bölümden oluşmaktadır. Tokmak ana ritmi, çubuk ise davula vurmak amacıyla kullanılır Anadolu’nun birçok yöresinde çalınmaktadır. Bugünkü darbukanın çömlekten (topraktan) yapılmış şeklidir. Yörelere