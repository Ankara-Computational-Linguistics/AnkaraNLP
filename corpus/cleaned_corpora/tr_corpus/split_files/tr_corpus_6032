kiliseyi ikiye bölme tehdidi şekilde açıklanmaktaydı. VI. İoannis'in imparatorluğu döneminde Gregori Palamas'ın önderliğini yaptığı bu doktrini VI. İoannis'in kendisi de uygun bulup taraftarı olmuştur ve hatta elimize geçen VI. İoannis'in elinden çıkmış eserler arasında bu doktrini açıklayan bir de dinsel inceleme de bulunmaktadır. Fakat Kantakuzenos'u aforoz ederek iç harbin çıkmasına neden olan Konstantinopolis Patriği Kekelas ve V. İoannis'in annesi ve taht naibi olan İmparatoriçe Savoyalı Anna tarafından şiddetle bu doktrin reddedilmişti. 1351'de VI. İoannis imparatorluk ikametgâhı olan Blakernai Sarayı'nda bir dinsel konsey toplamış ve bu konseyde bu doktrinin Ortodoks Kilisesi'nin resmî doktrini ile olan bağlılık veya farklılıkları incelenmiştir. Bu konsey sonunda hazırlanan resmî raporlara göre, "İsihazm" Ortodoks Kilisesi doktirinlerine uygun bulunmuştur ve konsey dağılmıştır. Bu Konsey kararları Şubat 1352'de Ayasofya'da resmen ilan edilmiş ve İmparator VI. İoannis tarafından Ağustos 1352'de tasdik edilmiştir. Herakleios'un imparatorluk döneminden beri Bizans İmparatorluğu'nun yerel bölümleri olan thema'lar ortadan kaldırılmıştır. Apandaj şekilli bir yerel sistem kurulmuştur. Bu sisteme göre imparatorluk üç apandaj bolgesine bölünmüştür: Konstantinopolis halkı meşru olan Paleologos hanedanına ve özellikle V. İoannis'a sadık görünmekte idi ve VI. İoannis'in kendi yandaşlarını, ailesini ve sülalesini imparatorluk başında tutma çabalarına gittikçe aleyhtardılar. Nisan 1353'te VI. İoannis, o zamana kadar kullanmadığı, bir sıra tedbirleri uygulamaya koymuştur. Önce o zaman 20 yaşlarında olan, ta 9 yaşından beridir imparatorluk unvanı taşıyan V. İoannis'in imparatorluktan azledildiğini ilan etmiş ve kendi damadı olan V. İoannis'u Bozcaada'ya sürgüne göndermiştir. O zamana kendisine yardımcı olan ve Batı'da Bizans sınırlarını koruyan "apandaj"larda valilik yapan oğlu olan Matheos Kantakuzinos'u ortak imparator ilan etmiştir. Ancak varisi olarak, yine de V. İoannis'in oğlu ve kendi torunu olan Andronikos Paleologos'u değiştirmemiştir. VI. İoannis'in idaresinden hoşnutsuz olan Konstantinopolis Ortodoks Patriği Kallistos'un bunun üzerine görevinden feragat edip ayrılmış ve bu görev VI. İoannis taraftarı olduğu iyi bilinen Ereğli (Heraclia) Piskoposu Philotheus'a verilmiştir. Fakat eski patrik Konstantinopolis'te bir manastırda kalmayıp, hemen sabık imparator V. İoannis'in sürgün bulunduğu Bozcaada'ya gitmiştir. Kasım 1354'te "V. İoannis" sürgünde bulunduğu Bozcaada'dan gizlice ayrılıp Konstantinopolis'e varmayı başarmış, 22 Kasım 1354'te Konstantinopolis'a giren "V. İoannis"u halk yollarda alkışlayarak karşılamıştır. Bir grup halk ise Kantakouzenos aile sarayını talana edip yakmışlar; onun yakını olarak bilinenlerin evlerine de hücum etmişler ve askerî depolara girip silahlanmışlardır. Sonunda iki imparator, yeni bir iç savaş çıkmadan, 1 Aralık 1354'te bir anlaşmaya varmışlardır. Buna göre V. İoannis tekrar tahta çıkartılıp, imparatorluğun ayni yetkileri haiz olarak ortaklaşa paylaşılması önerilmiştir. O zaman babasınca kısa zaman önce yeni ortak imparatorluğa atanmış olan Matheos|Matheos Kantakuzinos ise Edirne'ye gönderilip orada hayatının sonuna kadar yarı özerk olarak yerel idarenin başında kalması kabul edilmiştir. Ancak halk arasındaki popülaritesinin çok az oluşu, çok yakın bir zaman önce büyük bir kriz olarak ortaya çıkan Osmanlıların Gelibolu'ya yerleşmeleri ve en son olarak V. İoannis'in tekrar gelip idareye ortak olması nedenleri ile "VI. İoannis Kantakuzenos" büyük bir depresyon geçirmiştir. 4 Aralık 1354'te İmparator olarak kaldığı Tekfur Sarayı'nda (Blakernai) bir tören düzenlemiş; imparatorluk tacını başından çıkartıp bir kenara koymuş; diğer imparatorluk simge giysilerini çıkartıp bir Ortodoks kesiş siyah cübbesi giymiş ve böylelikle gönüllü olarak imparatorluk tahtından feragat etmiştir. Böylece sadece 7 yıl süren fakat çok önemli olayların, gelişmelerin ve tarihsel süreçlerin ortaya çıktığı dönemde yaptığı imparatorluk hayatı sona ermiştir. Karısı, İrene de "Eugenie" adı ile Kyre Martha manastırına bir rahibe olarak çekilmiştir. Bundan sonra keşiş olarak "Joasaph Christodoulos" adını almış ve ilk önce Konstantinopolis'teki Aya Yorgi-Manganes manastırına girmiştir. Sonra Mora'da Nea Peribleptos manastırına gitmiştir. Bu 1354'te tahttan feragat etme ile 1383'te ölümü arasında 29 yıl keşiş olarak yaşamıştır. Bu sıralara akademik çalışmalar yapmış ve elimize geçen yazma eserlerini bu dönemde hazırlamıştır. Son yıllara kadar manastırda geçen hayatı ile siyasetten tamamen ayrıldığı zannedilmekteydi. Ancak yeni araştırmalar bir keşiş olmasına rağmen imparatorluk idarecileri tarafından devamlı danışılan bir yaşlı eksper olarak keşiş hayatına devam ettiğini açıkça ortaya koymuştur. Örneğin 1367'de manastır ismi ile Joasaph (eski imparator VI. İoannis) Doğu Ortodoks Kilisesi ve Batı Katolik Kilisesinin birleştirilmesi için yapılan girişimlerde Doğu Ortodoks Kilisesinin temsilcisi olarak Katolik Kilisesinin temsilcisi Konstantinopolis Latin Patriği olan İzmirli Paul ile görüşmeler yapmıştır. Bu görüşmeler sonunda bir büyük ekonomik konsey toplamasını Papa dahil her iki kilisenin bütün patriklerinin, piskoposlarının ve kardinallerinin bir araya getirilmesini öngören bir rapor hazırlanmıştır. Ancak Papa V. Urbanus bu raporu reddetmiş ve hiçbir sonuç ortaya çıkmamıştır. Oğlu Manuil Kantakuzinos'un ölümünden sonra Mora Mistra'daki manastırda 15 Haziran 1383'te ölmüştür ve oraya gömülmüştür. 1320-1356 yıllarını kapsayan dört kitaptan oluşan bir Tarih kitabı yazmıştır. Bu kitapta olaylar homojen bir şekilde açıklanmış ve konular iyi organize edilmiştir. Kitabın yazarının oynadığı role göre konular ve olaylar güzel gruplanmıştır. Ancak bilgilerin kapsamı eksiktir; çünkü özellikle yazarın yakından ilgilenmediği konular ve yakınında geçmeyen olaylar ya hiç ele alınmamış yahut da çok üstünkörü geçiştirilmiştir. Bu nedenle bu eseri yazarın hayatının, hareketlerinin ve kararlarının aklanıp açıklanması için bir savunma tezi olarak görenler vardır. Bu biraz aşırı tenkitli değerlendirme olmakla beraber yazılanların yine de uyarı ile okunması gerekmektedir. Bu eserin incelediği aynı dönemi daha tarafsız ve daha ayrıntılı inceleyen bir diğer tarih eseri, Nikiforos Grigoras tarihi, bulunmaktadır. Kantakuzinos'un ayrıca İsihazm adı verilen içe dönük bir meditasyon içeren bir Yunan mistik doktrinini savunmak için yazdığı bir diğer kitabı da bulunmaktadır. Karısı İrini Asanina'in babası Bulgar Çarı olan III. Ivan Asen'in oğlu olan Andronikos Asen; annesi ise Bizans İmparatoru VIII. Mihail'in kızı Eirene Palaiologina idi. "VI İoannis Kantakuzenos" ile İrini Asanina'nın isimleri bilinen şu çocukları olmuştur: Azize Tanrıkulu Azize Tanrıkulu (d. 9 Şubat 1986, Bismil, Diyarbakır, Türkiye), Olimpiyat ikincisi ve Avrupa şampiyonu Türk millî tekvandocudur. Aynı zamanda, Türk millî tekvandocu Bahri Tanrıkulu'nun kız kardeşidir. Azize Tanrıkulu, 2008 Pekin Olimpiyatları kadınlar 57 kg tekvando finalinde, Güney Koreli rakibi Sujeong Lim'e yenilerek Olimpiyat ikincisi olmuş ve gümüş madalya kazanmıştır. Antalya Çağlayan Lisesi'nde beden eğitimi öğretmeni olarak görev yapmaktadır. 2001 Fransa Bisiklet Turu 2001 Fransa Bisiklet Turu nispeten kısa, fakat oldukça zor, çok sayıda ağır dağ etapları ile, takım zaman yarışlarını ve bir tırmanma zaman yarışını içerir. Fransa saat dönüş yönünde yapıldı ve bundan dolayı Alpler, Pireneler'den önce ziyaret eildi. Tur Fransa'da start aldı fakat ilk hafta Belçika ziyaret edildi. Etap bitişi, geleneksel olarak Champs-Élysées, Paris'di. Yarışın büyük favorisi 1999 ve 2000 galibi Amerikalı bisikletçi Lance Armstrong'du. Onun büyük rakibi geçen yıldaki gibi muhtemelen Alman bisikletçi Jan Ullrich olacaktı. Diğer büyük mücadeleciler ise İspanya'dan Joseba Beloki, Fransa'dan Christophe Moreau İtalya'dan Francesco Casagrande olacak gibi gözüküyordu. Takımının seçilmemesi nedeniyle İsviçreli Alex Zülle, İtalyan tırmanıcı Marco Pantani ve İtalyan sprinter Mario Cipollini start almıyordu. Erik Zabel kendisinin arka arkaya altıncı Yeşil mayo'sunu puan sınıflandırmasında en iyi sprinter olarak kazandı. Güneşte Bir Leke Güneşte Bir Leke 1961 ABD yapımı dramatik filmdir. Özgün adı A Raisin in the Sun dır. Senaryosunu Lorraine Hansberry'in aynı adlı kendi oyunundan uyarlayıp yazdığı filmi Daniel Petrie yönetmiştir. Filmin başrollerinde Sidney Poitier ve Claudia McNeil oynamışlardır. Sinemada henüz ilk filminde oynayan şimdinin ünlü yıldızı Louis Gossett Jr.'da yan rollerden birinde gözükmektedir. Filmin uyarlandığı ve filmle aynı adı taşıyan tiyatro eseri, Lorraine Hansberry'nin (d. 1930 - ö. 1965) ilk eseriydi ve henüz bir çocukken kendi ailesinin Chicago'da ırkçı iskan yasalarına karşı verdiği yasal mücadeleden esinlenerek bu oyunu yazmıştı, yani "A Raisin in the Sun" bir bakıma biyografik bir eserdir. Oyun 1959 yılında Broadway'de sahneye kondu ve büyük ilgi gördü. Broadway'de siyah ırktan bir kadının yazdığı bir oyun ilk kez sahnelenmiş oluyordu. Oyunun yönetmeni Lloyd Richards da siyahtı bu da oyunun ikinci Broadway rekorunu teşkil ediyordu. Filmin tüm oyuncu kadrosu aynı zamanda orijinal Broadway temsilinde de oynamışlardı. 1950'lerin sonunda ABD'de geçen film hayatlarının dönüm noktasındaki siyahi bir ailenin yaşadıkları küçük apartman dairesinde karşılaştıkları sorunları irdelerken ırk sorunu, kuşak çatışması, ekonomik sorunlar gibi konulara değinir. Filmin çekimleri ABD'de "Vatandaşlık Hakları Hareketi" nin bütün hızıyla başladığı bir döneme denk gelmişti. 1961 yılında gösterime girdiğinde çığır açıcı bir film olarak nitelendirilmişti ve kendisinden sonra gelecek birçok benzer sosyal içerikli film, oyun ve TV dizisine ilham kaynağı olmuştu. Kültürel, tarihi ve estetik olarak kayda değer kategorisine sokulan film 2005 yılında Kongre Kütüphanesi tarafından Ulusal Film Arşivi'nde (National Film Registry) koruma altına alındı Altın Palmiye'ye aday gösterilen filmin yönetmeni Daniel Petrie'ye Cannes Film Festivali'nde Gary Cooper Özel Ödülü verilmişti. Filmin başrol oyuncuları Sidney Poitier ve Claudia McNeil hem Altın Küre hem de BAFTA ödüllerine aday gösterildiler. Filmin 1989 ve 2008 yıllarında televizyon için 2 yeniden çevrimi daha yapıldı. Filmde Chicago'nun güney yakasında küçük bir apartman dairesinde yaşam mücadelesi veren kalabalık bir siyahi Amerikalı ailenin dramı anlatılmaktadır. Ailenin reisi yaşlı anne Lena Younger'dır (Claudia McNeil). Bu azametli güçlü kuvvetli kadın, bir şirkette şoförlük yapan oğlu Walter Lee (Sidney Poitier), çamaşırcılık yaparak evin bütçesine katkıda bulunan gelini Ruth (Ruby Dee), doktor olmayı kafasına koymuş kolej öğrencisi zeki ve hırslı kızı Beneatha (Diana Sands) ve torunu küçük Travis 'le (Stephen Perry) birlikte uzun yıllardır kiracı olarak oturdukları küçük apartman dairesini paylaşırlar. Lena'nın kocası yeni ölmüştür ve kendisine eşinin sigortasından 10.000 dolar kalmıştır. Aniden gelen bu büyük miktardaki paranın nasıl değerlendirileceği aile içinde tartışmalara neden olur. Lena paranın satın alacakları yeni bir evin peşinatına yatırılmasını isterken Beneatha tıp fakültesinde göreceği eğitimin giderleri için harcanacağını ummaktadır. Walter Lee ise iki arkadaşı ile birlikte ortak açacakları içki dükkânının ortaklık payı olarak bu parayı istemektedir. Bu arada Lena'nın peşinatını vererek satın aldığı ev beyazların oturduğu bir mahallededir ve burada siyahların oturmasına pek hoş gözle bakılmaz. Film, siyahi Amerikalı yazar Lorraine Hansberry'in 1959 yılında yayımladığı aynı adlı ("A Raisin in the Sun") tiyatro oyunundan sinemaya uyarlanmış, filmin senaryosunu da yine Hansberry yazmıştı. Oyun, politik yazılarıyla tanınan Hansberry'in ilk eseriydi ve 1940'lı yıllarda henüz bir çocukken Şikago'da kendi ailesine yaşatılan ırkçı ayrımcılıktan yola çıktığı için bir bakıma otobiyografik bir eser de sayılmaktadır. Oyunun adı "Güneşte bir kuru üzüm tanesi" (Türkçeye "Güneşte Bir Leke" olarak aktarılmıştır) anlamına gelmektedir ve Langston Hughes'un "Harlem" adlı şiirinden alınmış bir mısradır. Oyun ilk kez 11 Mart 1959'da New York'ta "Ethel Barrymore Tiyatrosu"nda sahnelenmiş, bu ilk temsilde, film uyarlamasında da oynayacak olan oyuncular neredeyse tam kadro rol alıyorlardı. Lloyd Richards'ın yönettiği oyun 1960 yılında dört dalda Tony Ödülü'ne aday gösterildi. İki yıl kadar New York'ta sahnelenen oyun turnelerde de seyirciyle buluştu. Oyun siyahi bir kadın tarafından yazılıp Broadway'de sahnelenen ve aynı zamanda siyahi bir yönetmen tarafından sahneye konan ilk oyun olma unvanını da almıştı. Zafer Yolları Zafer Yolları (İngilizce özgün adıyla "Paths of Glory"), Humphrey Cobb’un "Paths of Glory" adlı romanından 1957 yılında uyarlanan siyah beyaz bir Stanley Kubrick savaş filmi. 1992 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Kitap tamamlandığında başlığı yoktur. Yayımcı kuruluş bunun için bir yarışma düzenler ve birinciliği kazanan isim Thomas Gray’in şiirinde geçen "Zafer Yolları" olur. Roman 1935 yılında basılır ve sınırlı bir başarı sağlar. Aynı yıl dramaturg Sidney Howard tarafından tiyatroya uyarlansa da tiyatro oyunu başarılı olmaz. Stanley Kubrick çocukken okuduğu bu romanı 1957 yılında sinemaya uyarlamaya karar verir. Kubrick ve ortakları eserin film haklarını Cobb'un eşinden satın alırlar. Filmde geçen olaylar yaşanmış olaylara dayanmaktadır. Romanın ve dolayısıyla filmin de konusu Fransız ordusundaki komuta kademesinin savaşmak istemeyen askerlere gözdağı verip korkutmak amacıyla suçsuz askerleri kurşuna dizmesidir. Fransız Ordusu da savaş sırasında diğer müttefik orduları gibi korkaklık suçundan dolayı infazlar gerçekleştirmiştir. Ancak filmin merkezinde duran sorun, verilen emre karşı gelerek saldırıya geçmeyen tüm cephenin yerine rastgele seçilen askerlerin kurşuna dizilmesidir. Bu tür cezalandırma tarihte Romalılar tarafından yaygın olarak uygulanmıştır. Onuncunun cezalandırılması olarak dilimize çevrilebilecek "decimation" cezasında suçlular arasından her on kişiden bir tanesi öldürülerek ceza uygulanır. Bu ceza Fransız Ordusunda, Flanders yakınlarında 15 Aralık 1914 tarihinde geri çekilen Cezayir Alayı 8.Tabur 10.Bölük askerleri hücum emrine uymayınca uygulanmıştır. Filmin çekimleri Bavyera, Almanya’da gerçekleştirilmiş ve kapalı mekân olarak Münih yakınlarındaki Schleissheim Sarayı kullanılmıştır. Filmdeki tek kadın oyuncu, yerel bir Alman şarkısını söyleyen savaş esiri kadını canlandıran Alman Susanne Christian’dır. Daha sonra filmin yönetmeni Stanley Kubrick ile evlenmiş ve eşi 1999 yılında ölünceye kadar evli kalmışlardır. Zafer Yolları dört Fransız askerinin hikâyesinden esinlenmektedir. General Géraud Réveilhac komutasındaki kurşuna dizilen askerler isyan suçuyla öldürülmüş, ailelerinin itirazı sonucu infazlar yasadışı bulunmuş, iki aile birer frank tazminat alırken diğer iki aileye tazminat verilmemiştir. Film 1916 yılına kadar I. Dünya Savaşını ve özellikle de siperdeki hayatı anlatarak başlar. Sonraki sahnede Fransız Genelkurmayından General George Broulard (Adolphe Menjou) astı olan General Mireau (George Macready) ile konuşur ve birliğini neredeyse intihar olarak değerlendirilebilecek bir göreve göndermesini ister. Çok iyi savunulan ve uzunca bir süredir alınamayan bu tepenin alınması görevini duyan Mireau böyle bir görevin neredeyse kesin olarak başarısız olacağını söyler ancak Broulard eğer bu görevi başarırsa terfi alacağını söyleyince fikirleri değişir, hücumun başarıya ulaşacağını söylemeye başlar. Mireau siperlere gider ve burada askerlerle konuşur. Birçok askere "Daha fazla Alman öldürmeye hazır mısınız?" gibi sorular sorar. Konuştuğu askerler arasında ruhsal bozukluk sergileyen bir askeri birlikten atar ve korkaklıkla suçlar. Mireau daha sonra 701. Alay komutanı Albay Dax (Kirk Douglas) ile saldırıyı planlar. Dax’ın yoğun eleştirilerine rağmen Mireau saldırıda ısrar eder. Saldırıdan önceki gün gerçekleştirilen keşif görevi sırasında siperlerdeki bir sarhoş teğmen düşman hatlarında bir hareketlilik var gerekçesiyle el bombası atarak keşfe çıkmış askerlerden bir tanesi öldürür. Bu durumu Onbaşı Paris (Ralph Meeker) fark eder, teğmeni kendi askerini öldürmekle suçlar. Alman müstahkem mevkilerine saldırı başlar ancak tamamen başarısız olur. Saldırıya katılan hiçbir asker Alman siperlerine ulaşamaz ve askerlerin birçoğu yoğun karşı saldırı altında hücuma kalkmayı reddeder. Sinirinden çılgına dönen general siperden çıkmayan askerleri korkaklıkla suçlar ve kendi topçusuna kendi siperlerini vurmasını emreder. Topçu komutanı ise böyle bir şeyi yazılı emir olmaksızın yapamayacağını bildirir. Saldırının başarısızlığı üzerine General Mireau suçu askerlerinin üzerine atmak ister. Bu yüzden ibret olması için 100 askerin idam edilmesini ister. General Broulard ise Mireau’ya her bölükten seçilecek birer kişinin kurşuna dizilmesinin yeterli olacağını söyler. Seçilen askerler ve seçilme şekilleri ilginçtir. Onbaşı Paris komutanının kendi askerini öldürmesine şahit olduğu sarhoş teğmenin kişisel intikamı yüzünden seçilir, er Ferol (Timothy Carey) ise sosyal olarak sorunlu olduğu için seçilir, Er Arnaud (Joe Turkel) ise çok başarılı ve cesur bir asker olmasına rağmen rastgele seçilir. Albay Dax askerlerini divanı harpte savunur. Yargıçın taraflı olması sebebiyle davayı kaybeder. Dax’ın savunma için delil sunmasına izin verilmez, savcı hiçbir şahit çağırmaz, sanıklara iddianame sunulmaz ve davanın hiçbir tutanak veya kaydı tutulmaz. Dax kapanış konuşmasında askerlerin suçlu bulunmasını cinayet olarak niteleyecek ve yargıçların aldıkları bu idam kararının ölünceye kadar onları rahatsız edeceğini söyleyecektir. Albay Dax, kendi birliklerini topa tutmak için emir veren Mireau’nun ihanetini deliller ve şahitlerle ispatlasa da kendisine karşı bir işlem yürütülmez. Askerlere son akşam yemeklerinden sonra bir rahip gönderilir. Ferol günah çıkartır, Paris dindar olmadığını söyleyerek reddeder, sarhoş olan Arnaud ise rahibe saldırır. İnfazın gerçekleştirileceği gün bütün birlikler oraya toplanır. Subaylar ve basın muhabirlerinin huzurunda askerler idam mangası tarafından kurşuna dizilir. İnfazın ardından General Broulard Albay Dax’ı Mireau ile birlikte kahvaltıya çağırır. Mireau’nun davranışının inceleneceğini söyleyince Mireau hızla orayı terkeder, kendisinin günah keçisi olduğunu algılar. Daha sonra Broulard Dax’a Mireau’nun görevini teklif eder. Dax terfi önerisini kabaca reddeder. Broulard alay ederek Dax’ı idealist olmakla suçlar ve yanlış bir şey yapmadığını söyler. Dax ise ona acıdığını söyler. Son sahnede ise infazdan sonra tüm askerler bir bardadır, esir edilmiş bir Alman kız zorla şarkı söylemekte ve Fransız askeri eğlendirmektedir. Kız sahneye çıkınca askerler hayvanca sataşarak kızı rahatsız ederler. Ancak kız yerel bir halk türküsünü çok içten söyleyince askerler bundan etkilenerek şarkıya eşlik ederler ve kendilerine gelirler. Son sahnede ise barın kapısının önünde askerlerini derhal cepheye gönderme emri alan Dax, birkaç dakika daha dinlenmeleri için askerlerine süre tanır. Film ilk olarak Ocak 1958’de gösterime girdi. Gösterildiği Almanya, Münih ve ABD, Los Angeles’da gişe hasılatı olarak başarılı oldu. Film Kubrick’e çok büyük şöhret kazandırdı. Filmin Avrupa’da gösterimi tartışmalı olmuştur. Orduda görevde bulunan ve emekli askerler Fransız askerlerinin filmde gösteriliş şeklini protesto etmişlerdir. Film Fransa’da yasaklanmamış ancak filmin Avrupa’da dağıtımını üstlenen United Artists firmasına filmi dağıtmaması için yoğun baskı yapılmıştır. Bunun sonucunda film Fransa’da ilk kez 1975 yılında gösterilebilmiştir. Film yayınlandıktan sonra iki yıl boyunca Almanya’da yasaklanmıştır. Film İspanya’da da Francisco Franco yönetimince savaş karşıtı olduğu için yasaklanmış ve ancak 1986 yılında gösterilebilmiştir. Türkiye'de film ilk kez 1977 yılında TRT’de gösterilmiş, filmde Albay Dax’ın saldırıyı milliyetçilik yaparak savunan General Mireau’ya söylediği "Milliyetçilik alçakların son sığınağıdır" sözü nedeniyle filmin gösterilmesi için öneri veren, dublajını yapan personel dahil olmak üzere filmin yayına hazırlanmasında görev alan personel hakkında savcılık soruşturması açılmış ancak filmin gösterimi engellenememiştir. Uygulanan bu sansürlerin etkisiyle film eleştirmenler tarafından yönetmenin en önemli eserlerinden birisi olarak değerlendirilse de önemli hiçbir ödül almamıştır. Özellikle McCarthyci komünist cadı avının yaşandığı dönemde cesur davranışlarıyla öne çıkan aktör filmin Kubrick tarafından “Hollywood tarzı mutlu son” ile bitirilip seyirciyi sarsıcı etkisinin sıfırlanmasına müsaade etmemiştir. Kubrick’in önerisine göre idam mangası karşısındaki üç asker komutanların son anda karar değiştirmesiyle kurtulacaktır. Douglas buna itiraz ederek filmin orijinal gerçekçi ve ünlü sahnesine müdahale ettirmez. Film 1992 yılında ABD Ulusal Film Arşivinde saklanmak için seçilen listeye dahil edilmiştir. Film 2000'li yıllarda tekrar ele alınmış, zarar gören kısımlar özenle tamir edilmiş ve Los Angeles'taki stüdyolarda son haline getirilmiştir. VÃµro dili Võro dili, (Võro dili: "võro kiil", Estonca: "võru keel") Fin-Ugor dillerinin Baltık-Fin koluna mensup bir dildir. Geçmişte Estoncanın Güney Estonca lehçelerinden biri olarak tanımlansa da günümüzde başlı başına bir dil olarak kabul görmektedir. Dili konuşan halk, günümüzde Estonya'nın azınlık dilleri arasında yer alma girişimlerinde bulunmaktadır. Dilin 70,000 kadar konuşanı olup konuşanlara da "Võros" adı verilmektedir. Bu dili konuşanların büyük çoğunluğu, Güney Estonya'daki Võru bölgesindeki sekiz bucakta bulunmaktadır. Bu bucaklar, Karula, Harglõ, Urvastõ, Rõugõ, Kanepi, Põlva, Räpinä ve Vahtsõliina şeklindedir. Ancak bunun dışında başkent Tallinn ve Tartu gibi kentlerde de dilin konuşanlarına rastlamak mümkündür. Võro dili, eski Güney Estonca dillerinin soyundan gelmiş olup günümüz Estoncasından en az etkilenen ve en çok farklılaşan Estonca dilidir. Dilin tarihte ulaştığı en geniş konuşma sınırı, bugün Letonya'nın ve Rusya'nın da bazı bölgelerini kapsayan alanca geniş sayılabilecek bir bölgedir. Võro dilinin yanında günümüzde Güney Estonca lehçeleri arasında Mulgi, Tartu ve Seto lehçeleri yer almaktadır. Güney Estonca dillerinde basılan bilinen en eski eser, 1686 yılında yayımlanan bir Yeni Ahit çevirisidir. Her ne kadar bu dilleri konuşanların sayısı 1880'lerden sonra azalmaya başlasa da, 1980'lerden sonra tekrar canlandırma girişimlerine sahne olmuştur. Võro dili, günümüzde Estonya'nın bilinen bazı ünlü senaristleri, şairleri ve yazarları tarafından kimi çalışmalarda kullanılmaktadır. Bu sanatçılardan en bilinenleri Madis Kõiv, Ülle Kauksi, Jaan Kaplinski ve Ain Kaalep'tir. Yine sadece Võro dilinde bir gazete basılmakta olup ismi Uma Leht ("Kendi Gazetemiz") şeklindedir. Bunun yanında ülkedeki yirmi altı devlet okulunda fazladan seçmeli çağdaş Võro dersleri verilmektedir. 2004 Eurovision Şarkı Yarışması'nda, Estonya'nın Neiokõsõ tarafından seslendirilen "Tii" adlı şarkı, Võro dilinde bir şarkıdır. Tüm bunlara rağmen dil, günümüzde özellikle Estonya hükümetinin yetersiz koruma girişimleri yüzünden yüksek derecede yok olma tehlikesi altındadır. Võro, Estonca ve Fince gibi Latin alfabesi kullanmaktadır. İçlerinde "ä", "ö", "ü" ve "õ"'nün de yer aldığı birçok harf Estoncadakiyle aynı sesi verir. Ancak "q" harfi gırtlak duraksaması /ʔ/ sesiyle okunur. Yine "y" harfi /ɨ/, Rusçadaki "ы", Lehçedeki "y" ve Türkçedeki "ı" sesine çok yakındır. Võro dilinde sesli harflere dayanan ve Fin-Ugor dillerinde ve diğer birçok Ural-Altay dilinde rastlanması çok sıradan olan ancak Fince ve Estonca'da bulunmayan bir ünlü uyumu kuralı vardır. Tüm Võro ünsüzleri ( ve harfleri hariç) damaksıllaşabilir. Yine q harfi (gırtlak duraksaması) Võro dilinde duyulması çok sık olan bir ünsüzdür. Aşağıdaki cümle İnsan Hakları Evrensel Bildirgesi'nin ilk maddesinin Võro dilindeki yazımıdır: Aşağıdaki cümle ise aynı cümleni Estonca ile yazımıdır: Fin dilleri arasında bu tür çift eylem çekimi örnekleri sadece Güney Estonca lehçeleri ve Karelyacada görülür. Marian McPartland's Piano Jazz with guests Steely Dan Marian McPartland's Piano Jazz with guests Steely Dan, 2005 yılında piyasaya çıkan Marian McPartland ve Steely Dan grubunun canlı performans albümüdür. Olay TV Olay TV, 19 Aralık 1994 tarihinde Cavit Çağlar tarafından kurulmuş televizyon kanalı. Kanalın kuruluşundan 2 yıl sonra da haber kanalı olan NTV kurulmuştur. Kanal Olay Gazetesi ve Olay FM'le birlikte Olay Medya Grubu (Nergis Holding) olan kanal, Ancak 7 Mart 2008 tarihinde kanala TMSF tarafından tüm şirketleriyle birlikte el koymasıyla TMSF'nin eline geçmiştir. Aralık 2010'da Cavit Çağlar ile TMSF anlaşıp Olay Medya Grubu, Cavit Çağlar'a geri verilmiştir. 31 Ekim 2019'da yayın hayatına son verilmiştir. Greatest Hits (Steely Dan albümü) Greatest Hits, Steely Dan grubunun 1978 yılında piyasaya çıkmış toplama albümüdür. Albüm, Amerika'da yaklaşık 2 milyon kopya satmıştır. Albüm Beni Bağışla "Beni Bağışla", Sertab Erener'in altıncı stüdyo albümü "Aşk Ölmez"in ön plana çıkan şarkılarından biridir. Şarkının sözü sanatçının kendisine ait iken, müzik sanatçı ve Demir Demirkan'ın ortak çalışmasıdır. Albümde bir de daha önce "Zor Kadın" isimli parçada da düet yaptığı Belçikalı grup Voice Male ile yapmış oldukları bir versiyon daha vardır. Şarkı albümün video klibi çekilen veyahut single olarak piyasaya sürülen parçalarından olmamıştır. Şarkı yalnızca radyolarda çalınmıştır. Yurt dışında da piyasaya sürülmemiş olmasına rağmen Rusya'nın "Russia Airplay Chart" isimli Resmi Müzik Listesi'nde 5 hafta boyunca kalmış ve en yüksek olarak 266.sıraya kadar yükselmeyi başarmıştır. 2006 Kış Olimpiyatları madalya sıralaması 2006 Kış Olimpiyatları madalya sıralaması, 10 - 26 Şubat 2006 tarihleri arasında Torino, İtalya'da düzenlenen 2006 Kış Olimpiyatları'nda 80 ülkeden 2,508 sporcunun, 15 disiplinde 84 yarışma sonucunda kazandıkları madalyaların ülkelere göre sıralamasıdır. 26 ülke en az bir madalya kazanırken, 54 ülke olimpiyatlar sırasında madalya kazanamamıştır. Almanya on bir altın madalya ile sıralamada birinci olmuş, Letonya ve Slovakya tarihlerinde ilk kez kış olimpiyatlarında madalya kazanmıştır. Sürat pateni'nde Kanada adına yarışan Cindy Klassen beş madalya kazanarak en çok madalya kazanan sporcu olmuştur. Biatlon'da Almanya adına yarışan Michael Greis ve sürat pateninde Güney Kore adına yarışan Ahn Hyun Soo ve Jin Sun-Yu, üçer madalya kazanmışlardır. Uluslararası Olimpiyat Komitesi tarafından açıklanan madalya sıralaması: 2002 Kış Olimpiyatları madalya sıralaması 2002 Kış Olimpiaytları madalya sıralaması 8 - 24 Şubat 2002 tarihleri arasında Salt Lake City Utah, Amerika Birleşik Devletleri'nde düzenlenen 2002 Kış Olimpiyatları'nda 77 ülkeden 2,399 sporcunun, 15 disiplinde 78 yarışma sonucunda kazandıkları madalyaların ülkelere göre sıralamasıdır. 24 ülke en az bir madalya kazanırken, 53 ülke olimpiyatlar süresince madalya kazanamamıştır. Uluslararası Olimpiyat Komitesi tarafından açıklanan madalya sıralaması: Sisam BeyliÄŸi Sisam Beyliği, Samos Beyliği veya Sisam Prensliği, Osmanlı Devleti'ne bağlı beylik. Yunan İsyanından ve Yunanistan'ın bağımsızlık kazanmasından sonra Sisam Adası'na 10 Aralık 1832'de Sisam Beyliği adıyla muhtariyet tanınmıştır. Sisam Beyi unvanını taşıyacak olan ada yöneticisi Rum ahaliden olup Bâb-ı Âli tarafından tayin ediliyordu. Sisam Beyliği her yıl Osmanlı hazinesine 400.000 kuruş vergi vermekle mükellefti. Osmanlı Devleti'nin Balkan Savaşı'nı kaybetmesini takiben 1913 yılında Sisam Adası Yunanistan'a ilhak edildi ve Sisam Beyliği sona erdi. Tüm Olimpiyatlar için madalya sıralaması Bu liste 1896 - 2016 yılları arasında düzenlenen Yaz ve Kış Olimpiyat Oyunları'nda madalya kazanan ülkeleri gösterir. Londra'da düzenlenen 2012 Yaz Olimpiyatları'ndan sonra 204 Ulusal komitenin 73'ü ve 6 tarihi Ulusal Olimpiyat Komitesi hiçbir madalyaya sahip değildir. Nu.D-36 Nuri Demirağ Nu D.36 eğitim ve avcı uçağı. Fabrikası İstanbul Barbaros iskelesindedir. Nuri Demirağ tarafından üretilmiştir ve ikinci yerli Türk savaş uçağıdır. 1936 yılında üretilmiştir. Çoğunlukla Gök okulunda eğitim uçağı olarak kullanılmıştır. N.U.D Fabrikasının bir sonraki uçak modeli 1938 yılında üretilecek olan yolcu uçağı Nud-38 dir. Bu uçak N.U.D. Uçak Fabrikası kapatılınca hava kuvvetlerinden emekli olmuştur. Hizmet dışı olduğu yıl 1942 yılıdır. N.U.D. Avrupa'dan siparişler almaya başlar. Ancak Türkiye'de böyle bir başarının özel sektör marifeti ile yapılması bazı çevreleri rahatsız eder ve hükûmet yurtdışına silah satışını yasaklar. Siparişler birer birer iptal olur. Nuri Demirağ bu uçak fabrikasının kapatılmaması için o dönemin Cumhurbaşkanı İsmet İnönü'den yardım ister. Hatta gazetelerden "İsmet İnönü'ye açık mektup" başlığıyla ilanlar verir. Ancak bu çabalar sonuç getirmez. Ayrıca fabrika arazisi bugünkü Atatürk havalimanının yapımı için yok pahasına istimlak edilir. İtiraz edilse de mahkeme kararıyla fabrika kapatılır ve Nud-36'lar müzelik olur. Nud-36'lar diğer Türk yapımı savaş uçakları gibi o zamanın en iyi ve en kaliteli uçaklarından biri olmuştur. Belleville'de Randevu Belleville'de Randevu, Sylvain Chomet'in yönetmenliğini ve senaristliğini üstlendiği 2003 yapımı animasyon filmi. Filmin özgün adı Les Triplettes de Belleville olup, Birleşik Krallık'ta Belleville Rendez-vous, Kuzey Amerika'da The Triplets of Belleville adı ile yayınlanmıştır. Filmde Michèle Caucheteux, Jean-Claude Donda, Michel Robin, ve Monica Viegas seslendirmelerde yer almıştır. Filmde diyaloglar olmasına rağmen çoğunlukla şarkı ve pandomim kullanılmıştır. Animasyonun biçmi kendine özgün olduğu için izleyiciler ve eleştirmenler tarafından övülmüştür. Film, Fransa, Belçika ve Kanada'daki film şirketlerince yapıldığı için uluslararası bir ortak üretimdir. Yetim bir çocuk olan Champion'u büyük annesi Madame Souza büyütmüştür. Büyük annesinin hediye ettiği üç tekerlekli bir bisiklet ile Champion'un bisiklet yarışlarına olan aşkı başlar. Büyük anne Madame Souza'nın da desteği ile yıllar süren çalışmaların ardından Champion, Fransa Bisiklet Turu'na yarışmacı olarak katılmayı başarır. Fakat Champion, iki yarışçı ile birlikte mafyalar tarafından kaçırılır. Belleville adlı bir şehre kaçırılan Champion, burada bisiklet temelli bir kumar makinası için gün boyunca pedal çevirmek zorundadır. Madame Souza ve sadık köpeği Bruno Champion'u kurtarmak için hazırlanırlar. Madam Souza ve Bruno büyük bir okyanusu aşarak Belleville adlı şehre gelir. Madam Souza'ya erkek torunu Champion'u bulabilmek için Belleville Üçlüsü adlı eski bir şarkıcı grubu üyeleri Violette, Blanche ve Rose (Violette, Blanche ve Rose'un isimleri Fransa bayrağındaki renklerden esinlenilmiştir) yardım eder. If You Had My Love "If You Had My Love", Amerikalı şarkıcı Jennifer Lopez'in "On the 6" adlı ilk stüdyo albümünden çıkan ilk teklisidir. 1999'da Epic Records etiketiyle piyasaya çıkmıştır. ABD'de 1 numaraya ulaşarak, Lopez'in bu ülkedeki ilk bir numaralı teklisi olmuştur. Ayrıca İngiltere listesinde 4 numaraya çıkmıştır. "If You Had My Love" şarkısının yazarı Rodney Jerkins, Fred Jerkins III, LaShawn Daniels, Cory Rooney'dir ve yapımcısı yine Rodney Jerkins'tir. "If You Had My Love", "Billboard" Hot 100 listesine 15 Mayıs 1999'da giriş yapmıştır. Listedeki ikinci haftasında 64 numaradan 8 numaraya yükselir. Şarkı, 12 Haziran 1999'da listenin zirvesine ulaşır ve toplam beş hafta zirvedeki yerini korumuştur. Parça ayrıca, 1999 yazının en popüler dans parçalarından biri haline gelmiştir. Paul Hunter'ın yönettiği videoklip, 1999 MTV Video Müzik Ödülleri'nde dört adaylık kazanmıştır: "En İyi Kadın Video", "En İyi Dans Videosu", "En İyi Pop Videosu" ve "En İyi Yeni Sanatçı". Çöp bilim Çöp bilim (İngilizce: Junk science) ABD'deki siyasi ve yasal tartışmalarda, bir tarafın bilimsel veriler, araştırmalar, analizler üzerine yaptığı iddiaları sahte olarak değerlendirirken kullanılan bir terimdir. Terim, iddiaları ortaya atan tarafın siyasi, ideolojik, finansal veya başka bilimsel olmayan amaçlar barındırdığına işaret eden aşağılayıcı bir çağrışıma sahiptir. Terim ilk kez davalardaki uzman tanıklıklarında kullanmışsa da bugün birçok farklı alanda da kullanılır. Örneğin, zararlı çevresel veya sağlık etkileri bulunan ticari etkinliklere dair yapılan araştırmaları eleştirirken bu terime rastlanabilir. Sıklıkla bu yöndeki eleştirilere yanıt olarak da kullanılır. "Çöp bilim" terimi bilim camiası tarafından belirgin bir şekilde kullanılmadığı gibi yine bu camiada oturmuş belirli bir tanıma da sahip değildir ve dolayısıyla bilimsel bir terim olmaktan ziyade siyasi tartışmalarda kullanılan bir terimdir. Bununla birlikte bireysel olarak terimi kullanan bilim insanları da olmuştur. Örneğin 1989 yılında küresel ısınmanın insan kaynaklı olduğu kuramının destekçilerinden biri olan Jerry Mahlman, küresel ısınmanın nedenini solar varyasyon olarak gören alternatif bir kurama atıfta bulunarak 'gürültülü çöp bilim' lafını kullanmıştır. No Me Ames "No Me Ames", Amerikalı şarkıcı Jennifer Lopez'in "On the 6" adlı ilk stüdyo albümünden çıkan ikinci teklisidir. 1999 yılında Epic Records etiketiyle promo tekli olarak yayımlanan şarkıda Lopez'e Marc Anthony eşlik etmektedir. Ayrıca şarkı, "Billboard" Hot Latin Tracks listesinde toplam yedi hafta bir numarada kalmıştır. Şarkı, 1992 yılında Giancarlo Bigazzi, Marco Falagiani ve Aleandro Baldi tarafından yazılan bir balladın düzenleme sürümüdür. Waiting for Tonight "Waiting for Tonight", Amerikalı şarkıcı Jennifer Lopez'in "On the 6" adlı ilk stüdyo albümünden çıkan üçüncü teklisidir. Şarkının özgünü 1997'de Amerikalı üçlü 3rd Party tarafından kaydedilmiştir. Jennifer Lopez versiyonu 1999'da Epic Records etiketiyle yayımlanmıştır ve ABD'de 8 numaraya çıkarak, Lopez'in ilk 10'a giren ikinci şarkısı olmuştur. Ayrıca Birleşik Krallık'ta 5 numara olmuştur. Şarkının "Una Noche Más" adında bir de İspanyolca versiyonu bulunmaktadır. Şarkı, 2000 Grammy Ödülleri'nde "En İyi Dans Kaydı" dalında ödüle aday gösterilmiştir. Tommy Page Thomas Alden Page veya bilinen adıyla Tommy Page (24 Mayıs 1970 - 3 Mart 2017), Amerikalı şarkıcı ve piyanist. 1970 doğumlu sanatçı, on altı yaşında New York'un bir gece kulübünde soyunma odalarında görevli olarak çalışmaya başladı. Kulüpte Whitney Houston, Rob Lowe ve The Beastie Boys'un gösterilerinde yardımcı olarak görev alan Page, iki yıl sonra 1988'de Sire Records ile anlaşarak, ilk albümü "Tommy Page"'i çıkardı. Albümden yüksek başarı elde eden Page, ardından 1990'da anneannesine adadığı ""Paintings in My Mind"" adlı albümü yayınladı. Sanatçı doksanların ortalarına kadar sürekli müziğiyle gündemde kalmayı başardı. 2000'e kadar albüm çalışmalarını sürdüren Page, sonrasında müzik hayatını sonlandırmış ve 3 Mart 2017'de 46 yaşında yaşama veda etmiştir. Matheos Mateos Asanis Kantakuzinos (Yunan: Ματθαίος Ασάνης Καντακουζηνός "Matthaios Asanēs Kantakouzēnos"; y. 1325 - 1383 veya 1391), 1353 ile 1357 arasında Bizans İmparatoru olmuştur. Mateos Kantakuzinos, Bizans İmparatoru VI. İoannis ile İrini Asanina'nın oğludur. Babası olan VI. İoannis Kantakuzinos'un V. İoannis ile olan rekabetinin yeniden kızışmaya başladığı bir dönemde babasına büyük yardımda bulunmuş ve buna karşılık babası tarafından Trakya'nın büyük bir kısmını Edirne'den yarı bağımsız olarak idare etme imtiyazı verilmiştir. 1353'te ise babası tarafından ortak imparator ilan edilmiştir. Ancak bu, Paleologos hanedanına sadık olan ve bu kararı ülkede iktidarın geleceğinin bu sülalenin Kantakuzinos dalının mensuplarının eline geçeceği gibi gören büyük bir halk kitlesi ve idareciler arasında hoşnutsuzluk yaratmıştır. 1354'te bir saray komplosu hazırlanmış ve o yıl sonunda ortak imparator görevi yapan V. İoannis yine kıdemli imparator olduğunu ilanla Konstantinopolis üzerine yürümüş ve Konstantinopolis'e halk alkışları arasında girmiştir. 1 Aralık'ta iki ortak imparator arasında bir anlaşma yapılmış. Buna göre "Mateos Kantakuzinos" bir ortak imparator olarak Trakya içindeki daha önce idare ettiği arazileri elinde tutması ve Edirne'de yarı-bağımsız olarak hükümdarlığa devam etmesi önerilmiştir. Babası VI. İoannis bu anlaşmayı uygun görmemiş ve tahtından feragat ederek bir manastıra girmiştir. Babasının tahttan ayrılmasına rağmen "Mateos Kantakuzinos" kendini korumaya imkân bulmuş ve ortak imparator unvanı ile Edirne'den Trakya'nın bir kısmını idareye devam etmiştir. Buradan Sırplara karşı birkaç başarılı hücumlarda bulunmuştur. 1360'taki Sırplara karşı seferinde başarı kazanmış görülmekte iken kullandığı Türk asıllı paralı askerlerin ordusunu terk etmesi üzerine sonuç alamamıştır. Mateos ve karısı Şubat 1356'da Sırp orduları tarafından esir alınmışlardır. Sırplar tarafından Aralık 1357'de V. İoannis'a teslim edilmelerine kadar esaret altında kalmışlardır. Mateos Kantakuzinos ortak imparatorluk tahtından indirilmiştir. Böylece Ortak imparatorluk görevinden ayrıldıktan sonra Mateos Kantakuzinos 1361'de kardeşi Manuil Kantakuzinos'in hükümdarı olduğu Mora Despotluğu'na kaçmıştır. 1380 ile 1382 arasında kardeşi öldüğünde yeni despot seçilip Mora'ya gelinceye kadar Mora Despotu olarak yine tarih sahnesine çıkmıştır. Mora'da iktidar Kantakuzinos sülalesinden Palealogos henedanı mensuplarına geçmesi nedeniyle 1383'te oğlu I. Dimitrios Kantakuzinos lehine despotluk görevinden feragat etmiştir. Mateos Kantakuzinos, Bizans İmparatoru II. Andronikos ile Montferratlı İrini çiftinin büyük torunu olan İrini Paleologina ile evlenmiştir. İsimleri bilinen çocukları şunlardır: 1998 Kış Olimpiyatları madalya sıralaması Taylor Swift Taylor Alison Swift (d. 13 Aralık 1989), Amerikalı şarkıcı ve söz yazarı. Wyomissing, Pensilvanya'da büyüdü ve on dört yaşında Nashville, Tennessee'ye taşındıktan sonra country müzikteki kariyerine başladı. Burada Big Machine Records ile anlaştı ve Sony/ATV Music publishing house ile çalışan en genç söz yazarı oldu. 2006 yılında ilk albümü T"aylor Swift"'i çıkardı. Albüm Billboard 200'ta beş numaraya kadar yükseldi ve 2000lerde listede en uzun süre kalan albüm oldu. Albümün üçüncü single çalışması "Our Song" ile ABD Hot Country Songs listesinde bir numaraya ulaşan şarkısı kendisi tarafından yazılan ve söylenen en genç şarkıcı oldu. 2008 Grammy Ödülleri'nde "En İyi Yeni Sanatçı" kategorisinde aday gösterildi. İkinci albümü olan "Fearless"ı 2008'de çıkardı. Albümdeki "Love Story" ve "You Belong with Me" adlı parçalar listelerde üst sıralarda yer aldı. "Fearless" 2009'un en çok satan albümü oldu. 2010'da, içlerinden Yılın Albümü'nün de bulunduğu, dört Grammy Ödülü'ü kazandı. Swift bu ödülü kazanan en genç sanatçı oldu. Grammy dışında, "Fearless", Amerikan Müzik Ödülleri, ACM ve CMA'de de ödüllendirildi, böylece country müzik tarihinde en çok ödül kazanan albüm oldu. 2010'da sanatçı üçüncü albümü "Speak Now"ı çıkardı, albümün üçüncü single çalışması "Mean" iki Grammy kazandı. Sanatçı dördüncü albümü "Red"'i 2012'de çıkardı, "We Are Never Ever Getting Back Together" ve "I Knew You Were Trouble" adlı single çalışmaları dünya çapında yüksek liste başarısı gösterdi. Swift, 2014 yılında beşinci albümü "1989"'nı yayımladı, bu albüm ile müzik tarzını pop müziğe çevirdi. Albüm ile üç Grammy kazandı ve Yılın Albümü ödülünü iki kez kazanan ilk kadın şarkıcı oldu. "Shake It Off", "Blank Space" ve "Bad Blood" single çalışmaları ABD, Kanada ve Avustralya'da bir numara oldu. Altıncı albümü "Reputation" (2017) ve albümün ilk single çalışması "Look What You Made Me Do" ABD ve Birleşik Krallık'ta listelerde bir numara oldu. Swift son albümüyle birlikte dört albümü de yayımlandığı ilk hafta ABD'de bir milyon kopya satan ilk şarkıcı oldu. Sanatçının yedinci stüdyo albümü olan Lover 23 Ağustos 2019'da Republic Records tarafından yayımlandı. Me! ve You Need to Calm Down singleları ile Billboard Hot 100 listesinde ilk on içerisinde yer alan albüm, çıkış yaptığı ilk haftada üç milyon satış adedine ulaştı ve bu sürede Avustralya, Kanada, Meksika, Hollanda, Yeni Zelanda, İspanya, İngiltere ve ABD gibi ülkelerde en çok satan albüm oldu. Albüm ve bünyesindeki singlelar 62. Grammy Ödülleri'nde En İyi Pop Vokal Albümü'ne aday gösterildi. Swift toplamda 50 milyonu geçen albüm satışı ve 150 milyon single dijital indirmesiyle dünya genelinde en çok satan müzik sanatçılarından biridir. Şarkıcılığın yanı sıra söz yazarlığı ile Nashville Songwriters Association ve Songwriters Hall of Fame tarafından ödüllendirildi. Ayrıca 2015'te "Rolling Stone" tarafından listelenen Tüm Zamanların En İyi 100 Söz yazarı'ndan biridir. Toplamda 10 Grammy, 1 Emmy, 23 Billboard Müzik Ödülü ve 12 Country Müzik Ödülü kazandı ve 6 "Guinness Dünya Rekoru"'nu elinde tutmaktadır. "Time" dergisinin seçtiği dünyadaki en etkili 100 insanından biridir (2010 ve 2015). "Forbes" dergisinin müzikte en çok kazanan kadınlar (2011-2015), Dünyanın En Güçlü 100 Kadını (2015) listelerinde yer almış, Celebrity 100 (2016) listelerinde bir numara seçildi. Bu listelerde yer alan en genç kadındır. Müzik dışında oyunculukla da ilgilendi; televizyon dizileri "Kanıt Peşinde" ve "New Girl", sinema filmleri "Sevgililer Günü" "Loraks" ve "The Giver" ve "Cats' "te yer aldı. Sanat eğitimi, çocuk eğitimi ve doğal afetlerde zarar görmüş kişiler için bağışlar yapmakta; LGBT ve hasta çocuklar için kurulmuş kuruluşları desteklemektedir. Taylor Alison Swift 13 Aralık 1989'da Reading, Pensilvanya'da doğdu. Babası, Scott Swift, mali danışman, annesi Andrea (kız soyadı Gardner) ise ev hanımıdır. İsmini annesi şarkıcı James Taylor'dan esinlenerek ve üniseks isimlerin iş hayatında yükselmesinde yardımcı olacağını düşündüğü için koymuştur. Vanderbilt Üniversitesi'nde okuyan Austin adından küçük bir erkek kardeşi vardır. Hayatının ilk dönemlerini on bir dönümlük bir çam ağacı yetiştirme alanın bulunduğu Montgomery County, Pensilvanya'da geçirdi. Dokuz yaşındayken ailesi Wyomissing, Pensilvanya'ya taşındı, burada West Reading Elementary Center ve Wyomissing Area Junior/Senior Lisesi'nde eğitim gördü. Aile yazları, sanatçının pek çok çocukluk anısının burada yaşadığını söylediği, Stone Harbor, New Jersey'deki yazlıklarından geçirirdi. Swift'in ilk hobilerinden biri İngiliz biniciliğiydi. Ailesinin American Quarter ve Shetland pony türlerinde atları vardı ve Swift de bazı at gösterilerine katılmıştır. Ancak dokuz yaşındayken ilgisini, "Grease, Annie, Bye Bye Birdie ve The Sound of Music"in prodüksiyonunu yapan, Berks Gençler Tiyatro Akademisi'ndeki müzikallere ve performanslara çevirdi. Ses ve oyunculuk dersleri için sık sık Broadway, New York'a gitti. Ancak New York'taki birkaç yıl süren seçmelerden bir sonuç alamayınca country müziğe yöneldi. Hafta sonlarını yerel festivallerde, kafelerde, fuarlarda, karaoke yarışmalarında, izci toplantılarında ve hastanelerde şarkı söyleyerek geçirirdi. On bir yaşındayken, birçok denemeden sonra, yerel yetenek yarışmasında LeAnn Rimes'ın "Big Deal" parçasını söyleyerek kazandı ve ona Strausstown amfitiyatrosunda Charlie Daniels'ın konserinde ön sanatçı olarak çıkma fırsatı verildi. Country müziğe olan bu ilgisi ve isteği onu ortaokuldayken akranlarından uzaklaştırdı. Bir gün "Behind the Music" programının Faith Hill hakkındaki bölümünü izledikten sonra hayallerini gerçekleştirebilmesi için kendisine göre inanılmaz olan şehre, Nashville'a gitmesi gerektiğine karar verdi. Annesiyle birlikte Nasville'a gitti ve Dolly Parton ve Dixie Chicks'in şarkılarına yaptığı karaoke yorumlarının bulunduğu demoları Music Row'daki plak şirketlerine verdi. Ancak şirketler tarafından reddedildi, bunun üzerine "buradaki herkesin onun istediği şeyleri istediği, hayallerine ulaşabilmesi için farklı olmanın bir yolunu bulması gerektiğini" fark etti. Spor etkinliklerinde -bunu hiçbir plak şirketiyle anlaşmadan 20.000 kişinin önünde performans sergileme fırsatı olarak gördüğü için- "The Star-Spangled Banner"ı söyledi. On iki yaşındayken bir bilgisayar tamircisinden gitar çalmayı öğrendi. Bu, ona ilk şarkısı "Lucky You"yu yazması için ilham verdi. Daha önceden ulusal şiir yarışması için yazdığı "Monster in My Closet" (Dolabımdaki Canavar) adlı şiirle birinci olmuştu ve şimdi de söz yazarlığına odaklanmaya başladı. 2003'te, Swift ve ailesi New York'lu müzik menajeri Dan Dymtrow ile çalışmaya başladı. Swift, Dymtrow'un yardımıyla Abercrombie & Fitch'in "Yükselen Yıldızlar" kampanyasının yüzü oldu; Maybelline Cosmetics için hazırlanan bir derleme CD'ye özgün bir şarkıyla katkıda bulundu ve önde gelen plak şirketleriyle görüşmeler yaptı. RCA Records için yapılan bir deneme kaydında özgün parçalar seslendiren sekizinci sınıf öğrencisi Swift bir sanatçı gelişim anlaşmasına imza atmış ve Nashville'e sık sık gitme fırsatı yakalamıştır. Swift, on dört yaşındayken, babası Merrill Lynch bankasının Nashville şubesine transfer oldu ve aile Hendersonville, Tennessee'de göl kıyısında bir eve taşındı. Sanatçı daha sonra bunu ailesinin onun için yaptığı inanılmaz bir fedakarlık olarak tanımlamıştır. Swift Hendersonville Lisesi'ne kayıt oldu, birinci ve ikinci sınıfı burada okudu. Fakat daha sonra turneye başladığı için evde eğitim seçeneği olan özel Hristiyan okulu Aaron Akademisine geçti. 2008 yılında tüm derslerini vererek lise diplomasını aldı. Swift on dört yaşındayken Nashville'a taşındı. RCA Records ile sanatçı gelişim anlaşması imzaladığı için burada Troy Verges, Brett Beavers, Brett James, Mac McAnally ve The Warren Brothers gibi deneyimli Music Row söz yazarlarıyla şarkı yazma fırsatı yakaladı. En sonunda Liz Rose ile kalıcı bir iş ilişkisi kurdu. Swift, Rose'u bir RCA söz yazarları organizasyonunda görmüş ve ona birlikte çalışmayı önermişti. Her salı okuldan sonra iki saat birlikte şarkı yazma çalışmaları yapmaya başladılar. Rose bu çalışmalarla ilgili "Yaptığım en kolay şeylerden biriydi. Sadece onun editörlüğünü yapıyor gibiydim. Gelip o gün okulda neler olduğu ile ilgili şeyler yazıyordu. Ne anlatmaya çalıştığı çok net şekilde gösterirdi ve şarkılara çok rahat akılda kalıcı bölümler eklerdi." demiştir. Şarkı yazma dışında Swift, Nathan Chapman ile demo kayıtlarına başladı. The Bitter End, New York'ta yapılan BMI'nin bir organizasyonunda performans sergiledikten sonra, Sony/ATV Music Publishing tarafından kiralandı ve bunu gerçekleştiren en genç söz yazarı oldu. On beş yaşındayken, RCA Records'tan ayrıldı. Bunun nedeni ise şirketin Swift on sekiz yaşına gelene kadar ona bireysel bir albüm yapmak yerine söz yazarı olarak diğer sanatçılarla birlikte çalışmasını istemesi, Swift'tin ise artık parçalarıyla kendi albümünü çıkarmaya hazır olduğunu hissetmesiydi. Ayrıca bu dönemde, daha sonra Swift ve ailesine dava açacak olan, menajeri Dan Dymtrow ile de yollarını ayırdı. Swift daha sonra bununla ilgili "Kaçma zamanının gerçekten geldiğini hissediyordum." demiştir. 2005'te Bluebird Cafe'de sahne alırken, Dreamworks Records'ta çalışmış ve o dönemde kendi plak şirketi Big Machine Records'u kurmaya hazırlanan, Scott Borchetta'nın dikkatini çekti. Swift şirketin ilk sanatçısı oldu. Borchetta country müzik piyasasına giriş yapmak amacıyla Swift'le CMA Müzik Festivali'ne katıldı. Şirketle anlaşmayı imzalamasından kısa bir süre sonra kendi adını taşıyan ilk albümü için çalışmalara başladı. Nashville'ın eski yapımcılarıyla birkaç denemenin ardından Swift Big Machine'i önceden demo kayıtlarında çalıştığı Nathan Chapman'ı kiralamaya ikna etti. Bu Chapman'nın bir stüdyo albümü için ilk çalışmasıydı fakat Swift aralarında bir kimya olduğunu hissediyordu. "Taylor Swift" albümünde Chapman'nın biri dışında tüm çalışmaları yer aldı. Albümü küçüklüğüne dair bir günlük olarak tanımlayan sanatçı albümdeki çoğu şarkıyı lise birinci sınıftayken yazdı. Bu nedenle albümün gençlik aşklarından ve endişelerinden bahsettiği söylenebilir. Şarkılarına bakıldığına sanki 500 sevgilisi olmuş gibi geldiği ancak şarkıları tecrübeden daha çok gözlemleriyle yazdığını söylemektedir. Albümdeki üç şarkı -bunların ikisi single olarak yayınlandı- tamamen Swift tarafından yazıldı, diğer sekizin ise Liz Rose, Robert Ellis Orrall ve Angelo Petraglia yardımcı yazar olarak yer aldı. Albüm müzikal olarak da, geleneksel country enstrümanları ile günümüz rock gitarlarının karışımı olarak tanımlandı. "Taylor Swift" 2006'nın ekiminde yayınlandı ve müzik eleştirmenlerinden genellikle olumlu geri dönüşler aldı. "The New York Times" albümü pop ağırlıklı country tarzda, Swift ve ekibinin hem masum hem de alaycı sözler içeren küçük bir şaheseri olarak nitelendirdi." "Popmatters" sanatçının "Taylor Swift" ile yapabileceği çok şey olduğunu gösterdiğini bu yüzden kendisine geleneksel country ile yaptığı pop arasında bir yer edinebileceğini umduklarını söyledi. "The New Yorker"dan Sasha Frere-Jones Swift için bir "deha" diyerek albümdeki "Our Song" parçasını gayet başarılı bulduğunu belirtti. "Rolling Stone" da sanatçı için gayet istekli ama bir o kadar da olgun olgun olduğunu ve "Our Song"un tıpkı Britney ve Patsy gibi insanlarda delicesine şarkıya katılma istediği uyandırdığını yazdı. Albümün ilk single çalışması olan "Tim McGraw"u haziran 2006'da yayınlandı. Sanatçı 2006'yı albümü tanıtmak amaçlı radyo programlarına katılarak geçirdi. Bunun hakkında "Şarkıcılar genellikle radyo tanıtımlarını altı hafta içerisinde bitirir ama benimki altı ay sürmüştü." demiştir. Yine bu dönemde Grand Ole Opry, "Good Morning America" ve "TRL" televizyon programlarına katıldı. Tanıtım amacıyla l.e.i. giyim markasıyla çalıştı, ayrıca Verizon Wireless'ın mobil müzik kampanyasına katıldı. Myspace'de kendine belli bir hayran kitlesi oluşturdu, blog yazdı ve buralarda hayranlarına kişisel cevaplar verdi. Borchetta, müzik endüstrisindeki insanların onun henüz on altı yaşında bir kıza albüm çıkarmasını ilk başta olumsuz karşıladıklarını ancak olanlara bakıldığında Swift'tin daha önce bilinmeyen bir dinleyici kitlesini yani "country dinleyen genç kızları" ortaya çıkardığını söyledi. "Tim McGraw" dan sonra 2007-2008 döneminde albümden beş single daha yayınlandı, bunlar sırasıyla: "Teardrops on My Guitar", "Our Song", "Picture to Burn" ve "Should've Said No"dur. Tüm şarkılar Billboard Hot Country Songs listesinde üst sıralarda yer aldı, "Our Song" ve "Should've Said No" bir numaraya kadar yükseldi. Sanatçı "Our Song"u tek başına yazmıştı ve listenin tarihinde bir numaraya ulaşan bir şarkının hem yazarı hem söyleyeni olan en genç şarkıcıdır. "Teardrops on My Guitar" country listeleri dışında "Billboard" Hot 100'ta da on üçüncü sırada yer alarak albümün hitlerinden biri oldu. İlk haftasında 39.000 kopya satan albüm mart 2011 verilerine göre dünya çapında toplamda 5.5 milyon kopya sattı. Sanatçı "Taylor Swift"in ardından ekim 2007'de "" adlı bir noel albümü ve Temmuz 2008'de de "Beautiful Eyes" adlı bir EP yayınladı. Sanatçı albümün tanıtımı için pek çok organizasyona katıldı. Pek çok country şarkıcısının konserlerinde ön sanatçı olarak çıktı. 2006'nın sonlarında Rascal Flatts'ın Me & My Gang adlı turnesinin son dokuz konserinde, önceki şarkıcı Eric Church'ün kovulması üzerine, sahne aldı. Church kovulduktan sonra Swift'le olan bir yazışmasında şakayla "Bu senin kalabalığın, seni sevecekler ve bana alacağın ilk altın plağı borçlusun" demiş ve Swift altın plak aldıktan sonra Church'e "Flatts'ın turnesinde çok uzun ve gürültülü çaldığın için teşekkürler. Minnettarım." yazılı bir notla altın plağını göndermiştir. Sanatçı 2007'de George Strait'in turnesinin yirmi konserinde, Kenny Chesney'nin Flip-Flop Summer Tour'u, Brad Paisley'nin Bonfires & Amplifiers Tour'u ve Tim McGraw'la Faith Hill'in Soul2Soul II Tour'u kapsamında yapılan konserlerin birkaçında sahne aldı. 2008'de yine Rascal Flatts'la çalıştı, onların Still Feels Good Tour'una katıldı. Kendininkiler dışında Beyoncé, Rihanna, John Waite, Lynyrd Skynyrd ve Eminem'den de şarkılar seslendirdi. Katıldığı bu konserlerin öncesi ve sonrasında, kimi zaman dört saati bulan, hayranlarıyla tanışma seansları yaptı. 2007'de Alan Jackson ile birlikte Nashville Songwriters Association'nın Yılın Söz yazarı/Şarkıcısı ödülünü kazandı. Swift bu ödülü kazanan en genç şarkıcıdır. Ayrıca Country Müzik Derneği'den En İyi Yeni Sanatçı ödülünü aldı. 2008'de ise Country Müzik Akademisi Ödülleri (ACM)'de En İyi Yeni Kadın Vokalist ve Amerikan Müzik Ödülleri'nde de Favori Kadın Country Şarkıcı ödülünü kazandı. BMI Ödülleri'nde "Taylor Swift"te yer alan şarkılarla toplam yedi ödül kazandı. Ayrıca 2008 Grammy Ödülleri'nde En İyi Sanatçı kategorisinde aday gösterildi fakat ödülü Amy Winehouse kazandı. Taylor Swift'in ikinci albümü olan "Fearless" ABD'de 11 Kasım 2008'de satışa sunuldu. Albüm, yayınlandığı hafta Billboard 200 listesine bir numara olarak girdi. İlk haftasında elde ettiği 592.304'lük satış rakamıyla, 2008 yılındaki, country şarkıcıları arasında, en iyi satış grafiğini elde etti. Bunun yanı sıra Birleşik Devletler'de 2008 yılında tüm müzik türlerindeki kadın sanatçılar arasında da en yüksek ilk hafta satış rakabını elde etti ve genelde de Lil Wayne, AC/DC ve Coldplay'in ardından dördüncü sırada geldi. Albümün ilk teklisi "Love Story" hem country hem de pop listelerinde büyük başarı elde etti. Dijital ortamda ilk hafta satışı 129.000 olarak kaydedilen şarkı, Taylor Swift'in dijital ortamdaki pek çok rekor satışınında başlangıcı oldu. Ayrıca 2004 yılından beri dijital ortamdaki albüm satışlarını inceleyen Nielsen SoundScan'nin raporlarına göre Swift'in albümünün ilk hafta satış başarısı en iyiler arasında dördüncü sıradaydı. Yayınlanmasının üzerinden sekiz hafta geçmesine rağmen listelerde zirvede olan "Fearless", o hafta 338,467 kez indirildi, böylece tarih boyunca country albümleri arasında en çok indirilen albüm oldu. 18 Nisan 2009 tarihinde listelerde Fearless birinci sıradayken Taylor Swift'te ikinci sıradaydı. Albüm yayınlandığı ilk haftada içinde yer alan yedi şarkı Billboard Hot 100 listesine girdi. "White Horse" şarkısının Billboard Hot 100 listesinde on üç numarada yer almasıyla, Swift bu listenin Top 20'sine 2008 yılında altı şarkı sokmayı başarmış oldu ve bu listenin tarihi boyunca ilk defa gerçekleşti. "Fearless" albümünde bulunan toplam 13 şarkının 11'i bu listeye girmeyi başardı. Albümde yer alan "Change" şarkısı USA takımının 2008 Yaz Olimpiyatları'ndaki çabalarını desteklemek için yapılan soundtrackte yer aldı. Albümün çıkış şarkısı olan Love Story 12 Eylül 2008'de yayınlandı. Şarkının video klibi "Romeo ve Juliet" üzerine kuruldu. Şarkı "iTunes Store Top Downloaded Songs" listesinde iki numaraya, "Billboard Hot 100" listesinde de dört numaraya kadar ulaştı. Fearless albümünün ikinci teklisi "White Horse" 8 Aralık 2008'de yayınlandı. Şarkının video klibinin prömiyeri 7 Şubat 2009'da CMT kanalında gerçekleşti. Şarkı Billboard Hot Country Songs listesinde en yüksek iki numaraya ulaştı. Sanatçının, bu ve "Forever & Always" adlı şarkısını eski sevgilisi Joe Jonas'a yazdığı iddia edilmektedir. Taylor Swift She was the first artist in the history of Nielsen SoundScan verilerine göre yıl içerisinde Top 10 iki albüm sokabilen ilk kadın sanatçıdır. Ayrıca "Billboard" 200 listesinde sekiz hafta boyunca aralıksız zirvede kalan ilk country kadın vokali unvanını da taşımaktadır. Swift "Billboard" dergisi tarafından "Top Country Artist" , "Hot Country Songwriter of 2008" ve country müzikte 2008'in en çok satan sanatçısı seçildi. Swift Nielsen SoundScan'nin "2008 yılında Kanada'da en çok satan on sanatçı" listesinde yedince sırada yer aldı. "Fearless" ve "Taylor Swift" 2008 yılının sonunda "Year-End Canadian Country Albums" listesinde sırasıyla bir ve ikinci sırada yer aldılar. 2009 ocak ayında, Swift'in Fearless Tour adlı turnesinin Kuzey Amerika ayağı konserleri açıklandı. Turne kapsamında Kanada ve Amerika Birleşik Devletleri'nde altı ay içerisinde toplam 38 eyalet, 52 şehirde konser verilmesi planlandı. Turne 23 nisanda ABD'nin Indiana eyaletindeki Evasnville konseriyle başladı. Aynı ay Swift ilk kez "Saturday Night Live" programını sundu. Swift 8 Şubat 2009'da gerçekleştirilen 51. Grammy Ödülleri Töreni'ne katıldı ve törende Miley Cyrus ile "Fifteen" şarkısını söylediler. 8 Şubat haftasının sonunda "Love Story" tarihte dijital ortamda en çok satılan country şarkısı oldu... Taylor Swift ikinci stüdyo albümünü, "Fearless", yayınladıktan sonra, "" filminin 'i için "Crazier" isimli şarkısını yayınladı. "Fearless" 44. Geleneksel Country Müzik Akademisi Ödülleri'nde "yılın albümü" seçildi ve Swift ACM (Country Müzik Akademisi) tarihinde "Yılın Albümü" ödülünü kazanan en genç sanatçı oldu. Akademi Swift'in 2008 yılından beri olan albüm ve single satış başarısını ve yeteneğini övdü. Ayrıca Akademi Swift'in, gençlerin country müziğe olan ilgisini arttırdığını da söyledi. 13 Eylül 2009'da sanatçı MTV Video Müzik Ödülleri'ine katıldı ve "You Belong with Me" şarkısıyla performans sergiledi. Ayrıca törende "En İyi Kadın Video" dalında ödül kazandı böylece MTV VMA'den ödül kazanan ilk country sanatçısı unvanını aldı. Swift ödülünü aldıktan sonra teşekkür konuşmasını yaparken rapper Kanye West sahneye çıkıp mikrofonu Swift'in elinden alarak "Taylor, senin adına gerçekten sevindim ve konuşmanı bitirmene izin vereceğim" dedi ve ardından izleyicilere dönerek "...ama Beyoncé [Knowles]'nin videosu tüm zamanların en iyisiydi." dedi. (Beyoncé'nin Single Ladies (Put a Ring on It) şarkısının video klibinden bahsetmektedir.) Hayretler içinde kalan sanatçı konuşmasını bitirmeden sahneden indi. Olaydan sonra tören devam etti ve "Yılın Videosu" ödülünü "Single Ladies" şarkısının videosuyla Beyoncé'nin kazandığı açıklandı. Sanatçı sahneye çıktıktan sonra Swift'i çağırdı ve konuşmasını bitirmesini rica etti. Sonraki günlerde Kanye West, yaptığı davranış yüzünden kendi blogunda Taylor Swift'ten özür diledi. West törende yaptığı pek çok ünlü, hayran ve eleştirmen tarafından eleştirildi. West'in yaptığı davranışı eleştirenlerden biri de Amerika Birleşik Devletleri başkanı Barack Obama oldu, Obama West için "sersem herif" dedi. West bu tepkilerin üzerine blogunda ikinci bir özür yazısı yayınladı ve olayın ertesi günü konuk olarak katıldığı The Jay Leno Show'da Swift'ten bir de kamuoyu karşısında özür diledi. Olaydan üç gün sonra The View programına katılan Swift bu konu hakkında konuştu. Sanatçı, West'i sahnede gördüğünde kendisini tebrik edeceğini sanıp heyecanlandığını ancak sonrasının kendisi için tam bir hayal kırıklığı olduğunu dile getirdi. Sanatçı olaydan sonra West ile herhangi bir konuşma yapmadıklarını da ekledi. Swift'in "The View" programına katılmasının ardından West sanatçı ile iletişime geçti ve kendisinden kişisel olarak yeniden özür diledi, Swift de bu özürü kabul etti. Ancak 8 Kasım 2010'da West'in Minnesota radyosuna verdiği röportajda 2009 VMA'le ilgili bazı söylemleri özürü ile çelişkiydi, bu röportajdan sonra West sözünden döndüğü gerekçesiyle kamuoyundan yine olumsuz tepkiler aldı. Swift 2010 MTV VMA'da geçen yıl West'le yaşadığı olay ve West'in yaptıkları ile ilgili yazdığı "Innocent" isimli şarkısıyla performans sergiledi. 11 Kasım 2009'da Swift Country Müzik Ödülleri'nde "Yılın Gösteri Sanatçısı" ödülünü kazanarak, bu ödülü kazanan en genç sanatçı ve ödül töreni tarihinde bu kategoride ödül kazanan altı kadından biri oldu. 14 Kasım haftasında sanatçının "Fearless" albünde yer alan sekiz şarkısının "Billboard" Hot 100 listesinde yer almasıyla, Swift aynı hafta içerisinde listeye en çok şarkı sokan kadın sanatçı oldu. O hafta içerisinde listede yer alan şarkıların beş tanesi albümün özel sürümünde yer alan şarkılardı ve bunların hepsi listede ilk 30'daydı. Şarkılar, "Jump Then Fall" (10 numarada), "Untouchable" (19 numarada), "The Other Side of the Door" (22 numarada), "Superstar" (27 numarada) ve "Come in With the Rain" (30 numarada)'dir. Bunların yanı sıra listeye daha önceden de girmiş "You Belong with Me", "Forever & Always" ve "Fifteen" de o hafta listede sırasıyla on dört, otuz dört ve kırk altı numarada yer aldı. Sanatçı 2009 yılında "Valentine's Day" filminde rol aldı ve filmin film müziği albümü için "Today Was a Fairytale" adlı şarkısını verdi. 19 Ocak 2009 iTunes'ta satışa sunulan şarkı, ABD "Billboard" Hot 100 listesinde iki numaraya kadar ulaştı. Ayrıca sanatçının bu listede ilk ona giren altıncı, ilk 40'a giren 23. şarkısı oldu. Nielsen SoundScan verilerine göre, "Today Was a Fairtale" ilk haftasına 350.000'nin üzerinde bir satış rakamına ulaşmış, böylece Swift'e "ilk haftasında dijital ortamda en çok satan kadın sanatçı" unvanını kazandırmıştır. Birleşik Devletler'Deki başarısının yanı sıra, şarkı Kanada Hot 100 listesinde zirveye ulaşarak Swift'in Kanada'daki ilk bir numarası olmuştur. Sanatçı 2010 şubat ayında Fearless Tour kapsamında Avustralya'da beş şehirde konser verdi. Bu konserlerde ön sanatçı olarak Gloriana sahne aldı. 2010 temmuzunun ortalarında "Billboard" dergisinin adının "Speak Now" olacağını duyurduğu albüm 25 Ekim 2010'da yayınlandı. Swift'in üçüncü stüdyo albümü olan "Speak Now"'daki bütün şarkılar sanatçının kendisi tarafından yazıldı. Albümün prodüktörlüğünü ise Nathan Chapman ve Swift birlikte yaptı. 4 Ağustos 2010'da albümün ilk teklisi olacak olan "Mine" İnternet'e sızdırıldı, bu sebeple sanatçının yapım şirketi Big Machine teklinin yayın tarihini öne almayı kararlaştırdı ve tarih 16 ağustostan 4 ağustosa alındı. Sanatçı albümün ikinci teklisi "Back to December" ile 44. Country Müzik Ödülleri'nde performans sergiledi. Albümün tanıtımı için 2011 kışında toplamda 111 konseri kapsayan "Speak Now World Tour" turnesine başlandı. Turnenin ilk ayağı Asya'ydı ve ilk konser 9 şubatta Singapur'da yapıldı. Konserin bu ayağı 21 Şubat'ta Hong Kong'da verilen konserle son buldu ve sanatçı ilk Avrupa ardından da Kuzey Amerika ayakları kapsamında yapılan konserleri tamamladı. Sanatçı turne sırasında bronşit olduğu için bazı konserleri ertelemek zorunda kaldı ancak konserler Swift iyileştikten sonra kaldığı yerden devam etti. Swift 21 Kasım 2011'de ilk konser albümü olan "Speak Now World Tour Live"'ı yayınladı. Albümde, turnenin Kuzey Amerika ayağı kapsamında yapılan konserlerde sergilenen on yedi performans yer almaktadır. Albüm 2010'da ABD'de yaklaşık 4,470,000 sattı ve yılın en çok satan albümü oldu. Ayrıca albümde bulunan şarkılar dijital ortamda 9.9 milyon kopya satışına ulaştı. Sanatçı Rolling Stone dergisinin hazırladığı son on yılı kapsayan "Quenn Of Pops" listesinde iki numarada yer aldı. Sanatçı elinde hazır bulunan 25 yeni şarkı olduğunu ve "Speak Now"'ın ardından yeni bir albüm hazırlığına başladığını belirtti. Albümün 2012'nin sonlarına doğru yayınlanacağı söylenmektedir. Swift yeni şarkılar hakkında ise "Dürüst olursam eğer onlar üzgün." açıklamasında bulundu. 23 Aralık 2011'de sanatçı kişisel Twitter hesabında "Uzun bir süredir gerçekleşmesi için çok heyecanlandığım bir şey çok yakında olacak." şeklinde bir tweet yazdı. Birkaç saat sonra, "Açlık Oyunları" filminin soundtrack albümde yer aldığını duyurdu. Sanatçı, "Safe & Sound" adlı bir şarkı yaptı ve bu albümün yayınlanan ilk şarkısı oldu. Şarkının bestesinin yapılışında Swift'tin yanı sıra şarkıya vokalde eşlik eden The Civil Wars da çalıştı. 8 Ocak 2012'de açıklanan Nielsen SoundScan verilerine göre, sanatçı 2011'in sonunda dijital ortamda 41,821,000 satış rakamıyla (dijital ortamda) tüm zamanların en çok satan beşinci (ayrıca en çok satan dördüncü kadın sanatçı) sanatçı olmuştur. 12 Şubat 2012'de gerçekleşen 54. Grammy Ödülleri'nde üç dalda aday gösterilmiş, "Mean" şarkısıyla "En İyi Country Şarkı" ve "En Country Solo Performansı" kategorilerinde ödül kazanmıştır. Ancak "Speak Now" ile aday gösterildiği "En İyi Country Albüm" kategorisinde ödülü "Own the Night" ile Lady Antebellum kazanmıştır. Sanatçının dördüncü stüdyo albümü, "Red", Ekim 2012'de yayınlandı. Swift albümdeki on altı şarkıdan dokuz taneisinin sözlerini kendisi yazdı. Geri kalan yedi tanesi Max Martin, Liz Rose, Dan Wilson, Ed Sheeran ve Gary Lightbody ile birlikte yazıldı. Nathan Chapman albümün baş prodüktroü olarak görev yaptı, ama Jeff Bhasker, Butch Walker, Jacknife Lee, Dann Huff ve Shellback gibi isimler de bazı şarkıalrın yapımında görev aldılar. Chapman sanatçıyı 'Kendisini değişik durumlara karşı test edip geliştirmesi' yönünde teşvik ettiğini söyledi." Müzikal açıdan, albüm bir yandan heartland rock, dubstep ve dance-pop denemesi olsa da, öte yandan sanatçının kendine özgü country tarzı da albümün içine net bir biçimde serpiştirilmiştir. "The New York Times" yazarı Jon Caramanica, "Red"'i Swift'in normal tarzına göre 'daha az detaylı' ve 'daha aceleye getirilmiş' buldu ama gene de kendi yıl-sonu listesinde ikinci sıraya yerleştirdi." "The Times" başta "All Too Well" şarkısındaki 'düşünceli' sözler olmak üzere, albümdeki şarkıların 'görkemli' şarkı sözlerini övgüyle değerlendirdi. "Rolling Stone" dergisi de Swift'in "kendini yeniden keşfetme süreci"ni görmenin büyük bir zevk olduğunu söyledi." "Red"'in promosyon kampanyasının bir parçası olarak, dünya çapında 72 radyonun temsilcileri albümün çıkış haftasında Swift'le özel röportajlar için Nahshville'e akın etti. Swift ayrıca televizyonda pek çok sohbet programına katıldı ve ABD,İngiltere,Almanya,Fransa,İspanya ve Avustralya'da çeşitli ödül törenlerinde performans sergiledi. Albümün çıkış şarkısı, "We Are Never Ever Getting Back Together", sanatçının Billboard Hot 100 listesinde bir numaraya yükselen ilk şarkısı oldu. Sanatçı daha sonra sırasıyla beş farklı tekli daha yayınladı: "Begin Again" (country radyoları için), "I Knew You Were Trouble", "22", "Everything Has Changed" (hepsi de pop ve uluslararası radyolar için) ve "Red" (country radyoları için). "Red" "Billboard" 200 listesine 1 numaradan giriş yaptı ve ilk haftasında 1.21 milyon kopya sattı; böylece son 10 yılın en yüksek ilk hafta satış rakamına ulaşmış oldu ve Swift'i ilk haftasında iki milyon satış rakamına ulaşan tarihteki ilk kadın sanatçı yaptı. Mayıs 2013 itibarıyla, "Red" dünya çapında 5.2 milyon kopya satmıştır. Sanatçı kariyerinde Kasım 2012 itibarıyla,26 milyondan fazla albüm ve 75 milyon şarkı satmıştır. Sanatçının Red Tour'unun Kuzey Amerika ayağı Mart 2013'ten Eylül 2013'e kadar sürdü. Sanatçı, bu kapsamda 13 tanesi stadyum konseri olmak üzere, toplam 66 farklı konser verdi. Red Tour Avustralya'da stadyum konserleriyle Aralık 2013'te devam edecek. Swift, Carly Simon, Tegan and Sara, Jennifer Lopez, Luke Bryan,Fall Out Boy üyesi Patrick Stump , Ellie Goulding, Nelly, Sara Bareilles, Cher Lloyd, B.o.B, Gary Lightbody, Train, Neon Trees, Rascal Flatts ve Hunter Hayes gibi özel konukları turnesinin çeşitli günlerinde kendisiyle birlikte şarkı söylemesi için davet etti. Swift "Red" döneminde çeşitli şarkıcılarla düet çalışması yaptı. "Sweeter Than Fiction" adlı şarkıyı Jack Antonoff ile birlikte "One Chance" filminin soundtrack'ı için yazdı. Tim McGraw'ın "Highway Don't Care" adlı şarkısında konuk vokallik yaptı. "As Tears Go By" şarkısını The Rolling Stones grubu ile birlikte, kendilerinin 50 & Counting turnesinin bir parçası olarak birlikte söyledi. Sanatçı 2012'de MTV Avrupa Müzik Ödülleri'nde En İyi Kadın Sanatçı ve En İyi Canlı Performans dahil olmak üzere üç ödül kazandı. 2012 Amerikan Muzik Ödülleri'nde En İyi Kadın Country Sanatçısı ödülünü kazandı. "We Are Never Ever Getting Back Together" 2013 Grammy Ödülleri'nde Record of the Year kate4gorisinde adaylık kazanırken, "I Knew You Were Trouble" 2013 MTV Video Muzik Ödülleri'nde En İyi Kadın Video ödülünü kazandı. "Red" döneminde, Swift'in romantik hayatı medyanın yoğun takibine konu oldu. "Gawker" Swift'in adeta "evrendeki tüm erkeklerle" sevgili olduğuna işaret etti. Westboro Baptist Kilisesi Swift',n konserlerini, Swift'in "batan Amerika'nın fahişemsi yüzü" olduğunu gerekçe göstererek protesto ederken, Abercrombie & Fitch Swift'in romantik yaşamıyla alay eden tişortleri satışa sundu. "The New York Times" sanatçının ilişki geçmişinin bir tür "Ters tepkinin başlangıcı" için zemin hazırladğına işaret etti ve Swift'in bir türden 20'li yaş krizinin tam ortasında olup olmadığını sorguladı." "The Village Voice" ters tepkinin gereçkesi olarak Swift'in "geleneksel kadınlık" anlayışına sarılmasını ileri sürdü: "O genç, o iddialı bir şekilde dramatik olabilir, kendini hikayelerinin tam merkezine konumlandırıyor ve tabii ki çok sayıda ünlü insanla çok kısa bir zaman dilimi içerisinde sevgili oldu. Ama bunların hiçbirsi ender görülen şeyler değil." Golden Globe ödül töreninde, komedyenler Tina Fey ve Amy Poehler Swift'in seri flört geçmişiyle ilgili olarak alay ettiler, Fey Swift'i izleyiciler araısındaki genç erkeklerden uzak durması konusunda uyardı ve şu cümleyi ekledi:"Onun kendisini öğrenmek için biraz kendi başına zaman geçirmesi lazım." Swift'e daha sonra "Vanity Fair" dergisi aracılığıyla bu olay sorulduğunda şu yanıtı verdi: “Ben biraz.., bilirsiniz, kendime gülebilirim. Ama bu, herkesin balıklama atladığı "Taylor çok fazla flört ediyor" olayına -ki bu arada büyük biraydınlanma geçirmek istiyorsanız söyleyeyeim, 2010'dan beri sadece iki kişiyle flört ettim- ekleme yapmaktan başka bir şey olmaz.” Röportajın başka bir yerinde, muhabirin tarif ettiği şekliyle "Golden Globe olayını ve genel olarak kaba kadınları" tartışırken, Swift Madeline Albright'ın ünlü cümlesini onaylar bir şekilde alıtlıladı; ‘Cehennemde diğer kadınlara yardım etmeyen kadınlar için özel bir yer ayrılmıştır.’ Swift beşinci albümü içinşarkılar yazmaya Temmuz 2013'te başladı. Geçmişte birlikte çalıştığı kişilerden bir kısmıyla tekrar birlikte çalışmayı umarken, Swift aynı zamanda şunları söyledi: "Takdir ettiğim ve ve gidip iletişime geçmeyi çok ama çok istediğim insanlarla ilgili bir hayli uzun bir listem var... Asla aynı kaydı ikince kez yapmayı istemem. Neden yapayım ki? Amaç nedir? Yeni bir projeye başlarken, eğer ki değişmek ve yeni şeyler denemek istiyorsanız elinizde sonsuz sayıda olasılığın bulunması gerçekten çok karşı konulamaz bir durum." Swift'in beşinci stüdyo albümü, 1989 27 Ekim 2014'te yayımlandı. Swift "This Love" şarkısını tek başına yazdı ve diğer 12 şarkıyı Antonoff, Martin, Shellback, Imogen Heap, Ryan Tedder ve Ali Payami gibi isimlerle birlikte yazdı. Chapman, Antonoff, Heap, Tedder, Payami ve Greg Kurstin bireysel parçalarına yapımcılık yaparken Martin ve Swift yönetici ortak yapımcı olarak görev yaptı. Müzikal olarak, "Gitar yerine synth ve davul tarafından yönlendirilen" bir albüm olarak tanıtıldı. Ayrıca Swift, "1989"'u kendisinin ilk "resmi pop albümü" olarak adlandırdı. "1989"'a gelen eleştiriler genellikle olumlu yönde oldu. Rolling Stone'dan Sheffield "Derinden garip, çılgınca coşkulu, hararetle duygusal, "1989" kulağa o daha önce hiç böyle bir şey denememiş olmasına rağmen tam Taylor Swift gibi geliyor." yorumunda bulundu. "1989"’un promosyon kampanyasının bir parçası olarak, Swift "1989 Secret Sessions" başlığı altında albümü gizli bir şekilde dinlemek için hayranlarını New York, Nashville, Los Angeles ve Rhode Adası’ndaki evine çağırdı. Swift ayrıca birçok talk show’a katıldı, ABD ve İngiltere’deki ödül törenlerine katılarak performans sergiledi ve The Voice’da danışman olarak yer aldı. Albümün çıkış parçası "Shake It Off", Ağustos 2014’te yayımlandı. Şarkı Billboard Hot 100 listesinde 1 numaraya ulaştı. Albümden "Blank Space" ve "Bad Blood", "Shake It Off" ABD’de 1 numaraya ulaştı, "Style" ve "Wildest Dreams" ise Billboard Hot 100 listesinde ilk 10’a girmeyi başardı. "1989" yayınlandığı ilk hafta ABD’de 1,287,000 kopya sattı, önceki 12 yıl içindeki herhangi bir albümün yayınlanma haftasındaki satışlardan daha fazla satışa ulaştı. "1989"'un yayınlandığı hafta 1 milyon satışa ulaşması Swift’i 3 albümü de yayınlandıkları ilk haftada 1 milyon veya daha fazla satış yapan ilk ve tek sanatçı yaptı. Ardından albüm 3.66 milyon kopyayla 2014’ün en çok satan albümü oldu. Şubat 2015'e göre "1989" dünya çapında 8.6 milyon satış yaptı. "1989" yayınlanmadan önce, Swift "Wall Street Journal"’a albümlerin süregelen önemi için bir yazı yazdı ve Kasım 2014’te Spotify’dan bütün şarkılarını kaldırdı. Bunun nedeni ise Taylor'un yeni albümünü sadece Spotify Premium kullanıcılarına sunmak istemesiydi. Haziran 2015'te, Swift Apple Music ile Apple Müzik'ten hak sahiplerine yeterli miktarda telif hakkı ödenmediği gerekçesiyle çekilme kararı aldı. Swift’in bu adımının ardından kararını yeniden gözden geçiren Apple geri adım attı. Şirket adına açıklama yapan Apple yetkilisi Eddy Cue, Apple Music'in 3 aylık ücretsiz deneme süresi boyunca da sanatçılara ve prodüktörlere ödeme yapılacağını duyurdu ve Swift böylece "1989"’u Apple’da yayınlama kararı aldı. Mayıs-Aralık 2015 arasında süren The 1989 World Tour’un bir parçası olarak Swift Japonya, ABD, Kanada, Birleşik Krallık, İrlanda, Almanya, Hollanda ve Avustralya’da performans sergiledi. HAIM, Vance Joy, Shawn Mendes ve James Bay turun çeşitli ayaklarında açılış performansı olarak yer aldılar. Swift "1989" süresi boyunca başka sanatçılarla da birlikte performans sergilediler.Swift, Paul McCartney ile birlikte Saturday Night Live 40th Anniversary Special after-party’de "I Saw Her Standing There" ve "Shake It Off"u seslendirdi. Ardından Kenny Chesney’le Nashville’de Chesney’nin Big Revival Tour’unun açılış gecesinde "Big Star" performansında yer aldı. Ayrıca Madonna’ya iHeartRadio Music Awards’da "Ghosttown"un akustik performansında eşlik etti. Swift 2014’te Billboard tarafından "Yılın Kadını" (Billboard’s Woman of the Year) olarak adlandırıldı, ve Swift bunu iki kere başaran tek artist oldu. Ayrıca bu yılda, American Music Awards’da Dick Clark Award for Excellence ödülünü aldı. 2015 Grammy Ödülleri’nde "Shake It Off" "Yılın Kaydı" ve "Yılın Şarkısı" da dahil olmak üzere üç ödüle aday oldu. 2016 Grammy Ödülleri'nde ise "Blank Space" aynı kategorilerde adaylık kazanırken "Bad Blood" "En İyi Kısa Müzik Videosu" kategorisinde ödül kazandı, "1989" ise "Yılın Albümü" ödülünü kazandı, böylece Swift, iki kere "Yılın Albümü" ödülünü kazanan tek kadın sanatçı oldu. "1989" ayrıca "En İyi Pop Vokal Albüm" ödülünü kazandı, Swift'in bu kategorideki ilk zaferi oldu. Ayrıca bu ödül töreninin açılışını "Out of the Woods" ile yaptı. 2015 Brit Ödülleri’nde Swift "Uluslararası En İyi Kadın Solo Şarkıcı" kategorisinde ödül kazandı. Swift, Time magazine tarafından 2015 Time 100 listesinde yer aldı. Swift 2015 Academy of Country Music Awards’da 50th Anniversary Milestone Ödülü’nü kazanan sekiz sanatçıdan biriydi. 64. BMI Pop Ödülleri’nin bir parçası olarak Swift "Taylor Swift Ödülü" ile onurlandırıldı. Bu, BMI’ın birinin adıyla verdiği ikinci ödüldü, bundan önce tek olarak 1990’da Michael Jackson için verilmişti. Böylece Swift, bu başarıya ulaşan iki sanatçıdan biri oldu. 2016’da Swift Forbes’un en çok kazanan 100 ünlü listesinde $170 milyon ile listenin 1 numarası oldu. Swift Ağustos 2017'de dört yıl