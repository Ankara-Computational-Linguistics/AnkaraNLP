sonucunda ikinci en yüksek teklifi veren SOCAR-Turcas Ortak Girişim Grubu'na satılması, Özelleştirme Yüksek Kurulu'nun 22 /11/2007 tarih ve 2007/63 sayılı kararı ile onaylandı. • PETKİM Petrokimya Holding A.Ş.'nin sermayesindeki %51 oranındaki kamu hissesinin blok olarak, ihalede SOCAR& Turcas Ortak Girişim Grubu'na 2,04 milyar ABD Dolarına satılması işlemi resmen tamamlandı. PETKİM hisselerinin SOCAR& Turcas Ortak Girişim Grubu tarafından kurulan SOCAR&Turcas Petrokimya A.Ş.'ye devrine yönelik sözleşme 30.05.2008 tarihinde imzalandı. • PETKİM'in mülkiyetinde bulunan 1.300 dönüm alan, hammadde rafinerisi kurulması için STAR Rafineri A.Ş.'ye tahsis edildi. • Tesiste hammadde esnekliği yaratacak şekilde teknoloji yenilenmesi gerçekleştirilerek önemli derecede hammadde verimliliği yaratıldı. Nafta ile birlikte LPG krak edilmeye başlandı. • Şirketimizin lojistik olarak büyüme planları çerçevesinde Petkim limanı fizibilite ve detaylı terminal planlaması çalışması başlatıldı. •TSE tarafından gerçekleştirilen Entegre Yönetim Sistemi Belgelendirme Denetimi sonucunda; ISO 9001 Kalite Yönetim Sistemi Belgesi yenilendi, ISO 14001 Çevre Yönetim Sistemi Belgesi ve TS 18001 İş Sağlığı ve Güvenliği Yönetim Sistemi Belgesi alındı. • Petkim gönüllülük ilkesine dayanan “Uluslararası Karbon Saydamlık Projesi”ne dahil oldu ve proje kapsamında politikalarını oluşturarak ilan etti. •STAR Rafineri A.Ş Petkim sahasında yapacağı 10 milyon ton kapasiteli rafineri yatırımı için 23 Haziran 2010'da lisans aldı. •Liman Faaliyetlerinin etkinliğinin artırılması amacıyla Petkim Limancılık Ticaret A.Ş Kasım 2010 tarihinde kuruldu. •ERP ( Kurumsal Kaynak Planlaması ) projesine 1 Ekim 2010 tarihi itibarıyla geçiş yapılarak tüm süreçler ERP üzerinden takip edilmeye başlandı. •Jurong International ile Petkim Yarimada’sında bir “Value Park” kurma master plan çalışması başlatıldı. Çalışmanın ilk fazı 2010 yılı sonunda tamamlandı. •Petkim’in sermayesi bedelsiz artırılarak 204.750.000 TL’den 1.000.000.000 TL'ye çıkarıldı •Petkim’in Rüzgâr Enerji Santrali kurmak amacıyla EPDK’ya yaptığı lisans başvurusu 15.12.2010 tarih ve 2922–16 sayılı EPDK kararı ile uygun bulundu. • STAR Rafinerisi temel atma töreni gerçekleştirildi. • AYPE-T Fabrikasında kapasite artış yatırımı yapıldı. Fabrikanın kapasitesi %20 artırıldı, fabrikanın resmî açılış töreni yapıldı. • Heydar Aliyev Meslek Lisesi temel atma töreni yapıldı. • Tüm fabrikalarda planlı bakım duruşu yapıldı. • Jurong-International-Singapur firmasından danışmanlık hizmeti alınarak Petkim Yarımadası Master Plan çalışmalarının 1. Fazı tamamlandı. • Aromatikler Fabrikasında Fırın rehabilitasyonu yapılarak enerji verimlilik yatırımı gerçekleştirildi. • Hava Azot ve Oksijen fabrikası Fransız firması olan Air Liquide firmasına devredildi. • Petkim Yarımca arazisi ihale ile satıldı. • XLPE, PET ve BDX Yeni fabrikaların yatırım kararı verildi ve anlaşmaları imzalandı. • Etilen Fabrikasının kapasite artış anlaşması imzalandı. • Şirketin ortaklık yapısı değişti. Turcas ortaklık yapısından ayrılarak Petkim’in %51 hissesi bir SOCAR şirketi olan SOCAR Turkey Enerji A.Ş.’ye geçti. Petkim; üretim konularının hemen hepsinde %100'e yakın kapasite ile üretim gerçekleştirmekte olup; kendi elektriğini üretmekten, liman yükleme boşaltma işlemlerine kadar birçok alanda kendi kendine yeterliliğini sağlamaya çalışmakta, ayrıca dışarıya da iş yapabilmektedir. Petrol ürünlerinin daha değerli ürünlere dönüştürüldüğü Petrokimya Sanayi A.Ş., katma değeri yüksek, geniş bir ürün yelpazesine sahiptir. Petkim bünyesinde 2007 yılında 1.006 bin ton yurt içi, 787 ton ihraç kayıtlı ve 364 bin ton direkt ihracat olmak üzere toplam 1.371 bin ton ürün satılmıştır. Vergisiz olarak, iç satıştan 1.716 milyon YTL, ihraç kayıtlı satıştan 1.374 bin YTL ve doğrudan ihracattan 461 milyon YTL olmak üzere toplam 2.179 milyon YTL gelir elde edilmiştir. Gymnodinium İkikamçılılardan bir cinstir. Vücut yüzeyleri ya çıplaktır ya da ince bir selüloz zarla örtülüdür. Üzerindeki yatay ve düşey doğrultudaki olukların içerisinde şerit biçimindeki kamçıları bulunur. Genellikle denizlerde yaşayan bu tek hücreliler, sayıları aşırı arttığında suya kırmızı bir renk verirler. Ayrıca o sularda yaşayan midye ve balıkların ölümüne ve midyeleri yiyen insanların da zehirlenmesine yol açarlar. Sizilien Harekâtı Sizilien Harekâtı (Almanca: Unternehmen Sizilien / Sicilya Harekâtı), II. Dünya Savaşı sırasında Eylül 1943'te Kriegsmarine'nin giriştiği Spitsbergen çıkarma harekâtı. Spitsbergen, 18 Ağustos 1941 tarihli Gauntlet Harekâtı ile Birleşik Krallık Kara Kuvvetleri ve Norveç Krallığı hizmet personellerin destekleriyle Kanadalı komandolar tarafından düzenlenen baskın sonucu Müttefiklerin eline geçmiştir. Ve daha sonra adada küçük Norveç kuvvetleri konuşlandırılmıştır. Pfiesteria piscicida Pfiesteria piscicida, 1980-90 yılları arasında Kuzey Karolina ve Maryland'deki birçok alg bulutundan sorumlu olan bir Ateşrengi alg türü. Bilimsel ismindeki "piscicida" Latince "balık katili" anlamına gelir. Acil tıp teknisyenliği Acil tıp teknisyenliği veya ambulans teknisyenliği, bazı ülkelerde acil tıp hizmetleri veren sağlık çalışanlarını belirtmek için kullanılan terimlerdir. Acil tıp teknisyenleri, birçok ülkede hekim müdürler tarafından belirlenen protokollere ve kurallara uygun olarak acil aramalara yanıt verme, bazı tıbbi müdahalelerde bulunma ve hastaneye hasta ulaştırma görevlerini gerçekleştirirler. Acil tıp teknisyenleri, ambulans servisinde ücretli ya da gönüllü olarak, teknik kurtarma ekiplerinin üyesi olarak veya itfaiye ve polis gibi bağlaşık ekiplerin eşliğinde hizmet verebilirler. Acil tıp teknisyenleri, hastanın durumunu değerlendirmek ve hasta ileri düzeyde tıbbi bakım için uygun bir yere aktarılana kadar yeterli nefes ile solunum yolunu korumak ve kardiyovasküler dolaşımı sağlamak amacıyla gerekli acil tıbbi müdahaleleri gerçekleştirmek için eğitilmişlerdir. Uygulanan müdahaleler arasında kardiyopulmoner resüsitasyon, defibrilasyon, ciddi derecede dış kanamayı kontrol altına alma, şok önleme, omurga hasarını önlemek için vücudu hareketsizleştirme ve kemik kırıklarını sabitleme uygulamaları bulunmaktadır. Bunlar dışında Acil Tıp Teknisyenliği'nin görev, yetki ve sorumlulukları 26 Mart 2009 tarihli ve 27181 sayılı Resmi Gazete'de belirlenmiştir. 1) İntravenöz girişim yapmak, 2) Hastaneye ulaşıncaya kadar, kabul edilen acil ilaçları ve sıvıları kullanmak, 3) Oksijen uygulaması yapmak, 4) Endotrakeal entübasyon uygulaması yapmak, 5) Kardiyo-pulmoner resüsitasyon ve defibrilasyon yapmak, 6) Travma stabilizasyonu yaparak hastanın nakle hazır hale gelmesini sağlamak, 7) Uygun taşıma tekniklerini bilmek ve uygulamak, 8) Monitörizasyon ve defibrilasyon uygulamak, 9) Kırık, çıkık ve burkulmalarda stabilizasyonu sağlamak, 10) Yara kapatma ve basit kanama kontrolÃ¼ yapmak, 11) Acil doğum durumunda doğum eylemine yardımcı olmaktır. AABT (Ambulans ve Acil Bakım Teknikeri, diğer adıyla Paramedik) ile ATT'nin (Acil Tıp Teknisyeni) temel olarak birbirinden farkı, ATT'lerin hastaya ilaç verme yetkilerinin olmamasıdır. ATT'ler hastaya ilaç uygulayamazlar. AABT'lerin ise acil durumlarda gerekli görülen hallerde ilaç verme yetkileri bulunmaktadır. Ambulans ve Acil Bakım Teknikeri olmak için üniversitelerin "İlk ve Acil Yardım" meslek yüksek okulu önlisans bölümlerinden mezun olmak gerekmektedir. Acil Tıp Teknisyeni olmak için ise Sağlık Meslek Liseleri'nde bulunan Acil Tıp Teknisyenliği alanından mezun olunması yeterlidir. Yani AABT'ler üniversite mezunu iken ATT'ler lise mezunu sağlık profesyonelidir. Ancak Milli Eğtiim Bakanlığı'nın yaptığı değişiklikle Sağlık Meslek Lisesi ve diğer meslek liseleri "Mesleki ve Teknik Anadolu Lisesi (MTAL)" adı altında birleştirilmiştir ve buna bağlı Sağlık Meslek Liseleri'nde bulunan ATT bölümleri de kapatılmıştır. Günümüzde aktif olarak Acil Tıp Teknisyeni yetiştirilmemekle birlikte Acil Tıp Teknisyenliği bölümü bulunmamaktadır. Sağlık Meslek Liseleri'nde bulunan sağlık bölümleri; Hemşire Yardımcılığı, Ebe Yardımcılığı ve Sağlık Bakım Teknisyenliği olarak düzenlenmiştir. Acil Tıp Teknisyeni mezunu verilmemektedir. Son Acil Tıp Teknisyenliği mezunları ise 2017 yılında olmuştur. Sonraki yıllarda ATT mezunu verilmemiştir. SÃ©bastien Frey Sébastien Frey (d. 18 Mart 1980, Thonon-les-Bains), Fransız eski millî kaleci. Frey, kariyerine 17 yaşında Cannes takımında başladı. İlk resmi maçına 20 Eylül 1997 tarihinde Stade Rennais ile oynanan maçta çıktı. Inter'in gözlemcisi Walter Zenga'nın raporları doğrultusunda 1998 yılının yaz aylarında Internazionale'nin yolunu tuttu. Frey, Inter'deki ilk sezonunda Gianluca Pagliuca ve Andrea Mazzantini'nin ardından takımın üçüncü kalecisi olarak görev yaptı. Ocak ayında Mazzantini'nin Perugia'ya gitmesiyle takımın ikinci kalecisi oldu. Inter'in formasını ilk kez 19. yaş gününden üç gün sonra 21 Mart 1999'da 4-0 kaybedilen Sampdoria maçında giydi. 1999-00 sezonunda Verona'ya kiralanan Frey, burada oynadığı dönemde haftalık futbol dergisi "Guerin Sportivo" tarafından "Guerin d'Oro" ödülüne layık görüldü. Ertesi sezon Inter'e dönmesine karşın, beklentileri karşılayamayınca 2001-02 sezonu başında Sérgio Conceição karşılığında Parma'ya transfer oldu. Parma'nın Frey'i transfer etmesindeki en büyük etken ise Gianluigi Buffon'un Juventus'a gitmesiydi. Parma'da deneyim ve yeteneklerini tekrar göstererek adeta yeniden doğdu. Takımıyla 2001-02 sezonunda Coppa Italia şampiyonluğu yaşadı. Frey, 24 Haziran 2005 tarihinde Hellas Verona ve Parma'dan eski teknik direktörü olan Cesare Prandelli tarafından ilk olarak bir yıllığına kiralık, daha sonra ise 5.000.000€ karşılığında bonservis bedeliyle Fiorentina'ya alındı. 10 Ocak 2006'da Juventus ile oynanan İtalya Kupası maçında girdiği bir mücadelede sol diz ve ön çapraz bağlarından sakatlanarak o sezonun ikinci yarı maçlarında oynayamadı. 1 Ağustos 2008 tarihinde Fiorentina takımıyla olan sözleşmesini 2013 yılına kadar uzattı. Ancak 2011-12 sezonu öncesi Genoa ile 5 yıllık sözleşme imzaladı. 2013-14 sezonu başında ise Bursaspor'a 3 yıllığına transfer oldu. 2015-16 sezonu başındaysa sözleşmesini karşılıklı feshederek kulüpten ayrıldı. Fabien Barthez ve Grégory Coupet gibi önemli kalecilerin gölgesinde kaldığı için millî takımında sadece 2 kez forma giyen Frey, millî takımına ilk kez kasım 2004'te çağrılırken, millî takımının formasını ilk kez 21 Kasım 2007'de 2008 Avrupa Futbol Şampiyonası elemeleri kapsamında Ukrayna ile oynanan ve 2-2 eşitlikle sona eren maçta giydi. Ülkesinin 2008 Avrupa Futbol Şampiyonası kadrosuna da çağrılan Frey, bu şampiyonadan sonra Domenech'in İsveç ile oynanan hazırlık maçına kendisini çağırmamasının ardından Fransa millî takımını bıraktığını açıkladı. Daha sonra millî takıma Domenech tarafından tekrar çağrılmasına rağmen bu teklifi reddetti. Fransız kaleci evli olup, Daniel ve Elsa adında iki çocuğu vardır. Frey'in büyükbabası "André Frey" defansta, babası "Raymond Frey" de kendisi gibi kaleci olarak geçmişte futbol oynadı. Ayrıca orta saha mevkisinde oynayan küçük kardeşi Nicolas da Serie A takımlarından Chievo formasını giymektedir. UE Engordany UE Engordany, Andorra'nın Escaldes-Engordany şehrinde kurulan futbol kulübü. Şuşa Muharebesi Şuşa Muharebesi, Şuşa'nın İşgali veya Şuşa'nın Alınışı (Azerice: "Şuşanın işğalı", Ermenice: Շուշիի ազատագրումը "Shushii azatagrumë"), Karabağ Savaşı'nda Ermenistan'ın ilk kayda değer büyük zaferidir. Ayrıca Dağlık Karabağ Savunma Ordusu'nun ilk muharebesidir. Melkonyan'a göre, Şuşa kasabası Karabağ Savaşı'nda stratejik önemi en büyük bölgesiydi. Bölgenin Ermeni kuvvetleri tarafından ele geçirilmesi Hankendi'yi kuşatabilmelerinin en büyük. yoluydu. Bu çerçevede Şuşa'yı ele geçirilmesi için oluşturulan komando birliğinin başındaki isim olan Arkadi Ter-Tadevosyan farklı stratejiler . uyguladı. Bunlardan ilki sık ve aralıklara Taşnak örgütü mensuplarının kasabaya saldırılar düzenleyip Azeri direnişini hafifletmesiydi. Nitekim belli bir süre sonra çözülmeye başlayan Azeri birliklerine karşı Şuşa harekâtı gerçekleşti ve 2 gün süren çatışmalar sonucunda Şuşa 8 Mayıs'ta Ermeni kontrolüne geçti. Azeri birlikleri Şuşa'nın Ermeni kontrolüne geçmesinden sonra Şuşa'yı tekrar geri alabilmek için 4 ay içerisinde 6 operasyon düzenledi ancak operasyonların tamamı başarısız oldu. Redife'ye GÃ¼zelleme Redife'ye Güzelleme Füruzan tarafından 1981'de yazılmış bir tiyatro oyunudur. Temir Efendi, Bulgaristan göçmeni, işsiz bir adamdır. Köyünde evlenmiş, bir iş bulma umuduyla İstanbul'a gelmiştir. Hayatı yoksulluk içinde geçerken, doğan çocuklarını kaybetmiş en sonunda kızı Redife dünyaya gelmiştir. Redife 9 yaşındayken Temir'in karısı bir çocuğa daha hamile kalır. Geçim sıkıntısı çeken ailenin bu hamilelikle beraber iyice huzuru kaçar. Karısı evde doğum yaparken Temir ve kızı Redife evden uzaklaştırılır. Bir kahveye giden baba-kız orada ustalar ve çırakların fakirlikten kurtulma hayallerini, zenginlere karşı tutumları dinlerler. Kahveye ilk gittiklerinde babası annesine çok kötü davrandığı için küskün olan Redife de büyüklerini dinlemeye ve onları anlamaya başlar. "Redife'ye Güzelleme" ilk önce 1972 yılında "Kuşatma" öykü kitabında yer almıştır. "Edirne'nin Köprüleri" ve "Temizlik Kolu" hikâyeleriyle aynı sülaledeki Balkan göçmeni bir ailenin yaşadığı yoksulluğu anlatmaktadır. Kitabın orijinal kapağını çizen Turhan Selçuk'un kapak tasarımı ve Redife'nin ayrıca bir çizimi 2006'da üç boyutlu seramik heykellere çevrilmiş ve sergilenmiştir. Mary and Max Mary and Max, Adam Elliot'ın yazdığı ve yönettiği stopmotion filmdir. Toni Collette, Philip Seymour Hoffman, ve Eric Bana seslendirme yapmıştır. Film, galasını 2009 Sundance Film Festivali'nin açılış gecesinde yapmıştır. Mary, Avustralya'nın kenar mahallerinden birinde yaşayan, sorumsuz ve yoksul bir aileye sahip olan, sekiz yaşındaki yalnız bir kız çocuğudur. Küçük kızın konuşabildiği tek kişi mektuplaştığı Avustralyalı bir savaş gazisidir. Postaneye gittiği bir gün şans eseri bir New York adres rehberi görür. Rehberi karıştıran Mary, New York'ta yaşayan Max Jerry Horowitz isimli bir adama mektup yazmaya başlar. Max, Manhattan'daki dairesinde yalnız yaşayan, ruhsal problemleri olan asosyal ve obez bir adamdır. 44 yaşındaki Max, Mary'nin mektubunu alır ve cevap yazmaya koyulur. Aralarında gelişen dostluk hayat hakkında acı ve tatlı gerçeklikleri beyaz perdeye sevimli ve dokunaklı bir şekilde yansıtır. Destan Gibi Destan Gibi, Türk şair Orhan Veli Kanık'ın 1946 yılında yayınlanan üçüncü şiir kitabı. Ölmez Eserler yayını olarak çıkan kitap, Bedri Rahmi Eyüboğlu tarafından resimlendirildi. Bu kitap "Yol Türküleri" isminde uzun bir şiir vardır. Şairin "Destan Gibi"'deki şiirleri bir önceki kitabı "Vazgeçemediğim"'de yer alan "Garip Akımı"'ndan uzaklaştığı şiirlerin devamı gibidir. Özellikle, "Keşan", "Yolculuk" ve "İstanbul Türküsü"'nde bu özellikler fark edilebilir. Orhan Veli'nin "Garip"'le başladığı gelenekleri yok sayma ve onları yıkma arzusunun yerini bu kitapta gelenekleri çağdaşlaştırma, halk şiirinin dilini, deyişlerini ve bazı kalıplarını güne uyarlama yöntemi aldı. "Destan Gibi"'deki ana tema İstanbul özlemidir. Kitapta Türkiye'nin değişik yerlerine yapılan yolculuklarda yapılan gözlemlerden oluşturulmuş şiirler yer alsa da bu şiirlerin her birinde yolculuğu yapanın (muhtemelen şairin kendisi) İstanbul'u özlediği anlaşılabilir. Orhan Veli, kitabında, bu hasreti dile getirmenin yanı sıra bazı toplumsal olaylara ve toplumun problemlerine de parmak bastı. Fakat, bu yaklaşımı yüzeysel kaldı ve küçük burjuvazinin görüş alanından ileriye gidemedi. Her ne kadar, artık, sanattaki halk sorununa bireysel olarak toplumsal olarak bakabilmeye başlasa da biçimci bakış açısı devam etmekteydi. Bu kitabında da Orhan Veli için "halkın zevkini bulup sanata hakim kılma" arzusu vardı. Şairin kendisi de iki yıl sonra yazdığı hikâyede bu durumu kabul ettiğini şöyle açıkladı: "Ama ne yazık ki biz o insanları tanımıyoruz. Girmişiz küçük burjuvanın içine yuvarlanıp gidiyoruz. Başka cemiyetlerin, başka sınıfların adamları olduğumuzu bile bile. Biz tanımadığımız sınıfın o fakir sınıfın adamıyız. Ama tanımadığımız için de onlardan, onların hayatından bahsedemeyiz." "Garip Akımı"'nın büyük bir destekçisi olan Nurullah Ataç, düşünce yerine duyguya önem verildiği ve şairi reddettiği geleneğe yöneldiği için "Destan Gibi"'yi eleştirdi ve konuyla ilgili olarak "Orhan Veli'nin yenildiği de oluyor. O zaman kendini bırakıyor kolaylığa, "Yol Türküleri"'ni yazıyor, "İstanbul Türküsü"'nü yazıyor, şu "Delikli Şiir"'e kadar iniyor. Bunlar gerçek Orhan Veli'nin değil, kendini unutmuş, düşüncesinden çok duygusuna uymuş, daha da kötüsü geleneğe, yıkmak istediği, yıktığı geleneğe boyun eğmiş bir Orhan Veli'nin, yenilmiş bir Orhan Veli'nin şiirleri. Ne var ki böyle yanılmalar çok azdır Orhan Veli'de, o asıl öteki güzel şiirlerin duygusuyla değil, düşüncesiyle yazdığı şiirlerin adamıdır." dedi. Asım Bezirci ise Orhan Veli'nin geleneğe dönmediği sadece gelenekten yararlandığını söyledi. Öte yandan Ataç'a Orhan Veli'nin halk şiirinden yararlanırken o şiirin güzel örneklerini aşamadığını ve zenginleştiremediğini iddia ederek hak verdi. "Destan Gibi"'de yeni bir tarz deneyen Orhan Veli sonraki eserlerinde bu tarzÄ± devam ettirmedi. The Black Eyed Peas diskografisi Amerikalı hip hop grubu The Black Eyed Peas'in diskografisi; altı stüdyo albümü, iki derleme albüm, bir extended play (EP), yirmi bir single, iki video albümü ve yirmi yedi video klipten oluşur. Grup, ilk stüdyo albümü olan "Behind the Front"u Amerika Birleşik Devletleri'nde Haziran 1998'de yayımladı. Albüm, Allmusic'ten beş üzerinden dört yıldız almasına rağmen ABD "Bilboard" 200'da 129, Fransa Albüm Listesi'nde 149 numarada yer aldı. Grubun ikinci stüdyo albümü "Bridging the Gap", 2000 yılında yayımlandı ve ABD'de 67, Yeni Zelanda'da 18 numaraya kadar yükseldi. Haziran 2003'e gelindiğinde üçüncü stüdyo albümleri olan "Elephunk", satışa sunuldu; çıkış single'ı "Where Is the Love?", grubun uluslararası listelerde zirveye yerleşen ilk single çalışması oldu, "Shut Up", "Hey Mama" ve "Let's Get It Started" albümün diğer single'ları olarak yayımlandı. "Elephunk", ABD'de on dört numaraya kadar yükseldi ve Amerika Kayıt Endüstrisi Birliği (RIAA] tarafından iki kez platin sertifika ile ödüllendirildi. Ayrıca Avustralya'da bir numaraya; Fransa, Kanada ve Yeni Zelanda'da iki numaraya, Birleşik Krallık'ta üç numaraya yükseldi. Grup, dördüncü stüdyo albümü olan "Monkey Business"i 2005 yılında piyasaya sürdü. Albüm, birçok ülkenin listelerinde bir zirveye oturdu; "Don't Phunk with My Heart" ve "My Humps", "Billboard" Hot 100'da üç numaraya yükselerek, grubun, listede o zamana kadarki en iyi performans sergileyen single'ı oldu. Beşinci The Black Eyed Peas stüdyo albümü olan "The E.N.D.", Haziran 2009'da yayımlandı ve grubun Amerika Birleşik Devletleri'nde bir numaraya yükselen ilk albümü oldu. İlk single "Boom Boom Pow", "Billboard" Hot 100'da bir numara olarak grubun ABD'deki ilk bir numaralı single'ı oldu ve ikinci single "I Gotta Feeling"'in bir numaraya yükseldiği haftaya kadar, 12 hafta boyunca zirvede kaldı. Ayrıca "Boom Boom Pow", Kanada ve Avustralya da dahil olmak üzere bir numaraya yükseldi; birçok ülkede bir numaraya yükselme başarısını "I Gotta Feeling"'de gösterdi. Üçüncü single "Meet Me Halfway", Avustralya, Almanya ve İngiltere'de 1, ABD'de 7 numarada yer aldı. Dördüncü single olarak yayımlanan "Imma Be" şarkısı da "Billboard" Hot 100'da bir numaraya yükseldi ve grubun listede bir numara olan üçüncü çalışması oldu. Grup, altıncı stüdyo albümü "The Beginning"i Kasım 2010'da satışa sundu. Albümün ilk single'ı "The Time (Dirty Bit)", Birleşik Krallık'ta bir numaraya kadar yükseldi. İkinci single "Just Can't Get Enough", Şubat 2011'de; "Don't Stop the Party", Mart 2011'de yayımlandı. Haziran 2011'de, grubun dünya genelinde yaklaşık 3.5 milyon albüm ve 31 milyon single sattığı açıklandı. Hyvinkää Hyvinkää (), Finlandiya'nın Uusimaa bölgesinde bulunan bir şehirdir. Şehir, başkent Helsinki'nin 50 km kuzeyinde yer almakta olup Büyük Helsinki'nin bir parçasıdır. Yüzölçümü 336.77 km² olan şehrin nüfusu 31 Ağustos 2017 tarihi itibari ile 46,600'dür. Hyvinkää, karayolları ve demiryolu bağlantıları sayesinde Büyük Helsinki'nin banliyö merkezlerinden biri haline gelmiştir. Kent planlamasında eğlence tesisleri üzerinde durulmuştur. Hyvinkää'deki en tanınmış binalardan bazıları Hyvinkää Kilisesi ve Kytäjä Malikânesi'dir. Ayrıca Finlandiya Demiryolu Müzesi, Hyvinkää'de yer almaktadır. ISouljaBoyTellem ISouljaBoyTellem, Amerikalı rapçi Soulja Boy'un ikinci resmî stüdyo albümü. 16 Aralık 2008'da Interscope Records etiketiyle piyasaya sürüldü. Sammie, Juney Boomdata, Gucci Mane, Sean Kingston, Yo Gotti ve Shawty Lo gibi isimler albümde konuk sanatçı olarak yer aldılar. "ISouljaBoyTellem", bugüne kadar 200.382 kopya sattı ve "Billboard" 200 listesine 43 numaradan giriş yaptı. Albümün ilk teklisi olarak "Bird Walk" parçası yayınlandı. Sammie vokallerinin de yer aldığı "Kiss Me Thru the Phone" parçası ikinci tekli olarak piyasaya sunuldu ve "Billboard" Hot 100 listesinde 3 numaraya kadar yükseldi. Üçüncü tekli olarak Ocak 2009'da yayınlanan "Turn My Swag On", R&B/Hip-Hop listelerinde önemli başarılar elde etti. Albümde yer alan "Soulja Boy Tellem" ve "I'm Bout Tha Stax" parçaları hiçbir zaman tekli olarak yayınlanmamakla birlikte, bir süre ABD radyolarında çalındı. Maxi TV Maxi TV, Türkiye'nin ilk özel çizgi film ve çocuk kanalı. 1997 yılında Cine5 ve Show TV'nin eski sahibi Erol Aksoy tarafından kurulmuş ve 1997-2002 yılları arasında kardeş kanallarından biri olan Supersport ile dönüşümlü yayın yapmıştır. Kanal, Cine5 ve diğer kardeş kanallarıyla birlikte yaklaşık üç yıl Türksat uydusundan yayın yaptıktan sonra, 2000 yılında KabloTV'de de yayına başlamıştır. Aynı yıl Erol Aksoy'un Cine+Digital'i kurmasıyla beraber yayınlarına buradan da devam eden kanal 5 Mayıs 2002 tarihinde kapatılmış ve Supersport kanalı tek başına 24 saat yayın yapmaya başlamıştır. Maxi TV, 30 Mayıs 2009 tarihinde yeniden yayına başlamıştır. Supersport kanalının frekansında yayın yapmaktadır. TÃ¼rksat 3A uydusundan izlenebilmektedir. 23 Mart 2010 tarihinde TMSF'nin yaptığı ihaleyle Sebil Yayıncılık A.Ş'ye satılmıştır. 2011 yılında bir süre gündüz çocuk gece video yayını yapan Maxi TV; Mayıs 2012'den itibaren tamamen video kanalına dönüştürülmüştür. 2013 yılı başından itibaren sadece film repliklerini görüntülü olarak yayınlayan bir televizyona dönüşmüştür. Maxi TV'nin uydu ve dijital platform frekanslarından yayın yapmaktadır. 2019 yılında frekansı değişen TLC (Türkiye)'nin frekansını alarak büyük bir atılım yapmayı başarmıştır, film ve reklam kanalına dönüşmüştür. Fakat kanal kapanmıştır. Karşı Karşı, Türk şair Orhan Veli Kanık'ın 1949 yılında yayınlanan son şiir kitabı. Sanatçının ölümünden bir sene önce Ankara'da yayınlanan kitapta on yedi şiir bulunmaktadır. 1946 - 1947 yılları arasında "Varlık", 1947 - 1949 yılları arasında "Aile", 1948'de "Meydan" ve 1949'da Yaprak dergilerinde yayınlanan şiirlerinin derlendiği kitap hem yapı hem de büyüklük olarak şairin bir önceki kitabı "Yenisi"'ne benziyordu. "Karşı"'da tıpkı "Yenisi"'ndeki gibi "Garip Akımı"'nın devamı olan şiirler, duygu ve doğayı konu alan şiirler ve toplumsal şiirler vardı. Bu üç sınıflandırmanın yanı sıra "Karşı"'da folklorik şiirler de yer aldı. "Garip Akımı"'nın devamı olan şiirler "Karşı"'da çok az yer tuttu. Daha çok biçimleriyle "Garip"'i anımsatan bu şiirler taşıdıkları toplumcu eğilimlerle akımdan ayrılırlar. "Vatan İçin" ve "İçerde" bu şiirlere örnek olarak verilebilir. Orhan Veli, "Vatan İçin"'nde sahte vatanseverleri eleştirirken "İçerde" isimli şiirinde hapse düşmüş bir adamın yalnızlığını ve doğa özlemini işledi. Bu kitapta yer alan doğa ve duygu şiirleri şairin bir önceki kitabına göre daha fazladırlar. Yaşam, insan ve doğa sevgisini anlatan bu eserlerde yer yer toplumcu özellikler de görülür. "Hürriyete Doğru", "Baharın İlk Sabahları", "Ayrılış", "Dalga" bu şiirlere örnektir. "Karşı"'da yer alan şiirlerden şairin denize olan büyük sevgisi de fark edilebilir. Tıpkı arkadaşı Sait Faik Abasıyanık gibi Orhan Veli de denizi ve denizde olmayı seviyordu. Şair, "Hürriyete Doğru"'da bu tutkudan da bahsedilir. Şairin bu tarz şiirlerinde kendisinden önce gelen Cenap Şahabettin ve Abdülhak Hamit gibi sanatçılara benzer bir şekilde doğayı dışarıdan izlemez. Onu yaşar ve onunla özdeşleşir. "Destan Gibi" ile başlayan ve "Yenisi" ile devam eden toplumsal şiirler "Karşı"'da tamamen ortaya çıktı. Orhan Veli'nin bu şiirlerinde halk diline ve halk şiirinin deyişine büyük bir uyum sağladığı ve ölçüyü rahatlıkla kullandığı dikkat çeker. Bu şiirlere örnek olarak "Bedava" ve "Pireli Şiir" verilebilir. Abone (albüm) "Abone", Türk şarkıcı Yonca Evcimik'in 1991 yılında Özer Plak'tan çıkardığı ilk albümüdür. Albüm Türk pop müziğinin miladı olarak kabul etmektedir. Satış rakamı 2,800,000 kadardır. Türkiye'nin en çok satan albümlerinden biridir. Japon Ä°mparatorluk Deniz Kuvvetleri , (: ' veya "Nippon Kaigun", İngilizce: Imperial Japanese Navy: IJN), Japon İmparatorluğu'nun deniz kuvvetleri. Hukuken Japonya'nın silahlı kuvvetlerine sahip olmasını yasaklayan Japon Anayasası'nın uygulamaya konulduğu 3 Mayıs 1947'ye kadar varlığını sürdürmüştür. Japon İmparatorluk Kara Kuvvetleri'ne bağlı bulunmaktaydı. İkinci Dünya Savaşı'nda Japonya'nın Nazi Almanya'sıyla ittifaka girip Mihver Kuvvetleri arasında olduktan sonra ; başta Filipinler , Doğu Hint Adaları ve Çinhindi'nin aralarında bulunduğu pek çok Asya ve Okyanusya toprağı Japon İmparatorluk Deniz Kuvvetlerinin işgali altında kaldı . Bu durumda Büyük ( Pasifik ) Okyanusu'nun hakimi olan Japonya ; ABD'nin Hawaii eyaletinde bulunan Pearl Harbor limanında demirli ABD Donanması'na saldırdı.Ancak bundan sonraki durum Japonya için pek içaçıcı olmadı . ABD'nin savaşa girmesiyle Pasifik Okyanusu'nda çok güçlü rakiple karşı karşıya kalan Japon Deniz Kuvvetleri ; ABD Donanması karşısında art arda darbe yedi . Filipinler Muhaberesi'nden sonra güçsüz duruma düşen Japon Donanması artık savunmaya çekilmişti . Nazi Almanya'sının teslim olmasından sonra yanında tek bir ittifakı bile bulunmayan Japonya'nın direnişini kırmak isteyen ABD ; başkan Harry S. Truman'ın kararıyla atom bombasının Japonya'ya atılmasına karar verdi . Hiroşima ve Nagasaki'ye atom bombasının atılmasıyla zayıf kalan Japonya'nın savaştan mağlup ayrılmasıyla Japon İmparatorluk Deniz Kuvvetleri de yenik duruma düştü . Kendine Gel "Kendine Gel", Yonca Evcimik'in ikinci stüdyo albümüdür. Albüm; Türkiye'nin reklam mantığıyla hazırlanan ilk albümüdür. 2003 Kuşadası Altın Güvercin Müzik Yarışması 16. Kuşadası Altın Güvercin Müzik Yarışması, 5 Temmuz 2003 tarihinde gerçekleştirilmiştir. Yarışmada Burak Uçkun "Karayel" ile birinci olmuştur. 2. Gözde Ural "Çekip Gitsem". 3. Eda Pala "Özür Dilerim" KS Besa Klubi Sportiv Besa Kavajë, Arnavutluk'un Kavalye şehrinde 1925'te kurulmuş futbol kulübüdür. Maçlarını Xhevat Hylviu Stadyumu'nda oynamaktadır. Arnavutluk temsilcisinin 2011-2012 sezonundaki teknik direktörü Gugash Magani'dir José Couceiro José Júlio de Carvalho Peyroteo Martins Couceiro, bilinen adıyla José Couceiro (doğum 4 Ekim 1962, Lizbon, Portekiz), Portekizli futbolcu ve teknik direktör. Couceiro'nun aileden gelen bir futbolculuk geleneğinden ötürü futbola başlaması zor olmadı. Annesi tarafından akrabası olan Fernando Peyroteo, Sporting CP futbol takımının 5 kemanı olarak bilinen kurucularından birisidir. Fast Life (Paul Wall albümü) Fast Life (Türkçe: "Hızlı hayat"),A.B.D'li sanatçı Paul Wall'ın dördüncü stüdyo albümü. Albüm 12 Mayıs 2009 tarihinde yayınlandı. Japon Kara Kuvvetleri Crank That (Soulja Boy) "Crank That (Soulja Boy)", Amerikalı rapçi Soulja Boy'un "Souljaboytellem.com" adını taşıyan ilk stüdyo albümünden çıkan ilk teklisidir. Şarkının yazarlığını ve yapımcılığını Soulja Boy üstlendi. FL Studio adlı bir programda yapılmış olan "Crank That", ABD "Billboard" Hot 100 listesinin zirvesine yerleşti ve zirvedeki yerini yedi hafta boyunca korumayı başardı. Soulja Boy, ABD'de bir numara olan bir şarkıyı tek başına yazan, düzenleyen ve seslendirilen en genç sanatçı unvanını Deborah Gibson ile paylaştı. Ayrıca, Soulja Boy bu şarkıyla ABD'nin bir numarasındaki yerini yedi hafta boyunca korumayı başaran bir hiti yazan, düzenleyen ve seslendiren en genç sanatçıdır. Şarkı, "Rolling Stone" dergisinin hazırladığı "2007'nin En İyi 100 Şarkısı" listesinin 21 numarasında yer aldı. 2008 Grammy Ödülleri'nde "En İyi Rap Şarkısı" dalında ödüle aday gösterildi. Şarkı, "Billboard" Hot 100 listesine 47 numaradan giriş yaptı. Sonraki hafta 28 numaraya yükseldi ve 15 Eylül 2007'de listenin zirvesine ulaştı. İki hafta sonra listenin zirvesindeki yerini Kanye West'in "Stronger" parçasına bıraktı. 6 Ekim 2007'de listenin tekrar zirvesine yerleşti ve bu kez beş hafta boyunca listenin zirvesindeki yerini korumayı başardı. "Crank That (Soulja Boy)" ABD çapında internet üzerinden beş milyon kez indirilerek, tüm zamanların en çok indirilen şarkısı unvanına sahip oldu. CD formatında 17 Aralık 2007'de piyasaya sürüldüğü Birleşik Krallık'ta iki numaraya yükselen şarkı; Avustralya ve Yeni Zelanda'da üç numaraya yükselmeyi başardı. Şarkı için çekilen video klipte Bow Wow, Omarion, Unk, Baby D, Jibbs, Rich Boy ve Arab yer aldı. Video klibin ilk gösterimi 9 Ağustos 2007'de BET kanalındaki 106 & Park programında yapıldı. Soulja Girl "Soulja Girl", Amerikalı rapçi Soulja Boy'un "Souljaboytellem.com" adını taşıyan ilk stüdyo albümünden çıkan ikinci teklisidir. i15 vokallerinin de yer aldığı şarkının yazarlığını Soulja Boy, Michael Crooms ve C. Thorton; yapımcılığını Los Vegaz ve Mr. Collipark üstlendi. Şarkı, "Billboard" Hot 100 listesinde 32 numaraya yükseldi. "Soulja Girl", her ne kadar ABD ve Yeni Zelanda listelerinde ilk kırka girse de, diğer ülkelerde bir önceki tekli "Crank That (Soulja Boy)"un başarısını devam ettiremedi. Japon Ä°mparatorluk Ordusu , (: veya "Nippon Rikugun", İngilizce: Imperial Japanese Army: IJA), Japon İmparatorluğu'nun kara kuvvetleri. "Kō Gun" (皇軍 / "İmparator Ordusu") veya "Koku Gun" (国軍 / "Devlet Ordusu") olarak da anılır. 11 Şubat 1868 (resmî olarak 13 Şubat 1871)'den II. Dünya Savaşı'ndaki Japon İmparatorluğu'nun yenilgisinden sonra 1 Aralık 1945'te Kara Kuvvetleri Bakanlığı'nın Birinci Demobilize Bakanlığı (第一復員省 / Baiichi Fukuin Shō) olarak örgütlendirilinceye kadar varlığını sürdürmüştür. Ayrıca Japon İmparatorluk Kara Kuvvetleri Japon Silahlı Kuvvetleri'nin ana birimini oluşturmaktaydı. Japon İmparatorluk Deniz Kuvvetleri de Kara Kuvvetleri'ne bağlıydı. Edo Bakufu ile yapılan Boshin Savaşı sırasında Toba Fushimi Muharebesi'nin ardında 11 Şubat 1868'de Go Shin Pei (御親兵 / İmparatorluk Muhafız Askeri) olarak kurulmuş ve 13 Şubat 1871'de Saigō Takamori'nin girişimiyle, Satsuma-Han (薩摩藩; piyade taburu x 4, topçu birliği x 4), Chōshū-Han (長州藩; piyade taburu x 3) ve Tosa-Han (土佐藩; piyade taburu x 2, süvari takmı x 2, topçu birliği x 2) askerleriyle tekrar düzenli ordu olarak oluşturulmuştur. 24 Nisan 1872'de Go Shin Pei'nin adı Konoe (近衛 / Yakın Muhafız) olarak değiştirilmiştir. Konoe samuraylardan oluşan bir birlik idi. Fakat hükûmet samurayların yerine bütün vatandaşlara askerlik uygulamayı plalıyordu. Yahhh! "Yahhh!", Amerikalı rapçi Soulja Boy'un "Souljaboytellem.com" adını taşıyan ilk stüdyo albümünden çıkan üçüncü teklisidir. Arab vokallerinin de yer aldığı şarkının yazarlığını Soulja Boy ve Abrahim Mustafa; yapımcılığını Soulja Boy ve Savon Jacobs üstlendi. "Yahhh!", 7 Ocak 2008'de BET kanalındaki Access Granted programında gösterildi. Video klipte Soulja Boy'dan imza almak isteyen ve Duane Chapman, Hillary Clinton ve Britney Spears gibi ünlülerin taklitlerinin de aralarında bulunduğu bir grup insan yer alıyor. "Yahhh!" video klibinin bitiminde "Report Card" parçasının kısa videosu yer alıyor. "Report Card" parçasında bir Rich Boy ve Polow da Don parçası olan "Throw Some D's"den örnekler bulunuyor. Cemal Metin Bulutoğluları Cemal Metin Bulutoğluları (d. 2 Eylül 1960, Lefkoşa), Kıbrıslı Türk siyasetçi ve Lefkoşa Türk Belediyesi eski başkanı. 1978'de Lefkoşa Türk Lisesi’nden mezun oldu. Birleşik Krallık'ta Eastham Collage of Technology'nin Elektronik Bölümü’nü tamamladı. Bu ülkede bir elektronik şirketinde iki sene çalıştıktan sonra Kuzey Kıbrıs’a döndü. 1985'te eşi Servet Bulutoğluları ile birlikte isimlerinin ilk hecelerini yan yana getirerek SERCEM ismini verdikleri bir şirket kurdular. Sercem Ltd. şirketi, bünyesinde yürüttüğü çalışmalarla iş alanlarını genişletti ve farklı alanlarda beş şirket daha faaliyete sokarak SERCEM Grup’u kurdular. Bu grup yönetiminde faaliyette bulunan altı şirkette toplam 750 kişi görev almaktadır. Çetinkaya’nde 1995-1997 seneleri arasında yöneticilik, 1997-2005 yılları arasında ise Başkanlık görevini yaptı. Çetinkaya Spor Kulübü, onun başkan olduğu dönemde 5 lig, 2 kupa şampiyonluğu kazandı. 2006 yılında Kuzey Kıbrıs Türk Cumhuriyeti'nde gerçekleşen yerel seçimlerde Demokrat Parti'den aday oldu. Seçimleri kazanarak Kutlay Erk'den görevi devraldı ve Lefkoşa Türk Belediyesi başkanı oldu. 2007â€“2008 Grand Prix Final Grand Prix Final 2007–2008 Grand Prix serisinde en yüksek puanı toplamış 6 sporcu/takım yarıştığı buz pateni yarışması. 2007–2008 ISU Grand Prix serisinde Skate America, Skate Canada International, Cup of China, Trophée Eric Bompard, Cup of Russia, ve NHK Trophy yarışmalarında yarışmış ve puan almış her kategoride en iyi 6 patenci finale katılır. 2007–2008 yarışması Palavela Torino, İtalyaa'da 13-16 Aralık'ta yapıldı. Muhbir (roman, 1925) Muhbir İrlandalı yazar Liam O'Flaherty'nin 1925 yılında yayımladığı romanın adıdır. Özgün adı The Informer olan roman Türkiye'de 1972 yılında Yöntem Yayınları tarafından Sadık Karamustafa'nın çevirisiyle, 1975 yılında da E Yayınları tarafından Ziya Kutlu'nun çevirisiyle yayımlanmıştır. Roman E- Yayınlarından çıktığı zaman ön kapağında "Türkçede ilk İrlanda Romanı" ibaresi yer alıyordu. Yöntem Yayınlarının kitabının kapağında ise romanın John Ford tarafından 1935 tarihinde çekilmiş filminden bir fotoğraf yer alıyordu. Roman ilk kez yayımlandığı 1925 yılında İngiltere'nin en eski ve prestijli edebiyat ve kitap ödüllerinden biri olan "James Tait Black Ödülü"'nü aldı. Romanda, 1920'lerin başında İrlanda'da devam eden iç çatışmalar sırasında başına konan para ödülünü alabilmek için yakın arkadaşını polise ihbar eden ve onun öldürülmesine sebep olan safça bir İrlandalının bir yandan pişmanlık duyguları içinde kıvranırken bir yandan da kendisinden bu ihanetinin hesabını sormak için peşine düşen direniş örgütüyle olan ilişkileri anlatılmaktadır. Roman ilki İngiltere'de ikisi de ABD'de olmak üzere tam üç kez sinemaya aktarılmıştır. Filmlerden ilk ikisi romanla aynı adı taşıyordu. 1 Mayıs (anlam ayrımı) 1 Mayıs şu anlamlara gelebilir: Mary Macleod Mary Macleod, İskoçyalı Gael şairi. 17. yüzyılda ortaya çıkan ve zamanla eski Gael "bard"larının yerini alan şairler okulunun başlıca temsilcilerindendir. Yalın ve doğal ritimlerden oluşan şiirleri, "bard"'ların şiirlerindeki imge zenginliğini yansıtır. Şiirlerinde ağırlıklı olarak Machelod ailesinin kahramanlık serüvenlerinden söz eder ve bu aileye derin duygusal bağlılığını yansıtır. Ömrünün büyük bölümünü Machelod ailesinin Skye Adasındaki Dunvegan evinde geçirmiş ve gelecek kuşakların yetişmesiyle ilgilenmiştir. Yalnızca birkaç şiiri günümüze ulaşmıştır. Bunlar arasında Macleod ailesinin ölüleri için yazdığı dokunaklı ve özlem dolu ağıtlar, canlı üslubu ve duygularındaki içtenlik bakımından önem taşır. 1997-98 TÃ¼rkiye 2. Futbol Ligi 1997-98 Türkiye 2. Futbol Ligi, günümüzde 1. Lig olarak adlandırılan ligin 35. sezonudur. "Grup 1", "Grup 2", "Grup 3", "Grup 4" ve "Grup 5" olarak beş ayrı torba oluşturularak oynanan ligden Yükselme Grubu'nu ilk iki sırada tamamlayan Erzurumspor ve Adanaspor ile play off galibi Sakaryaspor bir üst lige yükselen takımlar olmuşlardır. Klasman Grupları'nı son iki sırada tamamlayan Kemerspor, Gaziosmanpaşa, Yeni Turgutluspor, Afyonspor, Düzcespor, Beylerbeyi, Keçiörengücü, Çorumspor, PTT ve Siirt Köy Hizmetleri YSE ligden düşmüşlerdir. Ayrıca sezon öncesinde "Yeni Afyonspor Kulübü" adını değiştirerek Afyonspor Kulübü adını almıştır. Bu grupların puan tablolarında yer alan bilgiler Kademe Grupları ile birleştirilerek verilmiştir. Kademe Grupları'nda 18 maç, Klasman Grupları'nda ise 14 maç oynanmıştır. TFF'nin lig kurallarına göre bu iki grubun puan tabloları birlikte ele alınmış, play off oynayacak takımlar ile ligden düşecek takımlar bu şekilde belirlenmiştir. Play off maçlarının tümü Atatürk Stadyumu'nda oynanmıştır. Maçlar sonucunda da Sakaryaspor üst lige yükselme hakkı kazanan son takım olmuştur. Söderköping Söderköping, İsveç'in güneydoğu kuşağında bulunan bir kenttir. Şehir, Baltık Denizi kıyısından birkaç kilometre geride, ormanlık bir alanda kuruludur. Söderköping, yazılı birçok kaynağa göre 13. yüzyılda kurulan bir kenttir. Arkeolojik bulgulara göre kentte daha eski bir yerleşimin olduğu görülmektedir. Kent, 13. yüzyıldan 16. yüzyıla kadar İsveç'in sayılı limanlarından biri olarak kaldı. Bu süreçte Söderköping, çeşitli ulusal ve uluslararası oluşumlarda ticari açıdan gelişti. Hansa Birliği ve İsveç için önemli bir yerleşim olarak kalan kent 1302'de kral Birger Magnusson'un taç giydiği yer oldu. Ancak kent 16. yüzyıldan sonra yavaş yavaş ticari gemi boyutlarının büyümesiyle gemilerin rahatça giremeyeceği bir liman halini aldı ve önemini yitirdi. Kent o kadar fazla geriledi ki, 19. yüzyılda kentte yaklaşık 700 kişi yaşamaktaydı. Ancak geç uğrayan sanayileşme sayesinde kente göçler yeniden başladı ve yavaşça artan nüfus sonunda 6,000'i buldu. Söderköping, İsveç'te en iyi korunan Ortaçağ kentlerinden biridir. St. Lawrence Kilisesi ve III. Johans Köşkü dışında çoğu bina ahşaptandır ve çoğu bugüne kadar ulaşmıştır. Kent merkezinin güneydoğusunda 19. yüzyılda kurulan eski bir spa merkezi bulunmaktadır. Yine Göta Kanalı, kentin kuzey kuşağından geçer. Söderköping, oldukça geri bir sanayiye ve küçük çaplı iş yerlerine sahiptir. Kent çoğu zaman bölge için bir hizmet merkezidir. Ancak turizm de kent için önemli bir yere sahiptir. Ksiloz Ksiloz veya odun şekeri, beş karbon içeren aldozlar anlamına gelen aldopentozların bir üyesidir. Bu molekülün formülü CHO olup, bir aldehit (CHO) grubu içerir. Molekül ağırlığı 150.13 g/mol'dür. Ksiloz, yenilebilir birçok bitkinin tohumunda bulunan bir şeker olup, odun veya saman gibi bitkisel yapılarda bulunan bir maddedir. Hayvansal tıpta ksiloz, bağırsaktaki emilim sorununun teşhisi için suyla karışık olarak aç karnına verilmektedir. Eğer kanda bir süre sonra ksilozla karşılaşılırsa bu bağırsakta bir sorun olmadığını gösterir. Katalitik hidrojenasyon ile ksiloz, bir tür tatlandırıcı olan ksilitole dönüşür. Ksiloz ve ksilitolün her ikisi de indirgeyici şekerdir. Ksiloz ayrıca serin veya treonine, proteoglikan tip O-glikozilasyonda eklenen ilk sakkarittir. Bu nedenle heparan sülfat ve kondroitin sülfat gibi çoğu anyonik polisakkaritlerin biyosentetik yolundaki ilk sakkarittir. Devre Devre aşağıdaki anlamlara gelebilir: Ada TV Ada TV, Kuzey Kıbrıs Türk Cumhuriyeti'nde yayın yapan televizyon kanalı. 20 Temmuz 2008 günü dönemin Türkiye Başbakanı Recep Tayyip Erdoğan ve Kuzey Kıbrıs Türk Cumhuriyeti Başbakanı Ferdi Sabit Soyer'in katılımı ile birlikte Ada TV ve Ada FM, Star Kıbrıs Medya Grubu'nun sahibi Ali Özmen Safa tarafından açıldı. Açılış töreni Girne-Karaoğlanoğlu anayolu üzerindeki Star Medya Grubu binası önünde gerçekleşti. Girne Amerikan Üniversitesi ve Star Kıbrıs Medya Grubu arasında 19 Eylül 2008 günü, GAÜ Başkanlık Ofisi’nde, her iki kurumun en üst düzey yöneticilerinin katıldığı bir törenle iş birliği protokolü imzalandı. Bu anlaşmaya göre GAÜ’nün tüm organizasyon ve etkinliklerinin Ada TV haber bültenlerinde yer verilmesine, GAÜ öğrencilerinin ise Grup bünyesinde staj eğitiminden faydanılmasına, her iki kuruluş içerisinde gerek görüldüğü zaman uzman kişilerin görevlendirilmesi, bilgi, teknik destek ve içerik konusunda ikili yardımlaşmaya yönelik çalışmalar yapılacağı belirtildi. Liksoz Liksoz, beş karbon içeren aldozlar anlamına gelen aldopentozların bir üyesidir. Bu molekülün formülü CHO olup, bir aldehit (CHO) grubu içerir. Molekül ağırlığı 150.13 g/mol'dür. Liksoz, doğada çok nadir bulunan bir karbonhidrat olup bilinen en yaygın kaynağı bakteriyel glikolipitlerdir. Priscilla Lopes-Schliep Priscilla Lopes-Schliep (d. 26 Ağustos 1982) Kanadalı 100 metre engelli sporcusudur. 2008 Yaz Olimpiyatları'nda kazandığı bronz madalya ile ülkesi Kanada'nın 12 yıllık madalya hasretine son vermiştir. 2005 Dünya Üniversite Yaz Oyunları'nda voleybol 2005 Yaz Üniversite Oyunları'na voleybol dalında erkeklerde yirmi üç, bayanlarda yirmi bir ülke katıldı. Oyunlarda bu ülkelerden erkeklerde 288, bayanlarda 230 voleybolcu mücadele etti. Maçlar 11-20 Ağustos 2005 tarihlerinde İzmir’deki 9 Eylül Kaynaklar Spor Salonu, Evka 4 Spor Salonu, Gürsel Aksel Spor Salonu, Gaziemir Spor Salonu ve Karşıyaka Spor Salonu’nda oynandı. Erkeklerde grup maçları üçü altı, biri beş takımdan oluşan dört grupta tek devreli lig usulü oynandı. Gruplarda ilk iki sırayı alan takımlar çeyrek finale yükseldi. Çeyrek finalde çapraz olarak eşleşen takımlardan galip gelen dört takım yarı finale yükseldi. Yarı finalde galip gelenler final, yenilenler bronz madalya maçında karşı karşıya geldiler. Türkiye Üniversite Milli Takımı 2005 Yaz Üniversite Oyunları şampiyonu oldu. Bayanlarda grup maçları biri altılı, üçü beşli dört grupta tek devreli lig usulü oynandı. Gruplarında ilk iki sırayı alan sekiz takım çeyrek finale yükseldi. Çeyrek finalde çapraz olarak eşleşen takımlardan galip gelenler yarı finale yükseldi. Yarı finalde galip gelenler final, yenilenler üçüncülük maçına çıktılar. Finalde Polonya’yı 3-0 yenen Tayvan, 2005 Yaz Üniversite Oyunları şampiyonu oldu. Meet Kevin Johnson Meet Kevin Johnson, American Broadcasting Company'nin televizyon dizisi "Lost"un dördüncü sezonunun sekizinci, toplamda sekseninci bölümüdür. Bölümü Ekim ve Kasım 2007'de dizinin denetleyici yapımcısı Elizabeth Sarnoff ve ortak yapımcısı Brian K. Vaughan yazdı ve Kasım'da uygulayıcı yapımcı Stephen Williams yönetti. "Meet Kevin Johnson" bölümünün ilk yayını 20 Mart 2008'de ABD'nin ABC ve Kanada'nın CTV televizyonlarında gerçekleştirildi. İkinci sezonun final bölümünde, gizemli ve mistik bir adaya düşen Oceanic Airlines 815 uçağı yolcusu Michael Dawson (Harold Perrineau), adada geçirdiği atmış yedi günden sonra, bir botla adadan kaçabilmek için, kazazedelerin Diğerleri olarak andığı adanın yerlileri ile başarılı bir pazarlık yapar. "Meet Kevin Johnson"'dan bir önceki bölümde, Michael adanın açıklarında demirleyen yük gemisinin mürettebatlarından biri olarak "Kevin Johnson" adıyla tekrar görünür. "Meet Kevin Johnson"'ın hikâyesinin büyük bölümü devam eden geri dönüşler içerir. Bu geriye dönüşlerde Michael'ın New York'ta ve Diğerlerinin casusu olarak yer aldığı "Kahana" adlı yük gemisinde geçirdiği bir ayı gösterilir. Yazarlar sipariş edilen on altı senaryonun sekizincisi olan "Meet Kevin Johnson"'ı 2007–2008 Amerika Yazarlar Sendikası grevinin başladığı gün bitirdiler. Bölümün yapım sonrası işlemi haftalar sonra yazarlar olmadan yapıldı. İsveç'te eşcinsel evlilik İsveç'te eşcinsel evlilik, evliliğe ilişkin cinsiyet ayrımı yapmayan yeni yasanın 1 Mayıs 2009'da İsveç parlamentosunda kabulüyle resmen tanındı. Böylece İsveç, ülke genelinde eşcinsel çiftlere evlenme hakkı tanıyan yedinci ülke oldu. Yasanın kabulüyle medeni birlikteliklerin geçerliği ortadan kaldırılmadı. Bunların tarafların isteği üzerine, yazılı bir başvuruyla ya da resmî bir törenle evliliğe çevrilmesi mümkündür. İsveç Kilisesi idari heyeti 22 Ekim 2009 günü yapılan oylamada, kiliselerde eşcinsel çiftlerin nikâhının kıyılmasını 176'ya karşı 62 oyla kabul etti. Bu kararla birlikte, eşcinsel evlilikler 1 Kasım 2009'dan itibaren kiliselerde yapılmaya başlandı. Apl.de.ap Allan Pineda Lindo veya takma adıyla apl.de.ap (d. 28 Kasım 1974) Filipin asıllı Amerikan şarkıcı ve yapımcıdır. Daha çok The Black Eyed Peas grubuyla beraber bilinmektedir. apl.de.ap, Filipinler'deki Pampanga bölgesinde yer alan Angeles City'de dünyaya geldi. Annesi Filipin asıllı, babası Afro-Amerikan olan sanatçının babası, doğumundan kısa süre sonra evi terketti. Annesi Cristina Pineda tarafından yetiştirilen sanatçı, altı tane küçük kardeşiyle büyüdü. Bu kardeşlerinden ikisi öldü. Bunlardan biri intihar eden erkek kardeşi Arnel ve diğeri Şubat 2009'da Porac, Pampanga'da öldürülen en küçük kardeşi Joven Pineda Deala'dır. Çocukluğunda ailesine destek olmak için tarlalarda çalışan sanatçı, sonunda Amerikan asıllı Asyalı çocuklara yardım eden Pearl S. Buck Kurumu sayesinde gün başına bir dolar kampanyası aracılığıyla Joe Ben Hudgens adlı bir koruyucu baba elde etti. Öncelikle 11 yaşında ABD'ye gözdeki istemdışı hareketlere yol açan nistagmus hastalığına çare bulmak gelen sanatçı, bu sırada Disneyland'ı ziyaret ederek ABD'de kalmaya karar verdi. Hudgens'ın koruyuculuğunun yasal olarak bitmesine üç yıl kala, kalıcı olarak ABD'ye yerleşti. Los Angeles'ta John Marshall Lisesi'ne başlayan sanatçı burada Hudgens'ın oda arkadaşının yeğeni olan will.i.am ile tanıştı. Sonrasında Chicago'daki Curie Lisesi'ne devam eden sanatçı burada da iki yıl okudu. Bir açıklamasında Apl, Chicago'yu müziği sevmeye başladığı yer olarak tanıttı. Apl'ın ilk müzikal idolleri Stevie Wonder, The Eagles, The Beatles, A Tribe Called Quest, De La Soul, Leaders of the New School ve Filipinli pop/rock grubu Asin'di. Sonrasında ise Apl, break dans aracılığıyla hip hop ile tanıştı. Apl ve will.i.am sonunda Tribal Nation adlı hip hop topluluğunu kurdu. Bu grupla beraber Güney Kaliforniya'da düzenli olarak paritlere ve gösterilere katıldılar. 1992'den 1995 yılına kadar gruplarının adı "Atban Klann" (ATBAN adı "A Tribe Beyond a Nation" = "Ülkenin ötesindeki bir kabile") olarak kaldı ve MC Mookie Mook, Dante Santiago, DJ Motiv8 gibi isimleri içermekteydi. Atban Klann sonunda Eazy-E'nin şirketi Ruthless Records ile anlaşma imzaladı. Ancak Eazy-E'nin ölümü ilk albümleri "Grass Roots"'un planlarını yok etti. Apl Filipin kültürünü grubu Black Eyed Peas'e de taşıdı. Sanatçı hayat öyküsünü grubun 2003 albümü "Elephunk"'taki "The Apl Song" adlı şarkıda anlattı. Şarkıda baştan sona bir Tagalog korosu ve Asin grubunun "Balita" şarkısından örnekler mevcuttur. Yine 2005 yılında grubun yayımladığı Monkey Business albümünden yayımlanan "Bebot" adlı şarkı (Bebot, Filipin argosunda "güzel kadın demektir.) yine başka bir Tagalog şarkıdır. Bu şarkı için bir video klip Los Angeles'ta çekilmiştir. Şarkı ABD'de yayımlanmasa da Filipinler ve çeşitli Asya ülkelerinde yayımlandı. Apl.de.ap, Filipin asıllı bazı sanatçılarla beraber yeni bir solo albüm üzerinde çalıştığını beyan etti. Bu albümden çıkacak bazı şarkılar ise sanatçının MySpace sayfasına 3 Ocak 2009'da eklendi. Sanatçının ilk teklisinin Billy Crawford destekli "You Can Dream" şarkısının olduğu bilinmektedir. Matrak Adamlar Funny People, Judd Apatow'un yönettiği, yazdığı ve yapımcılığını yaptığı 2009 yapımı komedi-drama filmidir. Başrollerde stand-up komedyenleri Adam Sandler ve Seth Rogen yer alır. Film, 31 Temmuz 2009 tarihinde gösterime girecektir. Önceki Apatow filmlerine nazaran daha fazla dramatik öğe yer almıştır. Universal Pictures ve Columbia Pictures filmi finanse etmiştir.Konusu George Simmons'un ölümcül bir hastalığa yakalanmasıyla başlamaktadır.Judd Apatow yeni tekniklerini ilk kez bu filmde uygulamıştır.Ne yazık ki Rob Schneider'in olmaması Adam Sandler hayranlarını üzmüştür. Film Türkiye de ise eylül de gösterime girmesi beklenmektedir. Elizabeth George Susan Elizabeth George (d. 26 Şubat 1949, Warren, Ohio). İngiltere'de geçen polisiye romanları ile tanınan Amerikalı bir yazardır. Müfettiş Lynley karakterinin maceralarını konu alan on bir romanı "Müfettiş Lynley'in Gizemli Hikayeleri" adı altında BBC tarafından televizyona uyarlanmıştır. Warren, Ohio'da doğdu, o on sekiz aylıkken ailesi San Francisco Körfezi'ne göç etti. İngilizce öğretmeni oldu. Öğretmenliği sırasında psikoloji dalında ileri öğrenim gördü. Y kromozom Ã‚dem'i Y kromozom Adem'i bugün yaşayan tüm insanların baba soyundan, sadece erkek ataları takip eden genetik hat üzerindeki en yakın ortak atasıdır. Bugün yaşayan tüm erkekler y kromozomlarını bu adamdan miras aldıkları için kendisine Adem ismi uygun görülmüştür. Günümüzden 237 bin ila 581 bin yıl önce yaşamıştır. Kendisi ilk homo sapiens değildir, nesildaşları arasında soyunu oğuldan oğula bugüne kadar ulaştırabilmiş tek erkektir. Mitokondriyal Havva Y kromozom Adem'inin dişi muadilidir yani bugün yaşayan tüm insanların sadece anneleri takip ederek ulaşılan en yakın ortak atasıdır. Kendisi ilk homo sapiens değildir, nesildaşları arasında soyunu kızdan kız toruna bugüne kadar ulaştırabilmiş tek kadındır. Bugün yaşayan tum insanlar mitokondriyal dna'larını bu kadından miras aldıkları için kendisine bu isim verilmiştir. Bu iki insan (Y kromozomlu Adem ve mitokondriyal Havva) farklı nesillerde, farklı coğrafyalarda yaşamış, birbirlerini hiç tanımamış olabilirler. Günümüzde yaşayan tüm insanların tüm genetik özellikleri sadece bu ikisinden gelmiş demek de değildir; İnsanın 22 kromozomu daha olduğu, Y-kromozomu ve mitokondri dışında başka mirasları da olduğu unutulmamalıdır. Hem anne hem baba yoluyla gidince ulaşılan en yakın ortak atalarımız çok daha yakın bir zamanda yaşamıştır. Yüksek olasılıkla bu gün yaşayan tüm insanlar belli bir süre (10.000-5.000 yıl) önce yaşamış ve hala soyu devam eder olan tüm insanların her birinin doğrudan genetik mirascılarıdırlar. Bunlar arasındaki en yakın tarihte yaşamış olan tek ortak ata ise tahminen 5.000 ile 2.000 yıl önce yaşamıştır. Türküz Türkü Çağırırız Türküz Türkü Çağırırız, Mazhar Alanson ve Fuat Güner'in "Mazhar ve Fuat" adı altında MFÖ kurulmadan önce 1973'te yayınladığı plaktır. Albüm Aşık Veysel, Yunus Emre gibi halk ozanlarından şarkıları, türküleri barındırmaktadır. Albümde iki şarkıda kadın vokalleri Alanson'un eşi Hale Alanson yapmıştır. Hem rock, folk hem de Anadolu öğeleri taşıyan bu albümdeki "Adımız Miskindir Bizim" ve "Güllerin İçinden" daha sonraki MFÖ albümlerinde, "Nerde Hani" şarkısı ise "Bu Ne Biçim Hikaye Böyle" adıyla yeniden yayınlanmıştır. HJ Ahmet Davutoğlu Ahmet Davutoğlu (26 Şubat 1959, Konya), Türk siyasetçi, uluslararası ilişkiler uzmanı, akademisyen ve büyükelçi, Gelecek Partisi'nin kurucu Genel Başkanı, eski Dışişleri Bakanı, eski Başbakan Vekili, Adalet ve Kalkınma Partisi'nin 2. genel başkanı ve 26. Türkiye Başbakanı. 2014–2016 yılları arasında AK Parti genel başkanlığı ve Başbakanlık görevini sürdürmüştür. Bu görevinden önce 2009–2014 yılları arasında Recep Tayyip Erdoğan tarafından kurulan 60. Türkiye Hükûmeti ve 61. Türkiye Hükûmeti'nde Dışişleri Bakanı olarak yer almıştır. 2003–2009 yılları arasında o dönem başbakanlık yapan Erdoğan'ın ve Abdullah Gül'ün dış politika danışmanlığını yapmıştır. 2011, Haziran 2015 ve Kasım 2015 Türkiye genel seçimleri'nde AK Parti Konya milletvekili olarak meclise girmiştir. Başbakanlık görevinden 22 Mayıs 2016 tarihinde istifa etmiştir. 27 Ağustos 2014'te, Adalet ve Kalkınma Partisi 1. Olağanüstü Büyük Kongresi'nde genel başkan seçildi ve 28. Ağustos 2014'te cumhurbaşkanı Recep Tayyip Erdoğan'dan başbakanlık vekaletini aldı ve 62. hükûmeti kurmakla görevlendirildi. 6. Eylül 2014'te 62 . hükûmet Davutoğlu başbakanlığında güven oyu alarak resmen göreve başladı. Ahmet Davutoğlu, 7 Haziran seçimleri sonrasında 45 gün içinde hükûmetin kurulamamış olması üzerine cumhurbaşkanının TBMM seçimlerinin yenilenmesine karar vermesi üzerine ülkeyi 1 Kasım 2015'te yapılacak seçime kadar yönetmek üzere seçim hükûmeti başbakanı olmuştur. Kasım 2015 Türkiye genel seçimleri lideri olduğu AK Parti tarihindeki en yüksek oy sayısı ile %49.4'lik oy oranını alarak tek başına iktidar olmak için gereken çoğunluğa ulaştı. Sonrasında Davutoğlu 64. hükûmeti kurarak başbakanlık görevine devam etti. Başbakan Davutoğlu, Cumhurbaşkanı Erdoğan ile yaşadığı ihtilafın sonucu olarak, 5. Mayıs 2016'da 1 Kasım seçiminden sonra sadece 6 ay görev yapmasını hatırlatarak "4 yıllık sürenin daha kısa sürmesi benim tercihim değildir. Zarûrettir." şeklinde bir açıklama yaptı ve AK Parti'yi 22 Mayıs'ta yeni genel başkan seçimi yapması için olağanüstü kongreye çağırdı. Kamuoyunda, bu karar sürecinde Pelikan adlı bir grubun etkin olduğu ve kararın bir gün önce Cumhurbaşkanı Recep Tayyip Erdoğan ile gerçekleşen toplantı sırasında alındığı ifade edildi. 22 Mayıs 2016 tarihinde cumhurbaşkanlığı tarafından yapılan basın açıklamasıyla başbakanlık görevinden istifa ettiği açıklandı. 13 Aralık 2019'da Gelecek Partisi'ni kurdu. Ahmet Davutoğlu, 26 Şubat 1959 tarihinde Konya'nın Taşkent ilçesinde doğdu. Babasının adı Duran, annesinin adı Memnune'dir. İstanbul Erkek Lisesi'ni bitirdikten sonra, 1983-84 eğitim öğretim yılında Boğaziçi Üniversitesi'nin ekonomi ile siyaset bilimi ve uluslararası ilişkiler bölümlerini çift anadal programıyla bitirdi. Aynı üniversitenin kamu yönetimi bölümünde yüksek lisans, siyaset bilimi ve uluslararası ilişkiler bölümünde de doktora yaptı. 1990 yılında, Malezya Uluslararası İslam Üniversitesi’nde yardımcı doçent olarak çalışmaya başladı. Üniversitenin siyaset bilimi bölümünü kurdu ve 1993 yılına kadar bu bölümün yöneticiliğini yürüttü. 1993 yılında doçent oldu ve 1995–1999 yılları arasında Marmara Üniversitesi uluslararası ilişkiler bölümünde çalıştı. 1995-1999 yılları arasında "Yeni Şafak" gazetesinde köşe yazarlığı yaptı. Davutoğlu, bu sürede 200'den fazla yazı kaleme almıştı. 1998–2002 yıllarında, Silahlı Kuvvetler Akademisi ve Harp Akademileri'nde misafir öğretim üyesi olarak ders verdi. 1999–2004 yılları arasında profesör oldu ve Beykent Üniversitesi'nde, üniversite yönetim kurulu üyeliği, senato üyeliği ve uluslararası ilişkiler bölümü başkanlığı, Marmara Üniversitesi uluslararası ilişkiler bölümünde de misafir öğretim üyeliği yaptı. Ahmet Davutoğlu'na, dönemin cumhurbaşkanı Ahmet Necdet Sezer ve dönemin başbakanı Abdullah Gül'ün 17 Ocak 2003'te birlikte aldıkları ve 18 Ocak 2003'te Resmî Gazete'de yayımlanan kararla büyükelçi unvanı verildi. Davutoğlu, Gazze Savaşı'na çözüm getirmek için Türk Hükümeti'nin uyguladığı mekik diplomasisinin önde gelen aktörlerindendi. 1 Mayıs 2009'da parlamento üyesi olmamasına rağmen dönemin başbakanı Recep Tayyip Erdoğan tarafından dışişleri bakanlığına atandı. 2011 genel seçimlerinde Konya milletvekili olarak Türkiye Büyük Millet Meclisi’ne girdi ve Recep Tayyip Erdoğan'ın üçüncü kabinesinde dışişleri bakanı olarak görevine devam etti. Türkiye'nin küresel olarak yeniden uyanışının arkasındaki beyinlerden biri olması sebebiyle, "Foreign Policy" dergisinin, 2010 yılındaki "İlk 100 Küresel Düşünür" listesinde yer aldı. Akademisyenler ve politikacılar onun Yeni Şafak'taki makaleleri ve Stratejik Derinlik kitabından yola çıkarak, Ahmet Davutoğlu'nun dış politika vizyonunu; Yeni Osmanlıcılık politikasıyla, Osmanlı Devleti'nin topraklarıyla yakın ilişkiler kurma temeline dayandığını ileri sürerler. Davutoğlu'nun eski bir öğrencisi Behlül Özkan ise Davutoğlu'nun Orta Doğu'da İslam'ın birleşitirici güç olarak görmesine bağlı olarak, Pan-İslamizm'e dayalı bir dış politika hayali olduğunu ifade eder. Bu iki görüşe zıt olarak da geçmişte Avrupa Birliği üyeliğini savunduğunu ifade eden bir NATO üyesi olarak, batı yanlısı bir politikayı savunmuştur. Bir röportajında "Sıfır Sorun Politikası"ndan bahsetti ve bu politikasıyla ilgili olarak "Diğer aktörler bizim değerlerimize saygılı olurlarsa, sorunsuz bir politika mümkündür. Fakat bu demek değildir ki, diğer partilerle iyi ilişkilerimiz olması adına sessiz kalacağız." dedi. Recep Tayyip Erdoğan ile birlikte "Türkiye için dünyada yeni bir rol hayal etmek ve bunu gerçekleştirmek" başlığıyla Foreign Policy dergisinin 2011 yılındaki "İlk 100 Küresel Düşünür" listesine girmişlerdir. Ahmet Davutoğlu dış politikasını dört ana sütun üzerine inşa etmiştir. Bunlardan ilki "güvenlik bölünmezliği", ikincisi "diyalog", üçüncüsü "ekonomik dayanışma" ve dördüncüsü ise "kültürel uyum ve karşılıklı saygı"dır. Davutoğlu, politkasının hedefinin "Farklı ulusların entegresi ile farklı inanç ve ırklar arasındaki kültürel anlayışın geliştirilmesinin yanı sıra, ortaya çıkan krizleri çözmek için işbirliği ilişkileri ve barışçıl diyalog sağlanması" olduğunu ifade etmiştir. Davutoğlu, Recep Tayyip Erdoğan ile birlikte 2014 Nisan ayının 24'ünde, Ermeni tehcirinde yaşanan olayların acı verici olduğunu içeren bir bildiriyi dokuz dilde yayınladı. Bununla beraber bu tehcirin Türk, Ermeni ve yabancı tarihçiler tarafından ortak bir çalışmayla araştırılması gerektiği belirtildi. Pan-İslamist bir politika hayali olduğu iddia edilmesine rağmen Ahmet Davutoğlu, Türkiye'nin Avrupa Birliği üyeliğini desteklediğini dile getirdi. Türk-AB ilişkilerinin tamamı 2013 yılına kadar Egemen Bağış, 2013-2014 yılları arasında Mevlüt Çavuşoğlu'nun bakanlıklarıyla Avrupa Birliği Bakanlığı tarafından yürütülmüş ve yürütülmektedir. Davutoğlu, 2013 yılının mayıs ayında Brüksel'de gerçekleştirilen 51. Ortaklık Konseyi Toplantısı'nda, Türkiye'nin 50 yıldır AB üyeliği için gayret gösterdiğini ve bu gayretlerin de devam edeceğini ifade etmiştir. Bunlara ek olarak da Türk vatandaşlarının Avrupa'da vizesiz dolaşamamasının kabul edilemez olduğunu dile getirmiştir. 2012 yılı haziran ayında Davutoğlu, Yunan hükûmetini, özellikle Batı Trakya'daki Türk azınlıklarının, haklarına saygı göstermemekle suçladı. Aynı zamanda Türk kökenli azınlık durumundaki vatandaşların sözde Yunan vatandaşlığının iptalinin Lozan Antlaşması'na aykırı olduğunu da vurgulamıştır. Davutoğlu 2013'te, kıyı ötesi petrol rezerverlerinin (offshore oil reserves) mülkiyeti üzerine patlak veren tartışmalar üzerene Yunanistan Dışişleri Bakanı Dimitris Avramopoulos'a iki devlet arası olası bir çözüm götürdü. Fakat öneri Yunan dışişleri bakanlığı tarafından göz ardı edildi. Aynı zamanda Davutoğlu aradaki sorunları çözmek adına, Nikos Anastasiadis öncülüğünde müzakere talebinde bulundu. 30 Haziran 2010 tarihinde Davutoğlu ile İsrail Ticaret Bakanı Ben Eliezer, Brüksel’de gizli bir toplantı yapmış, TBMM'de gizli görüşmeyi ayrıntılandıran Davutoğlu, toplantının gizli olmasını İsrailliler'in istediğini belirterek, “İsrailliler'e temel taleplerimizi yüzlerine doğrudan ve net şekilde söylemek için bu görüşmeyi yaptık” demiştir. 27 Ağustos 2014'te, Adalet ve Kalkınma Partisi 1. Olağanüstü Büyük Kongresi'nde genel başkan seçildi. 28 Ağustos 2014'te cumhurbaşkanı Recep Tayyip Erdoğan'dan başbakanlık vekaletini aldı ve 62. hükûmeti kurmakla görevlendirildi. Ahmet Davutoğlu başbakanlığında kurulan 62. hükûmet, bakanlar kurulu listesini 29 Ağustos 2014 tarihinde açıkladı. 6 Eylül 2014 cumartesi günü Türkiye Büyük Millet Meclisi'nde yapılan güven oylaması sonucunda 133 ret oyuna karşılık alınan 306 kabul oyuyla 62. hükûmet, Davutoğlu başbakanlığında güven oyu alarak resmen göreve başlamıştır. Ahmet Davutoğlu, 2015 genel seçimleri sonrasında 45 gün içinde hükûmetin kurulamamış olması üzerine cumhurbaşkanının TBMM seçimlerinin yenilenmesine karar vermesi üzerine ülkeyi 1 Kasım 2015'te yapılacak seçime kadar yönetmek üzere seçim hükûmeti başbakanı oldu. Lideri olduğu Adalet ve Kalkınma Partisi, 1 Kasım seçimi'nde tarihindeki en büyük oy sayısı ve %49.5 ile en büyük oy oranına sahip olarak TBMM'de tek başına iktidar olabilecek çoğunluğa ulaştı. Sonrasında 64. hükûmeti kurması için görevlendirildi. Kamuoyunda ilk olarak, ocak 2015'te Başbakan Ahmet Davutoğlu tarafından açıklanan ancak hayata geçirilemeyen "şeffaflık paketi" ve 17 Aralık Yolsuzluk soruşturması'nda adı geçen 4 bakanın yüce divana gönderilmesi hususlarında Davutoğlu-Erdoğan arasında gerginlik çıktığı iddia edilmişti. 29 Nisan 2016 tarihinde yapılan AK Parti MKYK’sında alınan kararla, genel başkanın “il ve il başkanı atama yetkisi” MKYK'ya verildi. Bu toplantıda alınan kararın toplantıdan önce Erdoğan'a yakın üyeler tarafından alındığı ve toplantı sırasında Davutoğlu'na imzalatıldığı iddia edildi. 1 Mayıs 2016'da 'Pelikan dosyası' adı altında yayınlanan anonim bir internet sitesinde Davutoğlu'nun Erdoğan'a ihanet ettiği ve istifa etmesi gerektiği savunuldu. Bu sayfada Davutoğlu ile Erdoğan arasındaki 27 gerilim noktası "reise yakın bir bakış açısı"yla listelendi. Bu söylenti, medyada oldukça ses getirdi. 4 Mayıs 2016 günü, Recep Tayyip Erdoğan ve Ahmet Davutoğlu arasında cumhurbaşkanlığında bir görüşme gerçekleşti. Bu görüşmede Davutoğlu'nun doğrudan istifa etmesi yerine AK Parti'yi kongreye götürmesi ve fakat yeniden genel başkan adayı olmaması kararlaştırıldı. Bu toplantıdan bir gün sonra Davutoğlu, 5 Mayıs 2016 günü 1 Kasım seçiminden sonra sadece 6 ay görev yaptığıığını hatırlarak "4 yıllık sürenin daha kısa sürmesi benim tercihim değildir. Zarûrettir." şeklinde bir açıklama yaptı ve Akparti'yi 22 Mayıs'ta yeni genel başkan seçimi yapması için 2. Olağanüstü Büyük Kongre'ye çağırdı. Ahmet Davutoğlu'nun Recep Tayyip Erdoğan ile görüşmesinin hemen sonrasında bu kararını açıklaması bazıları tarafından ""Saray Darbesi"" şeklinde ifade edildi. Davutoğlu Başbakanlık görevinden 22 Mayıs 2016 tarihinde istifa etti. Bu istifa Cumhurbaşkanlığı tarafından "Cumhurbaşkanımız, Başbakan Davutoğlu tarafından sunulan Bakanlar Kurulu'nun istifasını kabul etmiştir." şeklindeki basın açıklamasıyla duyuruldu. 24 Haziran 2018'de yapılan genel seçimlerde milletvekili adaylığı için başvuru yapmadı. 2019 Türkiye yerel seçimleri sonrasında partisine yönelik eleştirilerde bulundu ve 9 Eylül 2019 tarihinde Adalet ve Kalkınma Partisi üyeliğinden istifa etti. İstifasının yolunu açan bildiriyle ilgili olarak Ahmet Davutoğlu şunları söylemiştir: "Her birimiz öyle şeylerle karşılaşıyoruz ki. Artık fikirler çarpışmıyor, kimin ne kadar trolu var ve karşı tarafa ne kadar zarar verebilir? Başbakanlıktan ayrılma süreci esnasında 'Pelikan dosyası' diye bir şey çıktı. Beni birazcık tanıyanlar için her birisi iftira olan şeyler. Peki kim bunu çıkarttı, belli değil. Ben biliyorum da toplum bilmiyor. Kendileri saklandılar. Nice hakaretler yaptılar." 13 Aralık 2019'da Ahmet Davutoğlu önderliğinde Gelecek Partisi kuruldu. Davutoğlu partinin kurucu genel başkanı seçildi. Sare Hanım ile evli ve dört çocuk babasıdır. İyi derecede İngilizce, Almanca, Malayca ve Arapça bilmektedir. Ayrıca hâlen Yıldız Holding'in yönetim kurulu başkanı olan Murat Ülker ile liseden sınıf arkadaşıdır. Erivan Hayvanat BahÃ§esi Erivan Hayvanat Bahçesi (, "Kendanabnakan ayki"), Ermenistan'ın başkenti Erivan'da bulunan bir hayvanat bahçesi. 1940 yılında, Ermenistan Sovyetler Birliği'nin 15 cumhuriyetinden birisi iken yapıldı. Erivan'ın kuzeydoğusundaki Nor Nork ilçesinde bulunmaktadır. Hayvanat bahçesinde yaklaşık 2.300 hayvan ve 180 tür bulunmaktadır. Sen Beni Tanımamışsın Nilüfer'in 25 Nisan 2008 tarihli single'ı. Nilüfer'in DMC yapım firmasından çıkartmış olduğu bir prodüksiyondur. Bu teklide söz ve müziği Nilüfer'e ait olan "Sen beni tanımamışsın" isimli şarkının farklı versiyonları bulunur. Rüstem İbrahimbeyov Rüstem Mehmed İbrahim oğlu İbrahimbeyov veya İbragimbekov (; , d. 5 Şubat 1939, Bakü - Azerbaycan), Azeri ve Sovyet drama yazarı, senaryocusu ve film yönetmeni. 1994'te Rus yönetmen Nikita Mihalkov'la birlikte çekdikleri "Güneş Yanığı" () filmi Sinema Sanatları ve Bilimleri Akademisi'nin ünlü "Oscar" ödülünü kazanmıştır. Son olarak Ekim 2011'de düzenlenen 48. Antalya Altın Portakal Film Festivali'nde Rüstem İbrahimbeyov'a "Yaşam Boyu Onur Ödülü" verildi. Rüstem İbrahimeyov 1939'da Azerbaycan'ın başkenti Bakü'de Mehmed İbrahimbeyov ve Fatma Meşadibeyova'nın ailesinde doğdu. Azerbaycan Petrol ve Kimya Enstitüsünü bitirdikden sonra, Moskova'da yerleşmiş Sovyetler Sinemacılık Enstitüsü'nde film yönetmenliği ve senaryoculuk üzerine eğitim aldı. Sinemacı kariyeri süresince 40'tan fazla film, televizyon ve tiyatro senaryosu ve birkaç düzyazı eseri yazmıştır, yazdığı senaryoların çoğu sonunda uzun film veya TV filmi şeklinde sahnelenmiştir. En çok tanınan senaryo eserleri "Sıcak Çöl Güneşi" (1970, "Белое солнце пустыни"), "Sorgulama" (1979, "Допрос"), "Koru Beni, Tılsımım" (1986, "Храни меня, мой талисман"), "Urga, Aşk Ülkesi" (1991, "Территория любви"), "Güneş Yanığı" (1994, "Утомлённые солнцем"), "Sibirya Berberi" (1998, "Сибирский цирюльник"), "Doğu-Batı" (1999, "East-West") ve "Göçebe" (2007, "Nomad") filmleridir. Küçük kardeşi Maksut İbrahimbeyov de bir yazar. Azerbaycan Cumhuriyeti MillÃ® Meclisi Azerbaycan Millî Meclisi (), Azerbaycan'ın tek meclisli yasama organıdır. Meclis'deki 125 milletvekili tek dereceli seçim bölgelerinden 5 senelik görev süresine seçilir. 9 şubat 2020 genel seçimlerinin sonucun göre Yeni Azerbaycan Partisi 70 milletvekiliyle tekbaşına iktidar, Vatandaş Hemreyliyi Partisi ise 3 milletvekiliyle ana muhalefet oldu. Ayrıca 2015 genel seçimlerinde parlamentoda tek milletvekili ile temsil edilen Milliyetçi Diriliş Harekatı Partisi , Azerbaycan Sosyal Demokratlar Partisi ve Azerbaycan Sosyal Refah Partisi bu seçimlerde parlamentoya girmeyi başaramadı. Selma Aliye Kavaf Selma Aliye Kavaf (kızlık soyadı Bostancı; d. 1 Temmuz 1962, Denizli), Türk siyasetçi, öğretmen. Devlet Bakanı Kavaf, 2007'den 2009'a kadar Adalet ve Kalkınma Partisi Denizli milletvekili olarak mecliste yer aldı. Denizli'den seçilmiş ilk kadın milletvekilidir. İngilizce bilen Kavaf, evli ve 1 çocuk annesidir. Selma Aliye Kavaf, 1962'de Niyazi ve Gülseren Bostancı çiftinin kızı olarak dünyaya geldi. İki kız kardeşinden biri olan Sema Ramazanoğlu da kendisi gibi siyasetçidir. İlk ve orta öğrenimini Denizli’de tamamladı. Ankara Üniversitesi Dil ve Tarih-Coğrafya Fakültesi'nin Türkoloji Bölümünü bitirdi. Türkiye Cumhuriyeti Millî Eğitim Bakanlığı’na bağlı liselerde 7 yıl öğretmen olarak sürdürdü. Özel sektörde yönetici olarak çalıştı. Aktif siyasete 2002 yılında Ak Parti Denizli 6. sıra Milletvekili Adayı olarak katıldı. 2002 Genel Seçimleri akabinde Ak Parti Genel Merkez Kadın Kolları Başkanlığı’na getirildi. Kadın Kolları Başkanlığı döneminde Türkiye’de ilk defa bir siyasi partinin kadın örgütlenmesini kurumsal anlamda gerçekleştirdi. Ak Parti’yi çeşitli uluslararası platformda temsil etti. 2007 genel seçimlerinde Denizli milletvekili olarak meclise girdi. İlk kadın Denizli milletvekili oldu. Mecliste Sağlık, Aile, Çalışma ve Sosyal İşler Komisyonu Sözcülüğü ve Peru Parlamentolar Arası Dostluk Grubu Başkanlığı görevlerini yürütmektedir. 1 Mayıs 2009'da gerçekleşen kabine değişikliği sonrası Devlet Bakanı olarak 60. Hükümette yer aldı. 9 Mart 2020 tarihinde Ali Babacan tarafından kurulan Demokrasi ve Atılım Partisi'nin kurucu üyeleri arasında yer aldı. Kadın ve Aileden Sorumlu Devlet Bakanı Selma Aliye Kavaf’ın, Hürriyet gazetesi yazarlarından Faruk Bildirici ile yaptığı ve gazetenin Pazar ekinde yayınlanan röportajda sarfettiği homofobik "Ben eşcinselliğin biyolojik bir bozukluk, bir hastalık olduğuna inanıyorum. Tedavi edilmesi gereken bir şey bence" sözleri kamuoyunda yoğun tartışmalara yol açtı. Bakan Kavaf döneminde kamu kurum ve kuruluşları, sivil toplum örgütleri ve bilim adamlarını bir araya getirerek, "Türkiye'nin Aile Haritası"nı çıkarılması yönünde büyük bir çalışma başlatıldı. Kavaf, aile kurumunun gün geçtikçe artan ve şekil değiştiren sorunlarını yerinde tespit etmek ve ardından yerel sorunlara yerel çözümler üretilmesini sağlamak amacıyla, Türkiye İstatistiki Bölge Birimleri Sınıflandırması'na göre bölgeleri temsil eden 12 ilde "Yerel Aile Çalıştayları" gerçekleştirilmesine öncülük etti. Çıtır Kızlar Çıtır Kızlar, 1996 yılında Yonca Evcimik’in çabaları sonucu kurulan Türk pop müzik grubudur. Melda Gür, Serap Türk ve Deniz Kurtoğlu'nun oluşturduğu grup, kurulduğu dönemde Cici Kızlar grubunu, kendilerine örnek aldılar (Daha sonra Deniz Kurtoğlu'nun yerine gruba Ebru Kıran katılmıştır.) Türkiye'de Cici Kızlar'dan ve Ajlan & Mine'den sonra kurulan üçüncü kız grubudur. Grup, kısa sürede dağıldı. Taner Yıldız Taner Yıldız (3 Nisan 1962, Boğazlıyan) Türk siyasetçi, elektrik mühendisi. 2009 - 2015 yılları arasında Türkiye Cumhuriyeti Enerji ve Tabii Kaynaklar Bakanı olarak görev yapmıştır. 2002, 2007 ve 2011 Türkiye genel seçimleri'nde Adalet ve Kalkınma Partisi Kayseri milletvekili olarak meclise girmiştir. 3 Nisan 1962 tarihinde Yozgat'ın Boğazlıyan ilçesi'ne bağlı Devecipınar Kasabası'nda dünyaya geldi. Emekli Havacı Astsubay olan babasının adı Eşref, annesinin adı ise Emine'dir. Babasının mesleğinden dolayı 10 yıl Balıkesir'de yaşamıştır. Kayseri Lisesi'nden mezun oldu. İstanbul Teknik Üniversitesi Elektrik-Elektronik Fakültesi Elektrik Mühendisliği Bölümü'nü bitirdi. Gençlik ve lise yıllarında Millî Türk Talebe Birliği üyesi olmuştur. Necip Fazıl Kısakürek'in hayranıdır. İstanbul’da Teknik Üniversite’yi kazanınca da irtibatı koparmadı. Okul çıkışları, hafta sonları, ikinci adresi Necip Fazıl’ın ‘Büyük Doğu’ dergisiydi. Sohbetlerini dinlemekle yetinmedi bir de görev üstlendi: “1979-1982 yılları arasında üç yıl boyunca Kısakürek'in çaycılığını yaptı. Kayseri Elektrik Üretim Şirketi'nin Yönetim Kurulu Üyesi, Kayseri ve Civarı Elektrik TAŞ'nin Yönetim Kurulu Üyesi ve Genel Müdürü olarak görev yaptı. 2002 genel seçimlerinde AK Parti'den Kayseri milletvekili adayı oldu, 22. Dönem'de TBMM'ye girdi. Başbakan Erdoğan'ın enerji danışmanlığı görevini yürüttü. 1 Mayıs 2009'da 60. Hükümet'te gerçekleşen kabine değişikliği sonucu Enerji ve Tabii Kaynaklar Bakanlığı görevini Mehmet Hilmi Güler'den devraldı. 61., 62., ve 63. Hükümet'te de Enerji ve Tabii Kaynaklar Bakanlığı görevine devam etti. Yıldız, 1 Aralık 2009 tarihinde hükûmetin nükleer santral projesine karşı yaptığı eylemlerle kamuoyu gündemine sık sık gelen Greenpeace'in Akdeniz ofisini ziyaret etti. Kendisine "Nükleer ile Yaşamaya Hazır mısınız?" şeklinde bir tişört de hediye edilen Yıldız, böylece Greenpeace Türkiye Ofisi'ni ziyaret eden ilk bakan oldu. Selma Yıldız Evli ve 4 çocuk babasıdır. Cevdet YÄ±lmaz Cevdet Yılmaz (d. 1 Nisan 1967, Bingöl), Zaza kökenli Türk siyasetçi ve doktorant, AK Parti milletvekili, eski Başbakan Yardımcısı ve Türkiye Kalkınma Bakanı. 2007, 2011 ve Kasım 2015 Türkiye genel seçimleri'de AK Parti Bingöl milletvekili olarak, Haziran 2015 Türkiye genel seçimleri'nde ise Diyarbakır milletvekili olarak meclise girdi. Temmuz 2011-Ağustos 2015 ve Kasım 2015-Mayıs 2016 tarihleri arasında Kalkınma Bakanı; Ağustos 2015-Kasım 2015 tarihleri arasında Başbakan yardımcısı olarak görev yapan Yılmaz, Mayıs 2016'da Akparti Tanıtım ve Medyadan Sorumlu Genel Başkan Yardımcılığı görevine getirildi. Cevdet Yılmaz 1 Nisan 1967 tarihinde Bingöl'de doğdu. Babasının adı Kemal, annesinin Fatmadır. Lise öğrenimini Bingöl'de 1983 yılında tamamladı. ODTÜ İktisadi ve İdari Bilimler Fakültesi Kamu Yönetimi Bölümü'ne girerek bu bölümden 1988 yılında birincilikle mezun oldu. 1989 yılında Devlet Planlama Teşkilatı'nda çalışmaya başladı. 1992-1994 yılları arasında ABD’ye giderek Denver Üniversitesi Uluslararası İlişkiler Bölümü'nde yüksek lisans eğitimini tamamladı. 1995-2003 yıllarında DPT'deki görevine Planlama Uzmanı olarak devam ederken Bilkent Üniversitesi Siyaset Bilimi ve Kamu Yönetimi bölümünde doktora eğitimi aldı. 2003 yılında doktora tezi kabul edildi. Aynı yıl, teşkilatın AB İlişkiler Genel Müdürlüğü görevine getirildi. Ulusal Ajans, ATAUM ve Sümerhalı'da Yönetim Kurulu üyeliklerinde bulundu. 23. Dönem'de Türkiye-AB Karma Parlamento Komisyonu Üyesi ve Parlamentolararası Birlik (PAB) Türk Grubu Başkanı oldu. Siyasal yaşamına AK Parti'de başlayan Yılmaz, ilk defa 2007 Türkiye genel seçimleri'nde AK Parti Bingöl milletvekili olarak TBMM'ye girdi. 1 Mayıs 2009 tarihinde gerçekleşen 60. Türkiye Hükûmeti kabine değişikliği sonucu GAP-DAP Projesi ve Kalkınma'dan Sorumlu Devlet Bakanlığı görevine getirildi. 2011 Türkiye genel seçimleri'nde tekrar AK Parti Bingöl milletvekili olarak meclise girdi. Recep Tayyip Erdoğan tarafından kurulan 61. Türkiye Hükûmeti'nde 12 Haziran 2011 tarihinde Kalkınma Bakanı olarak yer aldı. Erdoğan 2014 Türkiye cumhurbaşkanlığı seçimi'nde %51.79 oy oranıyla Cumhurbaşkanı seçilince hükûmet kurma görevi Ahmet Davutoğlu'na verildi. Davutoğlu tarafından 29 Ağustos 2014 tarihinde kurulan 62. Türkiye Hükûmeti'nde Kalkınma Bakanlığı görevini korudu. Haziran 2015 Türkiye genel seçimleri'nde Diyarbakır milletvekili olarak meclise girdi. Bu seçimlerde hiçbir parti tek başına iktidar olmak için gereken sandalye sayısına ulaşamayınca ve koalisyon görüşmelerinden sonuç alınamayınca erken seçime gidilme kararı alındı. Davutoğlu başkanlığında kurulan Seçim hükümeti'nde 28 Ağustos tarihinde Başbakan yardımcısı olarak görevlendirildi. Bu görevini 24 Kasım 2015 tarihinde kadar sürdüren Yılmaz, Kasım 2015 Türkiye genel seçimleri'nde Bingöl milletvekili olarak meclise girdi. Evli ve iki çocuk babasıdır. Beş İlke Beş İlke (Pali dilinde: "pañca-sīla"; Sanskritçe: "pañca-śīla") Budist ahlak kurallarının temelini oluşturur; Theravada ve Mahayana geleneklerinde rahip olmayan sıradan halktan izleyicilerin takip etmesi önerilen ilkelerdir. Beş ilke şunlardır: Beş ilkeyi kabul etmek, hem Budizme katılmanın, hem de Budist adanma uygulamasının bir parçasıdır. İlkeler uyulması zorunlu emirler olarak değil, halkın istekleri doğrultusunda kabul edip izleyeceği, uygulamayı kolaylaştıran eğitim kuralları olarak tasarlanmıştır. Kıbrıs Türk Sanayi Odası Kıbrıs Türk Sanayi Odası ("Kısaltma:" KTSO), 1977 senesinde Kuzey Kıbrıs'ta "Türk endüstri kuruluşlarının gelişmesine yardımcı olmak, etkinlik alanlarinin gelişmesini ve verimliliklerinin artırılmasını sağlamak" amacıyla kurulmuş olan birlik. Yaklaşık olarak 400 firma bu birliğin üyesidir. Odanın şu anki yönetim kurulu başkanı Ali Çıralı'dır. Şubat 2009'da dönemin Kuzey Kıbrıs Türk Cumhuriyeti Cumhurbaşkanı Mehmet Ali Talat ve Cumhuriyet Meclisi ana muhalefet partisi UBP'nin başkanı Derviş Eroğlu'nun katıldığı törenle Lefkoşa Organize Sanayi Bölgesi’nde yer alan, inşasına 2004 senesinde başlanan ve 1 milyon 350 bin TL’ye mal olan 1400 metrekarelik yeni binasının açılışı yapıldı. Mustafa Demir (1961 doğumlu siyasetçi) Mustafa Demir (18 Ocak 1961, Şalpazarı, Trabzon) 22., 23. ve 24. dönemde Samsun milletvekili seçilen ve 60. Hükûmet'inde Bayındırlık ve İskan Bakanı olarak görev yapmış olan Türk mimar ve siyasetçi. 31 Mart 2019 yerel seçimlerinde Samsun Büyükşehir Belediye Başkanı seçilmiş, 11 Nisan 2019'da da mazbatasını alıp göreve başlamıştır. 18 Ocak 1961 tarihinde Trabzon'un Şalpazarı ilçesinde dünyaya geldi. Karadeniz Teknik Üniversitesi Mimarlik Fakültesi'ni bitirdi. Özel sektörde çalıştı; Türkiye Emlak Bankası'nda Fen Eksperliği görevinde bulundu. Samsun'da mimarlık, inşaat müteahhitliği ve ticaret işiyle uğraştı. "Müstakil Sanayici ve İş Adamları Derneği"'nin (MÜSIAD) Samsun Şubesi Kurucu Üyesi oldu ve Şube Başkan Yardımcılığı görevini üstlendi. Atakum Belediyesi Belediye Meclis Üyeliği görevinde bulundu. 2002 seçimlerinde AK Parti'den meclise girerek 22. Dönem'de Samsun milletvekili oldu. Türkiye Büyük Millet Meclisi Bayındırlık, İmar, Ulaştırma ve Turizm Komisyonu Başkanı olarak görev yaptı. 2007 seçimlerinde yeniden meclise girdi ve 23. Dönem'de aynı komisyonun başkanlığına yeniden seçildi. 1 Mayıs 2009'da II. Erdoğan Hükümeti'nde yapılan kabine değişikliği sonucu Bayındırlık ve İskan Bakanlığı görevine getirildi. Bir gün sonra yeni görevini Faruk Nafız Özak'tan devraldı. Böylece Samsun 12 yıl aradan sonra ilk kez bir bakan çıkarmış oldu. 24. Dönem Samsun Milletvekili olarak TBMM'ye tekrar girdi. 2019 Türkiye yerel seçimlerinde Samsun Büyükşehir Belediye Başkanı seçildi. KTSO KTSO ÅŸu anlamlara gelebilir; Uyanış (anlam ayrımı) Uyanış, aşağıdaki anlamlara gelebilir: Kıbrıs Türk Ticaret Odası Kıbrıs Türk Ticaret Odası ("Kısaltma:" KTTO), 1958 senesinde Kıbrıs'ta "ticari, sınai, turizm ve zirai faaliyetlerinin geliştirilmesine çalışmak, korumak ve bu konularda işadamlarına cesaret, destek ve fikir vermek" amacıyla kurulmuş olan birliktir. Yaklaşık olarak 9 bin civarında kayıtlı üyesi bulunmaktadır. Odanın şimdiki yönetim kurulu başkanı Şua Saraçoğlu'dur. Ticaret Odası, Lefkoşa’da ilk olarak Ankara sokağında iki odalı küçük bir binada faaliyetine başladı. Daha sonra ise, Köşklüçiftlik'te Cengiz Han No: 1'deki binada faaliyetini sürdürdü. 23 Ağustos 1985 senesinde