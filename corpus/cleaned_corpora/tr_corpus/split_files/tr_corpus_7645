ve İntrodüksiyon Merkezi" ile 1967 yılında birleşmiştir. 1974 yılında "Ege Bölge Zirai Araştırma Enstitüsü" adını alan Enstitü, 1987 yılındaki yeniden yapılanmayla bugünkü adını ve halini almıştır. Sorumluluk alanı sadece, Ege-Güney Marmara Bölgesi ile sınırlı kalmayıp; tütünde olduğu gibi bazı konularda ülkesel, bitki genetik kaynaklarında olduğu gibi de uluslararası çalışmaktadır. Türkiye'deki bitkisel çeşitliliğin saptanması ve korunması; yüksek verimli, kaliteli, hastalıklara dayanıklı çeşitlerin geliştirilmesi ve bu çalışmaların yetiştirme tekniği araştırmalarıyla bütünleştirilmesi; arıcılık araştırmaları; tescilli çeşitlerin tohumluklarıyla, sertifikalı fidan, ve ana arı üretilmesi; araştırma sonuçlarının en seri ve etkili bir şekilde uygulamaya aktarılması kuruluşun ağırlıklı çalışma konularıdır. Enstitü altında 7 bölüm bulunmaktadır: Enstitü bu bölümlerde hem araştırma geliştirme hem de araştırmaları doğrultusunda üretim uygulamaları da yapmaktadır. L'Anse aux Meadows L'Anse aux Meadows, (; ) Kanada’nın Newfoundland ve Labrador eyaletinde bulunan Newfoundland adasının kuzeyindeki arkeolojik kazı yeri. 1960 yılında bulunan yer, Vikinglerin Grönland dışında Kuzey Amerika’da bulunan tek yerleşim yeridir. Burası, Kolomb Öncesi Okyanus Ötesi Temas teorisinin bilimsel kamuoyunda kabul edilen tek örneğidir. 1003 yıllarında Leif Ericson tarafından Vinland’da kurulmaya çalışılan koloniyle bağı olduğu düşünülmektedir. L’Anse aux Meadows 1978 yılında UNESCO tarafından Dünya Mirası Sit Alanı ilan edilmiştir. Yer ismi olan Fransızca "L'Anse aux Meadows" isminin on dokuz ve yirminci yüzyıllarda bölgedeki balıkçılar tarafından konduğu ve "L'Anse aux Méduses" yani "Denizanası Koyu" anlamına geldiği düşünülmektedir. İsim günümüzde Fransızca isminden çarpıtılarak İngilizceye çevrilmiş ve "Meduses" kelimesi "Meadows" (Çayır) olmuştur. 1960 yılında Norveçli araştırmacı Helge Ingstad ve arkeolog eşi Anne Stine Ingstad bölgede eski bir Viking yerleşkesinin kalıntılarını bulurlar. Arkeologlar aynı döneme ait İzlanda ve Grönland’da bulunan MS 1000 yıllarına ait arkeolojik eserler arasındaki benzerlikten burasının bir Viking yerleşkesi olduğunu belirlerler. L'Anse aux Meadows, Grönland dışında bilinen tek Viking yerleşkesidir ve Kristof Kolomb tarafından başlatılan Yeni Dünya’nın keşfinden 500 yıl önce Avrupalıların bilinen en uzaktaki coğrafi keşfidir. Bölge 1978 yılında UNESCO tarafından Dünya Mirası Sit Alanı ilan edilmiştir. Önce 1960’lı yıllarda Anne Stine Ingstad önderliğinde, 1970’li yıllarda ise Kanada Ulusal Park idaresince yürütülen kazı çalışmalarından sonra bölgenin kültür mirasının zarar görmemesi için kazı yerleri tekrar kapatılmıştır. Yerleşim yerinin tarihi buluntuların da yaşıyla örtüşen bir şekilde MS 1000 yılları civarındadır. Sekiz ayrı binanın temeli bulunmuştur, binalarda ahşap çatı üzerine çimenle kaplı çatı bulunduğu düşünülmektedir. Buluntlara göre bazı binaların atölye olarak kullanıldığı düşünülmektedir. Bulunan temellerin en büyüğünün ölçüleri 28.8 metreye 15.6 metredir ve çok sayıda odadan oluşmaktadır. Demir işleri, marangozluk ve gemi tamiratının yanı sıra kazı yerinde Vikinglerin günlük hayatlarında kullandıkları el aletleri de bulunmuştur. Bunların arasında taştan yağ lambası, değirmen, bronzdan çengelli iğne, kemikten iğne ve yün eğirme değirmeni sayılabilir. Yün eğirme değirmeninin varlığı erkeklerin yanı sıra yerleşim yerinde kadınların da bulunduğunun kanıtıdır. Yiyecek olarak bulunan ak ceviz ise bölgede yetişmediğinden Vikinglerin yiyecek bulabilmek için kuzeye gittiklerinin göstergesidir. Arkeologlara göre Vikingler buraya kısa süreli olarak yerleşmişlerdir. Bölgede Vikinglerden de önce yerleşim kalıntılarına ulaşılmıştır, bunlar özellikle Vikinglerden 200 yıl kadar önce bölgede yaşayan Dorset halklarına aittir. Viking sagaları veya efsaneleri sözlü edebiyatın yazıya aktarılmış halidir. Bunlardan en bilinenleri olan iki İzlanda Sagası olan; Grönlandlıların Efsanesi ve Kızıl Eric’in Efsanesinde Grönland’ın batısında bulunan ve Vinland (üzüm/şarap diyarı) olarak adlandırılan bölgeye yerleşilmesi anlatılır. Efsanelere göre bu koloniler uzun ömürlü olmamıştır. Bunu sebepleri arasında, yerel Viking topluluğu arasında baş gösteren iç huzursuzluklar ve yerel halk olan "Skræling"lerle süren çatışmalar belirtilir. L'Anse aux Meadows’un gerçekten Vinland olup olmadığı ile ilgili olarak bilimadamları arasındaki genel kanı burasının Vinland değil sadece ileri bir karakol veya kışlık kamp olduğu yönündedir. Vinland olarak tanımlanan Viking yerleşim yerinin daha güneyde, Saint Lawrence Nehri ve New Brunswick dolaylarında olduğu sanılmaktadır Aleksandr Bogdanov Aleksandr Aleksandroviç Bogdanov (Malinouski) (22 Ağustos 1873 - 7 Nisan 1928, Moskova), Rus bilim insanı, filozof, ekonomi, tıp araştırmacısı, bilimkurgu yazarı. Bogdanov, 22 Ağustos 1873'te şu anki Beyaz Rusya'da doğdu. Öğretmen bir ailenin çocuğu olarak dünyaya geldi ve üniversite öğretimine kadar çiftlikte yaşadı. Tıp eğitimi için girdiği Moskova Üniversitesi'nden mezun olamadan, Narodnaya Volya grubuna üye olmak suçundan tutuklandı. Tula şehrine sürgün edilen Bogdanov, Kharkiv Üniversitesi'nde eğitimine devam etti. Burada devrimci faaliyetlerine devam eden Bogdanov, "Ekonomi biliminin temelleri" isimli bir broşür yayınladı (1897). 1899 yılında üniversiteden mezun olarak doktor oldu. Aynı yıl ikinci eseri olan "Doğadaki basit elementlerin muhtemel tarihi"ni yayınladı. Bunun üzerine Çar polisi tarafından yeniden tutuklanan Bogdanov, 6 aylık bir hapislik döneminden sonra Vologda'ya sürgün edildi. Sürgün döneminde sosyal adalet, ekonomi-politik ve felsefe üzerine araştırmalar yaptı. 1903 yılında Bogdanov takma ismini alarak Rus Sosyal Demokrat İşçi Partisi'nin Bolşevik fraksiyonuna katıldı. Bolşevikler arasında yaklaşık 6 yıl boyunca en önde gelen isimlerden birisi olan Bogdanov, 1904-1906 yılları arasında 3 ciltlik felsefi eseri "Ampriyo-Monizm"i yayınladı. Bogdanov bu eserinde Marksizm ile Ernst Mach, Wilhelm Ostwald, Richard Avenarius gibi filozofların görüşlerini birleştirmeye çabaladı. Bu çalışma ünlü marksist Buharin başta olmak üzere birçok kişiyi etkiledi. 1905 Rus Devrimi'nin yenilgiye uğramasından sonra, Bogdanov, Duma'daki Sosyal Demokrat vekillerin geri çağrılmasını, partinin tamamen yer altına çekilmesini savundu ve bu konuda karşıt fikirlerde olan Lenin'le karşı karşıya geldi. Uzun süre devam eden bu karşıtlık 1908 yılında tamamen uzlaşmaz bir hale geldi. Bu ayrışmada bolşeviklerin çoğunluğu Lenin'in yanında yer alırken, Lenin bu dönem kaleme aldığı "Materyalizm ve Ampiryokritisizm" kitabıyla Bogdanov'u felsefi idealizmle yapmakla suçladı. Lenin'le girdiği mücadelede yenilgiye uğrayan Bogdanov, 1909 Haziran'ında Paris'te düzenlenen bir konferansla Bolşevik fraksiyondan atıldı. Bunun üzerine İtalya'nın Capri adasındaki Anatoli Lunaçarski ve Maksim Gorki'nin yanına giden Bogdanov çalışmalarına burada devam etti. Boykotçular (otzovists) olarak anılan bu muhalif grup burada bir parti okulu kurdular. 1910 yılında Bologna'ya taşıdıkları bu parti okulunda 1911'e kadar eğitim verdiler. Çok geçmeden Lenin ve yandaşları da Paris'te bu gruba karşı bir parti okulu oluşturdu. Ancak bu çalışmaların bir sonuç vermemesi üzerine Bogdanov siyasetten uzaklaştı ve 1914'te çıkan bir afla Rusya'ya geri döndü. Bogdanov Birinci Dünya Savaşı'na kadar yoğun bilimsel çalışmalar yaptı. 1912'de yayınladığı Tektoloji kitabı, kendi alanında öncü bir kitap olarak anılmaktadır. Birinci Dünya Savaşı süresince doktorluk yapan Bogdanov, Ekim Devrimi'nde hiçbir rol almadı. Bolşeviklerin iktidarı almasıyla beraber, kendisine sunulan partiye yeniden katılma tekliflerini geri çeviren Bogdanov, 1922'ye kadar, bilimsel çalışmalara daldı. Önceden araştırmaya başladığı konularda ciddi ilerlemeler kaydeden Bogdanov, sibernetik teorisinin öncülü oldu. 1918 yılında ekonomi profesörü olarak, yeni kurulan Sosyalist Sosyal Bilimler Akademisi'nin yöneticiliğine getirildi. 1920'de Sovyetler Birliği'nde kurulan proleter sanat hareketi Proletkult'un kuruculuğunu ve baş teorisyenliği Bogdanov yaptı. Verdiği konferans ve yazdığı makalelerde, eski burjuva kültürünün yok edilmesi gerektiğini söyleyen Bogdanov, onun yerini saf proleter kültürün alması gerektiğini savundu. Proletkult hareketi, diğer kültürel hareketler gibi ilk etapta Bolşevik Hükûmet tarafından desteklendi. Ancak 1 Aralık 1920 tarihli Pravda'da çıkan bir yazı, bu hareketi küçük burjuva ilan ederek, bu hareketin sosyalizme düşman unsurlar tarafından çıkarıldığını duyurdu. 1922'ye gelindiğinde Proletkult tarihe karışmıştı. 1923 yazında Bogdanov, hükûmet muhalifi İşçi Gerçeği grubunu desteklediği gerekçesiyle gizli polis tarafından tutuklandı ve 5 hafta boyunca sorgulandı. Serbest bırakılmasının ardından yeniden bilimsel çalışmalarına ağırlık veren Bogdanov, 1924 yılında kan transfüzyonu deneylerine başladı. Bogdanov, bu deneylerle hiç yaşlanmayan ebediyen genç insanı yaratma derdindeydi. Bu çalışmalar kapsamında aralarında Lenin'in kardeşi Maria Ulianova'nın da bulunduğu birçok kişi Bogdanov'un deneylerine katıldı. 11 kan transfüzyonu deneyi gerçekleştiren Bogdanov, bu deneyler sonunda, deneklerdeki görme bozukluklarının, saç dökülmelerinin durdurulabildiği fark etti. Çalışmalarının sonuç vermesi üzerine 1926 yılında Hematoloji ve Kan Transfüzyonu Enstitüsü'nü kurdu. Bogdanov, 1928 yılında kendi üzerinde yaptığı bir kan transfüzyonu deneyi sırasında, öğrencisinden kaptığı sıtma ve tüberküloz bakterileri nedeniyle hayatını kaybetti. Kimi aydınlar, Bogdanov'un bu şekilde intihar ettiği iddiasında bulundu. Bu iddiaya kanıt olarak da, Bogdanov'un son deneyinden önce yazdığı gerilimli politik mektuplar gösterildi. Bogdanov, 1908 yılında yayınladığı Kızıl Yıldız isimli romanıyla ilgileri üzerine çekti. Mars'ta geçen bu ütopya türü kitapta Bogdanov bilimsel ve sosyal gelişmeler hakkında peygamberce kehanetlerde bulunuyordu. Bogdanov'un bu eseri feminist, sosyalist birçok ütopya- bilimkurgu eserine öncülük etmiştir. Kendisinden sonra gelen yazarları etkilemiştir. Geç Hitit Devletlerinin Yıkılışı Geç Hitit Devletlerinin Yıkılışı. Geç Hititler ve Suriye'deki komşu ülkeler Kummuh, Karkamış, Sam’al, Gurgum, Tyros(Sur), Hamath (Hama), Melid, Tabal ve Que kralı Urukki (Awarikus/ Warikas); Assur Devletine vergi verir. Que kralı Awarikus’u Adana ili Yüreğir ilçesinde bulunan Luvice Hiyeroglif ve Fenikece çift dilli Çineköy Yazıtından da tanımaktayız. Bu yazıtta: "Ben, ...’ın oğlu, Mukasas’ın soyundan Hiyawa kralı, Tanrı Tarhunza’nın hizmetkarı Warikas’ım. Ben Warikas, Hiyawa’yı genişlettim. Ve Tarhunza’nın yardımıyla Hiyawa Ovasını verimli yaptım. At üstünde at, ordu üzerine ordu dizdim..." denilmektedir. Warikas’ın bu yazıtta kendisine "Hiyawa Ülkesi kralı" demesi ilginçtir. "Hiyawa", Assur belgelerinde Que ülkesi olarak geçen ülkenin Hiyeroglif Luvice karşılığı olduğu sanılmaktadır. Buna karşılık Fenikece nüshada ise Danuna (DNNYM) ülkesi yazmaktadır. MÖ 736 yılında Assur Devleti ve müttefiki Yahuda Kralı Ahaz; Aram Kralı II. Rezin’i ve İsrail Kralı Pekah’ı yenilgiye uğratırlar. III. Tukulti-apil-Eşarra ikinci büyük Urartu Seferinde (735), Torosları batıdan aşarak Elazığ, Bingöl üzerinden Urartu başkenti Tuşpa (Van) üzerine yürüdü. Bütün ülkeyi yağmalamasına rağmen başkenti ele geçiremedi. Bu savaştan yara alan Urartu Devleti ise etkinliğini kuzeye kaydırmıştır. Assurlular, 732 yılında en güçlü Arami devleti Dimaşk’a (Şam) son verirler. Assurların müttefiki olan Sam’al kralı II. Panamuwa, Dimaşk (Şam) kuşatmasında hayatını kaybeder. Yerine Bar-rakap Sam’al kralı olur. 730 yılında Assurlular, Hiyeroglif yazıtlarda o dönemde Geç-Hitit krallıklarının hiçbirisinin kendisine yakıştırmaya cüret edemediği "Büyük Kral" unvanını kullanan ve vergi ödemeyi reddeden Tabal hükümdarı Wassusarma’yı (Uaşşurme) tahttan indirirler. Krallık ailesinden olmayan Hulli, Tabal Kralı tayin edilir. Bu dönemde Tabal ülkesinin yerel kralları olarak, İvriz Kaya Kabartması ve Bor stelinden tanıdığımız Tuwana (Tuhana) kralı Warpalawas (Urballa), Iştunda kralı Tuhamme, Tunna (Atuna) kralı Uşhitti ve Hupişna kralı Urimme bilinmektedir. Nevşehir ilinde Acıgöl’de bulunan ve Wassusarma’ya ait "Topada yazıtı" sayesinde yine aynı dönemde yaşamış olan Kiyakiyas ve Rutawas adlı iki yerel kralın adı da bilinmektedir. Tabal ülkesi, Tevrat’ta "Tubal" olarak geçmektedir. III. Tukulti-apil-Eşarra, Babil’i ele geçirir (729). Yerel bir kral atamak yerine kendini "Babil Kralı" ilan eder. V.Şulmanu-aşared zamanında ("Şalmaneser", 726-722), Sam’al kenti ele geçirilerek, tahrip edildi. Bu tarihten sonra Assurlu valiler tarafından idare edilen Sam’al kentinde Assur idaresi kalıcı olmuştur. Çok sonraları 681 tarihinde de kent hala Assurlu bir vali tarafından yönetiliyordu. Tabal kralı Hulli tahtından indirilerek Assur’a sürgün edildi. V. Şulmanu-aşared kısa süren hükümdarlığı döneminin sonunda Samaria (Şomron/Samiriye) kentini ele geçirerek, İsrail Devletini ortadan kaldırır(722). V. Şulmanu-aşared bir saray enrikası sonucunda öldürülünce yerine II. Şarru-kin ("Sargon", 721-705) tahta çıkar. II. Şarru-kin döneminde Assur Devleti; Elam, Urartu, Mısır, Phrygia devletleri ve bunlarla sürekli ittifak kuran Geç Hitit Devletleriyle sürekli bir mücadele içinde olmuştur. II. Şarru-kin 720 yılında Karkar Savaşında, Mısır’dan destek alan Hamath (Hama) isyanını bastırır ve burayı bir Assur eyaletine dönüştürür. Filistin üzerinden Mısır sınırına ulaşan Şarrukin, daha ileri gidemeyerek Mısır Firavununun kendisine gönderdiği hediyeleri kabul etti. Bu dönemde Kıbrıs(Iatnana) krallarından da vergi aldı. 1845 yılında Larnaka yakınlarında Şarrukin’e ait bir stel bulunmuştur. Şarrukin, Assurluların "Iaunalılar" olarak tanımladıkları Yunanlar (Ionialılar) ile de savaşmıştır. Que ve Hilakku ülkeleri de II. Şarrukin tarafından fethedilir. Assurlular Que ülkesine bir yönetici atamakla birlikte, eski kral Awarikus bu yöneticinin idaresinde vassal bir kral olarak yönetimine devam etmiştir. Muşki Kralı Mita’nın (Phrygia Kralı Midas) Tabal’ın yerel krallarından Şinuhtulu Kiakki’yi kendi tarafına çekmesi üzerine, II. Şarrukin MÖ 718 yılında Tabal’a sefer düzenler. Kiakki’nin yerine Atunalı Matti’yi geçirtir. Şarrukin; V. Şulmanu-aşared zamanında isyan eden Tabal kralı Hulli’ye haklarını iade eder. Hulli ölümüne kadar Assur’a sadık kalır. Hulli’nin ölümünden sonra Tabal Krallığının başına oğlu Ambaris geçer. Şarrukin, kızı Ahat-abişa’yı Ambaris ile evlendirir. Hilakku Ülkesini de, Tabal Devletine katarak Ambaris’e verir. Bu dönemde Assurlular, Tabal ülkesinden "Bit-Brutaş" adıyla sözederler. Assur Devletinin Tabal politikası, Urartu ve Phrygia devletleri arasında kendilerine bağlı tampon bir devlet oluşturmak ve bu iki devletin ittifak kurmalarına engel olmaktı. Phrygialıların desteği ile Assur Devletine karşı isyan eden en güçlü Geç-Hitit Devleti olan Karkamış, savaş sırasında Phrygia ve Urartu’dan gerekli yardımı alamayınca sonunda Assur Egemenliğine boyun eğer (717). Bu ana dek varlığını, Assur Devleti’ne vergi vermekle birlikte devam ettiren Karkamış Devleti son bulur. Karkamış kralı Pisiris yakalanarak Assur’a götürülür. Yerine bir vali atanır. Büyük Hitit Devleti yıkıldıktan sonra Hitit kültürünü 500 yıl daha devam ettiren Karkamış Krallığı böylece tarihe karışır. II. Şarru-kin, 715’te Phrygialılara (Muşki) karşı Batı Que’de düzenlediği seferde Pozantı’da (Paduwanda) zafer elde eder. Que’de Assur aleyhine bozulan düzeni yeniden kurar. Hilakku tekrar Assur denetimine geçer. Bu savaş neticesinde Phrygialıların Akdenizle olan bağı kesilir. Göksu Nehri vadisindeki demir ve kurşun madenleri ve sedir ağaçları Assurluların eline geçer. Kısa bir süre sonra II. Şarru-kin Phrygialıları (Muşki), Konya Ovasında tekrar yener. Tabal Kralı Ambaris’in Urartu ve Phrygia (Muşki) Devletleri ile işbirliği yapması üzerine, II. Şarru-kin Tabal Devletine karşı sefer düzenler ve ilhak eder (713). Hilakku da ilhak edilir. Şarrukin tarafından kendisine ihanet etmekle suçlanan Ambaris ve Tabal ülkesinin ileri gelenleri Assur’a sürgüne gönderilir. Tabal ve Hilakku doğrudan Assur devletine bağlanmakla birlikte Ahat-abişa kocasının yerine geçerek yönetimini sürdürmüştür. Assur’un Que valisi, 712, 711 ve 710 yıllarında Phrygia Devletine (Muşki) karşı seferler düzenler. II. Şarru-kin’in, Kammanu ve Melid’e sefer düzenler (712). Bu ülkenin kralı V. Şulmanu-aşared döneminde Gunzinanu idi. Bu dönemde Kammanu ve Melid ülkeleri birleşmişti. Şarrukin’in, Gunzinanu’yu tahttan indirip kral yaptığı Tarhunazi’nin çıkarttığı isyan, bu seferin düzenlenmesine neden olmuştur.Assurlular, Melid kentini eline geçirince Tarhunazi, Tegarama (Til-garimmu, bugün Gürün) kentine kaçar. Tevrat’ta bu kent Togarma olarak geçmektedir. Ancak bu kent de Assurluların eline geçince ve isyan batırılınca kral Tarhunazi, 5000 askeri ile birlikte esir alınıp Assur’a sürgüne götürülmüş, Melid ülkesinin idaresi Kummuh kralı Mutallu’ya verilmiştir. Yine aynı dönemde Gurgum Kralı Tarhulara, oğlu Mutallu tarafından öldürülür. II. Şarru-kin’in müdahalesi sonucunda Mutallu devrilir. Gurgum, Assur Egemenliğine boyun eğer (711). Bir eyalet haline getirilen Gurgum ülkesi, bundan sonra "Marqas Eyaleti" adını alacaktır. Bugünkü "Maraş" adı buradan türetilmiştir. Kafkaslardan gelerek Anadolu üzerine ilerleyen Kimmer istilaları sonucunda , Assur’a karşı düşmanca politikasından vazgeçmek zorunda kalan Phrygia Kralı Midas (Muşkili Mita), kendisini Assur’a karşı kışkırtan eski Que Kralı Urikki’nin (Awarikus), Urartu Devletine gönderdiği elçileri yakalatır, ve Assur veliahtı Sin-ahhe-eriba’ya teslim eder (709). Kummuh’a saldıran Şarrukin, bu ülkeyi bir Assur eyaleti haline getirmiştir. Mutallu ve ailesinin kaçması üzerine Melid ve Kummuh, Assur Egemenliğine boyun eğmiştir (708). Böylelikle Geç-Hitit Devletleri birer birer Assur egemenliğine girer. Bu bölgeler Assurlu valiler tarafından yönetilmeye başlanır. Siyasal kimliklerini kaybeden krallıklar uygulanan zorunlu göç sonunda kültürel kimliklerini de zamanla kaybeder. Luvice dili unutulur, ancak Aramice Assurlular tarafından da benimsenir ve varlığını sürdürür. II. Şarru-kin, Tabal üzerine bir sefer daha düzenler ve burada Kimmerlere karşı savaşırken ölür(705). Cesedi bulunamaz. Tabal, Batı Kilikya bölgesi, Melid ülkesi ve Til-garimmu eyaleti Assur denetiminden çıkar. Kimmer İstilası sonucunda Phrygia(Frigya)Devleti de tarihe karışır (695). Kral Midas intihar eder. II. Şarru-kin’in ölümü üzerine Asi-Tiwatas (Aza-Tiwata) yönetimindeki Que Devleti, Assur’a isyan eder. Başlangıçta Que Ülkesinin kralı Awarikus’a bağlı yerel bir yönetici olan Asi-Tiwatas, Şarrukin’in beklenmeyen ölümü sonrası Assur Devletinin içinde bulunduğu kargaşadan yararlanarak büyük çapta bir isyana kalkışmıştır. Azatiwataya kenti (Karatepe-Arslantaş) ise kral Asi-Tiwatas’ın merkezidir. Hilakku Devleti ile bölgedeki Yunan ve Fenikeli azınlık da Assur’a karşı bu isyana katılır. Bu bölgeye III. Tukulti-apil-Eşarra tarafından sürgün edilen Fenikeli göçmenler yerleşmişti. Fenike dili, Hiyeroglif Luwicesi ile birlikte Que ülkesinin resmi yazı dili olarak kullanılmaktaydı. Asi-Tiwatas, Que Ülkesi yerine "Danuna Ülkesi" tabirini kullanmayı tercih etmektedir. Asi-Tiwatas’ın isyanı üç yıl sürer (705-702). Sin-ahhe-eriba, 703-702 yılları arasında düzenlediği seferle isyanı bastırmıştır. Burada bir anıt diktiren Sin-ahhe-eriba, sürgüne götürdüğü Que ve Hilakku insanlarını Ninua sarayının inşasında çalıştırır. Böylelikle Geç-Hitit Devletlerinin teker teker sona ermesiyle Anadolu’daki Luwice hiyeroglif yazıtlar da kesilir. Bilinen son yazıtlı buluntu yeri Azatiwataya (Karatepe-Arslantaş) kalesidir. Ancak isyanı Kirua devam ettirir. Hilakku Devleti ve bölgede bulunan Yunan azınlık, Kirua’yı destekler. Assurlular, Yunanları “Ia-ama-nuu”, “Ia-u-na-ja” biçiminde belirtmektedir. Yunanlar, Dağlık Kilikya kıyılarında Nagidos (Bozyazı), Kelenderis (Aydıncık), Aphrodisias, Holmoi (Taşucu), Soloi (Viranşehir) gibi koloniler kurmuşlardı. Tarsus ve İngirra (Ankhiale) şehirleri de isyana katılınca bütün bölge Assur’a karşı başkaldırmış olur. Assur Devleti, isyanı ancak 696’da bastırır. Arrianus da Assurlular ile Yunanlar arasındaki bu savaştan bahsetmektedir. 705-696 yılları arasındaki bu dönemde Rodos Adasının Lindos şehri, Tarsus şehrini kolonize eder. Lindoslu Yunanlar, kısa bir süre önce Phaselis ve Soloi şehirlerini de kolonize ederek yerleşmişlerdir. Assur Kralı Sin-ahhe-eriba, Tarsus kentini yeniden kurarak, daha önce Assurlular tarafınan "Tarzi" olarak bilinen kenti "Tarsisi" olarak yeniden adlandırır. Assur Kralı Sin-ahhe-eriba, Sidon ve Yahuda krallıklarının önderliğinde gerçekleştirilen birliği kırmak üzere Fenike ve Filistin’e yönelik bir sefer düzenler ve Yahuda krallığının Lakiş kentini ele geçirir (701). Mısır yardımı püskürtülür ancak Kudüs ele geçirilemez, haraca bağlanır. 696 ve 695 yıllarında Hilakku üzerine seferler düzenleyen Sin-ahhe-eriba, aynı yıl Tabal üzerine de pek başarılı olmayan bir sefer düzenledi. Gurdi adlı bir kralın yönetimindeki Til-garimmu (Gürün) kenti yakılıp yıkıldı. Bu dönemde Tabal ülkesinin, Assur Devletine vergisini vermekle birlikte bağımsızlığını koruduğu düşünülmektedir. 695 yılında Sin-ahhe-eriba, Melid üzerine bir sefer düzenler. Kent yağmalanıp, bol bol ganimet alınsa da bu sefer; Şarrukin’in Melid üzerinde kurduğu Assur hakimiyetinin aslında kalıcı olmadığının bir göstergesidir.689 yılında Babil’i yakıp yıkan Sin-ahhe-eriba, 681 yılında oğullarından biri tarafından öldürülür. Aşşur-aha-iddina (“Esarhaddon”, 680-669) Babil kentini yeniden inşa ettirir. Que üzerine sefer düzenler, Teuşpa komutasındaki Kimmerleri yenilgiye uğratır (679). Aşşur-aha-iddina, 677 yılında Fenikelilerin Sidon kentini alır. Sidon kralı Abdimilkutti, Hilakku’ya kaçar ve buranın kralı Sanduarri tarafından kabul edilir. Aşşur-aha-iddina, 679’deki ve 674’teki başarısız Mısır Seferlerinin ardından, sonunda 671’de Mısır’ı ele geçirir. "Aşağı ve Yukarı Mısır’ın Fatihi" unvanını alır. Kuş hükümdarı Taharka bu yenilgi üzerine Mısır’ı terkederek anavatanı Nubia’ya kaçar. 676 yılında Sanduarri’yi idam ettiren Aşşur-aha-iddina önce Hilakku’ya daha sonra Tabal sınırındaki dağlarda oturan Du’ua halkı üzerine yürümüştür. Tabal’da bulunan Işkallu 675 yılında, Melid Kralı Mugallu ile bir ittifak yapmıştır. Bir müddet sonra Melid kralı Mugallu kendini Tabal kralı ilan etmiş olmalıdır. “Tabal ve Melid Kralı” Mugallu’nun çabaları ile Assur Devletine karşı; Tabal-Urartu-Kimmer İttifakı kurulur. Aşşur-aha-iddina, yine aynı yıl Mugallu’ya karşı bir sefer düzenlese de başarısız olur. Melid kenti düşmez. Aşşur-aha-iddina, yine aynı dönemde kızını İskit Partatua ile evlendirerek İskit tehlikesini savuşturmuştur. Bu İskit kralı Herodotos Tarihi’nde "Protothyas" olarak anılmaktadır. Aşşur-bani-apli ("Assurbanipal", 668-627), ilk önce Mısır’da çıkan isyanları batırır (667 ve 663). Hilakku ve Tabal ülkeleri, Aşşur-bani-apli’ye boyun eğer. Tabal kralı Mugallu, Assur Devletine düzenli olarak vergi verir. 663 yılında kızını zengin bir çeyizle Aşşur-bani-apli’ye gönderir. At yetiştiriciliği ve maden işlemede ünlü olan Tabal ülkesi vergisini at ve maden olarak ödüyordu. 651 yılında da atları göndermeye devam etmektedir. Ancak daha sonraları Assur Devleti zayıflayınca, Kimmerlerle anlaşan Tabal Devleti, vergi ödemeyi durdurur. Yazılı belgelere göre Mugallu’nun oğlu [...]ussi, Aşşur-bani-apli’ye önceleri babasının vergisini ödemeye devam etmiş fakat sonra başkaldırmış ve bu yüzden Tanrı Aşşur’un gazabına uğramış ve yakılarak cezalandırılmıştır. Hilakku Kralı Sandasarme zamanında Hilakku, Tabal ve Que birleşir. Bölge zamanla "Kilikia" adını alır. Assur Devletinin yıkılmasından sonra bağımsız olan Kilikya Devleti 585’te gücünün doruğuna ulaşır. Babilliler; Que Ülkesini "Hume", Hilakku ülkesini "Pirindu", Kummuh Ülkesini ise "Kimuhi" olarak adlandırıyorlardı. Digama fonksiyonu Matematik'te, digama fonksiyonu gama fonksiyonu'nun logaritmik türevi olarak tanımlanır: Bu poligama fonksiyonu'nun ilkidir. Digamma fonksiyon'u, sıklıkla ψ("x"), ψ("x") veya formula_2 (eski yunan harfleriyle digama'nın gösterimi Ϝ'dir ) şeklinde gösterilir. Harmonik sayılar'la ilişkisi Burada "H" is the "n" 'inci harmonik sayıdır, ve γ Euler-Mascheroni sabiti'dir. yarı tam sayı değerleri için, açılım integral gÃ¶sterimi harmonik sayılar için Euler integrali'dir . Digamma negatif tam sayılar dışında kompleks düzlemde hesaplanabilir (Abramowitz and Stegun 6.3.16), yardımıyla Digama Taylor serisi'nde "z"=1 verilerek elde edilen bir rasyonel zeta serisidir , . Burada yakınsaklık için |"z"|<1. Burada, formula_10 Riemann zeta fonksiyonu'dur.Bu seri ile kolayca Hurwitz zeta fonksiyonu'na karşılık gelen Taylor 'serisi elde edilebilir. Digama için Newton serisi Euler integral formulü ile : Burada formula_12 binom katsayısı'dır. Digama fonksiyonunu Gama fonksiyonu'na benzer bir refleksiyon formülü karşılar tekrarlama ilişkisi'ne dayanılarak Digamma fonksiyonu Böylece,1/x için "teleskop" denilebilir , bu nedenle Burada Δ ileri diferansiyel operator'dür. Aşağıdaki formülle harmonik seri'nin kısmi toplamı tekrarlama ilişkisi'ne karşı gelir , burada formula_17 Euler-Mascheroni sabiti'dir. Daha genel bir ifade, Digama'nın Gaussian toplam formu Tam sayılar için formula_20. Burada, ζ("s","q") Hurwitz zeta fonksiyonu'dur ve formula_21 'i Bernoulli polinomu'dur.Çarpma teoremi'nin özel bir durumu ; ve genelleştirilmiş şekli Burada "q" 'nun doğal sayı, ve 1-"qa" 'nın doğal sayı olmadığı varsayılmıştır. . Pozitif tam sayılar "m" ve "k" ( "m < k" ) şartıyla,digama fonksiyonunun Temel fonksiyon olarak ifadesi J.M. Bernardo AS 103 algoritmiyle ile "x", gerçel bir sayı olmak üzere digama fonksiyonu hesaplanabilir, veya "n" tam sayı, B(n) "n" 'inci Bernouilli sayısı ve formula_10 Riemann zeta fonksiyonu'dur. Digama fonksiyonu için bazı özel değerler: John Swartzwelder John Swartzwelder (d. 16 Kasım 1950), Amerikalı komedi ve roman yazarı. Romanlarının yanı sıra daha çok animasyon televizyon dizisi "Simpsonlar"daki çalışmasıyla tanınmaktadır. Dizinin 59 bölümünün senaryosunu yazarak, açık ara farkla dizide en çok senaryo yazan kişi oldu. Swartzwelder, "Simpsonlar"da çalışmadan önce uzun bir süre reklam çalışmalarında yer aldı. "Saturday Night Live" şovunda yazmakta iken George Meyer ile tanıştı. Meyer ile birlikte "Army Man"de yazmaya başladı. Ardından ikili, "Simpsonlar" için yazmaya başladılar. Yunus Emre VakfÄ± Yunus Emre Vakfı, 5 Mayıs 2007 tarihli ve 5653 sayılı Kanun’la kurulan ve Türkiye’nin, Türk dilinin, tarihinin, kültürünün ve sanatının tanıtımı amacıyla projeler gerçekleştirecek bir kamu vakfıdır. Vakıf, ilk olarak Yunus Emre Enstitüsünün kuruluşunu gerçekleştirmiştir. Yurt dışında Yunus Emre Türk Kültür Merkezleri vasıtasıyla Türk dili, kültürü ve sanatına dair faaliyetler yürütecek olan Yunus Emre Enstitüsü, bu alanlarda eğitim almak isteyenlere yurt dışında hizmet vermek, Türkiye’nin diğer ülkeler ile kültürel alışverişini artırıp dostluğunu geliştirmek gibi amaçlarla, geniş bir coğrafyada faaliyetlerini yoğunlaştıracaktır. Yunus Emre Vakfı 7 Mayıs 2009’da Ulus’taki tarihî binasında faaliyetlerine başlamıştır. Yunus Emre EnstitÃ¼sÃ¼ Yunus Emre Enstitüsü, Ankara'nın Altındağ ilçesine bağlı Ulus semtinde bulunmaktadır. Tekel Başmüdürlüğü binası olarak Giulio Mongeri tarafından inşa edilen binada Yunus Emre Vakfı'na bağlı olarak kurulan Yunus Emre Enstitüsü, 5653 numaralı kanunun amaçlarını gerçekleştirmek üzere eğitim ve öğretim faaliyetleri ile bilimsel araştırma ve uygulamaları yürütmektedir. Türk dili, tarihi, kültürü, sanatı gibi alanlarda, sertifika programlarıyla eğitim-öğretim uygulamalarını gerçekleştirmek, Enstitünün hedefleri arasındadır. Enstitü, kuruluş amaçları doğrultusunda Türk kültürünün, tarihinin, dilinin ve edebiyatının daha iyi tanıtılması ve öğretilmesi için araştırmalar yapmak; farklı kurumlarla iş birliği içerisine girerek bilimsel çalışmaları desteklemek ve ortaya çıkan sonuçları çeşitli yayınlar vasıtasıyla kamuoyuna duyurmak amacına yönelik olarak da pek çok faaliyet yürütmektedir. Yunus Emre Vakfına bağlı olarak kurulan Yunus Emre Enstitüsü, kanunun amaçlarını gerçekleştirmek üzere eğitim ve öğretim faaliyetleri ile bilimsel araştırma ve uygulamaları yürütmektedir. Enstitü, kuruluş amaçları doğrultusunda Türk kültürünün, tarihinin, dilinin ve edebiyatının daha iyi tanıtılması ve öğretilmesi amacıyla araştırmalar yapmak, farklı kurumlarla iş birliği yaparak bilimsel çalışmaları desteklemek ve ortaya çıkan sonuçları çeşitli yayınlar vasıtasıyla kamuoyuna duyurmak amacına yönelik faaliyetler yürütmektedir. Yunus Emre Enstitüsü, Türk dili, tarihi, kültürü, sanatı ve müziği alanlarında yetkin akademisyen ve araştırmacıların yetişmesine katkı sağlamayı; sertifika programlarıyla eğitim-öğretim uygulamalarını gerçekleştirmeyi de hedeflemektedir. Yunus Emre Enstitüsü yurt dışında çeşitli ülkelerde açacağı Yunus Emre Türk Kültür Merkezleri ile Türkiye'nin, Türk dilinin, kültürünün, sanatının ve tarihinin tanıtılması adına çalışmalar yapacaktır. Yunus Emre Türk Kültür Merkezlerinde bilimsel projeler, kültürel etkinlikler ve kurslar aracılığıyla bir taraftan Türkiye'nin tanıtımına katkı sağlanırken, diğer taraftan Türkiye ile diğer ülkeler arasında dostluk pekiştirilecek ve kültürler arasındaki münasebetler artırılacaktır. Yunus Emre Türk Kültür Merkezleri bünyesinde yürütülecek olan Türkçe dil kursları sayesinde hem yabancı dil olarak Türkçe öğrenmek isteyenlere Türkçe öğrenim imkânı sağlanmış olacak hem de ilgili ülkelerdeki Türk vatandaşlarının, dillerini daha yakından tanımaları temin edilerek, Türkiye ile kültürel bağlarının devamı sağlanacaktır. Yunus Emre Enstitüsü yurt dışında kurduğu merkezlerde eğitim ve öğretim çalışmalarının yanı sıra kültürel ve sanatsal faaliyetler yürütmekte, bilimsel araştırmalara destek vermektedir. 2009 yılında faaliyetlerine başlayan Yunus Emre Enstitüsünün bugün itibarıyla 40 ülkede 50 merkezi bulunuyor. Bu merkezlerde isteyen herkese Türkçe öğretiliyor. Çeşitli seminerler, sempozyumlar, konferanslar ve paneller düzenlenen merkezlerde kültür ve sanat dünyasının önde gelen isimleri sanatseverlerle buluşuyor. Yunus Emre Enstitüsü bünyesindeki Yunus Emre Türkçe Eğitim ve Öğretim Merkezi (YETEM)'in kuruluş amacı, öncelikle Türkçenin bir dünya dili olarak yabancı ülkelerde öğretilmesi hususunda eğitim-öğretim faaliyetlerinde kullanılacak ders araç ve gereçlerini hazırlamaktır. Türkçenin uluslararası düzeyde etkinliğini artırma noktasında da çeşitli projeler yürütmekte olan Yunus Emre Türkçe Eğitim ve Öğretim Merkezi, Avrupa Dilleri Ortak Çerçeve Programı çerçevesinde gerçekleştirdiği çalışmalarda Türkçenin öğretiminde evrensel standartlara uygun bir Türkçe Yeterlik Sınavı (TYS)'nin yazılım ve uygulamasını da gerçekleştirecektir. Yunus Emre Türk Kültür Merkezlerinde düzenlenen Türkçe kurslarında, kolaydan zora, yakından uzağa ve genelden özele, sarmal yapıda dil öğretimi uygulanmaktadır. Eğitim öğretim sürecinde, görüntülü ve sesli kaynakların kullanımına önem verilmektedir. Yeni konular öğretilirken daha önce öğrenilmiş ve kazanılmış bilgi ve becerilerin tekrarına özen gösterilen kurslarda, öğretim sistemi Avrupa Konseyi Ortak Dil Kriterleri ve dil seviyeleriyle paraleldir. Türkçe öğretiminde dört temel dil becerisi olan dinleme, konuşma, okuma ve yazmaya eşit oranda yer verilmektedir. Basamaklı kur sisteminin uygulandığı Türkçe dersleri, temel düzeyde A1 ve A2, orta düzeyde B1 ve B2, ileri düzeyde ise C1 ve C2 kurlarından oluşmaktadır. YETEM, yabancı dil olarak Türkçe öğretimi faaliyetlerini daha verimli hâle getirmek amacıyla Avrupa Konseyi Ortak Dil Kriterleri’ne ve yabancı dil olarak Türkçe öğretiminin ilkelerine uygun olarak ders kitapları, çalışma kitapları, öğretmen/kılavuz kitapları, okuma kitapları/metinleri, sözlükler, resimli konuşma kartları ve sesli görüntülü materyaller hazırlamaktadır. Bu materyaller, 16 yaş üstü yetişkinlere ve çocuklara yönelik olmak üzere 2 ayrı grup dikkate alınarak geliştirilmektedir. Türkçe öğretimi alanında Yunus Emre Türk Kültür Merkezleri vasıtası ile modern dil öğretim teknikleri ve materyallerini eğitimcilerin hizmetine sunmak, öğretmenleri en son gelişmelerden haberdar etmek ve yeni kazanımları paylaşmak, yabancı dil olarak Türkçe öğretimi çalışmalarını ortak ve nitelikli bir düzlemde yürütmek, yurt dışındaki iki dilli Türk çocuklarına verilen eğitimi daha nitelikli hâle getirmek ve Türkçe öğretmenlerinin donanımlarını artırarak eğitim standartlarını yükseltmek gibi amaçlar doğrultusunda yurt dışında belirli aralıklarla, YETKM’lerin yanı sıra devlet okulları ile farklı kurumlar bünyesinde görev yapan Türkçe öğretmenlerinin ve Türkologların eğitimine yönelik seminerler düzenlenmektedir. Bugüne kadar sırasıyla Brüksel, Amman, Kahire, Saraybosna, Bükreş, Priştine, Prizren, Tahran, Tiflis, Üsküp, Tiran, Nur-Sultan ve Almatı’da seminerler düzenlenmiştir. Yabancı dil olarak Türkçe öğretimi özel bir ihtisas alanı olduğundan, bu alanda görev yapacak öğretim elemanlarının çağdaş yabancı dil yaklaşım, yöntem ve teknikleriyle donatılmış bir biçimde yetiştirilmesi Yunus Emre Enstitüsünün temel hedefleri arasındadır. Bu bağlamda, yabancı dil olarak Türkçe öğretimi alanında ihtiyaç duyulan okutmanları yetiştirmek amacıyla bu tür sertifika programları belirli aralıklarla düzenlenmektedir. TÖMER’lerle ortaklaşa düzenlenen programlarda okutman adaylarına alan uzmanı akademisyenlerden teorik ve pratik eğitim alma fırsatı sunulmaktadır. Ülkemizin dünya ülkeleriyle hızla gelişen çok yönlü ilişkisine bağlı olarak yurt dışında Türkçeyi öğrenmeye yönelik ciddi bir talep artışı olmuştur. Yunus Emre Enstitüsü, bu talepleri karşılamak amacıyla bir taraftan ihtiyaç duyulan ülkelerde Yunus Emre Türk Kültür Merkezlerini devreye sokarken öte taraftan da devlet okullarında Türkçenin seçmeli yabancı dil olarak okutulması çalışmalarına katkı sağlamaktadır.Türkçenin seçmeli yabancı dil olarak resmî müfredatlara girişi konusunda yapılan çalışmalar müfredat programlarının oluşturulması ve ilk ve ortaöğretime yönelik yabancı dil olarak Türkçe ders kitaplarının hazırlanması şeklinde iki ana başlık altında toplanmaktadır. Bu konuda ilk ders malzemesi ihtiyacı Bosna Hersek’te ortaya çıkmıştır. Bosna Hersek’teki Eğitim Bakanlıkları nezdinde yapılan girişimler sonucu Türkçe seçmeli yabancı dil olarak resmî müfredatlarda yer buldu. Nitekim, Bosna Hersek’in Zenica-Doboj, Hersek-Neretva ve Bosansko-Posavinski Kantonlarında Eğitim Bakanlıkları tarafından Türkçenin ilköğretim ve ortaöğretim seviyelerinde 6. sınıftan 13. sınıfa kadar ikinci seçmeli yabancı dil olarak okutulması kararı alındı. 2012-2013 eğitim-öğretim döneminde Bosna Hersek’te 5332 öğrenci, 50 öğretmenden Türkçeyi seçmeli yabancı dil olarak öğrenmektedir. Gürcistan’da da seçmeli ikinci yabancı dil olarak Türkçe öğretimi yapılmaktadır. Şu anda Tiflis’teki 2 ilköğretim okulunda toplam 395 öğrenci Türkçe öğrenmektedir. Türkçenin ülke genelindeki müfredatta yer bulabilmesi için 23-26 Eylül 2012 tarihleri arasında Gürcistan Eğitim Bakanlığı ile müfredat programı konusunda görüşülmüştür. Program onaylandıktan sonra Gürcistan ilköğretim okullarında okutulmak üzere Türkçe ders kitaplarının yazımına başlanacaktır. Yunus Emre Enstitüsü’nün düzenlediği Türkçe Yaz Okulu 2010, 2011, 2012 ve 2013 yıllarında düzenlenmiştir. 2010 yılında 8 ülkeden 30 kişilik bir katılımla gerçekleştirilen “Yaz Okulu” programına, 2011 yılında 23 ülkeden 123 kişi, 2012 yılında 44 ülkeden 244 kişi, 2013 yılında ise 57 ülkeden Yunus Emre Türk Kültür Merkezleri bünyesinde yürütülen Türkçe kurslarında başarılı olan ve Türkoloji bölümlerinde eğitimlerine devam eden 268 kişi katıldı. 2013 Türkçe Yaz Okulu Yunus Emre Enstitüsü ve Başbakanlık YTB ile iş birliği halinde yürütülmüştür. 2014’te ise Türkçe Yaz Okulu Programının 5.si düzenlenecektir. Türkçe Yaz Okulu Programları farklı ülkelerden gelen misafirlerimizin katılımıyla gerçekleştirilmektedir. İletişim dili olarak Türkçenin kullanıldığı bu organizasyonda hem Türkçe eğitimi alma hem de bulundukları ve ziyaret ettikleri şehirlerin öne çıkan tarihî ve turistik yapılarını gezme ve yörenin kültürünü tanıma imkânı bulmaktadırlar. Yaz okulu öğrencileri Türkiye’nin farklı şehirlerinde bulunan Türkçe Öğretim Merkezlerinde Türkçe eğitimi almaktadır. Bu eğitimin yanı sıra öğrenciler bulundukları şehrin ve yörenin kültürü ile doğa güzelliklerini tanıma amaçlı gezi programlarına da katılmaktadır. Gidilen illerde düğün, festival, el sanatları yapımı gibi etkinliklere katılarak, kültürü yaşayarak öğrenme fırsatı da bulmaktadırlar. Misafirlerimiz Anadolu’nun çeşitli kentlerinde devam eden Yaz Okulu Programı’nın son bölümünde ise nice medeniyetlere ev sahipliği yapmış, imparatorluklara başkent olmuş İstanbul’a gitmektedirler. Bütün grupların bir araya getirildiği İstanbul’da, katılımcılar değişik şehirlerde yaşadıkları tecrübeleri arkadaşlarıyla paylaşma ve Anadolu kültürü ile tarihinin tüm renklerini görme fırsatını elde etmektedirler. Topkapı Sarayı’ndan Ayasofya’ya, Sultanahmet Camisi’nden Dolmabahçe’ye kadar birçok önemli mekânı ziyaret eden misafirler, programın son gününde düzenlenen zengin kültürel içeriğe sahip bir kapanış programı ile Yaz Okulunu tamamlamakta ve Türkiye’ye veda etmektedirler. Yunus Emre Enstitüsü Sınav Merkezi, 3 Aralık 2012 tarihinde faaliyetlerine başlamıştır. Sınav Merkezinin görevleri arasında; yabancı dil olarak Türkçe öğretimi alanında çalışan akademisyenlere, Yunus Emre Enstitüsü Türk Kültür Merkezlerinde ve TÖMER’lerde çalışan Türkçe okutmanlarına, Yunus Emre Enstitüsü Türkçe Yeterlik Sınavı (TYS) soru bankasına katkı sunan soru yazarlarına yönelik hizmet içi eğitim seminerleri ve çalıştayları düzenleme; Yunus Emre Enstitüsü Türk Kültür Merkezlerinde uygulanan kur, sertifika ve seviye tespit sınavlarını geliştirme; Yunus Emre Enstitüsü Türkçe Yeterlik Sınavı (TYS) için bilimsel standartlara uygun model geliştirme ve bu modele göre zengin bir soru bankası hazırlayarak kâğıt ve web tabanlı TYS uygulama çalışmalarını sürdürme; Yunus Emre Enstitüsü ile iş birliği içinde olan üniversitelerin TYS Soru Bankası’ndan yararlanması için alt yapı çalışmalarını gerçekleştirme; Türk üniversitelerinin yurt dışındaki öğrencilere yönelik Yabancı Öğrenci Sınavı (YÖS) uygulamalarının gerçekleştirilmesine yardımcı olma gibi faaliyetler bulunmaktadır. Çeşitli ülkelerdeki yaklaşık 40 Yunus Emre Enstitüsü Türk Kültür Merkezlerinde (YEETKM) kur sonlarında yapılmakta olan kur ve sertifika sınavları ile öğrenci müracaatına bağlı olarak gerçekleştirilen Seviye Tespit ve Türkçe Yeterlik Sınavları için sürekli beslenmesi gereken çok zengin bir soru bankasına ihtiyaç duyulmaktadır. Bu tür bir soru bankasının oluşturulması, ancak Türkçenin yabancı dil olarak öğretimi alanında yetişmiş ve bu alanda uygulanan sınavların hazırlanmasında maharet kazanmış uzmanlarla mümkündür. Sınav Merkezi, ilgili akademisyenleri YEETKM’lerde ve üniversitelerimizin TÖMER’lerinde çalışan Türkçe okutmanları ile hizmet içi eğitim seminerleri ve çalıştaylarda bir araya getirerek bilgi paylaşım ortamının oluşmasını sağlamaktadır. Yunus Emre Enstitüsü Sınav Merkezi, Yunus Emre Enstitüsü Türkçe Eğitim ve Öğretim Merkezi (YEETEM) tarafından Yunus Emre Enstitüsü Türk Kültür Merkezlerinde (YEETKM) sürdürülen Türkçe eğitimi için belirlenen ders programlarına ve ADP’ye (Avrupa Dil Portfolyosu) uygun kur ve sertifika sınav modellerini geliştirmektedir. Bu modellere göre YEETKM’lerdeki Türkçe okutmanlarınca hazırlanan sınavlar, Sınav Merkezi uzmanları tarafından incelendikten sonra uygulanmaktadır. Merkezlerimizde çoğunlukla 36, 72 ve 144 saatlik kur düzenleri uygulanmaktadır. Seviye Tespit Sınavı (STS) Türkçeyi yabancı ya da anadil olarak öğrenen bireylerin dil seviyelerini ve yeterliklerini ölçmek üzere Yunus Emre Enstitüsü Sınav Merkezi tarafından geliştirilen, Avrupa Dilleri Öğretimi Ortak Çerçeve Metni’nde belirlenen yeterlik tanımlarına göre A1, A2, B1, B2, C1 seviyelerini içeren ve üç aşamada gerçekleşen bir sınavdır. Sınav, birinci aşamada gerçekleşecek olan okuma bölümü 90, ikinci aşamada gerçekleşecek olan yazılı anlatım bölümü 30, üçüncü aşamada gerçekleşecek olan sözlü anlatım bölümü 10 dakika olmak üzere toplam 130 dakika sürmektedir. Yunus Emre Enstitüsü, Türkçeyi yabancı dil olarak öğrenen bireylerin dil yeterliklerini ölçmek üzere, Avrupa Dilleri Ortak Çerçeve Programı'nda belirlenen yeterlik tanımları doğrultusunda bir Türkçe Yeterlik Sınavı (TYS) modeli geliştirmiş ve bu sınavın uluslararası ölçekte uygulamalarına başlamıştır. Enstitü, bu uygulamasıyla Türkçenin uluslararası geçerliğe sahip standart bir sınava kavuşmasını ve Türkiye’nin yabancı öğrenci kabulünü kolaylaştıran politikalarına destek olmayı amaçlamaktadır. Türkiye üniversitelerinin yabancı öğrencilerin ilgi odağı hâline gelmesi, söz konusu öğrencilerin üniversitelerimize kabulünü kolaylaştırması ve Türkçe düzeylerinin doğru ölçütlerle değerlendirilmesi açılarından TYS büyük önem arz etmektedir. Türkçenin uluslararası geçerliğe sahip standart sınavı olması hedeflenen TYS, bu özelliğiyle yurt dışında Türkçe öğreten farklı kurumlardaki öğretimde standartları oluşturmayı amaçlamaktadır. 6 Ekim 2011 tarihinde sınav hazırlıklarına ilişkin YÖK’te yapılan koordinasyon toplantısından sonra, Yunus Emre Enstitüsünde Ankara, Ege, Gazi, Hacettepe üniversiteleri TÖMER’lerinden akademisyenler ve MEB YEĞİTEK’ten bir uzmanın katılımıyla oluşturulan çalışma grubu tarafından TYS için rehber niteliğinde bir Çerçeve Program ve ardından model sorular hazırlanmıştır. Oluşturulan sorular, ölçme uzmanının kontrolünden geçirilmiş ve hazır hâle gelen TYS’nin “Dinleme” metinleri MEB YEĞİTEK stüdyolarında profesyonel sanatçılarca seslendirilmiştir. TYS’nin ilk uygulaması 19.10.2012 tarihinde Tahran YETKM’de yapılmıştır. Uluslararası ölçekte ilk uygulama ise 24-25 Mayıs 2013 tarihinde 10 ülkede (Kosova, Arnavutluk, Mısır, İran, Azerbaycan, Japonya, Gürcistan, Bosna Hersek, Belçika, Kazakistan) gerçekleştirilmiştir. TYS, yılda üç kez (ocak, mayıs ve eylül aylarında) Sınav Merkezinin belirleyeceği gün ve saatlerde Yunus Emre Enstitüsü, Yunus Emre Türk Kültür Merkezleri ve Enstitünün iş birliği içinde olduğu kurum ve kuruluşlarda yapılmaktadır. YETKM’lerden gelecek talepler doğrultusunda bu ayların dışında da sınav uygulanabilmektedir. Şu anda kâğıt tabanlı olarak uygulanan ve çevrimiçi (online) sınav hazırlıkları da devam eden TYS’de adayların okuma, dinleme, yazma ve konuşma becerilerindeki yeterlikleri ölçülmektedir. Sınav iki oturumda gerçekleşmektedir. Okuma, dinleme ve yazma bölümleri 1. oturumda; konuşma (bağımsız konuşma ve karşılıklı konuşma) bölümü 2. oturumda yapılmaktadır. 1. oturum; okuma 60, dinleme 45, yazma 60 olmak üzere, toplam 165 dakika; 2. oturum bağımsız konuşma 5, karşılıklı konuşma 10 olmak üzere, toplam 15 dakikadır. Sınavın tamamı, 180 dakika sürmektedir. Sınavda her bir beceri alanından en az % 50 (12,5 puan) oranında başarı sağlamak koşulu ile toplamda 55-70 arası puan alan adaylara B2, 71-88 arası puan alan adaylara C1, 89-100 arası puan alan adaylara ise C2 Türkçe Yeterlik Belgesi verilmektedir. TYS içeriği hakkında bakılabilir: Yabancı Uyruklu Öğrenci Sınavı (YÖS), Türkiye’deki yükseköğretim kurumlarında okumak isteyen yabancı uyruklu öğrencilerin girecekleri ve sonuçlarını bu kurumlara kabul için başvururken kullanabilecekleri bir sınavdır. Bu sınav 2010 yılına kadar Öğrenci Seçme ve Yerleştirme Merkezi’nce (ÖSYM) yapılmaktaydı, aynı yıl içerisinde alınan kararlarla Yabancı Uyruklu Öğrenci Sınavlarını T.C. üniversiteleri kendi bünyelerinde düzenlemektedir. YEE Sınav Merkezi, Enstitünün anlaşmalı olduğu kurumların yurt dışında yapacak oldukları Yabancı Öğrenci Sınavlarının koordinasyonunu sağlayarak sınavların uygun koşullarda gerçekleşmesine katkı sunmaktadır. Yunus Emre Enstitüsü, yurt dışında bulunan Yunus Emre Türk Kültür Merkezleri aracılığıyla kültür ve sanatımızın en güzel örneklerini dünyaya tanıtmakta, kültürel etkileşim ve paylaşıma katkı sağlamaktadır. Müzik, modern ve klasik Türk el sanatları, tiyatro, sinema, fotoğraf, edebiyat, Türk mutfağı vb. alanlarda Türkiye’nin zengin kültür birikimini paylaşmak amacıyla konserler, sergiler, atölye çalışmaları, sahne gösterileri, film gösterimleri, bilimsel toplantılar, aydın buluşmaları, sanat kursları ve benzeri pek çok faaliyet düzenlemektedir. Sadece Yunus Emre Türk Kültür Merkezlerinin bulunduğu ülkelerde değil, dünyanın pek çok ülkesinde ulusal ve uluslararası kuruluşlarla iş birliği hâlinde fuar, festival vb. organizasyonlara katılım sağlanmaktadır. Kültür Sanat Koordinatörlüğünün yürüttüğü proje ve faaliyetlerle kültürümüz dünya kültürleriyle buluşmakta, yapılan ortak çalışmalarla toplumlar arasında dostluk köprüleri kurulmaktadır. Türkoloji Projesi, 1999 yılında -o zamanki adıyla- Türk İşbirliği ve Kalkınma İdaresi Başkanlığı tarafından başlatılmış ve ilk defa 2000-2001 eğitim öğretim yılında uygulamaya konulmuştur. Proje, 20 Eylül 2011 tarihinde imzalanan protokolle Yunus Emre Enstitüsüne devredilmiştir. Türkoloji Projesi’nin amacı, Türkiye’nin diğer ülkelerle dostluğunu geliştirmek, kültürel alışverişini artırmak; Türk dili, edebiyatı, kültürü ve sanatı alanlarında eğitim almak isteyenlere yurt dışında hizmet vermek, bununla ilgili yurt içi ve yurt dışındaki bilgi ve belgeleri dünyanın istifadesine sunmak, yurt dışındaki Türkoloji/Türk dili ve edebiyatı bölümlerine Türkiye’den öğretim elemanı görevlendirerek bölümlerin eğitim öğretime devam etmesini sağlamak, yurt dışında Türk dili ve edebiyatı öğrenimini nitelikli hale getirmek, Türk kültürünü ve Türkiye’yi yurt dışında tanıtmaktır. Proje kapsamında, 37 ülkede 58 üniversite ile “Türkoloji Projesi İşbirliği Protokolü” imzalanmıştır. Bu sayı gün geçtikçe artmaktadır. Türkoloji Projesi kapsamında iş birliği protokolü imzalanan yurt dışındaki üniversitelerin Türkoloji / Türk Dili ve Edebiyatı bölümlerine aşağıdaki destekler verilmektedir: Proje kapsamında Türkiye’deki üniversitelerin Türk dili ve edebiyatı/Türk dili ve edebiyatı eğitimi/Türkçe eğitimi/çağdaş Türk lehçeleri bölümlerinde görevli öğretim elemanları, Enstitümüz ile iş birliği protokolü imzalayan yurt dışındaki üniversitelerin Türkoloji/Türk dili ve edebiyatı bölümlerine ve üniversiteler bünyesindeki Türkçe kurslarına 10 ay süreyle görevlendirilmektedir. 2013-2014 eğitim öğretim yılında 26 ülkede 32 üniversiteye 49 öğretim elemanı görevlendirilmiştir. Proje kapsamında iş birliği protokolü imzalanan yurt dışındaki üniversiteler bünyesindeki Türkoloji/Türk dili ve edebiyatı bölümlerinin kaynak kitap ihtiyacı karşılanmaktadır. Ziraat Bankasının desteği ile yürütülmekte olan “100 Türkiye Kütüphanesi” projesi kapsamında Türk edebiyatı alanında yetişkinlere ve çocuklara yönelik klasik eserler ve Türkiye hakkında (Türk tarihi, kültürü, sanatı, edebiyatı, mutfağı, turizmi, siyaseti, ekonomisi; şehirlerin tanıtımı, Türkiye’de yatırım ve eğitim imkânları, kültür diplomasisi gibi konularda) yapılacak araştırmalarda temel kaynak kabul edilen yaklaşık 2.000’er kitabın yer aldığı kütüphaneler kurulmaktadır. Her yıl yaz aylarında (Yurtdışı Türkler ve Akraba Topluluklar Başkanlığı) ile ortaklaşa gerçekleştirilen “Türkçe Yaz Okulu” programı kapsamında ülkemize getirilen başarılı öğrenciler hem Türkçe pratik yapma imkânı bulmakta hem de Türk kültürünü, sanatını ve tarihi eserlerini yerinde görebilmektedir. Öğrenciler, çeşitli şehirlerdeki üniversitelerde alanında uzman akademisyenlerden ders almaktadırlar. Proje kapsamında protokol imzalanan yurt dışındaki üniversitelerin Türk dili ve edebiyatı/Türkoloji bölümlerinde görevli Türkologlara katılacakları araştırma, seminer, konferans, sempozyum, çalıştay gibi akademik faaliyetler için Enstitü tarafından destek verilebilmektedir. Yurt dışında iş birliği protokolü imzalanan üniversite mensubu Türkologların Türk dilinin, edebiyatının, tarihinin, sanatının, kültürünün tanıtılmasına ve öğretilmesine yönelik projeleri desteklenebilmektedir. Yunus Emre Enstitüsü Türk Kültür Merkezlerinin bulunduğu ve protokol imzalanan ülkelerdeki üniversitelerin Türkoloji/Türk dili ve edebiyatı bölümlerinde okuyan başarılı -belirli sayıdaki- öğrenciye eğitim öğretim dönemi boyunca teşvik bursu verilebilmektedir. Türkoloji bölümü bulunan yurt dışı üniversitelerin Türkoloji/Türk dili ve edebiyatı bölümlerindeki yerel akademik personel ihtiyacının karşılanabilmesi için 'nin () yürütmekte olduğu “Yunus Emre Türk Dili Bursları” kapsamında Türkiye’de yüksek lisans/doktora eğitimi almaları teşvik edilmektedir. Yurt dışında iş birliği protokolü imzalanan üniversitelerin Türkoloji/Türk dili ve edebiyatı bölümlerinde Türk dilini, edebiyatını, tarihini, sanatını, kültürünü tanıtmak ve bunlara duyulan ilgiyi arttırmak amacıyla düzenlenen faaliyetlere destek verilebilmektedir. Bu kapsamda ilgili ülkelerde “Türk Dili ve Kültürü Haftası” tertip edilmesi teşvik edilmektedir. 5) Kütüphane ve Dokümantasyon Müdürlüğü Kütüphane ve Dokümantasyon Müdürlüğü; Enstitü ve kültür merkezlerimizde oluşturulan kütüphanelerdeki abonelik ve kitap takip sisteminin yürütülmesini sağlamaktadır. Kütüphanelerin, kitap, dergi, gazete, cd/dvd gibi materyaller yönünden zenginleştirilmesi, üye sayısının arttırılması, okuma alanlarının oluşturulmasının yanı sıra okuyucuların çevrimiçi veri tabanlarından yararlanmaları, abone olunan dergileri kullanmaları, bilimsel amaçlı internet kullanmaları ve kütüphane kataloğunu taramaları mümkün kılmak için çalışmalar yürütmektedir. Ayrıca, Enstitüye dair kurumsal bir arşiv yönetmektedir. George Meyer George A. Meyer (d. 1956), Amerikalı yapımcı ve senarist. Tucson, Arizona'da Katolik bir ailede büyüdü ve Harvard Üniversitesi'nde eğitim alarak 1978'de biyokimya dalında derece ile üniversiteden mezun oldu. 1981'de David Letterman tarafından "Late Night With David Letterman" adındaki şovunun yazar ekibine dahil edildi. Meyer, iki sezon sonra şovdan ayrıldı ve "The New Show, Not Necessarily the News" ile "Saturday Night Live" programlarında yazmaya başladı. New York'taki yaşamdan yorulunca, bir filmin öyküsünü yazacağı Boulder, Kolorado'ya taşındı. Yapımcı Sam Simon, 1989 yılında Meyer ile animasyon sitcom "Simpsonlar"ın senaryosunu yazmak için anlaştı. Şovda birçok pozisyonda çalıştı ve ""nin yardımcı yazarlığını yaptı. Meyer, yazar Maria Semple ile evlidir ve ikilinin bir kızı var. Stigma (harf) Stigma(Ϛ) (Yunanca:Στίγμα, "Stigma"), Yunan alfabesi'ndeki eski bir harftir. "ST" sesini temsil eder. Sigma harfinin, kelimenin sonuna gelen küçük harfine çok benzer. Bu yüzden karıştırılmamalıdır. Aϛυνομια = Aστυνομια (Astinomiya) = Polis Stigma (anlam ayrımı) Al Jean Al Jean (d. 9 Ocak 1961, Detroit, Michigan), Amerikalı senarist ve yapımcı. Daha çok animasyon televizyon şovu "Simpsonlar"daki çalışmalarıyla tanınmaktadır. Gençliği boyunca Al Jean, babasının nalbur dükkânında çalıştı. Harrison Lisesi'nden mezun oldu ve Harvard Üniversitesi'nde eğitim aldı. Al Jean, İrlanda kökenlidir. "National Lampoon" dergisi, "The Tonight Show Starring Johnny Carson, Alf" ile "The PJs" için yazarlık yaptı. 1994 yılında, Mike Reiss ile birlikte altın saatler animasyon şovu "The Critic"i yarattı. Ayrıca Reiss ile "Simpsonlar"ın 3. ve 4. sezonunda show runner olarak görev yaparken dizinin başlangıcından itibaren yazar ve yapımcı; 2001 yılından itibaren dizinin yönetici yapımcılarından biri olarak görev aldı. Al Jean ayrıca, icebox.com'da yayınlanan "Jesus and His brother" adında bir web dizisinin yaratıcısıdır. David Silverman David Silverman (d. 15 Mart 1957, New York City, New York, Birleşik Devletler), Amerikalı animatör. Daha çok animasyon televizyon dizisi "Simpsonlar"ın pek çok bölümündeki ve ""ndeki yönetmenliği ile tanınmaktadır. Silverman, "The Tracey Ullman Show"da gösterilen kısalardan beridir "Simpsonlar"ın canlandırılmasında ve birçok yıl şovun yönetmeni olarak şovda görev aldı. Silverman ayrıca Pixar Animation Studios için "Monsters, Inc" adlı yapımın yardımcı yönetmenliğini de üstlendi. Maryland, College Park Üniversitesi'nde iki yıllığına sanat alanında eğitime başladı. Daha sonra UCLA'ye katıldı ve animasyon alanında eğitim aldı. "Simpsonlar"daki kariyerinin başında, Silverman, "To Tell the Truth"un 26 Aralık 1990'daki 83. bölümünün konusu oldu. Silverman, "Simpsonlar"ın çizimindeki kuralların çoğunu oluşturmasıyla şovun jeneriğinde farklı görevlerde yer aldı. Ayrıca 27 Temmuz 2007 tarihinde gösterime giren ""nin yönetmenliğini de yaptı. Judith Anderson Dame Judith Anderson (10 Şubat 1897 - 3 Ocak 1992) 1941 yılında Rebecca filmindeki rolü ile En İyi Yardımcı Kadın Oyuncu dalında Akademi ödülüne aday gösterilmiştir. Alfonsina Storni Alfonsina Storni (d. 29 Mayıs 1892 – ö. 25 Ekim 1938), modernist dönemde tanınmış bir Latin Amerikalı yazar. Alfonsina, İsviçre'nin Sala Capriasca kentinde, Arjantinli bir bira üreticisi bir babanın kızı olarak dünyaya geldi. Burada sanatçı İtalyanca öğrenme fırsatı elde etti. Aile işinin başarısızlıkla sonuçlanması nedeniyle, ailesi Arjantin'e geri dönerek Rosario kentinde bir taverna açtı. Bu tavernada Alfonsina, çeşitli gündelik işlerinde uğraştı. 1907 yılında, gezici bir tiyatro ekibine katılan yazar, ülke çapında gezme fırsatı elde etti. Bu kapsamda Henrik Ibsen'in "Spectres", Benito Pérez Galdós'un "La loca de la casa" ve Florencio Sánchez'in "Los muertos" gibi oyunlarında rol aldı. Rosario'ya geri döndükten sonra kırsaldaki ilkokul öğretmenliği görevini tamamlayan yazar, "Mundo Rosarino", "Monos y Monadas" ve "Mundo Argentino" gibi dergilerde çalıştı. 1911 yılında Buenos Aires'e yerleşti ve bir sene sonra Corondalı bir gazeteciden, gayri meşru oğlu Alejandro'yu dünyaya getirdi. Sonraki yıllarda yaşadığı ekonomik sıkıntılara rağmen, 1916 yılında "La inquietud del rosal " adlı eserini yayımladı ve ardından bir markette kasiyer olarak çalıştığı esnada "Caras y Caretas" adlı dergi üzerinde uğraştı. Yazar daha sonraları José Enrique Rodó ve Amado Nervo gibi ünlü yazarlarla tanıştı. Ayrıca José Ingenieros and Manuel Ugarte gibi başka isimlerle de arkadaşlık kurdu. Zamanla ekonomik durumu düzelen sanatçı, Uruguay'ın başkenti Montevideo'ya taşındı. Burada şair Juana de Ibarbourou ve ileride yakın bir arkadaşı olacak olan Horacio Quiroga ile tanıştı. 1920 yılı kitabı olan "Languidez", büyük bir başarı göstererek ilk Belediye Şiir Ödülü'nü ve ikinci Ulusal Edebiyat Ödülü'nü elde etti. Bir süre sonra "Escuela Normal de Lenguas Vivas"ta edebiyat öğretmeni olarak çalışan yazar, "Ocre" adlı eserini satışa sundu. Bu eserinden sonra eskisine nazaran yeni bir gerçekçi Alfonsina Storni açığa çıkardı. Öyle ki artık feminizm fikirleri de yazılarında ağırlık taşımaya başladı. Ancak yalnız yaşamı zamanla sağlığına olumsuz etki etmeye başladı. Ruhsal bazı sorunlar yaşamaya başlayan yazar, öğretmenlik mesleğinden de istifa etti. Avrupa ziyaretleri sonrasında Storni'nin yazıları eski kalıplarını yitirerek, o zamanlarda fazla bilinmeyen erotik şiddet içerikli dramatik kalıplara dönüştü. Hatta "Mundo de siete pozos" (1934) ve "Mascarilla y trébol" (1938) gibi bazı eserlerinde daha farklı feminist düşüncelerle belirmeye başladı. Yakın bir arkadaşı olan Quiroga'nın 1937 yılında intihar etmesinden sonra, göğüs kanseri ve yalnızlık ile boğuştuğu bir döneme girdi. Storni son şiiri olan "Voy a dormir" ("Uyuyacağım") eserini Ekim 1938'de "La Nación" gazetesine yolladı. 25 Ekim 1938 tarihinde gece yarısından sonra Arjantin'deki Mar del Plata'da yer alan "La Perla" kıyısına geldi. Ertesi sabah iki işçi yazarın cesedini sahile vurmuş halde buldu. Ancak biyografi yazarlarına göre sanatçı bir dalgakırandan denize atlayarak deniz derinleşip boğulana kadar denizde yürüyerek intihar etti. Ölümü Ariel Ramírez ve Félix Luna'ya esin verdi ve onları "Alfonsina y el Mar" ("Alfonsina ve deniz") adlı şarkıyı bestelemeye itti. Bu şarkı Mercedes Sosa, Tania Libertad, Nana Mouskouri, Mocedades, Andrés Calamaro ve diğer birçok şarkıcı tarafından seslendirildi. Bunun dışında ölümünden elli yıl sonra da Latin Amerikalı ressam Aquino'ya, yaptığı birçok resimde ilham kaynağı oldu. Oğuzhan Koç Oğuzhan Koç (d. 13 Mayıs, 1985, Refahiye, Erzincan), Türk oyuncu ve müzisyen. 13 Mayıs 1985'te Erzincan'ın Refahiye ilçesinde dünyaya geldi. Bursa Devlet Konservatuvarı Müzik Bölümü'nde okudu. Şu anda İstanbul Üniversitesi Antropoloji Bölümünde kaydı bulunmaktadır. 2013 yılında "Ben Hala Rüyada" adlı albüm çıkarmıştır. Küçük yaşlarından itibaren sahne sanatlarıyla ilgilenen Oğuzhan Koç, 2007 yılında BKM Atölye Oyuncuları arasına katılmıştır. 2009 yılında Yılmaz Erdoğan'ın yönetmenliğini yaptığı Neşeli Hayat filminde rol almıştır. Söz ve müziği kendisine ait olan "Gül ki Sevgilim" adlı şarkıyı Ferhat Göçer'e vermiş Gülben Ergen'in "Uzun Yol Şarkıları" albümünde söz ve bestesi kendisine ait olan "Giden Günlerim Oldu" şarkısına albümde ve klipte eşlik etmiştir. 31 Aralık 2009 tarihinde Kanal D'de yayınlanan Çok Güzel Hareketler Bunlar adlı tiyatral komedide söylediği "Domuz Gribi Ol İnşallah" adlı şarkısıyla büyük beğeni toplamıştır. 2010 yılında BKM Mutfak oyuncularının yazıp yönettiği "Çok Filim Hareketler Bunlar" adlı filmde rol almış ve 17. Kral Müzik Ödülleri'nde filmin müzikleriyle 'En İyi Film Müziği' ödülüne layık görülmüştür. Oğuzhan Koç'un "Ben Hala Rüyada" isimli albümü 2 Aralık 2013'te Esen Müzik etiketiyle satışa sunuldu. 2015 yılının Nisan ayında Gülben Ergen ile birlikte seslendirdiği "Aşkla Aynı Değil" isimli single çıkmıştır. Oğuzhan Koç 2014 yılında Murat Dalkılıç'ın "Daha Derine" albümüne "Bu nasıl aşk" isimli şarkıyı vermiştir. Aynı zamanda arkadaşı İbrahim Büyükak'ın Küçük Esnaf filmi için "Berhudar Olmak Zor" isimli şarkıyı yapmıştır. TV 8'deki "O Ses Çocuklar" yarışmasının 2. sezonunda jüri olarak yer almış ve yarışmada birinci olmuştur. 2016 yılının Nisan ayında çıkan Murat Boz'un "Janti" albümünde yer alan "Yüzüm Yok" isimli şarkının da sözleri ve bestesi Oğuzhan Koç'a aittir. 7 Ekim 2016'da Bulutlara Esir Olduk isimli single'ı, 17 Ekim 2016'da da bu şarkının video klibi yayınlanmıştır. Fırıldak Ailesi isimli Türk yapımı animasyon filmde Eser Yenenler ve İbrahim Büyükak ile birlikte üç kişi bir karakteri seslendirerek de animasyon film dünyasında bir ilke imza atmıştır. En son çıkardığı single'ı olan "Küsme Aşka"nın söz ve bestesi de Oğuzhan Koç'a aittir. Şarkının düzenlemesini Ozan Çolakoğlu yapmıştır. Klibin yönetmen koltuğunda ise Bedran Güzel Oturmuştur. Klipte Oğuzhan Koç'a "Sinan Tuzcu, İrem Sak, Şahin Irmak, Begüm Birgören, Eren Hacısalihoğlu, Serkan Şenalp, Alina Boz ve Dilşad Şimşek" eşlik etmiştir. 7 Nisan 2017'de dijital platformlarda yayınlanmış ve ilk yayınlandığı gün youtube'da 17 saatte 1 milyon izlenmeyi geçerek rekor kırmıştır. 2013 Mayıs ayında Eser Yenenler ve İbrahim Büyükak ile başladıkları Tv8'de yayınlanan "3 Adam" isimli gece şovu 2017 Nisan ayı itibarıyla halen devam etmektedir. 7 Temmuz 2017'de vizyona giren Doru isimli animasyon filmin seslendirme kadrosunda ünlü isimlerle birliktedir. 27 Ekim 2017'de vizyona giren "Yol Arkadaşım" filminde aynı zamanda filmin senaristi olan İbrahim Büyükak ile başrol oynayarak Onur Güzel karakterine hayat vermiştir. Lu Sin Lu Sin (Çince: 鲁迅, Wade-Giles: Lu Hsün, pinyin: Lǔ Xùn) (d. 25 Eylül 1881, Cıcianğ – ö. 19 Ekim 1936, Şangay), 20. yüzyıl Çin edebiyatının en önemli temsilcilerinden olan Çinli yazar, şair, eleştirmen ve çevirmendir. Zhou Zhangshou adıyla doğmuş olup, daha sonra Zhou Shuren adını kullanmaya başlamış ve yazılarında da Lu Sin takma adını kullanmıştır. Adı Türkçede Lu Sin'in yanı sıra Lu Sun ve Lu Şün olarak da kullanılır. Sol görüşe yakın olan Lu Sin, Çin Komünist Partisi'ne ise hiçbir zaman üye olmamıştır. Yapıtları, antiemperyalist 4 Mayıs Hareketi'ne önemli etkilerde bulunmuş; Mao, Lu Sin'in çalışmalarına ömür boyu hayranlık duyduğunu belirtmiştir. 1925 yılında, edebiyatın "milli yüreğin ışıltısıyla parlayan ve ayni zamanda milli yüreğe yol aydınlatan bir alev" olduğunu yazmış. 4 Mayıs projesinde yazarların üstün bir rölleri olduğunu Lu Sin'in belirlemesi ise diğer 4 Mayıs yazarlarını etkilemiş. 1936 yılında ince hastalığa yakalanan ve kötü geçen tedavi sürecinin ardından 40'lı kilolara kadar düşen Lu Sin, 19 Ekim 1936 günü 5:11'de eşi tarafından ölü bulunmuştur. Şangay'da bir anıt mezara gömülmüş, daha sonra adı bu anıt mezarın bulunduğu parka verilmiştir. Molla Sadra Molla Sadra, tam adı Sadreddin Muhammed Şirazi (; d. 1571, Şiraz - ö. 1641, Basra), İranlı filozof, İslam alimi. Meşşaî, İşraki ve Ekberi düşünce ekollerini birleştirmiştir. İran'ın Şiraz kentinde doğdu. Felsefe, kelam, hadis ve tefsir çalışmaları için önce Kazvin'e (1591) daha sonra İsfahan'a (1597) seyahat etti. On İki İmam Şiiliğinin İmamiye önemli merkezlerinden olan bu şehirlerde Mir Damad ve Bahaüddin Amili'nin talebeliğinde bulundu. Eğitimini İsfahan'da tamamladıktan sonra felsefesini ortaya koyan aynı zamanda İran'daki Kum şehrinin yakınlarındaki Kahak adındaki köyde geçirdiği on beş yıllık zühd hayatından edindiği tecrübelerinin etkisini yansıtan Esfar'ul Erbaa (Dört Sefer) adlı eserini verdi. İranlılar tarafından ülkelerinin en büyük filozofu olarak kabul edilen Molla Sadra akılcılıkla sezgiciliği bir araya getirerek Hikmet'ul Mutealiye (Aşkın Hikmet) ekolünü kurmuştur. Molla Sadra'nın felsefesi İbn-i Sina Meşşailiği, Sühreverdi'nin İşraki felsefesi, Muhyiddin Arabi'nin, Nazari İrfan ekolü ve On İki İmam Şiiliği'nden etkilenmiştir. Eserlerinde İslam düşünce dünyasındaki akılcı, sezgici, nas ekollerini farklı bir sentezde bir araya getirmeye çalışmıştır. Hayatının sonlarına doğru Şiraz'a döndü. Muhammed Bakır Meclisi gibi bazı On İki İmam Şiiliğine mensup kelamcılarınca sapkınlıkla suçlandı ancak mensubu olduğu ailenin gücü sebebiyle yazmaya devam edebildi. Hac yoluna çıktığında Basra'da yaşamı son buldu ve günümüzde Irak'a ait topraklara defnedildi. Muhammed Bakır El Huseyni, Muhakkik Damad (Mir Damad olarak da bilinen İranlı filozoftur), Seyyid Ebu KasÄ±m, Mir Finderski olarak bilinir, Şeyh Muhammed b. Hüseyin El Harisi (Şeyh Bahai olarak bilinir). Şeyh Muhammed b. Muhsin (Feyz Kaşani olarak bilinir.), Åžeyh Abdurrezzak El Lahici, Şeyh Hüseyin b. İbrahim Tinkabni, Molla AbdurreÅŸid Dinde etik Çoğu dinler etik unsûru, genelde iddia edilen doğaüstü vahiye veya irşada dayandırılır. Felsefenin önemli kollarından biri olan etik, doğru davranışın ne ve iyi hayâtın nasıl olması gerektiğini konu edinir. Genelde anlaşıldığı üzere iyiyle kötüyü ayırt etmekten daha geniş kapsamlıdır. Etiğin önemli konularından biri "iyi yaşam", yaşamaya değen, insanı tatmîn eden hayattır. Bu konu birçok filozofça ahlâkı yaşamaktan daha önemlidir. Batı felsefesinin etik hakkındaki eserleri, edebî ve dînî düşüncelerini Mûsevî İncili’ne (Eski Ahid) dayandıran bir kültürün etkisinde yazılmıştır. Bu yüzden İncil etiğiyle büyük Batılı düşünürlerin etikleri arasında görülen bağ doğrudan değildir. İncil kitaplarının bâzı bölümlerinin nasıl yorumlanıp uygulanacağı konusundaki farklı görüşler sonucu etiğin değişik şekillerde yorumlanmasıyla ortaya çıkmıştır. Bâzıları modern İncil anlayışının kökten yanlış olduğu görüşünü ileri sürmektedir. Budist etik, geleneksel olarak Buda’nın ya da onu örnek alan başkalarının aydınlanmış görüş açısına dayanmaktadır. Ahlâkî tâlîmatlar Budistlerin kutsal kitaplarından ya da yazıya geçilmiş gelenklerde bulunur. Budist ahlâkta adı geçen çoğu âlim, bu etiğin tabiatı hakkındaki görüşlerini doğrulamak için Budist yazıları inceleme ve geleneksel Budist cemiyetlerden antropolojik delil bulma yollarına başvururlar. Geleneksel Budizm’e göre Budist etiğin temelini öldürmeme, çalmama, yalan söylememe, cinsel suiistimal yapmama ve sarhoşluk olmama şeklindeki Beş İlke oluşturur. Budist olmak veya Budizme bağlılığı hedefleyenler için bu olumsuz hareketlerden uzak durmak tavsiye edilir. Budist râhip ve râhibeler, bunların yanında yüzlerce başka antlar da verirler (bkz. vinaya). Yalnızca geleneksel formüllere ya da uygulamalara dayanmak, ana hedefi Modern Dünyâ’daki karmaşık ahlâkî problemleri çözmek olan bâzı Batılı Budistlere yetersiz gelmektedir. Bu tür karmaşık problemlere gerekçeli yaklaşım için bâzen yalnızca kurallara veya "vinaya"’ya başvurmak yetersiz görülmektedir. Bu yüzden bu kurallara ek olarak Orta Yol gibi başka temel Budist öğretiler de dikkate alınır. Böylece ahlâki kuralların insanlığın her türlü ahlâkî sorunlarında yararlı olduğu, basit gerekçelerle ortaya konabilecektir. Böylece Budist etiği yalnızca Buda’nın aydınlanmasına ve Budist geleneğe dayandırmayarak etiğin verdiği anlayışı evrensel şekilde insanlığa öğretmek, Budist olmayan kitleye erişmek mümkün olacaktır. Buda, Sekiz Aşamalı Asil Yol’un bir bölümünde uygun davranışları tanımlaya temel ilkeler ortaya koydu. Bunların ilki en basitinden insanlara kadar bütün canlılara karşı olan yaralamama ve şiddetsizlik anlayışı ve tutumudur. Buradaki Budist uygulama, Cainizm’in gittiği kadar aşırı bir yol çizmez. Fakat her iki görüş için şiddetsizlik, bütün canlılarla yakınlığı ve bağlılığı belirten bir prensiptir. Theravada râhibi Bhikkhu Bodhi’nin, bu konuda şu tespitleri vardır: İslâmî ahlâkın aşamalı düzenlemesindeki temel kaynak, Müslümanların, fıtrat denilen ve insana Allâh’ın irâdesini ayırdetme gücünü veren bir özelliğin varlığına inanmaktır. İnsanın bu özelliğinin en önemli sonucu olarak vârolmanın anlamı konusunda düşünebilir ve John Kelsay’nin "Encyclopedia of Ethics"'te yazdığı gibi sonuçta Allah’ın varlığına işâret eder. Böylece insanların hangi çevreden gelirlerse gelsinler, Allah’ın irâdesine teslîm olmak ve İslâm’a uymak konusunda ahlâkî sorumlulukları vardır. (). Bu doğal eğilim, Kur’ân’a göre insanlığın maddî başarıya olan eğilimiyle bozulmuştur. Bu tür bir eğilim kendini başta temel yaşamı sürdürme ve emniyet ihtiyâcı olarak gösterirse de sonra diğerlerinden farklı olma tutkusu olarak kendini gösterir. Sonunda materyalizme olan tutuku, İslâmî kaynaklara göre doğuştan fıtratla gelen iyiyi kötüden ayırma ölçütünü aksatarak "câhiliye" sebep olur." Müslümanlara göre İslâm peygamberi Muhammed, Allah tarafından insanlığa ahlâkî sorumluluklarını hatırlatmak ve toplumda bu sorumluluk bilincine ters olan düşüncelerle meydan okumak için gönderilmiştir. Kelsay’a göre bu meydan okuma, İslâm-öncesi Arabistan’ında bulunan beş temel vasfına karşıydı: Bu değişiklikler, toplumu kişilik, İslâmî inanç, Dünyâ görüşü ve değerlerin sıralaması açısından yeniden yönlendirmiştir. Bunu izleyen nesillerin bakış açısından bakıldığında bu değişiklikler, Arap yarımadası’nda toplumda ve yaşamdaki ahlâkî düzende büyük değişimlere neden olmuştur. İslâm peygamberi Muhammed için İslâm-öncesi Arabistan "gaflet"e örnekse de tamâmen iyilikten yoksun değildi. Muhammed, Arapların İslâm-öncesi geleneklerin yakın akrabâlar, dullar, yetimler ve benzeri muhtaçlarla ilgilenmek ve adâleti hâkim kılma gibi bâzı yönlerini kabul ederken başkalarını da reddetmiş, kabul edilen değerleri tâvizsiz tevhitin getirdiği bir önem sırasına koymuştur. Konfüçyüsçülük ve Neo-Konfüçyüsçülük, ilişkilerin idâmesini ve akrabâlık münâsebetlerini etiğin en önemli düşüncesi olarak vurgular. Özellikle başkalarına olan borcun, sana olan uzaklıklarıyla ters orantılıdır. Başka bir deyişle ebeveynine her şeyi borçlu olan insan, herhangi bir şekilde yabancılara karşı bir yükümlülüğü yoktur. Bu da bütün insanlığı aynı şekilde ve aynı anda sevmenin mümkün olmaması gerçeğini tanıma olarak görülebilir. Dolayısıyla buna da akrabâlık etiği veya durumsal etik denir. Konfüçyüsçü sistem Kantçı sistemden, ancak ender olarak mutlak veya evrensel olan yasalar veya prensipler içerdiğinden çok farklıdır. Bununla hiçbir zaman evrensel etik söz konusu edilmedi demek istemiyoruz. Gerçekten de Zhou Hânedanlığı sırasında Çin’de Konfüçyüs’ün ana muhâlifleri olan Mozi’nin taraftarları, evrensel sevgiyi () savundular. Konfüçyüsçü görüş sonunda Çin felsefesi’nin birçok yönüne egemen oldu ve bunu da sürdürmektedir. Çoğuları Mao Zedong’un komünist olmaktan çok konfüçyüsçü olduğunu savundu. Konfüçyüsçülüğün bilhassa Mengzi () tarafından savunulan şekli, ideal yöneticinin Konfüçyüs’ün ifâdesiyle "ortada Kuzey Yıldızı gibi dururken diğer yıldızların etrâfında dönmesini sağlayacak şekilde hareket eden kişidir". Başka bir deyişle ideal yönetici, çıkıp insanları iyi yapmak için kuvvete başvurmadan onlara bu yolda örnek olur. İdeal kral, yasalar çıkarmak yerine âhenge teşvîk eder. Konfüçyüs, her şeyden önce dürüstlüğün önemini vurgular. Norm (), adâlet () ve insancılık ( kavramlarını, felsefesinde sanki mevcûdiyetini borçlu olduğu ebeveynine ve hayatta kalışını borçlu olduğu komşularına, arkadaşlarına ve altında çalışanlara karşı derin dürüstlük () ve sadâkatla () yaklaşımı olarak görülebilir. Kendisi geleneksel âdet sistemleştirdi ve ondan önceki dönemlerden aldığı kavramların anlamlarını aslında değiştirmiş oldu. Konfüçyüsçü aile ve Konfüçyüsçü yönetici kavramları, Çin yaşamını 20. yüzyılın başına kadar etkiledi. O zaman bu kavramlar katılaşmış imparatorvâri bir hiyerarşi şekline gelmiş mülkiyet hakları, artık herhangi bir diktatörlükten zor ayırd edilebilir hâle gelmişti. Böylece geleneksel âdetler legalizmle saptırılmıştı. Bilhassa Mahayana Budizmi, Çin felsefesine metafizik bir bağ getirmiş, onu evrenselleştirmiştir. Neo-Konfüçyüsçülük, genelde Tang Hânedanlığı zamânında egemen olan Budizm’e bir reaksiyon olup sanki "yerel" Konfüçyüsçü bir metafizik ve çözümlemeci bir sistem kurma girişimidir. Sekülaristik etik insanın dinden bağımsız olarak ulaşabildiği bir etiktir. Dindar insanlarca Tanrı'nın vahiy yolu ile bildirdiği tamamlanmış kabul edildiği için sekülaristik etik insanın kendisinin Tanrı'dan kibirli göstermeye çalışması olarak değerlendirilir. Sekülaristik etiğe semavi dinlerden en yakın olanı Hristiyanlıktır. "Sana yapılmasını istemediğin bir şeyi başkasına yapma!" vahyi üzerinden yaklaşılır. Ancak hristiyanlıktaki bu yaklaşım da tam olarak sekülaristik etiği temsil etmez. Sekülaristik etik bu vahyin hatalı ve insanın kendi çıkarlarına kullanabileceği bir araç olduğunu iddia eder. Buna örnek olarak hakim suçlu teşbihi gösterilir. Hakim suçlu teşbihi : " Hakim kendisinin hapse atılmasını istemez ama suçluyu hapse atmalıdır. " Eğer vahiy yolu ile yaklaşılırsa ayet bu şekilde kullanıma müsaittir. Sekülaristik etik anlık doğrular üzerinde karar vermeyi destekler. Napoli hükümdarları listesi Bu Napoli Krallığı krallarının bir listesidir: Durazzo Dükü Carlo yaşayan çocuğu bulunmayan kuzeni Napoli Kraliçesi I. Giovanna tarafından varis ve veliaht olarak kabul edilmiştir. Fakat Katolik-Ortodoks kiliseleri çatışmasiından ("schism") sonra I. Giovanna, kuzeni olan Durazzo Dükü Carlo tarafından tahtından indirilmiş ve sonra öldürülmüştür. Durazzo Dükü Carlo III. Carlo, Napoli Kralı unvanı ile Napoli Kralliyeti kralı olmuştur. Durazzo dükü dalından nesli gelen Anju hanedanı üyelerinin Napoli'de hükümdarlık etmeleri Anju'ların Valois dalından gelen Valois-Anju Dük'leri tarafından kabul edilmedi. Bunlar kendi hakları olduğunu iddia ettikleri krallığı ele geçirmek hedefiyle Napoli üzerine birkaç askeri sefer yaptılar. En sonunda Napoli Kraliçesi II. Giovanna çocuksuz ve vârissiz olduğu için, 1426'da Dük II. Luigi'yi "Kalabria Dükü" olarak ve krallığa vâris olarak kabul etti. Ama Luigi, vârisi olduğu Giovanna'dan daha önce öldü ve onun tahta geçme hakkı kardeşi Renato'ye geçti. II. Giovanna da ölmeden önce Renato'yu kendine vâris olarak kabul etti. Anjou Dükü I. Luigi, I. Giovanna tarafından evlatlık ve vâris olarak kabul edilmişti. 1382'de I. Giovanna'nin ölümü ile hukukî bakımdan ("de jure") onu takip etmesi gerekmekteydi. Bu nedenle Anju Dükü I. Luigi'in soyundan doğrudan gelenler kendilerinin Napoli kralı olma hakkı olduğunu devamlı ilan edip isimsel olarak kendilerini Napoli Kralı ilan edip, Napoli Krallık tahtina göz dikmişlerdir. Bunlardan çoğu hiç başarı kazanamamakla beraber ancak biri Napoli tahtını eline geçirebilmiştir. II. Giovanna ve III. Luigi arasında yapılan bir anlaşma ile II. Giovanna Luigi'nin krallığa hukukî hakkını tanıdı ve onu ve onun hanedan dalını vârisi olarak ilan etti. Fakat Luigi, gereçekten kral olmadan, Giovanno daha hüküm sürmmekte iken ondan daha önce öldü. Anlaşmaya uyularak Luigi'nin kardeşi I. Renato 1435'te Giovanna ölünce onun yerine gerçekten krallığa geçti. Fakat bu sefer I. Renato'nun krallığını Aragon Kralı, V. Alfonse kabul etmedi. II. Giovanna daha önce V. Alfonso'yu vâris olarak kabul etmiş; ama sonra bu kararından cayarak Renato'nun kardeşi Luigi'yi vâris seçmişti. V. Alfonso bu caymanın geçersiz olduğunu iddia etti. V. Alfonso bu iddiaya dayanarak Napoli Krallığı'nı askerî güc kullanarak eline geçirdi ve Renato Napoli'den kralığından kaçmak zorunda kaldı. Renato'nun hukukî vârisleri onun Napoli Krallık hakkının miras olarak kendilerine kaldığını devamlı olarak iddia ettiler. Böylece Renato Fransa'da sürgünde 1481de ölünce onun Napoli Krallığı üzerindeki hukuki hak ya Anju'lu IV. Carlo'ya ve ondan da Fransa Kralı XI. Louis'e veya onun torunu olan Lorraine'li II. Renato'ya geçti. 1529'da kadar devamlı olarak Anju'lu IV. Carlo'nun vârisleri ve Fransa kralları Napoli Krallık haklarını istediler ve 1529'dan 1559'a kadar da bu istekler aralıklı olmaya başladı. V. Alfonso, Aragon Kralı I. Giovanna tarafından III. Luigi, Napoli Kralı ile yaptığı taht kavgaları sonlarına doğru Napolı Krallığı veliahtı seçilmişti. Fakat 1423'te I. Giovanna ile ihtilafa düştü ama bu ihtilafa rağmen Napoli Krallığı üzerinde meşru hakkı olduğu iddiasını devamlı savundu. 1436'da bir ordu ile Napoli Krallığı'nı istilaya girişti. 1442'de krallığın tümünü ele geçirip tahtta bulunan Renato'nun kaçmasına neden oldu. Bu tarihten sonra I. Alfonso, Napoli Kralı ismini de alarak Napoli Krallığı yaptı. I. Fernandino, Napoli Kralı Aragon Kralı V. Alfanso'nun evlilik dışı oğlu idi 1458'de babası ölünce onun vesiyetine dayanarak Napoli Krallığı tahtına geçti. Fakat evlilik dışı çocuk olduğu için meşru kral olduğu, Renato'nun oğlu olan Lorraine Dükü II. Giovanni tarafından 1460-1464 döneminde ve Valois-Anju Hanedanı'na göre meşru hak iddia eden Fransa Kralı VIII. Charles tarafından 1493'ten itibaren kabul edilmedi. 1494'te İtalya'yı işgale başlayan Fransa Kralı VIII. Charles 1495 başlarında Napoli donanmasını mağlup ederek Napoli Krallığı üzerinde krallık iddiası gerçekleştirmek için Napoli Krallığı'na saldırdı. Napoli Kralı olan II. Alfonso], Napoli Kralı tahtından oğlu II. Ferdinando, Napoli Kralı lehinde feragat etti. Fakat istilacı ve bu krallığa meşru hakkı olduğunu iddia eden Fransa Kralı VIII. Charles bunu kabul etmedi. İspanyollar desteği ile Fransa istilası durduruldu. Ama 1496'da Napoli Kralı II. Ferdinando çocuksuz olarak öldü. Yerine amcası olan IV. Frederico, Napoli Kralı tahta geçti ise de, 1501'de Napoli Krallığı, VIII. Charles'in meşru kral olma iddialarına dayanan, Fransa Kralı XII. Louis tarafından ele geçirildi. Napoli Kralı olan Frederico tahttan indirildi; tutuklu olarak Fransa'ya götürüldü ve orada Tours şehrinde sürgünde iken öldü. 1503'te Garigliano Muharebesi sonucunda yenilgiye uğrayan Napoli Krallığı 1504de İspanya tarafından istila edildi. "İspanyol Veraset Savaşı"'nda İspanya yenilgiye uğrayıp, Napoli Krallığı İspanyol Krallığı Bourbon Hanedanından Avusturya Habsburg Hanedanı'na devredilmiştir. "Lehistan Hanedanlık Savaşı" sırasında 1734'te Napoli Krallığı, I. Carlo, Parma Dükü komutası altında bir İspanyol ordusu tarafından istila edildi. 1738'de yapılan "Viyana Antlaşması" ile Napoli Krallığı (Sicilya Krallığı ile birlikte) İspanyol Bourbon hanedanının dalından olan Parma Dükü I. Carlo'ya, VI. Carlo, Napoli Kralı adı ile, kalıtımsal olarak devredildi. 1816'ye kadar Napoli Krallığı ve Sicilya Krallığı hukuken ve idari bakımdan iki ayrı devlet idi. Tek bir şahıs bu iki devletin kralı bulunmakta idi; ve bu kişi IV. Ferdinando ismi Napoli Kralı ve III. Fernandino ismi ile Sicilya Kralı idi. 1816'de bu hukuken ayrı ama aynı kişinin kralı olduğu iki devlet, yani Napoli Krallığı ve Sicilya Krallığı, hukuki ve idari olarak birleştirildi. Sicilyateyn Krallığı devleti ortaya çıkartıldı. Daha önce iki ayrı devlet kralı olan kişi, kurulan tek devlet "Sicilyateyn Kraliyeti" Kralı I. Ferdinando olarak anılmaya başlandı. Persönlicher Stab Reichsführer-SS Personal Staff of the Reich Leader of the SS ("Persönlicher Stab Reichsführer-SS") Heinrich Himmler tarafından 1933'te Reichsführer-SS'in direkt idaresinin altında çeşitli faaliyetler ve projeleri koordine eden ve kişisel bir daire olarak hizmet etmek için kurulan bir SS merkez acentesiydi. 1933'ten 1942'nin sonuna kadar bu daire ileride SS-Obergruppenführer ve General der Waffen-SS olacak olan Karl Wolff tarafından yönetildi. Himmler kişisel dairesinin otoritesinin altında birkaç özel proje takımını kurdu. Bu daire eski hatıraların aramasında dünyayı keşfeden birkaç arkeoloji ve antropoloji takımlarına ek olarak Wewelsburg kalesinin çalışanlarını kapsadı ve Atlantis efsanesi ile böyle eski efsanelerlerle beraber Yeti'nin varlığını araştırdı. Wallace Wolodarsky Wallace Wolodarsky, Amerikalı televizyon yazarı ve yönetmen. Animasyon televizyon dizisi "Simpsonlar"ın ilk dört sezonunda yazarlık yaptı; yazdığı tüm bölümlerde Jay Kogen ile birlikte çalıştı. Diziden ayrıldıktan sonra birçok filmde yönetmenlik yaptı. Bu çalışmaları arasındaki "Sorority Boys" en dikkat çeken yapımdır. "The Life Aquatic with Steve Zissou" programındaki "Vladimir Wolodarsky" karakterinin adı, kendisine atfen verildi. "The Oblongs"ta danışman yapımcı olarak yer aldı. Jay Kogen Jay Kogen, Amerikalı komedi yazarı. Kogen, "The Tracey Ullman Show" ile animasyon televizyon dizisi "Simpsonlar"ın birçok bölümünde yardımcı yazarlık yaptı (Wallace Wolodarsky ile). Daha sonra bir Emmy Ödülü de kazandığı "Frasier, Everybody Loves Raymond, George Lopez" ve "Malcolm in the Middle" gibi birçok şovda yazarlık yaptı. Kogen, "Mad"in yazarı Arnie Kogen'ın oğludur. Bill Kopp Bill Kopp (17 Nisan 1962, Rockford, Illinois), Amerikalı animatör ve seslendirme sanatçısı. 1980'lerin oyun şovu "Press Your Luck"ın animasyonunda yer aldı ve Nelvana'nın Eeek! The Cat ile Savage Steve Holland tarafından yaratılan "The Terrible Thunderlizards"daki Kutter adlı karakterlere dublaj yaptı. Ayrıca "" ile "" adlarındaki Tom ve Jerry filmlerinde Tom'a dublaj yaptı. Kopp, "The Tracey Ullman Show"daki "Simpsonlar"ın kısa gösterilerinde animatör olarak yer aldı fakat ilk sezondan sonra animatör ekibinden ayrıldı. "The Schookums and Meat Funny Cartoons Show" ile "Mad Jack the Pirate" yapımları Bill Kopp tarafından yaratıldı. "Tom ve Jerry" çizgi filmlerinde yapım ve yönetim görevlerinde yer aldı. 1985'te "Observational Hazard" ile Akademi Ödülü-Öğrenci Filmi ödülünü kazandı. Friedrich Jeckeln Friedrich Jeckeln (2 Şubat 1895 - 3 Şubat 1946), II. Dünya Savaşı sırasında işgal edilen Soyyetler Birliği'nde "SS-Obergruppenführer" ve SS ve polis lideri idi. III. Reich'da "İstenmeyen kişiler" olan 100,000 Yahudi, Slav ve Roman'ın ölümlerini emretmesinden sorumluydu. I. Dünya Savaşı'nın patlak vermesinin üzerine, bir teğmen ve pilot stajyer