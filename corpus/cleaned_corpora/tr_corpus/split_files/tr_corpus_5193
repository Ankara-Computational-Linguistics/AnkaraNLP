O büyük yağmur damlalarının damla şeklinde olmadığını aksine hamburger topuzu gibi olduğunu fark eden ilk kişiydi. “Deutsche Physik” Lenard günümüzde fikirlerini Almanya'dan çaldığını iddia ettiği “İngiliz fiziği”ni küçümseyen koyu Alman milliyetçisi olarak hatırlanıyor. Politik olarak gerekli veya popüler olmadan önce Nasyonal Sosyalist Parti üyesi oldu. Nazi rejimi sırasında Almanya'nın "Deutsche Physik"i desteklemesi gerektiğini ve “Jewish physics”in aldatıcı ve kasıtlı olarak yanlış yönlendirdiği fikirlerini görmezden gelmesi gerektiğini –ki özellikle “the Jewish fraud” göreceliği teorisi (Ayrıca Bkz. Görecelik teorisi kritiği) dahil Albert Einstein’ın teorilerini kastederek- açık bir şekilde savundu. Adolf Hitler’in danışmanı olarak Naziler altında Lenard “Aryan physics”in başına geçti. Lenard’ın belli bilim adamları üzerine görüşleri 1933'te yayımlanan Lenard’ın kitabının (Great Men in science, a History of scientific progress) incelemesi ile yapılan çıkarımlardır. Kitap İngilizceye Dr. H. Stafford Hatfield tarafından ünlü bilim adamı College London Üniversitesi'nden Edward Andrade (İronic, kendisi sefarad bir Yahudidir.) tarafından yapılan bir giriş ile çevrilmiştir ve II. Dünya Savaşı sonrası dünya genelinde okullarda ve üniversitelerde okunmuştur. Lenard tarafından Einstein, Curie ve herhangi bir 20. Yüzyıl bilim adamı hariç bari özgün bilim adamları dahil edilmiştir. Andrade şunu not etmiştir: “Bu kitabın yazarındaki gibi kuvvetli bir bireysellik hissi kuvvetli bireysel yargıların oluşmasına yol açar.” Yayımcı kitabın 1954 İngilizce baskısının 19. Sayfasında dikkat çekiçi bir not yayımlamıştır: “Lenard’ın çalışmaları sadece derin bilgi değil aynı zamanda takdire değer denge içinde olduğunu gösterdi. Kendi zamanının insanlarına gelince çağdaş meselelerde o kendi görüşlerini belirtmekten kaçınmadı. Hayatı boyunca son çalışmalarda belli değişim önerilerine rıza göstermedi.” Lenard Heidelberg Üniversitesi’nden 1931 yılında teorik fizik profesörü olarak emekli oldu. Emeritus mevkisi kazandı fakat 83 yaşında 1945 yılında müttefik işgal güçleri tarafından sınırdışı edildi. 1947 yılında Messelhausen’de (Almanya) öldü. Lipogenez Lipogenez, hayvan ve bitki bünyesinde yağ oluşması. Bitkilerdeki katı veya sıvı yağlar, protoplazma içinde dağınık bulunan sitozomlarda (yağ yapıcı cisimler) karbonhidratlardan meydana gelir. Hayvanlarda yağın üç kaynağı vardır; Vedat Nedim TÃ¶r Vedat Nedim Tör, (1897 - 8 Nisan 1985), Türk siyasetçi. Babası İkinci ve Sekizinci dönemler arasında CHP'den milletvekilliği yapan Edip Servet Tör'ün kardeşi Ahmet Nedim Servet Tör'dür. 1916 yılında Galatasaray Lisesi'ni bitirdi. Yüksek öğrenimini Berlin Üniversitesi'nde tamamladı. İktisat alanında doktora yaptı.Türkiye'ye döndükten sonra Matbuat Umum Müdürlüğü (1933-1937), Turizm Müdürlüğü (1938), Ankara Radyosu Müdürlüğü (1938-1943), Ankara Elektrik Şirketi gibi çeşitli kurumlarda yönetici olarak çalıştı. Cumhuriyet ve Vatan gazetelerinde yazılar yazdı. 1920 yılların en önemli komünistlerindendi. Şefik Hüsnü Deymer’in yurt dışına kaçması sonucunda TİÇSF Genel başkanlığını yaptı. 1927 yılında partiden ayrıldı. Aynı yıl partinin bütün gizli dokümanlarını polise teslim etti. 1927 Tevkifatı sırasında TİÇSF Şevket Süreyya, İsmail Hüsrev, Burhan Asaf ile birlikte aleyhinde şahitlik yaptı. Aynı davada kendisi de yargılandı. Bu davadan berat ettikten sonra Şefik Hüsnü bey tarafından dönek ilan edildi. Aynı yıl Komünizmden döndüklerini ilan eden Şevket Süreyya Aydemir ve diğer Kadro yazarları ile birlikte Ankara'daki hükûmetin emrine bağlı çalışmaya başladı.1932 yılından itibaren Kadro dergisinde yazmaya başladı. 1934 yılında derginin kapanmasından sonra 1938 yılına kadar bazı devlet kurumlarında çalıştı.1933'te La Turquie Kémaliste dergisini devletle beraber çıkardı, tüm dünyaya Fransızca, Almanca ve İngilizce olarak dağıttı. Bu dergi yeni Türkiye'nin dünyaya tanıtımında önemli rol üstlendi.Haziran 1943'te İstanbul radyosu Vedat Nedim Tör yönetiminde deneme yayınına başladı. Beyoğlu Postanesi üzerinde kurulan geçici stüdyoda çalışmalarını sürdüren İstanbul Radyosu, Batı Müziği ve Ankara Radyosu'ndan telefon aracılığıyla iletilen ajans haberlerini yayınladı. 1944 yılından sonra Yapı Kredi Bankası'na 1970 yılında sonra da Akbank'a kültür ve sanat işleri danışmanı olarak çalışmıştır. Bunun dışında tiyatro oyunları yazan ve bazı çocuk dergileri çıkarttan Tör 1985 yılında İstanbul'da vefat etmiştir. Burhan Asaf Belge Burhan Asaf Belge (1899, Şam – 12 Ocak 1967), Türk siyasetçi. Osmanlı mutasarrıfı bir ailenin çocuğu idi. Almanya'da öğrenim gördü. Yüksek Mimardır. Aktris Zsa Zsa Gabor'un ilk kocasıdır.(1937-1941), Prof. Dr. Murat Belge, sonraki evliliğinden olan oğludur. 1925 yılında Aydınlık dergisinde çalışmaya başladı. TİÇSF'de görev aldı. Sonra TİÇSF’den ayrıldı. 1933–1943 yıları arasında öğretmenlik yaptı. Bir dönem gazetecilik yaptıktan sonra Demokrat Parti‘den 1957 yılında Muğla milletvekili olarak meclise girdi. Demokrat Parti'nin resmi yayın organı olan "Zafer" gazetesinin başyazarlığını yaptı. 1961 yılında ömür boyu hapse çarptırıldı. 1963 yılında af edildi. 1967 yılından ölünceye kadar Alman radyosunda çalıştı. İsmail Hüsrev Tökin İsmail Hüsrev Tökin, (d. 1902) – ö. 1992), Türk siyasetçi. İstanbul doğumlu yazar. 14 Mart 1902 tarihinde İstanbul'da doğdu. İlk, orta ve lise öğrenimini İstanbul Avusturya Lisesi'nde yaptı. 1922-1925 yılları arasında Moskova'daKUTV'da yüksek öğrenimini tamamladı. Aynı yıllarad KUTV'da yapılan iktisat seminerlerine devam etti. KUTV 'da okutman (lektör) olarak da görev yaptı.1922 Sovyetler Birliği'ne gitti. Burada da eğitim aldı.Türkiye'ye döndükten sonra,1925 Komünist tevfikatında hapse mahkûm oldu. 1927 yılında TİÇSF'den ayrıldı. 1927 yılından sonra çeşitli kuruluşlarda çalıştı. 1929 yılına kadar bir Alman ihracat firmasının Türkiye temsilciliğinde çalıştı. Firma adına mal bağlantıları yapmak üzere Anadolu'da üretim alanlarında üreticilerle konuşurken köylülerin sosyo- ekonomik durumları hakkında bilgi topladı. Daha sonra Ziraat Bankası'nın kredi kooperatiflerinin ilk önce nerelerde kurulacağını incelemek üzere çıktığı Anadolu gezilerinde yine köylerde üreticilerin sosyal ilişkileri hakkında bilgiler derledi. Bu bilgiler, kısmen Türkiye Köy İktisadiyatı kitabına malzeme oldu.1934 yılında “Türkiye Köy İktisadiyatı” çalışmasını yazdı bu çalışması döneminin çok ötesindedir. Daha sonraları adı pek anılmayan Tökin istihbaratçı olduğu ve dönemin istihbarat örgütü Millî Emniyet (Amale) Hizmetlerinde çalıştığı öne sürüldü. Lipoliz Lipoliz, organizmada yağların tahrip olması. Organizmada depo edilmiş olan yağlar, gerektikçe çeşitli enzimlerin etkisiyle eriyerek kana karışır. Bütün dokular bu yağları parçalayarak değersiz hale getirebilir. Fakat, değersiz hale getirmede başlıca rolü karaciğerin oynadığı sanılmaktadır. Yağların değersiz hale getirilmesi karmaşık bir olaydır. Bunun mekanizmasını açıklamaya çalışan birçok teori vardır. Bu mekanizmanın yağların ikiye parçalanmasıyla başladığı düşünülebilir. Mehmet Feyzi Feyzioğlu Prof. Dr. Mehmet Feyzi Feyzioğlu, (d. 25 Ekim 1922, Kayseri, Türkiye) - (ö. 16 Ocak 1983, Ankara, Türkiye), Türk hukuk akademisyeni. Babası Kayseri’nin eski belediye başkanlarından avukat Necmeddin Feyzioğlu, annesi Güpgüpoğullarından Ayşe Hanımdır. 1940 yılında Kayseri Lisesinden pekiyi derece ile, 1944 yılında da İstanbul Üniversitesi Hukuk Fakültesi'nden yine pekiyi derece ile mezun olmuştur. 1944 – 1946 yıllarında avukatlık stajı yapmıştır. 1946 yılında İstanbul Üniversitesi Hukuk Fakültesine Medeni Hukuk Asistanı olarak girmiştir. 1950 yılında ""Şuf’a Hakkı"" adlı tezi ile Hukuk Doktoru olmuştur. 1953 yılında ""Zilyedlikte İadenin Mevzuu ve Şumulu, Hususiyle Ecrimisil Meselesi"" adlı tezi ile Doçent olmuştur. 1963 yılında Profesörlüğe yükselmiştir. Fransa (1951-52) ve Almanya’da (1961-62) akademik çalışmalarda bulunmuş, 1974 – 1977 yılları arasında İstanbul Üniversitesi Senatosunda görev yapmıştır. Basılmış 15 bilimsel kitabı, 25 etüd ve makalesi, yurt dışı ve yurt içindeki sempozyumlarda ve kongrelerde sunulmuş tebliğleri, çeşitli gazete ve dergilerde yayınlanmış yazıları mevcuttur. 1949 yılında Kâzım Karabekir'in kızı Hayat Karabekir ile evlenmiştir, üç kızı vardır. Kayseri Yükseköğrenim ve Yardım Vakfı ile Erciyes Üniversitesi'nin kurulmasında etkin hizmetleri bulunmuştur. 1981 yılında Kayseri üyesi olarak Danışma Meclisine girmiştir. Anayasa Komisyonunda görev almıştır. 16 Ocak 1983 tarihinde Ankara Esenboğa havaalanında meydana gelen uçak kazasında hayatını kaybetmiştir. Küçük Hüseyin Paşa Küçük Hüseyin Paşa ya da Tayazade Damat Küçük Hüseyin Paşa (1757-7 Aralık 1803) Osmanlı devlet adamı ve Kaptan-ı Derya'ydı. Küçük Hüseyin Paşa 1757 yılında Gürcistan'da doğdu. Topkapı Sarayı'ndaki Enderun'da eğitim gördü. Şehzadeliği sırasında III. Selim'in yakın arkadaşı idi. Hatta III. Selim'in sütkardeşi olduğu söylenir. IV. Mustafa ve II. Mahmut'un kızkardeşi olan Esma Sultan'la evlenerek Osmanlı hanedanına damat oldu. III. Selim 1789 yılında tahta çıkınca önce Küçük Hüseyin Paşa'yı Başçuhadar yaptı, 11 Mart 1792 tarihinde de Kaptan-ı Deryalığa tayin etti. Küçük Hüseyin Paşa Akdeniz'deki korsanları temizlemek konusunda başarılı oldu. III. Selim'in Osmanlı donanmasında yaptığı reformları gerçekleştirdi. Mühendishane-i Berri Hümayun'dan ayrı olarak Mühendishane'i Bahri Hümayün kuruldu. III. Selim'in Napolyon Bonapart'a karşı Mısır'da İngiliz donanmasıyla birlikte çarpıştı. Napolyon Mısır'ı terk etmek zorunda kaldı. 12 yıla yakın bir süre Osmanlı Devletine Kaptan-ı Derya olarak hizmet veren Küçük Hüseyin Paşa 7 Aralık 1803 tarihinde öldü, cenazesi Eyüpsultan'daki Mihrişah Valide Sultan türbesinin yanına gömüldü. Birsen KaplangÄ± Birsen Kaplangı (15 Eylül 1938 - İstanbul - 30 Eylül 2002, Bodrum), Türk oyuncu, seslendirme sanatçısı. Atatürk Kız Lisesi'nin ardından İstanbul Belediye Konservatuvarı Bale Bölümü'nden mezun olan sanatçı, 1950 yılında Şehir Tiyatroları'nda sanat hayatına başladı. Kurumun “Sanatçı Yetiştirme Birimi”nde eğitmen olarak da görev yapan sanatçı, yine Şehir Tiyatroları'nda çalışan Saltuk Kaplangı ile evlenerek iki çocuk sahibi oldu. 100 kadar oyunda yer aldı. Sinema ve dizi filmlerde rol oynadı. TRT "Radyo Tiyatrosu"'nda çalıştı, seslendirme görevleri üstlendi. "Ayşecik", Ömercik gibi 1960'ların popüler çocuk oyuncularını seslendirdi. Ferih Egemen, Muhsin Ertuğrul, Vasfi Rıza Zobu, Max Meinecke ve Haldun Dormen gibi tiyatronun önemli isimleriyle çalışarak Şehir Tiyatroları'ndan emekli oldu. 17 yıl boyunca aralıksız sahnelenen Lüküs Hayat operetinin sevimli hizmetçisi olarak ünlenen Kaplangı, beyin kanaması nedeniyle yaşamını yitirdi. Feriköy mezarlığında gömülüdür. Orman alaca ağaçkakanı Orman alaca ağaçkakanı ("Dendrocopos major"), ağaçkakangiller (Picidae) familyasına ait bir ağaçkakan türü. Orman ağaçkakanı, büyük ağaçkakan, büyük orman ağaçkakanı, büyük alaca ağaçkakan olarak da adlandırılır. Siyah ve beyaz alacalı tüy örtüsüne sahip olan ve kuyruk altında kırmızılık bulunan orta boyutlu bir ağaçkakandır. Erkek ve genç kuşlarda ayrıca boyun ya da kafada kırmızı lekeler bulunur. Kuzey Afrika'nın bir kısmı da dahil olmak üzere Palearktik'te yaşar. Dağılım alanının çoğunda göçmen olmasa da kuzey bölgelerde eğer kozalak azalırsa bazı popülasyonlar güneye göçebilir. Bazı bireylerin normal dağılım dışına çıkmaları söz konusu olabilmektedir ve yakın geçmişte İrlanda'da yeniden kolonileşmeleri ile Kuzey Amerika'da görülmelerinin nedeni budur. Orman alaca ağaçkakanları besin bulmak ya da yuva açmak için ağaçların gövdelerini gagaları ile deler ve bölgelerini belirleyip temas kurmak için de ağaç gövdelerine gagaları ile vurup ses çıkarırlar. Diğer ağaçkakanlar da olduğu gibi gagaları ile ağaç gövdelerine vurmalarından dolayı olan fiziksel stresleri yönetebilmek için anatomik uyum geçirmişlerdir. Bu tür alaca ağaçkakan türüne benzerdir. Bu ağaçkakan türü her tür orman alanında görülebilir ve çeşitli besinlerle beslenirler. Kozalaklardan tohumları, ağaç gövdelerinden larvaları çıkarabilir ve diğer kuşların yuvalarında yumurtalarını ve yavrularını yiyebilirler. Canlı ya da ölü ağaçlardaki oyuklarda yuvalanırlar. Tipik olarak bir kere de dört ila altı parlak beyaz yumurta yumurtlarlar. Her iki ebeveyn de kuluçkaya yatar, yavruları besler ve yuvayı temizler. Yavrular palazlandıktan sonra on gün kadar daha erişkinler tarafından beslenir. Bu tür kendi cinsindeki diğer üyeler ile yakından ilişkilidr. Otoriteye göre 14 ila 27 arası değişen alt türü bulunur. Bu alt türlerin bazıları yeni tür olabilecek kadar farklılığa sahiptir ancak bu tartışmalıdır. Çok büyük bir dağılım alanına ve büyük bir global popülasyona sahiptir dolayısıyla Dünya Doğa ve Doğal Kaynakları Koruma Birliği (IUCN) tarafından asgari endişe altındaki türler arasında listelenmiştir. Tüylerine rağmen çoğunlukla göze çarpan bir kuş değildirler. Büyük beyaz omuz yaması ve göz yaması vardır. Büyüklükleri 23–26 cm, kanat açıklıkları ise 38–44 cm kadardır. Erkeğin üst parçaları düz ve parlak siyahtır, ensede koyu kırmızı bir nokta, yüz ve boynun kenarlarında beyaz tüyler vardır. Gaga siyah ve bacaklar yeşilimsi gridir. Dişide ve gençte, ensede koyu kırmızı nokta yoktur ama taç koyu kırmızı renklidir. Karnının koyu kırmızı olması ile daha küçük olan Küçük ağaçkakandan ayrılabilir. Son buzul çağı esnasında yaşayan prehistorik "P. m. submajor" dahil birkaç alt cinsi vardır. Avrupa ve kuzey Asya boyunca yayılış gösterirler. Ormanlık bölgeler ve parkların sakinidirler, yiyecek için bağlıdır ve yuva için yaşlı ağaçların üzerine yerleşirler. Sesi Mendoza Mendoza Arjantin'in batısında aynı adlı ilin merkezi şehir. Merkezinde 111,000 (2001) kişinin yaşadığı Mendoza, ülkenin dördüncü büyük metropolitan alanı olup nüfusu 848,660'tür. Başlıca endüstri dalları arasında şarap yapımı ve de zeytinyağı üretimi yer almaktadır. İstanbul Efsaneleri: Lale Savaşçıları İstanbul Efsaneleri: Lale Savaşçıları Türkiye'de yazılmış ilk Türkçe fantastik rol yapma oyunudur. Şeyh Cehalet, İstanbul'u almak istemektedir, ancak 4 kafadar bu şeyh cehaleti yeneceklerdir. Olay 1994 yılında geçmektedir. CÃ³rdoba, Arjantin Córdoba, Arjantin'in merkezinde, Sierras Chicas Dağları'nın eteklerinde, başkent Buenos Aires'in 700 km kuzey batısında yer almaktadır. Ülkenin ikinci büyük sanayi şehri olmasına rağmen Koloni döneminden kalma birçok tarihi bina kentte yer almaktadır. La Plata La Plata Arjantin'de başkent Buenos Aires'in güneyinde, Buenos Aires ilinin merkezi şehir. Buenos Aires şehri 1880 yılında Federal Bölge ilan edildikten sonra, La Plata, Buenos Aires ilinin merkezi olarak planlanmıştır. Kent merkezinde 574,369 (2001) kişinin yaşadığı La Plata, ülkenin beşinci büyük metropolitan alanı olup nüfusu 694,253'tür. AbdÃ¼lhalim Haddam Abdülhalim Haddam (; 15 Eylül 1932, Baniyas - 31 Mart 2020, Paris), Suriyeli siyasetçi. Hafız Esad döneminde 1970-1984 yılları arasında Dışişleri Bakanlığı, 1984-2000 yılları arasında Suriye Devlet Başkan Yardımcılığı görevlerinde bulundu. Hafız Esad ölünce yerine Beşşar Esad geçene kadar geçici olarak devlet başkanlığını yürüttü. 2005 yılında görevinden istifa etti. Abdülhalim Haddam Mart 2020 de Paris'te kalp krizinden 88 yaşında öldü. Akasya (anlam ayrımı) Ceza Sömürgesi Ceza Sömürgesi (Almanca: In der Strafkolonie, İngilizce: In the Penal Colony), Franz Kafka'nın bir kısa öyküsüdür. İsimsiz bir ceza kolonisinde geçer. Kimi eleştirmenler, yazarın Octave Mirbeau'nun "Le Jardin des supplices" (İşkence Bahçesi) romanından esinlendiğini belirtmiştir. Öyküde, Kafka'nın diğer eserlerinde olduğu gibi, anlatıcı korku dolu olayları dışarıdan izler ya da bu olaylar nedeniyle hissizleşmiştir. Türkçeye de çevrilen öykü, 1994'te Toplumsal Dönüşüm Yayınları Edebiyat Dizisi kapsamında, A. Turan Oflazoğlu çevirisiyle yayımlandı. 2005'te, Altıkırkbeş Yayınları Çağdaş Edebiyat Dizisinden, Faruk Besleme'nin çevirisiyle "Ceza Sömürgesi ve Hukuk Öyküleri" adıyla çıkan kitapta yer aldı. Öykü, 1999 yılında Charlie Deaux tarafından "Zoetrope", 2006 yılında ise, Sibel Güvenç tarafından "In the Penal Colony" adıyla iki kez sinemaya uyarlandı. Ayrıca, Türk yönetmen Ümit Ünal'ın ilk filmi 9, eserden bir alıntıyla açılır. Vampirella Vampirella, Eylül 1969'da Forrest J Ackerman tarafından yaratılmış vampir çizgi roman kahramanıdır. Kostüm tasarımı Trina Robbins tarafından yapılmış Vampirella, ilk olarak Warren Yayıncılık'tan siyah beyaz korku çizgi roman serisi şeklinde satışa çıkmıştır. Kongoca Kongo dili ya da Kikongo, Kongo Demokratik Cumhuriyeti, Kongo Cumhuriyeti ve Angola'da yaklaşık 7 milyon insan tarafından konuşulan bir Afrika dili. Sadri Alışık Ödülleri Sadri Alışık Ödülleri, 1995'te ölen Türk oyuncu Sadri Alışık anısına her sene, Türkiye'de tiyatro ve sinema alanlarında başarılı bulunan oyunculara verilen ödüllerdir. Önce aday olanların açıklandığı ödüller, bir süre sonra, düzenlenen bir törenle sahiplerine verilmektedir. O Şarkıyı Henüz Yazmadım O Şarkıyı Henüz Yazmadım, sözlerini Aysel Gürel'in yazdığı, bestesini ise Selmi Andak'ın yaptığı şarkıdır. Bahse konu şarkı, 1984 Eurovision Şarkı Yarışması Türkiye Finali'nde Neco tarafından seslendirilerek üçüncü olmuş, 1991 senesinde ise Los Angeles Grand Prix ödülünü almıştır. "O Şarkıyı Henüz Yazmadım"; Pecha Kucha Pecha Kucha , içeriğini kısa sürede ve etkin bir şekilde bir topluluğa sunmayı amaçlayan bir sunuş tarzıdır. Sunuş yapan kişi her biri 20 saniye süresince 20 görseli toplam 6 dakika 40 saniye süresince göstererek sunuşunu tamamlar. Bu sunuş stili Japonya'da Klein-Dytham Architecture şirketinden Astrid Klein ve Mark Dytham tarafından geliştirilmiştir. Amaçları genç tasarımcılara çalışmalarını göstermek, birbirleriyle tanışmak için Roppongi'de deneysel arenada insanlara sunuş yapılmasını sağlamaktır. Bir gece içinde sunuş yapanların sayısını artırmak ve insanları sıkmadan sunuşları kısa tutabilmek için bu sunuş tarzını geliştirdiler. Klein ve Dytham'ın Pecha Kucha Gecesi adı verilen sunuş gösterileri kısa sürede dünyaya yayıldı. Günümüzde 170'den fazla ülkede bu tarz sunuşlar düzenlenmektedir. Baba Dağı, Makedonya Baba Dağı (Makedonca: "Баба Планина", "Baba Planina"). Kuzey Makedonya’da bulunan bir dağ. En yüksek tepesi 2601 metre ile Pelister Tepesi’dir. Baba Dağı, Kuzey Makedonya’nın üçüncü yüksek dağıdır. Şar ve Korab dağlarından sonra gelir. Büyük Üsküp Büyük Üsküp veya Üsküp Şehri (Makedonca: Град Скопје, "Grad Skopje") Kuzey Makedonya'nın kuzeyinde bulunan özel idari bölgedir. Ülkenin başkenti Üsküp’ün yer aldığı idari alanıdır. Bölge kapsamında Aerodrom, Butel, Çayır, Merkez, Gazi Baba, Gorçe Petrov, Ekşisu, Karpoş, Saray, Şuto Orizari belediyeleri bulunmaktadır. Kuzey Makedonya'nın istatistiksel bölge dağılımında Üsküp Bölgesi'nde yer alır. Kuzey Makedonya’nın kuzey kesiminde, Kosova’ya sınırdaştır. Belediyenin merkezi olan Üsküp, Vardar Nehri’nin kenarlarında Vardar Vadisi’nde bulunur. Vardar Vadisi, birçok tepe ve dağla çevrilidir. Belediyenin kuzeyinde Şar Dağları uzanır. Üsküp'ün toplam 16 tane kardeş şehri vardır: Kastilya Krallığı Kastilya Krallığı ("Castilla"), İber Yarımadası'nda eski bir krallık. Endülüs Emevileri'nin çöküşünden sonra kurulmuştur. 1479'da yerini İspanya Krallığı'na bırakmıştır. Şatolar ülkesi anlamına gelen Kastilya adı ilk kez 800 yılında İspanya'nın kuzeyinde yer alan Burgos ilinin kuzeyinde yer alan küçük bir yerleşim bölgesinde duyuldu. Bölge küçük kontluklar şeklinde yönetiliyordu ve bu kontlar Asturya ve Leon krallıkları tarafından atanıyordu. Buranın ilk kontu F. Gonzales kontluğu babadan oğula devredilir hale getirerek Asturya ve Leon’a karşı özerk bir hale geldi. Bu arada Kastilya sınırları Müslüman topraklarına doğru yayılmaya başladı. Annesi Kastilyalı olan Navara kralı III. Garces 1029'da Kastilya’yı Leon’dan ayırdı. Oğlu Fernando ilk Kastilya kralı olarak taç giydi (1037-65). Kastilya 1072'de Leon ile birleştiysede 1157'de ayrıldılar. 1188'de VIII. Alfonso Leon'un üzerinde hakimiyet kurdu. Bu sırada Kastilya toprakları Tajo Irmağı'na kadar ulaştı ve doğuda Aragon Krallığı'na komşu oldu. Leon ilerigelenleri hiçbir zaman Kastilya süzerenliğini kabul etmediler. En sonunda Kastilya kralı III. Fernando'nun Leon tahtına çıkmasıyla iki krallık birleşti ve güçlü bir Kastilya-Leon Krallığı oluştu. Kastilya'nın Portekiz ilhakı hayalleri (1383-1385) başarısız oldu. 1412'de kral Fernando güçlü ordusu ve ekonomisi sayesinde Aragon tahtına çıktı. 1479 yılında I. İsabel'in Fernando ile evlenmesiyle iki krallık birleşti. Son olarak 1512'de Navara Krallığı'nın ilhak edilmesiyle modern İspanya Krallığı'nın temelleri atılmış oldu. Valeria Messalina Valeria Messalina, Messallina olarak da bilinir (d. 17/20 civarı – ö. 48), İmparator Claudius'un üçüncü karısı ve İmparatoriçe olan Antik Romalı kadın. Güçlü ve etkileyici bir kadın olarak pasaklı olmasıyla ünlüdür ve kocasına karşı yapılan bir komploya dahil olduğu anlaşılınca idam edilmiştir. Messalina, Domitia Lepida ve Konsül Marcus Valerius Messalla Barbatus'un tek kızıdır ve "Marcus Valerius Messala Corvinus" adında bir erkek kardeşi vardır. Babası, Küçük Claudia Marcella ve Roma Senatörü ve iki defa Konsüllük yapmış olan Marcus Valerius Messalla Messallinus'un oğludur. Annesi, Lucius Domitius Ahenobarbus ve Büyük Antonia'un en küçük çocuğudur. Messalina’nın büyük anneleri İmparator Augustus'un üvey kardeşi ve yeğenidir. Messalina’nın babası 20 ya da 21 yılı başlarından bilinmeyen bir nedenden dolayı ölmüştür. Annesi daha sonra, ünlü Roma diktatörü Lucius Cornelius Sulla'nın akrabası Konsül Faustus Cornelius Sulla Lucullus III'le evlenmiştir. Faustus ve Lepida, 22 yılında bir Faustus Cornelius Sulla Felix adınını verdikleri ve Messalina'nın üvey kardeşi olan bir oğul sahibi olmuşlardır. Messalina, büyük bir ihtimalle Roma'da doğmuş ve büyümüştür. Hayatının erken evreleri hakkında çok az şey bilinir. 37 ya da 38 yılında, o sıralar 48 yaşında olan ikinci dereceden kuzeni Claudius ile evlendi. Diğer bir ikinci dereceden kuzeni olan İmparator Caligula'nın 37-41 yılları arasındaki saltanatı sırasında, Messalina zengin ve etkili bir kadındı ve Caligula’nın sarayının müdavimlerindendi. Claudius, Caligula’nın amcasıydı ve zaman içerisinde etkili ve popüler bir kişilik haline geldi. Claudius onunla belki de imparatorluk ailesi ile olan bağlarını kuvvetlendirmek için evlenmişti. Messalina'nın Claudius'tan, geleceğin imparatoriçesi ve Nero'nun ilk karısı Claudia Octavia adında (39 ya da 40'ta doğdu) bir kızı ve Britannicus (41'de doğdu) adında bir oğlu oldu. 24 Ocak 41 tarihinde Caligula ve ailesi öldürüldü ve Claudius Praetorian muhafızlar tarafından imparator ilan edilince Messalina imparatoriçe oldu. Messalina, Roma İmparatorluğu'nun en güçlü kadını haline geldi. Claudius tarafından kendisine çeşitli onursal unvanlar verildi: doğum günü resmi olarak kutlandı, heykelleri kamu alanlarına dikildi ve tiyatroda Vesta bakireleri'nin oturduğu ön sırada oturma imtiyazı verildi. Roma Senatosu, Messalina'ya "Augusta" unvanı vermek istediyse de bu Claudius tarafından reddedildi. 43 yılında Claudius, başarılı Britanya seferini kutlamak için zafer alayı düzenledi. Messalina, onun arabasını kapalı bir arabayla takip ederken generaller arkasından yürüyorlardı. Konumu itibarıyla çok etkili bir duruma geldi ancak tehlikeli bir karaktere sahipti. Yaşlı bir adam olan Claudius her an ölebilirdi ve bu durumda Britannicus yeni imparator olacaktı. Messalina, kendi güvenliğini sağlamak ve çocuğunun geleceğini garanti altına alabilmek için kendisi ve çocuğu için tehlike potansiyeli taşıyan herkesi saf dışı bırakmak için çabalamaktan geri kalmıyordu. Messalina'ya sadık olanlar arasında Konsül Lucius Vitellius'da vardı. Çok büyük bir ayrıcalık olarak düşündüğü için Messalina'ya onun ayakkabılarını çıkarmak için yalvarıyordu. Vitellius, onun ayakkabılarını toga ve tuniği arasında taşıyor ve zaman zaman çıkararak öpüyordu. Claudius'un ona olan düşkünlüğü nedeniyle, Messalina onu dolduruşa getirip çeşitli insanları idam ettirip ya da sürgüne göndertebiliyordu: Roma tarihçisi Genç Seneca; Claudius'un yeğeni Julia Livilla ve Julia; Marcus Vinicius (Julia Livilla'nın kocası); Konsül Gaius Asinius Pollio II (Bkz. Vipsania Agrippina), yaşlı Poppaea Sabina (İmparatoriçe Poppea Sabina, Nero'nun ikinci karısı), Konsül Decimus Valerius Asiaticus ve Polybius (azatlı köle). Claudius, karısı ve azatlı köleleri tarafından kolayca etki altına alınabilmesiyle ünlüydü. Messalina'nın rakiplerini saf dışı etme denemesinin iyi biline bir örneği, 41 yılı Ocağında sürgünden dönen Genç Agrippina'dır. Agrippina, Germanicus'ın kızı olması nedeniyle Claudius'un yeğeniydi. Messalina, Agrippina’nın oğlu Lucius Domitius Ahenobarbus'un (gelecekte Nero) ileride kendi oğlu için bir tehlike olacağını anlayınca onu siesta yaptığı sırada hançerle öldürtmek üzere suikastçılar gönderdi. Yatağının yanına yaklaştıklarında, yastığın yanında bir yılan belirince dehşet içinde kaçtılar. Görülen yılan içi doldurulmuş bir yılan derisiydi. Messalina'nın pek de iyi bir namı yoktu. Antik Romalı kaynaklar (özellikle Tacitus ve Suetonius) onu küçük düşürücü bir şekilde, yüz kızartıcı, zalim, aç gözlü ve ahmak bir hiperseksüel olarak tasvir ederler. Onun yaşında ve konumunda pek çok kadın şenlikler ve partilerden hoşlanırken, iki tarihçi Messalina'nın akılsızca zevklerini cinsel arzuları için insanlarla buluşarak birleştirdiğini iddia ederler. Messalina hakkına en bilinen hikâye, ünlü bir Romalı fahişe olan Scylla'ya karşı bütün gece sürecek bir seks yarışması için meydan okuması hakkında olanıdır. Scylla, her ikisi de 25 erkekle yattıktan sonra vazgeçmiş ancak Messalina sabaha kadar ilişkiye girmekte herhangi bir sakınca görmemişti. Çok yorulduğu ancak tatmin olmadığı söylenir. Roma kaynakları Messalina'nın cinselliği gücünü sürdürmek ve politikacıları kontrol etmek için kullandığını, takma isimle bir geneleve sahip olduğunu ve burada üst sınıftan kadınlar için seks partileri organize ettiğini ayrıca politikaya çokça karışarak Roma soylularına ve yabancı ileri gelenlere nüfuzunu sattığını iddia ederler. 47 yılındaki Secular oyunları sırasında, Truva gösterilerine oğlu Britannicus'la birlikte iştirak etti. Genç Agrippina ve oğlu Lucius Domitius Ahenobarbus'da (Nero) aynı gösteriye katılmışlardı. Agrippina ve Nero, dinleyicilerden Messalina ve Britannicus'a oranla daha fazla alkış aldılar. Birçok insan hayatı boyunca karşı karşıya kaldığı talihsiz koşullar nedeniyle ona karşı bir acıma ve sempati göstermeye başlamıştı. Bu belki de Messalina'nın popülaritesinin ilk kez düşmeye başladığı andı. Aynı yılın sonlarında Messalina, aristokrat bir kadın olan Junia Silana'yla (Caligula’nın ilk karısının kız kardeşi) mutlu bir evliliği olan çekici Roma Senatörü Gaius Silius ile ilgilenmeye başladı. Messalina ve Silius sevgili oldular ve ardından Silius Messalina tarafından karısını boşamaya zorlandı. Silius kendini içine attığı tehlikeli durumu anlamıştı. Messalina ve Silius, yetersiz imparatoru öldürmeyi ve ardından Silius'u yeni imparator yapmayı içeren bir plan yaptılar. Silius'un çocuğu yoktu ve Britannicus'u evlatlık edinmeyi istiyordu. Messalina ve Silius, Messalina yasal olarak hâlâ Claudius'la evli olduğu ve bu durum yasak olan iki eşlilik (bigami) anlamına geldiği halde şahitler huzurunda imzalanan bir evlilik anlaşmaıyla tam bir düğün seramoniyle evlendiler. Claudius, limanda yapılan çalışmaları incelemek için Ostia'da bulunduğu sırada azatlı kölesi Narcissus tarafından Messalina ve Silius'ın planladığı suikast hakkında bilgi verildi. Messalina, Claudius'la konuşabilmek umuduyla çocuğuyla birlikte Ostia'ya gitti ancak imparator o gelmeden önce ayrılmıştı. Narcissus, Messalina'yı geciktirerek Claudius'u görmesini engellemişti. Claudius 48 yılında Messalina ve Silius'un öldürülmesini emretti. Messalina son saatlerini Lucullus bahçelerinde geçirmişti. Messalina ve annesi Claudius'a verilmek üzere bir dilekçe hazırladılar. Messalina'nın etkisi ve başarısı nedeniyle Lepida ve Messalina tartışmışlar ve birbirlerine yabancılaşmışlardı. Görünüşe göre merhameti baskın gelmiş ve kızının yanında kalmıştı. Lepida'nın ona karşı son sözü ‘Hayatın sona erdi. Geriye kalan edepli bir son yapmak olmalı’ idi. Messalina söylenenlere göre hıçkırarak ağlamıştı. Durumunu kavradığında kendini ölüme bıraktı. Messalina’nın ölümünün şahidi olmak üzere bir subay ve eski köle gelmişti, köle sözlü olarak hakaret ederken subay sessizce durmuştu. Messalina'ya kendisini öldürme seçeneği sunulmuş ancak çok korktuğu için yapamamış bunu üzerine subay Messalina'yı bir hançerle öldürmüştü. Ölü bedeni annesinin yanına bırakıldı. Messalina'nın ölümü sırasında Claudius bir akşam yemeğindeydi. Kendine Messalina'nın ölüm haberi verildiğinde herhangi bir tepki vermedi ancak biraz daha şarap istedi. Ölümün ardından gelen günlerde, Claudius nefret, öfke, endişe, memnuniyet ve benzeri herhangi bir insani duygusal tepki göstermedi. Messalina için yas tutanlar sadece çocuklarıydı. Roma Senatosu, Messalina’nın adının tüm kamu ve özel alanlardan çıkartılmasını ve heykellerinin kaldırılmasını emretti. 49 yılının ilk günlerinde, Claudius dördüncü karısı ve Messalina'nın hatırasına saygı gösterdiğini düşündüğü herkesi saraydan kovduran Genç Agrippina ile evlendi. Agrippina’nın oğlu Lucius Domitius Ahenobarbus, Claudius tarafından oğlu ve varisi olarak evlat edinildi; Nero Claudius Caesar Drusus Germanicus adını aldı ve Claudius'un ölümünün ardından Messalina'nın oğlu Britannicus'un yerine Roma İmparatoru oldu. Nero, Messalina’nın kızıyla evlendi. Messalina’nın adı günümüzde sıklıkla, cinsel açıdan önüne gelenle yatıp kalkan kadın, hile yapma ve ihanet ile eş anlamlı olarak kullanılmaktadır. Kuzey Makedonya tarihi Kuzey Makedonya'nın hükmettiği topraklar önceleri Yugoslavya Sosyalist Federal Cumhuriyeti'nin en güney kısımlarıydı. Günümüzdeki sınırları II. Dünya Savaşı'ndan sonra çizildi. Bugün Makedonya Cumhuriyeti olarak belirlenen topraklar önceleri çok sayıda devlet ve eski imparatorlukların bulunduğu bir alandı. Topraklar üzerindeki ilk resmî devlet Payonya Thraco-Illyrian krallığıydı. Toprakların bir kısmı eski Makedon (bugünkü Yunanistan Makedonyası), Roma Cumhuriyeti, Roma İmparatorluğu, Doğu Roma İmparatorluğu, Sırp İmparatorluğu ve Osmanlı İmparatorluğu'nun silsilevi bir geçiş yoludur. II. Dünya Savaşı sonrasında Yugoslavya, Tito’nun Yugoslavya Komünist Partisi liderliğinde bir federal devlet olarak kuruldu. Federal devlet öncesinde var olan Vardar bölgesi topraklarının büyük kısmı, yeni özerk Makedonya cumhuriyetine, küçük kısmı Sırbistan cumhuriyetine dâhil edildi. 1946 yılında yeni cumhuriyet Makedonya Halk Cumhuriyeti olarak Yugoslavya Sosyalist Federal Cumhuriyeti içinde federal özerk bir cumhuriyet oldu. 1963 yılında Yugoslavya Anayasası, cumhuriyetin adını “Sosyalist Makedonya Cumhuriyeti” olarak kaydetti. 2001 Makedonya çatışması 2001 Makedonya Çatışması, Kuzey Makedonya'da 22 Ocak- 12 Kasım 2001 tarihleri arasında süren çeşitli çatışmalardır. Kuzey Makedonya'da yaşanan ve çeşitli yoğunluklarda gerçekleşen çatışmalar, 13 Ağustos 2001 tarihinde Makedon ve Arnavut siyasi partiler arasında Ohri'de Çerçeve Anlaşması'nın imzalanmasıyla resmen sona erdi. CÃ³rdoba Córdoba, şu anlamlara gelebilir: 10 (film, 2002) 10 ya da On (Farsça: Dah, İngilizce: Ten), 2002 İran-Fransa-ABD ortak yapımı Abbas Kiyarüstemi filmidir. İran'ın başkenti Tahran'da çekildi. Türkiye'de 27 Mayıs 2002'de gösterime girdi. ABD'de gösterime girdiğinde 105.656 $ hasılat elde etti. Fransa'da "Les Cahiers du cinéma" tarafından 2002'nin en iyi on filminden biri seçildi. Radoviş Radoviş (Makedonca: Радовиш, Radoviš) Makedonya’nın güneydoğusunda yer alan bir kasaba ve belediye merkezidir. Makedonya’nın güneydoğusunda yer alan Radoviş, ülkenin idari sınıflanmasında Güneydoğu Bölgesi sınırları içindedir. Radoviş 14. yüzyılın sonlarında, civardaki yerleşimlerle beraber Osmanlı İmparatorluğu sınırlarına girmiştir. Bu dönemden 20. yüzyıl başlarına (1912-1913) kadar Osmanlı idaresinde kalmıştır. Osmanlı İmparatorluğu dönemi sonrasında, küçüklü büyüklü birçok muharebe sonrasında Radoviş’in de yer aldığı bölge, Sırp, Hırvat ve Sloven Krallığı egemenliğine geçmiştir. Krallık, sonrasında Yugoslavya Krallığı olarak 1943 yılına dek egemen olmuştur. 1943 yılı ile beraber Yugoslavya Krallığı ortadan kalkmış, yerine Yugoslavya Sosyalist Federal Cumhuriyeti kurulmuştur. Bu dönemde de Radoviş, bu idari yapı içinde yer almıştır. 1991 yılında Makedonya’nın Yugoslavya Sosyalist Federal Cumhuriyeti’nden bağımsızlığını ilan etmesiyle Radoviş, bağımsız Makedonya Cumhuriyeti içinde yer almıştır. 2002 sayımlarına göre Radoviş kasabasının toplam nüfusu 16.223 kişidir. Radoviş kasabası, Makedonya'nın önemli Türk nüfusuna sahip yerleşim yerlerinden birisidir ve bölgedeki Türk'lerin nüfusu gün geçtikçe artmaktadır. Bu nüfusun etnik dağılımı şu şekildedir: Hasan Pertev Aşçıoğlu Hasan Pertev Aşçıoğlu (d. 1928, Bartın) - (ö. 24 Şubat 2014), Türk siyasetçi. İstanbul Üniversitesi Hukuk Fakültesi mezunudur. Bartın Hazine Avukatlığı, Zonguldak İl Genel Meclisi Üyeliği, İl Daimi Encümen Üyeliği, Serbest Avukatlık, TBMM XVII. ve XVIII. Dönem Zonguldak Milletvekilliği yapmıştır. Evli ve üç çocuk babasıdır. =Eğitimi ve Gençlik Yılları= İlköğrenimini Bartın Cumhuriyet İlkokulunda, lise öğrenimini, İzmir Atatürk Lisesi ve İstanbul Haydarpaşa Lisesinde tamamladı. İstanbul Üniversitesi Hukuk Fakültesi’nden mezun oldu. Üniversite öğrenimi sırasında İstanbul’da Milliyetçiler Derneği’nin kuranlar arasında yer aldı. Askerliğini Ankara Polatlı Topçu Okulu ve Erzurum’da yedek subay olarak tamamladı. Bartın Lisesinde 1962 ve 1963 yıllarında gönüllü Edebiyat Öğretmenliği yaptı. =Çalışma ve Siyasi Hayatı= Serbest avukat olarak başladığı çalışma hayatında hazine avukatlığı, Zonguldak İl Genel Meclisi ve il daimi encümen üyeliği gibi görevleri üstlendi. Bir süre Bartın Postası Gazetesi'nin Yazı İşleri Müdürlüğünü yaptı. Kapatılan Adalet Partisi’nde Temsilciler Meclisi üyeliği yaptı. Zonguldak ilinde Anavatan Partisi’nin teşkilatlanmasını gerçekleştirdi ve Bartın İlçe Başkanı oldu . Pshular Pshular (Abazaca псыхӀва, Çerkesçe псыхъуэ, Rusça: Псху, Псхувцы), 1864 yılına değin Çerkesya'da yaşamış bir Abaza (Abazin) dağ topluluğu. Karadeniz'e dökülen Bzıb Irmağının yukarı bölümünde yaşıyorlardı. Pshular, Aibga ve Ahçipsovlar gibi, Cigetlerin bir kolu sayılıyorlardı. Mayıs 1864 başlarında, üstün Rus birlikleri karşısında topraklarını terk etmek ve Çerkes Sürgünü kapsamında Türkiye'ye göç etmek zorunda kalmışlardır. 1864'te Osmanlı topraklarına sürülme biçiminde gönderilen Pshuların 4 bin dolayında olduğu sanılmaktadır. Pshu nüfusundan boşaltılan yöre bir süre boş tutulduktan sonra, 1867'de Grek (Rum) yerleşimine tahsis edildi, ancak 1877-1878 Osmanlı-Rus Savaşı sonrasında Grek (Rum) yerleşimciler de Osmanlı topraklarına sürüldüler ve Rumların yerini, devletçe korunan ve desteklenen Rus yerleşimciler aldılar. Pshu bugün Abhazya'nın Sohum rayonuna bağlı, Bzıb Irmağının sağ yakasında,deniz düzeyinden 760 m yükseklikte, 150 kadar nüfuslu, turistik küçük bir Rus dağ köyüdür.Eski Pshu arazisi üzerinde ise, şimdi, Pshu Doğa Koruma Alanı" (Псхусский заповедник) bulunmaktadır. Yükseklik,kuzey sınırındaki Kafkaslar'da 3.000 metreyi aşmaktadır (Pşiş Dağı 3.790 m.). Esnaf SarayÄ± Esnaf Sarayı Alışveriş Merkezi, Eskişehir'de 1973 yılında kurulmuş şehrin ilk alışveriş merkezi. 500 ortağın bir araya gelerek oluşturduğu bir iş yeri yapı kooperatifi olarak kurulmuştur. 1979 yılında merkezin inşaatına başlanılmıştır ve 1985 yılında işletmeye açılmıştır. Jimmy Jib Jimmy Jib, kameranın monte edildiği terazi şeklindeki mekanik cihaz. Düzeneğin bir tarafına ağırlıklar, diğer kısmına ise kamera sabitlenmiştir. Bu düzenek vinç ile benzerlik taşımaktadır. Genellikle yere sabitlenen sistem bazı hallerde tekerlekler yardımıyla hareketli hale getirilebilir. Sistem, manuel ya da dijital olarak kumanda edilebilmektedir. Kullanım amacına göre yükselip alçalarak hızlı ve sarsıntısız biçimde hareket edebilir. Mini Jib ve Cine jib olarak adlandırılan türleri vardır. Trabant Trabant, Doğu Almanya yapımı otomobil. Sahip olmak yıllarca beklemeyi gerektirirdi. Adını üretime başladığı yıllarda uzaya fırlatılan Sputnik'ten alan ve Almanca uydu anlamına gelen Trabant'ın üretimine 1957'de başlandı. Trabantlar, sosyalist rejimin statü sembollerindendi. Halk arasında Trabant'ı olanlar ve olmayanlar diye bir ayrım vardı. Trabant'ı olanlar şanslıydı. Zira Trabant'a yani Almanya'da halk arasındaki adıyla "Trabi"'ye sahip olmak o kadar kolay değildi. Trabi sahibi olmak için önce devlete bu talep iletiliyor daha sonra da teslimat için sıraya giriliyordu. II. Dünya Savaşı'ndan sonra Doğu Almanya'da otomobil endüstrisinin en büyük sıkıntısı malzeme temin edememekti. Bu da otomobil üreticilerini alternatif arayışlara itti. İlk kez 1957 yılında üretim bandından çıkan Trabantlar, geri dönüşümü sağlanmış malzemeyle yapılan ilk otomobil unvanına da sahip oldu. Zira Trabantların kaportası, Rusya'dan temin edilen pamuk atıkları ve Doğu Almanya'nın boya endüstrisinin atıklarından elde edilen duroplast malzemesinden üretildi. İlk kez 1957 yılında 4 bin marka satışa sunulan 601 ve 601 Üniversal modelleri Wankel motoru kullanıyordu ve 600 kilo ağırlığındaydı. 100 km'de 5,5 litre benzin yakıyordu. Trabantlar dört yetişkinin sığabileceği kadar iç hacme sahiptiler. Doğu blokunun son yıllarında Trabant çağdaş batı normlarına uyum gösterdi ve 1.1 modeli Volkswagen Polo motoru ile üretildi. Böylece 28 litre benzinle ve 130 km/s hızla 450 km yol yapan, thermosetting plastik dış gövdesi ile darbelerde ezilmeyen, asla çürümeyen, Mc Pearson süspansiyonu olan bir araç yaratıldı. Herakleios Herakleios veya Heraklius (Yunanca: Ηράκλειος, "Hērakleios") Latince: Flavius Heraclius Augustus) (d. yak. 575- ö. 11 Şubat 641), 5 Ekim 610 - 11 Şubat 641 arası Doğu Roma İmparatoru. Ailesi Ermeni asıllıydı. İmparator Mauricius döneminde, 590 yılında Sasani tahtına geçen asi general Behram Çubin ile savaşan Roma ordusunda kilit rol üstlenen "Yaşlı Herakleios"un oğlu olduğu sanılmaktadır. Savaştan sonra Mauricius "Yaşlı Herakleios"u Kartaca'da Afrika Eksarhlığı'na atadı. Bu nedenle Herakleios'un doğum yeri kesin olarak bilinememekteyse de Roma Afrikası'nda büyümüş olduğu sanılmaktadır. Bir rivayete göre bir delikanlıyken aslanlarla gladyatör dövüşleri yapmıştı. 608'de "Yaşlı Herakleios" 6 yıl önce Mauricius'u devirip imparator olmuş olan Phocas'a karşı ayaklandı. Asiler her iki Herakleios'u da konsül giysileri ile gösteren paralar bastılar. Yalnız o an için imparatorluk iddiasında bulunmuş olup olmadıkları kesin değildir. 609'da "Yaşlı Herakleios"un yeğeni "Nicetas" Mısır'a karadan gidip o eyaleti zapetti. Niketas, Phocas'ın gönderdiği ve tüm Bizans doğu orduları ile Mısır'a gelen general "Bonosus"u yenip eyaleti elinde tutmayı başardı. Bu arada Herakleios ordusuyla da bir deniz filosuna binip Sicilya ve Kıbrıs'ı fethettikten sonra İstanbul'a doğru yola çıktı. İstanbul'a yakında kendisini karşılamaya gelen kentin önde gelen soylularıyla ittifak kurup imparatorluk ilanı için taç giyme törenleri için planlar hazırlandı. Kente vardığında Phocas'ın damadı "Priscus"un komuta ettiği imparatorluk muhafızları ("Excubitores") da kendisinin yanına geçti. Ciddi bir direnmeyle karşılaşmaksızın şehre giren Herakleios, Phocas'ı kendi elleriyle öldürdü. Herakleios tahta çıktığında imparatorluk güç bir durumdaydı. Phocas'ın,isyanı başlattığı Tuna boyundan orduyu çekmesi ülkeyi Avar işgaline açık hale getirmişti. İran'da Behram Çubin'den tahtını Mauricius sayesinde geri alan II. Hüsrev, onun öldürülmesini Roma ile savaş nedeni saydı. Kendi sarayında Mauricius'un oğlu "Theodosius" olduğunu iddia ettiği bir adam vardı ve onun Roma İmparatoru olarak kabul edilmesini istiyordu. Sasaniler zaten Phocas'ın imparatorluğu sırasında Mezopotamya'yı almışlar ve Herakleios'un isyanı sırasında da Suriye'ye girmişlerdi. Herakleios barış önerisinde bulundu ama Hüsrev onu Mauricius'un tahtına haksız yere geçmiş biri saydığından buna yanaşmadı. Herakleios'un ilk askeri harekatları felaketle bitince Sasaniler hızla Batıya ilerledi. 613'te Şam'ı ve 614'te Yahudilerin işbirliğiyle Kudüs'ü ardından Mısır'ı ele geçirdiler. Kudüs'teki Kutsal Kabir Kilisesi'ni yıktılar ve Hristiyanlar için çok önemli olan Kutsal Haç'ı götürdüler. İstanbul Boğazı kıyısına kadar ilerleyip Kadikoy'u (Kalkhedon'u) aldılar. Avarlarla da ittifak kurdular. Durum öyle umutsuzdu ki İmparator başkenti İstanbul'dan Kartaca'ya taşımayı bile düşündü, ama patrik tarafından caydırıldı. Doğuda kaldı ve Doğu Roma ordusunu yeniden düzenlemeye girişti. İmparatorluğun eski asker ve sivil idareyi ayıran yerel idaresini değiştirerek (sadece Ravenna ve Kartaca (Afrika'da) uygulanan Eksarhlık sistemine benzeyen yerel sistemi) Thema yerel idare sistemi adıyla kabul etti. Thema sistemi hem askerî hem sivil güçleri olan bir vali ile idare edilen, Osmanlılardaki timar sistemine benzeyen, toprağın gelirinin askerlere bırakıldığı bir kolordu çıkartan bir geniş bir yerel çevreydi. Ordusunu bu biçimde düzenledikten sonra Herakleios 621'de ordusunun başına geçip sefere çıktı. I. Theodosius'dan sonra hiçbir imparator ordunun başında sefere çıkmamıştı. Anadolu'ya geçti ve Sasani ülkesine doğru ilerleemeye başladı. Yıllar süren bu sefer sırasında İstanbul'u 626'da Avarlar kuşattılar. O esnada Sasaniler de İstanbul Boğazına kadar ilerlediler ama karşıya geçip Avarlara yardım etme girişimleri Roma donanmasının başarısı sayesinde sonuçsuz kaldı. O sırada Avarlar Dalmaçya'ya saldıran Hırvatlarla savaşmak üzere geri çekildiler. Bu arada Herakleios da Sasanilerin düşmanları Kafkasya'yı işgal eden Batı Göktürk Kağanı Tong Yabgu ile bağlaşıklık kurdu. Sasani kralının başkomutanı Şahrbaraz'a kral Hüsrev'in ağzından kendisinin öldürülmesi buyruğu veren mektuplar yazıp bunların komutanın eline geçmesini sağlayarak Şahrbaraz'ın tarafsızlığını sağladılar. Kendisini terk eden Hazarların desteğinden mahrum kalan (Doğu) Romalılar tek başlarına Rahzadh komutasındaki İranlıları 627'de "Ninova Savaşı"nda yendiler. Herakleios savaş meydanında şahsen Rahzadh ile teketek düelloya tutuştu, onu yenip öldürdü. Hüsrev yine de barışı reddediyordu. Bu nedenle (Doğu) Romalılar ilerlemeye devam etti. Başkent Tizpon (Ktesiphon)'a yaklaştıkları sırada Sasani soyluları Hüsrev'i öldürdüler. Yerine geçen oğlu II. Kavad barış isteğinde bulundu. Her iki imparatorluk arasında Fırat sınır olmak üzere barış yapıldı. Muzaffer Herakleios, kendisine İranlıların Krallar Kralı unvanını aldı ama 629 yılında Yunancada basitçe monark anlamına gelen Basileus unvanını benimsedi. Bundan sonra 8 asır boyunca imparatorlar "Basileus" unvanını taşıyacaklardı. İmparatorluğun resmi dilini de Latince'den Yunancaya çevirdi. İmparatorluk resmen Roma adını taşımayı sürdürdü; ancak artık Rum biçiminde de söylenen bu ad her şeyden önce Yunan anlamına gelecekti. 630'da Herakleios, İran'dan geri alınan Kudüs'e de hac ziyaretinde bulundu. Ama bu yolculuktan kısa süre sonra hastalandı ve bir daha hiç ordusunun başında sefere çıkamadı. Bu yıllarda İslam Peygamberi Muhammed, Arabistan'ın birliğini sağlamayı başarmıştı. Müslümanlarlar, 634'te Filistin ve Suriye'ye saldırdıklarında İmparator savaşa gidemeyecek kadar hastaydı. 636'da Yermuk Savaşında kalabalık Roma ordusu bozguna uğradı ve üç yıl içinde Suriye ve Filistin bu kez Araplara kaptırıldı. Herakleios öldüğünde Mısır'ın da büyük kısmı elden çıkmıştı. 5 Ekim 610'da ikinci kez ve Hagia Stephanos Kilisesinde taç giyen Herakleios, metresi Fabia ile evlendi ve ona Eudokia adını verdi. İmparatora, Epifaneia adlı bir kız ve 641'de babasının ölümünden sonra 4 ay için tahta çıkan Konstantin adlı bir erkek evlat doğurduktan sonra 612 yılında öldü. İmparator ertesi yıl kardeşinin kızı "Martina" ile evlendi. Ancak bu dayı-yeğen evliliği hem halk hem Hristiyan kilisesi tarafından hoş karşılanmadı. Bu evlilikten doğan çocukların sayısı ve sırası bilinmiyor, ancak en az 10 çocukları olduğu ve bunlardan en az ikisinin engelli oldukları biliniyor. Bu durum yakın akraba evliliğine Tanrı'nın gazabı olarak görülmüştü. Yine de Martina, Herakleios'un iki oğlunun (Fabia'dan doğan III. Konstantinos ve kendi oğlu Heraklonas) yönetimi zamanında askeri ve siyasal entrikaların merkezinde yer aldı. Martina'nın kötü ününe rağmen imparator onu seferlere yanında götürürdü. Herakleios ve büyük oğlu III. Konstantinos öldükten sonra Heraklonas imparator oldu; Ama "Valentinus" adlı bir general ana-oğlu eski imparatoru öldürtmekle suçlayarak ayaklandı. Savaşı kazanan asiler Heraklonas'ın burnunu, Martina'nın dilini kestiler ve onları Rodos'a sürdüler. IAAF Dünyada Yılın Atleti Ödülü IAAF Dünyada Yılın Atleti Ödülü, IAAF tarafından organize edilen atletizm yarışmalarına katılan atletlere verilen bir ödüldür. 3FM 3FM Hollanda'da yayın yapan radyo kanalıdır. 3FM, Hilversum 3'ün (sonradan Radio 3) dönemin başkanı Maarten Vrolijk tarafından 11 Ekim 1965, tarihinde kuruldu ve Radio Veronica ile yayın akışının dengeleştirilmesi sağlandı. İlk kurulduğunda fikirler, radyonun yayınlarının fazla ilgi çekici olmamasıydı. Bu yüzden yayın ilgi çekici bir hale getirilmeye çalışıldı. Çeşitli yerlerde radyo ile ilgili partiler düzenlendi ve radyonun reklamını yapabilecek her şey ayarlandı. Birkaç ay geçtikten sonra, radyo Hollanda'da ün yapmaya başladı. Denemeler, istasyonda uyumu yaratmak için yapılmıştı. 1971'de başladıklarında, onun kendi hitparadeslerine ev sahipliği yaptı. Bu programlar şunlardı: the "Hilversum 3 Top 30". 1978 yılında "Top 50" olarak ismi değiştirildi. Yine'de sonra ismin daha popüler ve ilgi çekici olması için AVRO tarafından "Toppop 30" olarak değiştirildi. Her yılın Mart ayında, 3FM, Hollanda'ya ait müzisyenlere verilmiş olan 3FM ödüllerine ev sahipliği yapar. Dinleyiciler arasında resmî bir oylama gerçekleştirilerek, dereceye girenler belirlenmektedir. 2005'te, 3FM, takip eden gruplardan gösterileri yayınlar. Bu gruplar ise; AVRO, KRO, NCRV, EO, TROS, BNN, VARA, LLiNK, VPRO ve NPS'dir. Britanya Grand Prix Britanya Grand Prix, FIA'nın yarış takviminde bulunan bir Formula 1 müsabakasıdır. Silverstone Pisti'nde organize edilmektedir. İtalya Grand Prix ile birlikte en eski yarıştır. Yarışı tarihte en çok kazananlar beşer defa ile Jim Clark ve Alain Prost'tur. Bunun yanında, iki kere ile David Coulthard ve 3 kere ile Nigel Mansell'de onların ardından gelir. 2017 yarışını da Lewis Hamilton birincilikle bitirmiştir. Kuzu Kuşu Kuzu Kuzu Kuşu; Balıkesir'in Bigadiç ilçesinde ormanda yaşadığına inanılan bir kuştur. Bu kuşu Bigadiç'in köylerindeki herkes bilir. Kuşun hikâyesi şöyledir: Bir gün bir adam çobanın birini, kuzularına bakması için tutar. Çoban bu kuzulara bakarken bir gün dalgınlığına gelir ve kuzuları kaybeder. Kuzuları veren adamdan korkan çoban o gün Allah'a ""-Allah'ım beni kuş yap da buradan uçup gideyim."" der. Gerçekten de kuş olup uçar ve hala o yıllardan beri kuş çobanın ""Kuzu Kuzu"" diye seslenerek kuzularını aradığı varsayılmaktadır. Bigadiç'in ormanlarında sesinin duyulduğu iddia edilir . TÄ±r Tır, römorklu veya römorklu bir yükü çeken kamyonlardır. Tırlar genellikle olarak güç, dayanıklılık ve verimlilik amacıyla büyük hacimli dizel motorlara, çeşitli akslar ve çok kademeli bir şanzıman sistemine sahiptir. Yaban Kazı Çigong Yaban Kazı (Dayan) Çigong yaban kazlarından esinlenerek türetilmiş bir Çigong çalışmasıdır. Yaban kazı çigongu günümüzde sağlık amacıyla çalışılan güçlü bir çigong sistemidir. Yaban kazı Daocu Kunlun sisteminden gelir. Kunlun dağları Çin'in kuzeybatısında yer alan ve Himalayardan bile daha yüksek tepelerdir. Yaklaşık 1700 yıl önce Si Dao An (Barış Yolu) (256-420 M.S.) adındaki bir keşiş tarafından geliştirildiği söylenilen Dayan Gong veya Yaban Kazı Çigongu nesiller boyunca aktarılmıştır. En son modern dünyaya sistemi tanıtan Çinli kadın çigong ustalarından Yang Mei Jun sistemin 27.nesil varisidir. Yang Mei Jun, 2002 yılında 107 yaşında hayata gözlerini yummuştur. Yang Mei Jun Yaban Kazını büyük babasından 13 yaşındayken öğrenmiştir. Büyük babası ise Yaban Kazı'nı Taoist bir keşişten öğrenmiştir. Yaban Kazı Çigong'da beden hareketleriyle çinin akışı düzenlenilir. Herhangi bir ayrı veya hareketlerle yapılan nefes çalışması yoktur. Doğru hareketlerin nefesi düzenleyeceği varsayılır. Altmışdört hareketlik iki hareket dizisi vardır. Joel Roberts Poinsett Joel Roberts Poinsett (d. 2 Mart 1779 – ö. 12 Aralık 1851), Amerikalı devlet adamı, psikiyatrist ve bitki bilimci. Türkiye'de Atatürk çiçeği olarak tanınan "Euphorbia pulcherrima" bitkisini 19. yüzyılda Meksika'dan ABD'ye götürmüş ve orada yaygınlaştırmıştır. Dead Silence Ä°ctimai TV İctimai TV, Azerbaycan'da devletin parasal desteğiyle çalışan toplumsal televizyon kanalıdır. 2007 yılından beri Avrupa Yayın Birliği'nin üyesidir. Birçok alanda başarılı olan kanal özellikle UEFA Avrupa Ligi ve İtalya Serie A yayınları ile ön plandadır. Türksat uydusundaki yayını kesilmiştir. Yayın Azerspace-1 uydusundan devam etmektedir. Bataklık kamışçını Bataklık kamışçını ("Locustella luscinioides"), ötleğengiller familyasından "Locustella" cinsine ait bir kuş türü. Ilıman batı Asya'dan güney Avrupa'ya kadar yayılış gösterir. Göçmendirler. Kışı Afrika'daki Sahra Çölü'nde geçirirler. Bu tür, sadece güney İngiltere'de nadir olarak görülür. Bu küçük ötücü kuş, genellikle bazı çalılıklarla saz yataklarında bulunan bir türdür. 3-6 yumurta, sazlarda bir yuvaya koyulur. Orta büyüklükte bir kuştur. Eşeyler benzerdir ama genç kuşların alt kısımları daha sarıdır. Diğerleri gibi bu tür de böcekçildir. Adını İtalyan kuşbilimci Paolo Savi'den alır. İngilizcede Savi's Warbler olarak bilinir. Esma Sultan (I. Abdülhamid'in kızı) Esma Sultan (d. 17 Temmuz 1778 - ö. 9 Haziran 1848) Osmanlı padişahı I. Abdülhamid'in kızıydı. Esma Sultan 1778 yılında doğdu. Doğduğu zaman babası I. Abdülhamid tahtta bulunuyordu. Annesi ise I. Abdülhamid'in eşlerinden biri olan dördüncü kadınefendi Ayşe Sineperver Sultan'dı. I. Abdülhamid 1789 yılında öldüğünde oğlu Mustafa henüz 10 yaşında olduğu için tahta Esma Sultan ile Mustafa'nın amca oğlu olan III. Selim geçti. Esma Sultan 1792 yılında henüz 14 yaşındayken 35 yaşındaki III. Selim'in çok yakın arkadaşı Kaptan-ı Derya Küçük Hüseyin Paşa ile evlendi. Osmanlı Devleti'nin en önemli görevlerinden biri olan Kaptan-ı Derya'nın eşi olması nedeniyle Esma Sultan önemli bir nüfuza sahipti. Divanyolu'nda kendine ait bir sarayı, Çamlıca'da, Maçka'da ve Eyüpsultan'da köşkleri, Kuruçeşme'de de bir yalısı vardı. Esma Sultan henüz 25 yaşındayken 1803 yılında eşini kaybetti." 29 Mayıs 1807 tarihinde III. Selim Kabakçı Mustafa isyanı sonucu tahttan indirilince yerine Esma Sultan'ın kardeşi IV. Mustafa geçti. IV. Mustafa ancak 1 yıl tahtta kaldı. Yerine 28 Temmuz 1808 tarihinde yine Esma Sultan'ın kardeşi olan II. Mahmud geçti. Esma Sultan önceleri annesiyle birlikte hem anne hem de baba tarafından kardeşi olan IV. Mustafa'nın padişahlığını destekliyordu. Nitekim 15 Kasım 1808 tarihinde II. Mahmud'u tahttan indirerek IV. Mustafa'yı tekrar tahta geçirmek amacıyla başlatılan ve Alemdar Mustafa Paşa'nın intiharıyla sonuçlanan ayaklanmada önemli bir rol oynadığı ileri sürülmüştür. Ancak II. Mahmud kendisinden başka Osmanlı hanedanından gelen tek erkek olan IV. Mustafa'yı ayaklanmadan 2 gün sonra idam ettirdi. Bazı yeniçeriler II. Mahmud'un saltanatına o kadar karşıydılar ki Esma Sultan'ın padişah yapılması fikri bile ortaya atılmıştı (Enver Ziya Karal). Ancak II. Mahmud tahtta kalmayı başardı. Zamanla Esma Sultan da II. Mahmud'un güvenini kazandı ve II. Mahmud'un 31 yıl süren saltanatı sırasında padişahın en sevdiği kızkardeşi olarak önemli bir rol oynadı." Esma Sultan'ın döneminde giyimi ve yaşam tarzı ile birçok zengin İstanbul hanımefendilerine örnek olduğu söylenir. Esma Sultan ayrıca yetenekli bir bestekârdı. ""Ey afitab-ı bezm-i nur"" sözleriyle başlayan bestesi günümüze kadar ulaşmıştır. 1839 yılında vefat eden Sultan II. Mahmut'un naaşı, Esma Sultan'ın isteğiyle, Çemberlitaş Divanyolu'nda Esma Sultan'ın bir başka yalısının bulunduğu yere defnedilmişti.. Esma Sultan ise 1848 yılında vefat etti ve aynı yere defnedildi. II. Mahmud Türbesi olarak bilinen bu türbeye daha sonra Sultan Abdülaziz ve Sultan II. Abdülhamid de defnedilmiştir. Alaca sinekkapan Alaca sinekkapan ("Ficedula semitorquata"), sinekkapangiller (Muscicapidae) familyasından bir sinekkapan türü. Güneydoğu Avrupa'nın köşesi, Orta Doğu ve güneybatı Asya'da yayılış gösterirler. Göçmendirler. Kışı Afrika'da geçirirler. Batı Avrupa'da nadir görülürler. Büyüklükleri 12-13.5 cm kadardır. Gaga siyah ve geniştir. Şekli ise havayla ilgili böcekçil hayvanlardaki gibi sivri uçludur. Kara sinekkapan gibi uçarken yakaladıkları böceklere ek olarak, meşe yapraklarının arasındaki tırtılları da avlarlar. Dökülen ormanlık bölgeler, özellikle meşe ve gürgenin etrafı ve dağlık alanların kuşlarıdırlar. Bir ağaç deliğinde açık bir yuva inşa eder ve yuvaya 4-7 yumurta koyulur. Üreme döneminde olmayan erkek, dişiler ve yavru alaca sinekkapan, soluk bir kahverengi ile değiştirilen ve diğer "Fidecula" sinekkapanlarından, özellikle halkalı sinekkapandan ayırılması çok zor olabilen siyah rengi vardır. Paula Radcliffe Paula Jane Radcliffe (MBE İngiliz Şövalyelik Nişanı sahibi; d. 17 Aralık 1973, Davenham, Cheshire), uzun mesafe koşularında yarışan İngiliz atlet. Halihazırda 10 dünya rekorunun sahibidir. Radcliffe, çalıştırıcısı 1500 metre eski İngiliz koşucusu Garry Lough ile evlidir. Otuz dört yaşında ilk çocuğunu doğurdu. Kızı Isla, 17 Ocak 2007'de Monako Prenses Grace Hastanesi'nde 27 saatlik bir mücadeleden sonra doğdu. Radcliffe, kadınlarda halihazırda dünya rekorunu elinde bulundurmaktadır. Bu rekoru 2003 yılında Londra Maratonu'nda 2 saat 15 dakika 25 saniye ile elde etti. Bu sonuç halihazırda şimdiye kadar en yüksek skor performansıdır. IAAF dünya sıralaması puan koşullarında 1307 ile Paula Radcliffe, Florence Griffith-Joyner'in 100 ve 200 metre rekorları, Marita Koch'un 400 metre ve Micheal Johnsons'ın 400 metre rekorundan daha yüksek değerdedir. Bu skor,erkeklerin 100 metre sprintinde 9.75 - 9.76 arasına eşit olacaktır. Halihazırdaki rekor 9.74 saniyedir. Yeni Kaledonya kargası Pasifik adalarından Yeni Kaledonya'da yaşayan karga türüdür. Bilimsel adı "Corvus moneduloides" olan karga, beslenmek için alet kullanmasıyla tanınır. Loş ve nemli ağaç kabuklarının içinde saklanan larvaları saklandıkları yerden çıkarmak için ağaç dallarını kullandıkları bilinmektedir. Bazen de belli bir ağaç yaprağını keserek, bu işte kullanmak üzere alet yaptıkları da bilinmektedir. Alet kullanma/yapma özellikleri şempanzelerden daha üstündür. Son yıllarda Güney Pasifik'teki Güney Kaledonya ormanlarında yaşayan kargaların olağanüstü yeteneklere sahip oldukları keşfedilmiştir. Bu kargalar ihtiyaçlarına uygun aleti tasarlayıp, ürettikten sonra avlanmaya başlamaktadırlar. Loş ve nemli ağaç kabuklarının içinde saklanan larvaları saklandıkları yerden çıkarmak ancak Yeni Kaledonya kargalarının ("Corvus moneduloides") üstesinden gelebilecekleri bir iştir. Bu iş için karga öncelikle ormanda uygun alet arayışına başlar. Bulduğu küçük bir dal parçasını gagasıyla tutup ağaç kovuğuna sokan karga, çubuğu bir sonda gibi kullanarak yavaş yavaş larvayı bulunduğu ufak delikten çıkarır. Ancak karga bazen daha zorlu durumlarla da karşı karşıya kalabilir. Bunun için de daha gelişmiş bir alet kullanır. Bölgede yetişen uzun ve tırtıklı yaprakları olan Pandanus bitkisi bu iş için adeta biçilmiş bir kaftandır. Ancak upuzun bir yaprak karganın pek de işine yaramaz. Bu yüzden karga bitkinin yaprağını ihtiyacına uygun uzunlukta keser. Bunu yaparken yaprağın bir tarafının da tırtıklı olmasına özellikle dikkat etmektedir. Artık avlanma aleti hazırdır. Karga çubuk şeklinde kestiği bu yaprağı ağaç kavuğunun içine sokup larvanın ona takılmasını sağlar. Aletin tırtıklı olması işini daha da kolaylaştırmaktadır. Ancak karganın çalışmaları bununla da bitmemektedir. Karga sonda tipi aletlerin yanı sıra çengel tipi aletler de yapabilmektedir. Bunun için ince ve küçük ağaç dalları bularak önce bunların yapraklarını temizler. Sonra ince dalı bir ucundan gagasıyla çengel haline getirinceye kadar iyice büker. Böylece karga, sondanın işe yaramadığı zorlu durumlarda da avının peşini bırakmamaktadır. Alaca kuyrukkakan Alaca kuyrukkakan ("Oenanthe pleschanka"), önceden karatavukgiller (Turdidae) familyasının bir üyesi olarak sınıflandırılan küçük ötücü kuşlara ait bir kuş olup şimdi sinekkapangiller (Muscicapidae) familyasına yerleştirilmiştir. Erkek yazın siyah ve beyaz renklidir. Beyaz taç gri renklerle renklendirilir, siyah yüz ve boğaza sahiptirler. Dişi, daha kahverengidir ve baş kum rengi-kahverengimsi sarı renklidir. Dişiler, bayağı kuyrukkakandan daha koyu renk, daha küçük ve kıçta daha az beyazlık vardır. Kuyruk ve kıç beyazdır, kara kulaklı kuyrukkakan gibi siyah ters T-deseni vardır. Büyüklükleri 13.5-14.5 cm olan bu kuş, açık, taşlı, seyrekçe otlu habitatlarda yuva yapar, bir kaya çatlağına 4-6 yumurta bırakır. Meyve ve böceklerle beslenirler. Bu göçmen orta Asyalı kuyrukkakanlar, Avrupa'nın güneydoğusunun uç noktasından Çin'e kadar yayılış gösterirler. Hindistan ve kuzeydoğu Afrika'da kışı geçirirler. Batı Avrupa'da nadir görülürler. Ak tepeli kara kuyrukkakan Ak tepeli kara kuyrukkakan ("Oenanthe leucopyga"), önceden karatavukgiller (Turdidae) familyasının bir üyesi olarak sınıflandırılan küçük ötücü kuşlara ait bir kuş olup şimdi sinekkapangiller (Muscicapidae) familyasına yerleştirilmiştir. 17-18 santimetre büyüklüğündedirler. Sahra Çölü ve Arabistan'ınn taşlı çöllerinden karşısında Irak'a kadar yayılış gösterirler. Büyük ölçüde yerleşiktirler. Kayalar veya duvarlarda çatlaklarda yuva yaparlar. Yaptıkları yuvaya 3-5 yumurta bırakırlar. Çoğu kuyrukkakan türünün, ayırıcı özelliği erkek ve dişi kuş tüyleri olmasına rağmen, bu türün her iki eşeyinin erişkinleri, beyaz bir kıç ve çoğunlukla beyaz kuyruğun dışında siyahtır. Bütün erişkinlerin beyaz bir tacı vardır. Bu tür çoğunlukla, böceklerle beslenir. Kara kulaklÄ± kuyrukkakan Kara kulaklı kuyrukkakan ("Oenanthe hispanica"), önceden karatavukgiller (Turdidae) familyasının bir üyesi olarak sınıflandırılan küçük ötücü kuşlara ait bir kuş olup şimdi sinekkapangiller (Muscicapidae) familyasına yerleştirilmiştir. Büyüklükleri 13.5-15.5 cm kadardır. Böcekçil ve dimorfiktirler. Doğu ve batı olmak üzere iki grubu vardır. Batı grubunda olan "O. h. hispanica"nın kulak örtü tüyleri ve gagasından bir çizgi geçer ve boğaz bazen siyahtır. Alt kısımları beyaz ve kahveremgimsi sarı renktedir. Arka, kuyruğun üst örtü tüyleri ve kuyruğun çoğu beyazdır. Sonbahar ve kışta baş ve örtü, açıkça kahrengimsi sarı reklidir. Dişi, daha kahverengi bir kuştur. Doğu grubunda olan "O.h. melanoleuca", doğu Akdeniz'de bulunur, ve kışın dörtte birinde Sudan'a göç eder. Doğu formun erkeği, batı kuşundan yazın daha beyazdır. Kuzeybatı Avrupa'da nadir görülürler. Dikkuyruklu ötleğen Dikkuyruklu ötleğen ("Prinia gracilis"), Cisticolidae familyasından küçük bir kuş türü. Kuzeydoğu Afrika ve güneybatı Asya'dan Mısır'a ve Somali'nin doğusundan kuzey Hindistan'a kadar yayılış gösteren yerleşik bir türdür. Bu aktif kuş tipik olarak, funda, çalı veya uzun ot türlerinden oluşan habitatlarda kalın çalılar, ılgınlar veya benzer örtülerde bulunur. Bir çalılık veya otta yuvasını inşa eder ve 3-5 yumurta koyar. Büyüklükleri 10–11 cm kadardır. Üreme tüyleri, yetişkinlerde üst kısımlar gri-kahverengi ve koyu çizgilidir. Alt kısımları beyazımsı, böğürleri kahverengimsi sarı, gaga kısa ve siyahtır. Eşeyler benzerdir. Kışta, erişkinlerin yukarıları daha zayıf çizgilerle daha parlak kumlu kahverengidir, kenarlar daha kahverengi-sarı ve gaga soluktur. 12 alttürü vardır. Güney Türkiye'deki "P. g. akyildizi" alt türünün yukarı kısımları en koyu, en kahverengi ve ağırca çizgilidir ve en parlak kahverengi-sarı böğüre sahiptirler. Kuyruk uzundur ve bu türün uçuşu zayıftır. Böcekçildir. Trakeostomi Trakeostomi bir tıp terimidir. Latincede "trakea: nefes borusu" ve "stoma: dışarı açılan delik" kelimelerinin bileşimden oluşmuştur. Nefes borusuna tıbbi amaçlarla gırtlak seviyesinin altından dışarı delik açılarak yeni bir nefes alma deliği elde etme işlemimin adıdır. Boğazı yabancı cisimlerle tıkananlarda acil uygulaması hayat kurtarır. Atacan Arseven Atacan Arseven (d. 1939, İstanbul), Türk tiyatro, sinema ve dizi oyuncusu. Sanat hayatına tiyatro ile başlayan Arseven, 1960 yılından bu yana sinema ve dizi filmlerde de rol almaktadır. Sanatçı, Şehir Tiyatroları kadrosunda uzun yıllar emek vermiştir. Küçük atmaca Küçük atmaca (), atmacagiller () familyasından bir atmaca türü. Angola, Burundi, Kongo Demokratik Cumhuriyeti, Eritre, Etiyopya, Kenya, Lesotho, Malavi, Mali, Mozambik, Namibya, Ruanda, Somali, Kuzey Afrika, Sudan, Esvatini, Tanzanya, Uganda, Zambiya'da bulunur. GeÃ§it Faruk eş-Şara Faruk eş-Şara (d. 10 Aralık 1938), Suriyeli diplomat ve siyasetçi. Esad rejiminin önde gelen simalarından birisidir. 1984-2006 arasında devlet başkan yardımcısı iken dışişleri bakanı olarak görev yapmıştır. Suriye'de doğdu. İngiliz Dili ve Edebiyatı mezunudur. Daha sonra Suriye Havayolları için çalıştı. On yıldan fazla süren bu döneminin çoğunu Avrupa'da geçirdi. 1970'lerde Baas Partisi'ne üye oldu ve diplomat olarak göreve başladı. 1976'dan 1980'e kadar Suriye'nin İtalya büyükelçisi, 1980'den 1984'e kadar dışişleri bakanı vekili olarak görev yaptı. Mart 1984'te dışişleri bakanı oldu. Bir yandan başbakan yardımcılığı görevini yürütürken, diğer yandan Baas Partisi'nde yükselmeye devam etti. Şara, daima Esad rejiminin güvenilir bir destekçisi oldu. Suriye'nin ülkelerle ilişkisini geliştirmek için birçok müzakerede bulunmuştur. Bu görüşmelerin çoğu Suriye'nin Lübnan ve İsrail ile olan ilişkileriyle ilgilidir. Şara, İsrail'in 1967 Savaşı ile işgal ettiği Golan Tepeleri'ni geri vermesine dair Suriye'nin politikasını daima savunmaktadır. 1991 ve 2000 yıllarında, İsrail ile yapılan barış görüşmelerinde bulunmuştur. Hafız Esad'in 2000 yılındaki ölümünden sonra, Beşşar Esad bakanlar kurulunda -uzun süredir görevde olan üyeleri ayıklamak için- birkaç kez değişiklik yaptı. Şara ise görevde kalmaya devam etti ve dünyanın en uzun süre görevde bulunan dışişleri bakanlarından birisi oldu. Öyle sanılmaktadır ki, Lübnan'ın başbakanı Refik Hariri bir suikast sonucu öldürüldüğünde işin içinde Suriye'nin parmağının olup olmadığı hususunu araştıran BM gözlemcilerine yazdığı bilgilendirme mektuplarında yalan bilgi ile kasten yanıltma yaptığı suçlamalarına maruz kaldığı dönemde, başkan tarafından istifa etmeye zorlanabilirdi. Bu suikast olayından bir süre sonra dönemin Suriye içişleri bakanı Gazi Kenan intihar etti, ancak Şara görevinde kalmaya devam etti. 11 Şubat 2006'da, dışişleri bakanlığı görevini bıraktı ve devlet başkan yardımcısı oldu. Daha önce devlet başkan yardımcılığı görevinden önce uzun süre dışişleri bakanlığı görevinde bulunmuş olan Abdülhalim Haddam devlet başkan yardımcılığı görevinden ayrılınca, yerine Şara geçti. Abdülhalim Haddam ayrıldıktan sonra bu makam aylarca boş kalmıştı. Şara'nın bu tercihini, bazı çevreler "kendi rütbesini düşürme" olarak nitelendirdi. Çünkü, bu yeni görevinde Şara'nın birçok diplomatla ve devlet başkanı ile ilişkisi işin gereği olarak sona erdi. Ayrıca, Suriye'de devlet başkan yardımcılığı törensel mevkidedir. Bununla birlikte bazılarına göre Şara, çok daha fazla süre ülkede kaldığı için devletin karar verme hususunda daha etkili olduğunu düşünüyor. Nihayet Şara, yüksek düzeyde dış ziyaretlerde bulunduğu dikkate alınırsa, dünya sahnesinde daha etkili olabileceği bir görevde bulunması maksadıyla devletin önceden düşündüğü bilinçli bir manevrayla bu makama getirilmiş olabilir. Beşşar Esad, herhangi bir sebepten ötürü görevinden ayrılırsa yahut vefat ederse, vekaleten yerine geçecek kişi -başkan yardımcılığı görevinde kaldığı takdirde- Şara'dır. Refik Hariri suikastı dolayısıyla yürütülen BM incelemesinde kendisiyle bir röportaj yapılmıştır. 2007'nin Eylül'ünde Papa XVI. Benedictus ile bir görüşme yapmıştır. Bu buluşmada Suriye'deki Iraklı Hıristiyan mültecilerin durumu, Ortadoğu Barış Süreci ve Kilise'nin Suriye'deki durumu görüşülmüştür. Long Road Out of Eden Long Road Out of Eden 30 ekim 2007 tarihinde çıkardığı Amerikalı country rock grubu Eagles'in yedinci stüdyo albümdür. Bu iki disk albümü, 1979 yılının "The Long Run" sonra çıkardığı ilk Eagles stüdyo albümdür. İngiltere "Geniş düzenlemede" ilave parçaları: Djarum Djarum, Endonezya’da imal edilen ve PT Djarum şirketine ait popüler bir kretek (karanfilli sigara) markasıdır. Karanfil hammaddesi ağza, boğaza ve akciğerlere öjenol sağlar. Bir lokal anestetik işlevi görür ve karıncalanma hissi yaratır. Bazıları öjenolün ayrıca hafifçe öforik bir uyuşturucu etkisi yarattığını iddia etse de bu etki konusundaki deliller yeterli değildir. Djarum Endonezya’da Gudang Garam ve Sampoerna’dan sonra üçüncü en büyük kretek imalatçısıdır. Djarum uluslararası alanda da başarılı olmuştur. Özellikle, şirket önemli bir kretek talebi olan Brezilya’da da bir fabrika açmıştır. Ayrıca ABD kretek piyasasının yaklaşık %80’ini de elinde bulundurmaktadır. En popüler Djarum serisi, (en azından uluslararası açıdan) siyah pakette satılan, Djarum Black’tir. Bu ürün (uluslararası alanda satılan neredeyse tüm diğer Djarum ürünleri gibi) onluk iki sıra halinde yirmi sigara alan düz, ince paketlerde satılmaktadır. Paketin üzerinde kabartma bir Djarum logosu ve “Black” (Siyah) kelimesinde stilize edilmiş kırmızı bir “A” harfi bulunmaktadır. Siyah Djarum, her ne kadar Amerikan tütününe karşı Asya “srintil”i ve karanfillerin ilave edilmesi dolayısıyla tatları farklı olsa da, Marlboro gibi pek çok başka yaygın markanın “Orta” sertlikte sigaralarına benzese de sert bir sigaradır. Ağırlık olarak sigaranın yaklaşık % 40’ı karanfil ve geri kalan %60’ı tütündür. Sigaranın içinde karanfillerin yanarken çıkarmış olduğu kalori tütünün kalorisine göre daha yüksek olduğundan günde 10 sigarayı geçince dudaklarda kurumaya ve ses tellerinde düzensizliğe yol açar insan bünyesi kısa sürede bu etkilerden kurtulur.Zifir, nikotin, karbondioksit vb. oranları diğer ürünlere göre daha düşüktür. Djarum Black sigaralarının filtresi baharatlı bir “sos” ile kaplıdır ve esasen karanfil, kakule ve tarçın tatları başta olmak üzere bölgeye özel baharatlarla tatlandırılmıştır. Sos ayrıca oldukça tatlıdır. Djarum Black sigaraları pek çok Amerikan markalı sigaradan daha sıkı olarak paketlenmektedir ve ilk birkaç nefesten sonra içe çekmesi güçleşmektedir. Aynı zamanda düzenli olarak içe çekilmedikçe sönme eğilimi göstermektedirler ki bu etki kullanıcının sigaraları kullanmadan önce paketlemesi halinde daha da abartılı hale gelmektedir. Sıkı paketlemenin bir başka etkisi de Djarum Black sigaralarının daha yaygın markalara göre 1/4 - 1/3 daha uzun yanma eğilimidir ancak bu tabii ki sigara içenin kendisine de bağlıdır. Djarum Black sigaralarının farklı bir çeşidi de, her pakette 20 sigaralık geleneksel Avrupa standardının tersine, online olarak satın alınan ve Endonezya’dan doğrudan gönderilen 12 veya 16’lık paketlerdir. Bu sigaralar Endonezya’da daha kalın, daha gevşek bir şekilde sarılmaktadır ve Endonezya dışında imal edilerek tüm Amerika ve Batı Avrupa’da satışa sunulan daha popüler 20 sigaralık uluslararası paketlerden daha yumuşak içimlidir. Beyaz ve bordo renkli paketlerde satılan Djarum Special sigaraları veya (ABD’de sigaranın belirgin bordo kağıdına istinaden verilen ismi uyarınca) “Kırmızılar” Djarum tarafından imal edilen bir başka kretek markasıdır. Bu sigaralar, karanfil içermesi haricinde, orta sertlikte içimli sigaralara eşdeğerdir. Çok daha tatlı olmaları ve daha az karanfil içermeleri ile Siyah Djarum sigaralarından büyük oranda ayrılırlar. Ayrıca, Special sigaraları daha hafiftir ve Siyah Djarum sigaralarından çok daha az koyu bir duman çıkartırlar. Sigaranın filtre kısmına konulan tatlandırıcı sos daha tatlı olsa da Djarum’un diğer markalarının tadının karmaşıklığı bunlarda yoktur. Genel olarak çok daha geleneksel bir sigaradır; tütünün tadı karanfilin ve tatlandırıcı sosun tadından daha güçlüdür. Djarum Special markasından çok farklı bir başka eşsiz kretek markası da batı pazarında “Djarum Super” ismi ile dağıtılan sigaralardır. Bu Endonezya’da en çok satan Djarum ürünüdür. Üzerinde kabartma sarı metin bulunan siyah ve kırmızı paketlerde satılan Djarum Super sigaralarının ithal versiyonu standart beyaz sigara kağıdına sarılmış gibi gözükse de diğer markalarda kullanılan tatlandırıcı sos mevcuttur. Filtre biraz daha güçlüdür ve tasarımı bulanık bir pastel sarı ve gri ile nitelendirilmiştir. Bu kretekler batıda popüler olan diğer ticari Djarum markalarından çok daha az katran, nikotin ve karbon monoksit içermektedir (bu seviyeler normal sigaralara benzerdir). Bali Hai Djarum’un uluslararası markalarından biridir ve Endonezya’da satılmamaktadır. Hafif bir meyve tadı vardır ve sıcak ve egzotik bir tat için doğal Endonezya baharatları ile tütününden yapılmaktadır. Aynı zamanda Siyah veya Splash gibi diğer Djarum markalarından çok daha hafiftir. Djarum bu sigaraların doğayı ve macerayı sevenler için yaratıldığını belirtmektedir. 79 Djarum'un ana markalarından biridir. İlk olarak 1979 yılında piyasaya sunulmuş olan geleneksel filtresiz bir kretek sigarasıdır. Pazardaki en önemli rakibi filtresiz Sampoerna Hijau’dur. Djarum Coklat Djarum’un en eski ana markasıdır. İlk kez 1967 yılında piyasaya sunulmuş olan geleneksel filtresiz bir kretektir. Bu marka sadece Batı Java’da (Cakarta) bulunabilir. Coklat (çikolata manasına değil) renk olarak kahverengi manasına gelir. Bu isim Coklat’ın ambalajından gelmektedir… Djarum aynı zamanda çeşitli başka sigaralar da sunmaktadır: filtresiz üstün-fiyatlı Orijinal, Mentollü, Hafif çeşitler ve Kirazlı ve Vanilyalı bir aromalı sigara serisi. Djarum hepsi de kreteklerden oluşan ve daha az bulunan Djarum Splash gibi markaları da pazarlamaktadır. Bu markaların hiçbiri Endonezya’da satılmamaktadır. Dede Efendi Dede Efendi adı Klasik Türk müziği'nde birden fazla kişi için kullanılmıştır: İslimiye (anlam ayrımı) Ankara coğrafyası Ankara coğrafyası, Ankara ili İç Anadolu Bölgesi'nin kuzeybatısında, 39 ve 57' kuzey enlemi ve 32 ve 53' doğu boylamı arasında bulunur. Ankara'nın doğusunda Kırşehir ve Kırıkkale, batısında Eskişehir, kuzeyinde Çankırı bulunur. Ovalık bir alanda kurulan ilin yüzölçümünün; yaklaşık % 50'sini tarım alanları, % 28'ini ormanlık ve fundalık alanlar, %.12'sini çayır ve meralar, % 10'unu tarım dışı araziler oluşturmaktadır. Dağlık ve ormanlık Kuzey Anadolu ile kurak Konya Ovası arasında yer alan Ankara, Kızılırmak ve Sakarya nehri ve havzaları ile çevrilmiş olup, kuzey ve kuzeybatısındaki dağlar yer yer ormanlık alanlarla kaplı ilin, en yüksek noktasını 2.015 m yüksekliğindeki Işık Dağı, en geniş ovasını 3.789 km²'lik yüzölçümü ile Polatlı Ovası, en büyük gölünü yaklaşık 490 km²'lik yüzölçümü (İl içi) ile Tuz Gölü, en uzun akarsuyunu yaklaşık 151 km.lik (İl içi) uzunluğu ile Sakarya nehri, en büyük barajını 83,8 km²'lik yüzölçümü ile Sarıyar Barajı oluşturmaktadır ve ilde 14 doğal göl, 136 sulama göleti ve 11 baraj bulunmaktadır. İlin başlıca akarsuları ; Kızılırmak, Sakarya nehri, Ankara Çayı, Kirmir Çayı, Ova Çayı ve Balaban Çayı olup başlıca gölleri ; Tuz Gölü, Mogan Gölü ve Eymir Gölü'dür. Yine başlıca barajları ; Sarıyar Barajı, Kesikköprü barajı, Çubuk-1 Barajı, Çubuk-2 Barajı, Bayındır Barajı, Kurtboğazı Barajı, Çamlıdere Barajı ve Asartepe Barajı'dır. Geniş arazi yapısı itibarıyla güneyde step, kuzeyde ılıman ve yağışlı bir iklim tipinin görüldüğü Ankara'da genel olarak yaz ayları sıcak ve kurak, kış ayları soğuk ve kar yağışlı kurak bir step iklim tipi görülmektedir. Dargince Dargince, Kuzeydoğu Kafkas dillerinden biri olup Nah - Dağıstan dil öbeğinden Lak - Dargin dalına girmektedir. Dargin dilinin birinci dereceden akrabası olan dil Lakça'dır ve ondan sonra Avarca, Andi - Dido dilleriyle, Lezgice, Tabasaranca dillerine aynı kök olarak bağlıdır. Dargin dilinin içinde bulunduğu Kuzeydoğu Kafkas Dil ailesi, tarihsel olarak Ortadoğu coğrafyasında geniş bir alana yayılmış Hurri-Urartular'ın konuştuğu çeşitli kabile ve boyların bazı diyaleglerine dayandığı düşünülmektedir. Dargince; Cudaxar, Akuşa/Urakha, Khaydag, Kubaçi, Dejbug, Xarbug, Muirin, Sırxin olmak üzere sekiz ayrı ağza ayrılır. Sayıca en yaygın konuşulan ağızlar, Cudaxar, Akuşa/Urakha, Khaydag'dır. Darginler'in günümüzde Dağıstan'da nüfusları 429,347 (2002) kadar olup, diğer eski Sovyet toprakları üzerinde yaşayanlarla birlikte yaklaşık 680.000'in üzerinde bir nüfusa sahip oldukları tahmin edilmektedir. Bu sayıya XIX. Yüzyıl'da Kafkas-Rus savaşları sırasında anayurtlarını terkederek Türkiye, Suriye, Ürdün, Irak, İran ve diğer ülkelere göç edenlerin çocuklarını da eklenirse, dünya yüzünde 730.000 Dargin'in yaşadığını söylenebilir. Dargin yerleşim birimlerinin kuzeybatısında Avarlar, kuzeydoğusunda Kumuklar, doğusunda çeşitli Lezgi boylarıyla, Azeriler, batısında Laklar ve güneyinde ise yine Lezgi boyları yaşamaktadır. Darginler'in tamamı Müslüman olmakla birlikte, küçük bir Şii azınlık dışında çoğunluğu Sünni mezhebindendir. Küçük Octavia Octavia Thurina Minor (d. MÖ 69 - ö. MÖ 11), Ayrıca Genç Octavia ya da sadece Octavia olarak da bilinir, Roma İmparatoru Augustus'un kız kardeşi, Büyük Octavia'nın üvey kız kardeşi ve Marcus Antonius'un dördüncü karısı olan Roma'lı kadın. Roma tarihinde en dikkat çekici, çağdaşları tarafından sadâkati, asaleti, insanlığı ve geleneksel Romalı kadının erdemlerini devam ettirmesi açısından takdir edilen ve saygı duyulan, kadın figürüdür. Octavia, pek çok insanın ihanet ve entrikalara teslim olduğu bir zamanda yaşamıştır. Octavia, babası Gaius Octavius'un ikinci evliliğini yaptığı diktatör Julius Caesar’ın yeğeni Atia Balba Caesonia'dan olan tak kızı ve İmparator Augustus'un öz kardeşidir. İtalya'daki Nola şehrinde doğmuştur. Roma valisi ve Senatör olan babası, MÖ 59 yılında doğal nedenlerden dolayı ölmüştür. Annesi daha sonra Konsül Lucius Marcius Philippus'la evlenmiştir. Çocukluğunun büyük kısmını ailesi ile seyahat ederek geçirmiştir. MÖ 54 yılında üvey babası tarafından Gaius Claudius Marcellus ile evlendirilmiştir. Marcellus, konsülar sınıftan ona uygun bir eşti ve MÖ 50 yılında Konsül seçilmişti. Marcellus ayrıca etkili Claudian ailesindendi ve İkinci punic savaşı'nın ünlü generali Marcus Claudius Marcellus'un soyundan geliyordu. MÖ 54 yılında büyük amcası Sezar, kocasından boşanarak karısı Julia'yı yeni kaybetmiş olan Pompey'le evlenmesini istedi. Her halukarda, anlaşılan Pompey bu teklifi reddetmiş ve bu olaydan sonra Octavia'nın kocası MÖ 50 yılındaki konsüllüğü sırasında bile Julius Caesar'a karşı muhalefetini devam ettirmişti. Cicero'nun arkadaşı olan Marcellus, Julius Caesar İtalya'yı işgal ettiği zaman başlangıçta her ne kadar muhalafet gösterdiyse de daha sonra karısının büyük amcasını Pharsalus savaşı'nında, destekleyerek sonunda özür dileme şansı bulabilmişti. MÖ 47 yılında, Sezar'la sürgünde yaşayan ve aynı zamanda adaşı ve kuzeni olan eski konsül arasında arabuluculuk yapmıştır. Muhtemelen Octavia evlendikleri andan (evlendiklerinde 15 yaşındaydı) kocasının ölümüne kadar olan zamanda kocası ile birlikte yaşamaya devam etmiştir (kocası öldüğünde, o 29 yaşındaydı). Üç çocukları olmuştur: Büyük Claudia Marcella, Küçük Claudia Marcella ve Marcus Claudius Marcellus. Her üçü de İtalya'da doğmuşlardır ve Marcellus MÖ 40 yılı Mayıs ayında ölmüştür. Octavia, MÖ 40 yılının Ekim ayında Roma Senatosunun bir kararnamesiyle Marcus Antonius ile onun dördüncü karısı olarak evlendi (Üçüncü karısı Fulvia kısa bir süre önce ölmüştü). Bu evlilik, Octavia eski kocasından hamile olduğu halde, kardeşi Octavian ve Marcus Antonius arasındaki çok hassas ittifakı sağlamlaştırmak için ayarlanmış ve senato tarafından onaylanmış politik bir evlilikti, ancak görünüşe göre Octavia kocası Antonius'a karşı sadık ve bağlı bir eş olmuştu. MÖ 40–MÖ 36 arasında, Octavia kocasıyla birlikte Atina'daki konaklarından yaşadı. Orada Marcellus'tan olan çocuklarını, Antonius'un iki oğlunu ve yine orada doğan kendi kızları Julia Büyük Antonia ve Julia Küçük Antonia'nın yetiştirilmesiyle ilgilendi. Kocasıyla farklı yerlere seyahat etti. İttifak, Octavia'nın ikinci kocasının onu ve çocuklarını eski sevgilisi Mısır kraliçesi Kleopatra VII için terketmesiyle birlikte ciddi biçimde yara aldı. Marcus Antonius ve Kleopatra, zaten MÖ 41 yılında tanışmışlardı ve akabinde ikiz çocukları olmuştu. MÖ 36 yılından sonra Octavia, Marcus Antonius'tan olan çocuklarını da alarak Roma'ya döndü. On Birkaç olayda kocası ve kardeşi arasında danışman ve arabulucu olarak görev aldı. Marcus Antonius, Doğu seferi için birlik toplamasına yardım eden Octavia'dan MÖ 32 yılı civarında boşandı. Antonius'un MÖ 30 yılındaki intiharının ardından, Octavia hem kendi çocukları hem de