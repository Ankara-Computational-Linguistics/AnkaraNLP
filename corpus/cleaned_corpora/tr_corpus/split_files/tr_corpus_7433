ve dedesi Gıyaseddin Balaban'ın ölümünden sonra 1287'de tahta çıktı. Esasen hüküm sürdüğü dönemde tüm iktidar Naib-ül Mülk Melik Nizameddin'in elindeydi. Keykubad Şah, dedesi Balaban'ın otoritesini sürdüremedi ve ülkede karışıklıkların çıkmasına engel olamadı. Tahta çıktıktan iki buçuk yıl sonra, 1290'da öldürüldü. Aynı yıl son hükümdar Keyûmers'in de katliyle Delhi Türk Sultanlığı tahtı Halaciler hanedanına geçti. Özbekistan'ın illeri Özbekistan 12 il ("viloyat"), 1 özerk cumhuriyet (Karakalpakistan Cumhuriyeti) ve 1 bağımsız şehirden (Taşkent) oluşur. Büyük Utku Anıtı Büyük Utku Anıtı, Afyonkarahisar'da, kentin Yunan işgalinden kurtarılışı ve Büyük Taarruz anısına dikilen zafer anıtıdır. Ünlü heykelci Heinrich Krippel tarafından 1934-1936 yılları arasında yapılmış ve 24 Mart 1936 günü dönemin başbakanı İsmet İnönü tarafından açılmıştır. Anıtın kaidesi büyükçe ve kübik bir kayaçtan oluşmaktadır. Kaidenin üstünde, tunçtan yapılmış çıplak iki erkek heykeli vardır. Bu heykellerden ayakta olan, düşmanı ayakları altına almış Türk'ü; ayaklar altında yatan ise Türkiye'yi işgal eden düşmanları simgelemektedir. Bir yoruma göre de ayaktaki figür, tam bağımsızlık için saldıran Türk gücünü; yerdeki figür ise Türk'ün gücü karşısında yenilen emperyalizmi temsil etmektedir. Ayaktaki heykel gerek yüzünün benzerliği, gerekse simgelediği rol ile Mustafa Kemal Atatürk'e benzetilmiştir. Heykeli taşıyan kaidenin çevresinde de tunçtan kabartmalar bulunmaktadır. Kaidenin çevresindeki kabartmalarda ön yüzde Atatürk'ün sol profilden bir portresi, arka yüzde Türk askerinin taşıdığı sancağı işgalden kurtulan halkın öpmesi, sol yüzde Atatürk, İsmet İnönü, Fevzi Çakmak'ın harita üzerinde yaptıkları Başkomutanlık Meydan Muharebesi planı, sağ yüzde ise Türk askerinin yaptığı bir süngü saldırısı betimlenmiştir. Heykeller normal insan boyutlarından daha büyük ve hareketleri son derece canlıdır. İşgalcileri sembolize eden ve yerde yatan figürün büyük bir çaresizlikle aşağı sarkmış olan başındaki ıstıraplı yüz ifadesi ve bitkin vücudu yenilgiyi göstermektedir. Ayaktaki figürün yüzünde ise büyük bir hiddet ifadesi vardır. Gerilmiş kasları, şişmiş boyun damarları, yukarı kalkmış kolları, biri yumruk şeklinde sıkılmış, diğer bir şeyi parçalayacakmış gibi açılmış elleri ile ayakları altında yatan figüre yukarıdan bakarak adeta ezmektedir. 6 Kasım 1937 günü Afyonkarahisar ziyareti esnasında anıtı inceleyen Mustafa Kemal Atatürk, anıt hakkında "Büyük utkuyu en iyi anlatan anıt" demiştir. Büyük Utku Anıtı, önden bakıldığında arkasında görünen Afyonkarahisar Kalesi ile birlikte kentin en önemli simgesidir. Amannisa HanÄ±m Amannisa Hanım (Uygurca: ئاماننىسا خان ; Çince: 阿曼尼莎汗, "Amannishahan") (1526 - 1560 veya 1534 - 1567), Saidiye Hanlığı’nın ikinci hükümdarı Sultan Abdürreşit Han (1563 - 1570)’ın eşi, ünlü müzisyen, şair ve Uygur Oniki Makam ustası bir Uygur hanımıdır. Günümüz Kaşgar vilayeti Mekit nahiyesi'nde Mahmud adında fakir bir oduncunun kızıdır. Sultan Abdürreşit Han’ın girişimi, Amannisa Hanım ve ünlü müzik ustası Kıdırhan’ın önderliğinde halk arasındaki makamçılar bir araya getirilmiş ve Uygur Oniki Makam müziği ve metinleri derlenip sistemleştirilmeye başlamıştır. Sistemli bir hale getirilen makamlar çeşitli bölgelere yayılmış ve geliştirilmiştir. Rivayetlere göre, Abdürreşid Han ormanda avlanırken, oduncu Mahmud'un onüç yaşında kızı olan Amannisa ile ormanda şarkı söylerken karşılaşır ve kendisine aşık olur ve evlenir. Mulla Ismatulla Mojizi'nin kaleme aldığı "Tawarikh-i Musiqiyyun" ondan bahseden bilinen tek kaynakdır. Amannisa 34 yaşında hastalık nedeniyle doğum anında ölmüştür. Onun naaşı Yarkand yakınındaki Yarkand Hanlarına ait mezarlıkta gömülmüştür. Uygur Oniki MakamÄ± Allahşükür Paşazade Allahşükür Hümmet oğlu Paşazade (), tam unvanıyla: "Şeyhülislam Hacı Allahşükür Paşazade", Kafkasya bölgesinin Başmüftüsü olup Kafkas Müslümanlarının Dini Lideridir. Allahşükür Paşazade 26 Ağustos 1949 tarihinde Azerbaycan'ın Lenkeran rayonunun Cil köyünde dünyaya gelmiştir. İlk dini tahsilini Lenkeran'da yerli din adamlarından almıştır. 1968 yılında Buhara'da "Mir-Arap" medresesinde eğitime başlamış ve dini tahsilini 1975 yılında Taşkent'de Taşkent İslam Üniversitesi'nde tamamlamıştır. 1975 yılında Kafkas Müslümanları İdaresinin Genel Sekreterliğine, Bakü'deki Yeni Pir Mescidi'nin imamlığına ve başkan yardımcılığına getirilmiştir. 1980 yılında Kafkas Müslümanları İdaresin Başkanlığına seçilmiş ve Şeyhülislam derecesine yükselmiştir. 1986 yılında Ürdün Kralıyet Akademisi üyeliğine seçilmiştir. Bakü Devlet Üniversitesi profesörü ve tarih bilimleri doktorudur. 1992 yılında Azerbaycan, Dağıstan, Kabardino-Balkar, Gürcistan, İnguşetya, Çeçenistan, Karaçay-Çerkez ve Adıge'nin dini liderleri tarafından Kafkas milletlerinin Yüksek Dini Şurasının başkanlığına seçilmiştir. Uluslararası İslam Konferansı'nın ve Avrasya İslam Şurası'nın yönetim kurulu üyeliğinin yanı sıra, bir takım uluslararası teşkilatın da üyesidir. 2004 yılında Bağımsız Devletler Topluluğu'nun Dinler Arası Şurasnın eşbaşkanlığına getirilmiştir. 2009 yılında Bağımsız Devletler Topluluğu Müslümanları Müşaveret Şurasının başkanlığına seçilmiştir. Internationales Congress Centrum Berlin Internationale Congress Centrum Berlin (ya da diğer bir adıyla "ICC Berlin") başkent Berlin'in Charlottenburg-Wilmersdorf ilçesinin Westend semtinde bulunan kongre evi ve fuar merkezi. 320 metre uzunluğundaki ve 40 metre genişliğindeki yapı, Berlin'li mimarlar Ralf Schüler ve Ursulina Schüler-Witte tarafından inşa edildi. Yapı sadece dört sene süren bir inşaat sonucu 1979'da ziyaretcilere kapılarını açtı. Yapı bugün Almanya harbsonrası yapılan en önemli binalar arasında yerini alıyor ve 924 milyon DM (ortalama 473 milyon Euro) bir bütçe ile inşa edildi. ICC Berlin bugün birçok dünya'daki fuar merkezi ve kongre evlerinin inşaatı için örnek model olarak gösteriliyor. 80 tane salonu ve odaları bulunan ICC Berlin modern yapılış tekniği ve iyi bir servis teklifiyle dünya'da parmakla gösterilen kongre ve fuar merkezlerinden biri. Yapı odalarında 20 ve 5000 arası değişen oturma imkânı sunuyor. Üç katlı olan ICC Berlin fuar alanı ile'de ulaşımın kolaylaşması için bağlantılı. II. Tiberius II. Tiberius Konstantin (Latince: "Flavius Tiberius Constantinus Augustus" veya Yunanca:"Tiberios Konstantinos") (d. yak. 520 – ö. 14 Ağustos 582). 574 ile 582 arasında Jüstinyen Hanedanı üyesi olarak , 574-578 döneminde II. Justinus ile ve 582'de ise damadı olan Mauricius ile ortak imparator olarak "Doğu Roma/Bizans İmparatorluğu" imparatoru olarak saltanat sürdü. II. Justinus'un 4 Ekim 578 ölmesi ile 582'de Mauricius ortak imparator olması arasında II. Tiberius Konstantin tam yetkilerle imparatorluk yaptı. Bu dönemde içişlerinde yaptığı büyük devlet harcamaları ve dışişlerinde ise Bizans ordusunun Doğu Anadolu'da Pers Sasani'leri yenilgiye uğratması; İspanya ve Kuzey Afrika'da Doğu Roma idaresinde bulunan bölgelerin korunmasının sağlanması ama Balkanlarda İslav kavimlerinin devamlı göçmelerini, hücumlarını ve talanlarını önlemekte başarısız kalması ile bilinmektedir. Tiberius yaklaşık 520de Balkanlarda yaşayan aşağı sınıf bir ailenin oğlu olarak doğdu. Genç yaşlarında, benzer şartlar altında hayata başlamış olan, İmparator I. Justinianus'un Konstantinopolis'teki sarayına girdi ve burada asker olarak eğitim gördü. Bu sıralarda I. Justinianus'un yeğeni olan, sonradan imparatorluğa geçen, Justinus ile arkadaşlık yaptığı kabul edilmektedir. Tiberius muhafız ordusunda hızla rütbe atladı; çok geçmeden muhafız ordusu komutanlığına ve oradan da II. Justinus imparatorluk tahtına geçtikten sonra ""comes excubitorum"" (yani "İmparatorluk Muhafızlar Birliği'nin Kontu") ünvaniyla ordu başkomutanlığına atandı. 571'de İmparator II. Justinus aklını kaybetme emareleri göstermeye başladı. Sonraki üç yıl içinde aklî durumu gittikçe kötüye gitmeye başladı. Ayaklarını kullanamaz hale gelmişti ve sarayında bakıcıları tarafından sarayın içinde bir küçük arabada gezirilip götürülmeye başlanıldı. Efesli İoannes'in tarihine göre çok kere delilik ve şiddet nöbetleri gelmekte; kendine yaklaşan herkese hücum etmekte ve kendini pencereden atmaya çalışmakta idi. Bu nedenle saray pencerelerine demir kafesler yapıldı. Kendisine, (nedendir bilinmez) Harit adlı bir Arap kabile şeyhi adının söylenmesi ile çok korkup yatıştığını ve sonra gelecek nöbete kadar nispeten daha rasyonel davranmaya başladığı bildirilir. II. Justinus'un karısı Sophia fiilen imparatorluk idaresini eline aldı. Fakat Bizans'ın Sasanilerle devam etmekte olan savaşı dolayısıyla imparatorluğu tek başına idare edemeyeceğini anladı. II. Justinus'un biraz aklı başına geldiği bir sırada Sophia, onu arkadaşı ve en yüksek rütbeli bir general olan Tiberius Konstantin'i taht naibi, varis ve ortak imparator olarak seçmeye kandırdı. Böylece 574'te Tiberius II. Konstantin ortak imparator oldu ve arkadaşının karısı olan Sophia ile birlikte ortak taht naibi olarak Bizans İmparatorluğu'nu fiilen idareye başladılar. 578de II. Justinus'un ölümüne kadar gerçekte imparatorluk görevleri Sophia ve Tiberius tarafından yürütüldü. 4 Ekim 578'de II. Justinus öldü. Bu ölümün normal olmadığı ve II. Justinus'un II.Tiberius ve Sophia tarafından zehirlenip öldürüldüğü Konstantinopolis'te söylenti olarak yayıldı. II. Justinus'un dul karısı Sophia eşi ölünce naip olarak o zamana kadar elinde bulunan devlet yönetim gücünü elinden bırakmak istemedi. Bunun için yeni imparator olan Tiberius Konstantin'e eşinden ayrılıp kendisi ile evlenmesini teklif etti. Fakat Tiberius Konstantin karısı İno'dan boşanmak istemediğini açıkça bildirdi. Tiberius, II. Justinus yaşamakta iken ve onu aklı dengesini kaybettikçe tedricen devlet yönetimini eline almakta idi. "Sezar " rütbesi verildiğinde Karısı İno ikamatgahını Saraya nakletmek istediğini bildirmişti. Ama ortak naip olan Sophia onun saraya gelip yerleşmesini kabul etmemiş ve İno ile çocukları saray yakınlarında bir ikametgahta kalmışlardı. Fakat Tiberius ortak imparator yapıldığı ve Augustus rütbesini alındığında karısı İno'yu saraya nakletti ve ona saray adı olarak "Anatasia " adını verdi. Bu Sophia'nın hiç hoşuna gitmemişti. II. Justinus ölünce Tiberius Konstantin tek imparator olunca Sophia naiplik görevinden de ayrılmak zorunda kaldı. II. Tiberius tahta geçtikten bir yıl sonra Sophia'nın tertip ettiği bir komplo ortaya çıktı. Sophia diğer bir yüksek rütbeli general olan Justinianos ile bir gizli anlaşma yapıp onunla evlenip onu imparatorluğa geçirmeyi planlamıştı. General Justinianos tahta geçme meşruiyetini merhum imparator II. Justinus'un dul karısı Sophia ile evlenmesi ile alacaktı. Fakat bu komplo uygulanamadan imparator tarafından duyuldu . Sophia saraydan çıkartıldı ve kendine iyi geçinecek bir yıllık gelir bağışlandı. General Justınianos da imparator tarafından affedildi. Tiberius Konstantin'in tek imparatorluk döneminde en belirgin siyaseti büyük devlet harcamaları yapması ve bunun için savurgan bir hükümdar olarak tanınmasıdır. İmparatorluk yaptığı her bir yıl içinde yaklaşık 3.500 kgm kadar altına eşit parasal harcama yaptığı bildirilir. Devlet harcamalarında bu kadar elinin bol olmasının başlıca nedeninin II. Justinus'un aklını kaybetmesinden sonra imparatorluğa geçmesinin meşru olmadığı şüphesini ortadan kaldırma gayretleri geldiği bildirilmektedir. İdareci tabakalar ve Konstantinopolis'teki halk arasında popülarite kazanmak için devamlı yüksek harcamalar yapma zorunluluğunu hissetmiştir. Bu yüksek devlet harcamaları kendinden önceki imparatorun devlet hazinesini para ile doldurma siyaseti ile tezatlı bulunmaktadır ve önceki imparatorun bu tassarruf sever politikaları II. Tiberius Konstantin'in savruk politikasına da kaynak sağlamıştır. II. Justinus daha yaşamakta iken ve II. Tiberius sadece ortak imparator ve taht naibi iken, (gelecekte imparator olacak) general Mauricius Pers Sasanilere karşı Doğu Anadolu'da savaşmış ve onları yenilgiye uğratmıştı. II. Justinus'un 578de ölmesinden sonra II. Tiberius tek imparator olduktan sonra general Mauricius'un askerî harekati Balkanlara ve İmparatorluğun batısında kalan Doğu Roma arazileri üzerinde yoğunlaştı. Bu askerî harekatla Mauricius İspanyaya girmiş olan Visigotlarla barış yaptı ve Kuzey Afrika'da ise Berber kavimlerini yenilgiye uğrattı. Fakat İslav kavimlere mensup göçmenler 579da tekrar Doğu Roma karşı hareketi görmeden Balkanlara sızmaya ve o arazilerde yerleşmeye başladılar. Gelip yerleşmeyenler ise yıl be yıl Doğu Roma sınır arazilerine hücumlarda bulunup buraları talan etmeye giriştiler. Bu karşı hareket gösterilmemesinin başında bunların bir büyük göçmeler veya büyük ordular halinde hücumlar değil devamlı ve küçük gruplardan oluşması ve bunu önlemek için sınırlarda ve Balkan içlerinde merkezi idaresinin devamlı müteyakkiz olması gerekmesidir. Halbuki II. Tiberius zamanında Doğu Romalı yöresel idaresi ve hatta Balkanlardaki Bizans askerî güçlerinin ülke sınırlarını bu küçük gruplara karşı devamlı koruyabilecek ve ülke içinde istenmeyen göçmenlerin yerleşmelerini ve küçük grup hücumlarını püskürtüp atıp geriye gönderebilecek yetenek de olmamasıydı. Bunun bir nedeni 579dan sonra Doğu Roma askerî gücünün yine Pers Sasanilerin istilacı hücumlarına karşı koymak için Doğu Anadolu'ya çekilmesinin gerekmesiydi. 582'de hastalandığı zaman damadı olan Mauriciusu varisi ve ortak imparator olarak ilan etti. Bundan hemen sonra ölmesi şüpheli görüldü ve varisi tarafından zehirlenip öldürüldüğü söylentileri Konstantinopolis'te ortalığa yayıldı. Tiberius daha orduda ilerlemekte iken soylu olmayan "Ino" adlı bir kadınla evlenmişti. İmparator olduktan sonra karısının ismi "Anastasia" olarak değiştirildi. İki kızları olduğu bilinmektedir: Lewis Thomas Lewis Thomas, (d. 25 Kasım 1913 New York - ö. 3 Aralık 1993 New York) hekim, şair, eğitimci, politik danışmandır. Thomas, New York,Flushing'de dünyaya geldi.Princeton Üniversitesi ve Harvard Tıp Fakültesi'nde hizmet verdi.Yale Tıp Fakültesi ve New York Üniversitesi Tıp Fakültesi'nde dekanlık, Memorial Sloan-Kettering Enstitüsü'nde başkanlık yaptı. New England Tıp Dergisi'nde düzenli olarak yazması için teklif aldı ve burada yazdığı makalelerden derlenen kitap "Hücredeki yaşamlar:Bir tıp gözlemcisinin notları" sayesinde Ulusal Kitap Ödülü'nü kazandı.Ayrıca yine bu kitap sayesinde Christopher Ödülü'nü de kazandı. Diğer deneme derlemeleri (New England Tıp Dergisi ve diğer kaynaklardan) The Medusa and the Snail ve Late Night Thoughts on Listening to Mahler's Ninth Symphony'dir.Thomas'ın otobiyografisi olan "En genç bilim:Bir tıp gözlemcisinin notları" tıbbın bir yüzyıldaki durumunu ve değişimini anlatır.Lewis Thomas ayrıca köken bilimi başlığı altında Et Cetare kitabını yayımlamış,ayrıca birçok şiir ve çeşitli bilimsel yazı da yayımlatmıştır. Birçok makalesi köken bilimini başlangıç alarak fikirler arasındaki ilişkiyi ele almıştır. Diğer ilgi alanları bilimsel keşiflerde kültürün etkisi ve ekolojidir. Bir denemesi olan Mahler'in dokuzuncu senfonisi'nde nükleer silahlardaki gelişimden duyduğu kaygıyı dile getirmiştir. Her yıl Rockefeller Üniversitesi sanatsal başarı elde etmiş bilim insanlarına Lewis Thomas Ödülü vermektedir. Clemens Holzmeister Clemens Holzmeister, (d. 27 Mart 1886 Fulpmes, Tirol, Avusturya, ö. 12 Haziran 1983 Hallein, Salzburg, Avusturya) Avusturyalı mimar ve tasarımcı. Holzmeister 27 Mart 1886'da Tirol'de Fulpmes kentinde doğdu. 1906-1913 yılları arasında Viyana Teknik Üniversitesi'nde mimarlık eğitimini tamamladı, 1919'da Roma Dönemi'nden başlayarak kilise yapımını inceleyen tezi ile doktor unvanını aldı. 1919-1924 yılları arasında İnnsbruck'ta Devlet Yapı Sanat Okulu'nda öğretim görevliliğinin yanı sıra kilise yapıları gerçekleştirdi ve Unterberger'de ideal tasarımlar sergisini açtı. Viyana Krematoryumu'nun tasarımı ve yapımı ile görevlendirilen Holzmeister 1924 yılı başlarında tamamladığı bu yapıyla Avusturya'da tanınmaya başladı. Yine aynı yıl Viyana Güzel Sanatlar Akademisi'nde öğretim üyesi ve yönetici olarak göreve başladı. 1933-1937 yılları arasında aynı kurumun rektörlüğünü üstlendi. 1924'te Viyana'da bir toplu konut uygulaması gerçekleştiren Holzmeister 1926'dan 1938'e değin sürecek olan Salzburg Festspielhaus'un yenileme çalışmalarını başlattı. 1928-1933 arasında Viyana'daki akademik çalışmalarının yanı sıra Düsseldorf Güzel Sanatlar Akademisi'nde de dersler verdi. Almanya'daki bu akademik çalışmaları sırasında 1929'da daha sonra Hitler rejimince yıktırılan ve mekan açısından dönemin en etkileyici yapılarından biri sayılan Schlageter Anıtı'nı gerçekleştirdi. 1929 ile 1933 yılları arasında Blankenese, Merdingen, Mönchen-Gladbach, Cleve ve Berlin Lilienstrasse Kiliseleri Holzmeister'ın Almanya'daki diğer uygulamaları oldu. Aynı yıllarda Avusturya'da Linz'de Kreuzschwestern Okulu, Krim Kilisesi, Bad Ischl'de Dinlenme Evi, Grinzing'de Okul, Dornbach Kilisesi, Vogelweidplatz Kilisesi ve Viyana Radyoevi'ni inşa etti. Hitler rejiminin baskıları nedeni ile 1933'te Düsseldorf'taki akademik görevinden ayrılmak zorunda kaldı. Holzmeister 1938 yılında Almanya'nın Avusturya'yı işgali üzerine Viyana'dan ayrılarak İstanbul'a yerleşti. Daha önceleri 1927-1938 yılları arasında Viyana'daki bürosunda tasarladığı projeleri gerçekleştirmek için Ankara'ya gelen Holzmeister, Türkiye'nin yeni biçimlenen başkentinde çok sayıda kamu yapısı tasarlayıp gerçekleştirme olanağı buldu. 11 Ocak 1937'de çıkarılan bir yasa ile açılan Türkiye Büyük Millet Meclisi proje yarışmasında Birincilik ödülü aldı. Holzmeister'ın Türkiye'de gerçekleştirdiği en önemli eseri 1963'te tamamlanan Türkiye Büyük Millet Meclisi binasıdır. Clemens Holzmeister, Avusturyal覺 aktris olan Judith Holzmeister'覺n babas覺d覺r. Pitti SarayÄ± Pitti Sarayı (), İtalya, Floransa'da büyük bir Rönesans sarayıdır. Arno Nehri'nin güney tarafında konumlanmakta olup, Eski Köprü'ye kısa mesafe uzaklıktadır. 1458 yılından tarihlenen şimdiki sarayın çekirdeğini teşkil etmekte ve orijinal olarak ihtiraslı bir banker olan Luca Pitti'nin kasaba residansıydı. Saray 1549 yılında Medici ailesi tarafından satın alındı ve Taskonya Büyük Dükalık ailesinin en önemli yönetim residansı haline geldi. Saray bir büyük hazine dairesi haline geldi ve sonraki jenerasyon tablolar, kupa-şiltler, kuyumculuk ve pahalı mülkleri topladılar. 18nci yüzyılda saray Napolyon' un hükûmet üssü olarak kullanıldı ve daha sonra kısa bir dönem için yeni kurulmuş olan İtalya birliğinin başlıca kraliyet sarayı olarak hzmet verdi. Saray ve onun içirdikleri 1919 yılında kral III. Vittorio Emanuele tarafından İtalyan halkına bağişlandı ve onun kapıları halka Floransa'nın en geniş sanat galerisi olarak açıldı. Bugün, Medici ailesinin olduğu kadar birçok küçük kolleksiyonlara ev sahipliği yapmakta ve bütünüyle halka açık bulunmaktadır. Bu yapının inşası için 1458 yılında Cosimo de' Medici' nin arkadaşı ve başlıca destekleyicisi Florentinli banker Luca Pitti görevlendirildi. Palazzo Pitti' nin ilk tarihsel olayı bir gerçek ve mit karışımıdır. Sözde Pitti yapının pencerelerini Medici Riccardi Sarayı' nın girişinden daha geniş yapacağı rivayet edilmişti. 16ncı yüzyıl sanat tarihcisi Giorgi Vasari, Brunelleschi' yi sarayın mimarı olarak önermiş ve onun öğrencisi Luca Fancelli bu görevde ise sadece yardımcıydı fakat bugün genel olarak Fancelli saygındır. Yaşlı mimarın stilinden gelen açık fark yanında, Brunelleschi sarayın inşasına başlamadan 12 yıl önce öldü. Dizayn ve pencereleri öneren kimliği bilinmeyen mimar Alberti' nin kitabı "De Re Aedificatoria" de faydacıl yerli mimaride hümanist usulden daha tecrübeli olarak tanımlanmaktadır. Her ne kadar etkili olsa da orijinal saray, büyüklük ve rahatlık konusunda Floransa Medici residansına rakip olmayacaktı. Palazzo Pitti'nin mimarı her kim ise o, çağdaş modanın akışına karşı hareket ediyordu. Kaba işçilikle yapılmış taş işlemeciliği saraya sert ve güçlü bir atmosfer veriyordu. Yedi kemer başı açıklığı Roma su kemerlerini anımsatıyordu. Antik Roma stil mimarisi yeni stil "all'antica" Floransa aşkına başvurdu. Bu orijinal dizayn zaman testine karşı koymaktaydı: öncephede tekrarlanan yöntem saraya sonradan gelen ekelemeler süresinde devam ettiriliyordu ve onun etkisi 16ncı yüzyıl sayısız benzetmelerinde ve 19ncu yüzyılda hayat bulmalarda görülebilir. Çalışma Pitti' nin finansal sorun yaşaması ve Cosimo de' Medici' nin 1464 yılında ölümününü takiben durdu. Luca Pitti 1472 yılında yapıyı bitirmeden öldü. Yapı 1549 yılında Luca Pitti'nin torunu Buonaccorso Pitti tarafından Teledo'lu Elenora'ya satıldı. Napoli'nin lüks sarayında yükseliyordu, Elenora daha sonra Grand Dük olan I. Cosimo de' Medici'nin eşiydi. Saray içindeki nakillerde, Cosimo Vasari'nin yapıyı kendi zevkine göre uydurmasına sahipti. Saray yeni blokların ilavesiyle ikiden fazlaya katlanmıştı. Vasari ayrıca Vasari Koridoru adı verilen Eski Saray'ı Palazzo Pitti'ye bağlayan binalar arası bir kapalı geçiş yolu yapmıştı. Bu Cosimo'nun eski sarayı'ndan yeryüzündeki bir geçiş yolu ve yönetimin ikametgâhıydı. Bu Grand Dük ve onun ailesine kolayca ve güvenle kendilerinin resmî residansı olan Palazzo Pitti'ye geçişini sağlıyordu. Başlangıçta Palazzo Pitti çoğunlukla resmî misafirlerin geçici konutu ve Medeici'lerin başlıca residansı Eski Saray olduğunda ara sıra sarayın işleri için kullanılıyordu. Bu durum Elenora'nın oğlu Ferdinando I ve onun karısı Cristina of Lorraine'nın saltanat devrine kadar değildi ki saray devamlı bir esas temel için işgal edildi ve Medici'lerin sanat koleksiyonu evi haline geldi. Sarayın arkasındaki Boboli tepesi arazisi büyük bir park ve bahçeler yaratmak için elde edinildi, bugün Boboli Bahçeleri olarak bilinir. Medici saray peysaj mimarı Niccola Tribolo bu iş için zamanını verdi ve kendisi takip eden yıl içinde öldü. Kendisinin yeri çabuk bir şekilde Bartolommeo Ammaniti tarafından dolduruldu. Bahçelerin orijinal dizaynı sarayın arkasındaki bir amfitiyatro merkezi üzerinde merkezde toplandı. Burada canlandırıldığı kaydedilen ilk oyun 1476 yılında olup, Roma Cumhuriyeti oyun yazarı Terence'ye ait olan "Andria" adlı komedi türü bir oyunudur. Bunu Giovan Battista Cini gibi Floransa'lı oyun yazarlarının oyunları izledi. Kültürlü Medici saray maiyetinin eğlence zevki için oyunlar canlandırıldı. Onlar saray mimari Baldassarre Lanci tarafından dikkatle işlenmiş dekorlara önem verdiler. Keyûmers Keyûmers, Delhi Türk Sultanlığı hükümdarı (ö. 1290). 1284'te doğdu ve üç yıllık veliahtlıktan sonra Müziddin Keykubad'ın katlini müteakip 1290'da altı yaşında tahta geçirildi. Esasen hüküm sürdüğü dönemde tüm iktidar Naib-ül Mülk Melik Celaleddin'in elindeydi. Tahta çıktıktan bir ay sonra, 1290'da öldürüldü ve bu ölümle Delhi Türk Sultanlığı tahtı Halaciler hanedanına geçti. Avrupa BirliÄŸi hukuku Avrupa Birliği hukuku, üye ülkelerin ulusal hukuklarının yanı sıra tek yargısal sistemdir. Avrupa Birliği yasaları pek çok alanda, özellikle de Avrupa ortak pazarında üye ülkelerin hukuk kurallarını geçersiz kılar. Avrupa Birliği'nin antlaşmalar aracılığıyla yayınladığı yasalar "doğrudan etki" kuralıya tüm üye ülkelerin iç hukuklarına girer ve tüm ülkeler için bağlayıcıdır. Avrupa Birliği'ne katılabilmek için birlik yasalarına koşulsuz tabi olunmasının kabul edilmesi gerekmektedir. Avrupa Birliği'nin hukukî sistemi Topluluk tüzükleri, Yönergeler ve Kararlar başlıkları altında sınıflandırılan yönetmelikleri kapsayan birçok yasal prosedürden oluşur. Birliğin yaptığı antlaşmalar tüm yasama organ ve işlemleri için temel teşkil eder ve değişik alanlarda yasa çıkarmak için çeşitli yollar ortaya koyar. Avrupa Birliği'nin yasama prosedürlerinin bir önemli özelliği de üye devletlerden biri ya da parlamento üyelerinden ziyade neredeyse her zaman Avrupa Komisyonu tarafından teklif edilebilir olmasıdır. Diğer iki önemli unsur ise Avrupa Parlamentosu'na hazırlanan bir yasa tasarısını veto edebilme hakkını veren "ortak karar mekanizması" ve parlamentonun birlik lideRlerine bağlayıcılığı bulunmayan öneri ve eleştirilerde bulunabilmesidir. Birçok durumda yasa tasarılarının Zirve'de onaylanması gerekir. Avrupa Birliği'nin idari fakat adli bölümü Avrupa Adalet Divanı ve Lizbon Antlaşması uyarınca adının "Genel Mahkeme" olarak değiştirilmesi öngörülen Avrupa Toplulukları İlk Derece Mahkemesi'nden oluşur. Bu iki kurum birlikte, imzalanan antlaşmalar ile Avrupa Birliği hukukunu değerlendirir ve uygular. İlk Derece Mahkemesi, Avrupa Birliği'nin diğer mahkemelerinden önce genel olarak doğrudan bireyler ya da şirketler tarafından açılan davalara bakar. Avrupa Adalet Divanı ise üye ülkeler ile ya da Avrupa Birliği kurumlarıyla ilgili davalarla ve üye ülke mahkemelerinin bir üst kuruma sevk ettiği uyuşmazlıklarla uğraşır. İlk Derece mahkemelerinde alınan kararlar için bazı yasalar doğrultusunda Adalet Divanı'na başvurulabilir ve temyiz istenilebilir. Üye devletlerin yerel mahkemeleri, Avrupa Birliği hukukunun birincil uygulayıcıları olarak birlik içinde önemli bir rol oynarlar. Yapılan antlaşmalar ışığında, Avrupa Birliği ve ulusal mahkemeler arasında bir iş birliği ilişkisi yatar. Yerel mahkemeler iç konularda Avrupa Birliği hukukunu uygulayabilirler ve bir yasanın yorumlanması konusunda açıklamaya gereksinim duyarlarsa Adalet Divanı'ndan bir önduruşma tarihi isteyebilirler. Mahkemelerde üye tam sayısı olarak bulunan üyelerin kararları sadece üye devletleri bağlamaktadır. James Horner James Roy Horner (14 Ağustos 1953 – 22 Haziran 2015) Amerikalı orkestra yazarı, orkestra şefi ve besteci. Titanik filmi ile beste ve müzik dalında iki adet Akademi Ödülü kazanmıştır. Bunun dışında 32 ödülü ve 33 ödül adaylığı vardır. Beş yaşında piyano ile çalışmaya başlamıştır. Daha sonra Londra'daki "Royal College of Music"'de eğitim görmüştür. 1970'li yıllarda Güney Kaliforniya Üniversitesi müzik bölümünden mezun olduktan sonra, Kaliforniya'ya geçmeden önce, yüksek lisans yapmak için Kaliforniya Üniversitesi'ne gitmiş ve müzik teorisini orada öğrenmiştir. Daha sonra Kaliforniya Üniversitesi'nde müzik kompozisyonu ve teorisi üzerine doktorasını tamamlamıştır. James Horner 22 Haziran 2015'te, kendi tek kişilik uçağını kullanırken, ABD'nin Kaliforniya eyaletinde yaşadığı kaza nedeniyle 61 yaşında hayatını kaybetmiştir. 2015 yapımı Son Şans ve 2016 yapımı Savaş Vadisi filmleri onun anısına yapılmıştır. Avrupa Birliği politikası Avrupa Birliği politikası, Avrupa Birliği'nin ekonomi, sağlık, tarım, kültür, çevre sorunları, dış ilişkiler, içişleri gibi çeşitli konularda antlaşmalar çerçevesinde uygulama kararı aldığı yönergeler bütünüdür. Avrupa Birliği'ni oluşturan kurumlar Avrupa Komisyonu, Avrupa Parlamentosu, Avrupa Zirvesi ve Avrupa Konseyi'dir. Avrupa Birliği'nin iç ve dış politikalarını biçimlendiren ve politika oluşturulması ve bunların feshi gibi konularda söz sahibi olan kurumlardır. Avrupa Birliği'nin politikası genel olarak üç sütun olarak tanımlanan görev ve sorumluluk alanları çerçevesinde yürütülür. Avrupa Birliği izleyeceği politikaları yaptığı antlaşmlarla resmiyete döker. Bu antlaşmaların hükümlerince ortaya konan yönergeler doğrudan etki ilkesi doğrultusunda Avrupa Birliği üyesi ülkelerin iç hukuklarında yer eder. Heves (duygu) Heves ya da İlgi duyma bir insanın bir nesneyi, olayı veya olguyu kendine odak seçme halidir. Merak ve sürpriz duygularına benzeyen bir duygudur. Klinik depresyonun belirtilerinden biri de heves kaybıdır. İnsanın dış dünyasına ilgi duymaması bir duygudurum bozukluğu olarak kabul edilir. Suçluluk Suçluluk bir insanın benimsediği kurallara aykırı bir hareket yaptığına inanmasından dolayı ortaya çıkan bir ruh halidir. Pişmanlığa benzeyen bu duygu tamamen öznel bir duygudur. Suçluluk duygusu, kişinin gerçekliği yorumlamasına bağlıdır. SuÃ§luluk duygusu ahlak ve dinle ilintili bir duygudur. Anksiyete ve depresyonun belirtilerinden biri olarak kabul edilir. Mormon Kitabı Mormon Kitabı (İngilizce: "The Book of Mormon"), inananları tarafından yaklaşık MÖ 2200'den MS 421'e kadar Amerika'da yaşayan eski peygamberlerin yazılarını içerdiği kabul edilen, Son Zaman Azizler hareketinin kutsal metnidir. İlk olarak Joseph Smith tarafından Mart 1830'da yayımlandı. Mormon Kitabı MÖ 600-MS 400 yılları arasında yaşayan Nefililer ve Lamanlılar adlı iki halkın başından geçenleri, onların arasındaki peygamberlerin kayıtlarını ve kehanetlerini içerir. Kitapta yer alan bilgilere göre, bir zamanlar İsrail halkı, ahlaki açıdan bozulmuş ve Tanrı'nın emirlerini yerine getirmeyen bir halk olmuştur. Ancak, Lehi adındaki bir adam diğer İsraillilerden farklı olarak Tanrı'nın gözüne girmeyi başarabilmiştir. Tanrı, Lehi adındaki bu İsrailli'den, ailesini de alıp bir kayığa binmesini emreder ve yolculuk o zamanlarda keşfedilmemiş olan Amerika kıtasına ulaşmalarıyla sona erer. Amerika'ya ulaşan Lehi ve ailesinden, Nefililer ve Lamanlılar olmak üzere iki büyük topluluk doğar. Kitaba göre, Nefi halkı, Tanrı'nın emrini yerine getiren iyi bir toplulukken, Lamanlılar ise Tanrı'ya ve onun kurallarına sadık olmayan kötü bir topluluktur. Kayıtlarda yer alan bilgiye göre, Lamanlılar, Nefililere savaş açmış ve onlardan Moroni adındaki bir adam haricinde hepsini yok etmiştir. Mormon Kitabı, Lamanlılardan kaçmayı başarabilen Moroni adındaki bu kişinin, geçmişten kendi zamanına kadar süregelen olayları anlatmasından oluşmaktadır. Ayrıca, günümüzdeki Mormonlar tarafından, Kızılderililerin Lamanlıların şimdiki çocukları olduğu kabul edilmektedir. Joseph Smith, Mormon'un kendi sözlerini Altın Levhalar'a kaydettiğini ve Moroni'nin tamamladığı bu altın levhalarını bulduğunu söylemiştir. Günümüzdeki Mormon Kitabı da, bu levhalardaki yazıtların Joseph Smith tarafından çevrilmesiyle oluşmuştur. Ayrıca, kitap dört ayrı levhanın birleşiminden oluşmaktadır. Kitapta toplam 15 ayrı bölüm mevcuttur. Bu bölümlerin biri haricinde diğer hepsi, o bölümü yazan kişinin adını taşımaktadır. Öbür yandan, birçok Hristiyan bu kitabın Yeni Ahit'e ekleme olduğunu düşünüp kitabı kabul etmezler. Joseph Smith'in anlattıklarına göre Moroni adlı bir melek, ona Mormon'un yazdığı bu levhaların nerede olduğunu göstermiştir. Mormon Kitabı'na inanan Mormonlar da Amerika'nın doğusundan batısına göç ederek Utah eyaletini kurmuşlardır. Joseph Smith, dilini daha önce hiç bilmediği bu Amerikan yerlilerinin Altın Levhalar'daki yazıtlarını "Tanrı'nın sınırsız gücü sayesinde" İngilizceye üç ayda çevirdiğini söylemiştir. Ayrıca kitabın başına hem kendisinin ve hem de Altın Levhaları gören üç şahidin de tanıklarını eklemiş ve Mormon Kitabı ilk olarak 584 sayfa olarak yayımlanmıştır. Mormon Kitabı, Türkçeye ilk kez 1906 yılında çevrilmiştir. Son olarak, 2001 yılında da günümüz Türkçesi için yeniden düzenlemeye gidilmiştir. Amédée Bollée Amédée-Ernest Bollée (d. 1844 - ö. 1917) Fransız çan döküm ustası ve otomobil üzerine uzmanlaşmış mucit. Çan döküm ustası Ernest-Sylvain Bollée'nin oğludur. Amédée ve Léon adında iki oğlu da otomobil yapımcısıdır. Amédée Bollée, "L'Obéissante" adını verdiği ilk otomobilini 1873 yılında üretmiştir. Buharla çalışan bu araç sessiz çalışması, manevra edilebilirliği ve geleceğin otomobilinde görülecek olan dört tekerlek, çift eksenli direksiyon, arkadan itiş ve dört tekerlekte bağımsız süspansiyon gibi birçok mekanik çözümü içermesi ile dikkat çekmektedir. İlk yolcu otomobili olarak nitelendirilir. 1875 yılında Le Mans - Paris arasını on sekiz saatte kat ederek ilk yolculuğunu tamamlamıştır. Kanunlar atsız arabaların yola çıkmasını öngörmediği için Paris'e geldiğinde yetmiş altı ceza kesilmiştir. Amédée Bollée, 1878 yılında yine buharlı makine ile çalışan, vites kutusu ve diferansiyel sistemi bulunan "La Mancelle" adlı aracı tasarlamıştır. Elli adet üretilen bu araç seri olarak üretilen ilk otomobil sayılmaktadır. Yolda giden bir tren yapmak için 1879 yılında aldığı sipariş üzerine "La Marie-Anne" adını verdiği aracı üretmiştir. Yine buharlı motora sahip olan bu aracın gücü 100 beygirdi. İlk iki vagonun ve yakıt taşıyan vagonun tekerlekleri tahrikliydi. Düz arazide 100 tona kadar taşıma hacmine sahip olan bu araç 6 derecelik bir eğimde en fazla 35 ton yük taşıyabiliyordu. İlk defa kabin içinden sürülen bir otomobil olan ""La Nouvelle""i 1880 yılında üretmiştir. 1881 yılında ürettiği ""La Rapide"" adlı otomobil ise o zamana kadar üretilen en hızlı araç olmuştur. Bu aracın hızı saatte 62 km idi. Europa (genel ağ portalı) Europa ya da EUROPA, Avrupa Birliği'nin resmî genel ağ sayfasıdır. Sayfa ziyaretçilerini olabilecek en hızlı biçimde aradıkları bilgi ya da gereksinim duydukları hizmet birimine yönlendirmek ve Avrupa Birliği vatandaşlarının Avrupa Birliği kurumlarıyla etkileşimini arttırmak amacıyla oluşturulmuştur. Europa tüm Avrupa Birliği kurumlarına ve dairelerine bağlantılar vermekle birlikte birliği ilgilendiren konularda yapılan basın açıklaması ve konferansların da paylaşıldığı görsel-işitsel içeriğe de sahiptir. Diğer tüm Avrupa Birliği kurumlarının hazırladıkları genel ağ sayfaları için xxx.europa.eu alan adını almalarından dolayı bu ad bir şemsiye görevi görmektedir. Sitenin adı Avrupa'ya adını veren ve Yunan mitolojisinin önemli figürlerinde biri olan Fenikeli kadın Europa'dan gelmektedir. Site içeriği birliğin yirmi üç resmî dilinin tümüne çevilir. (Almanca, Bulgarca, Çekçe, Danca, Estonca, Felemenkçe, Fince, Fransızca, İngilizce, İrlandaca, İspanyolca, İsveççe, İtalyanca, Lehçe, Letonca, Litvanca, Macarca, Maltaca, Portekizce, Rumence, Slovakça, Slovence ve Yunanca) Europa, Avrupa Birliği resmî genel ağ sayfası Nağme Nağme, (Arapça: نغمه; Uygurca: نغمه, "Neğme") Güzel, uyumlu ses, ezgi, melodi ye verilen isimdir. Osmanlı Türkçesindeki nağme yerine, günümüz Türkiye Türkçesinde ezgi kullanılmaktadır. Aynı zamanda mecazi "Birinin yalandan ve nazlanarak söylediği söz" anlamındadır. Örneğin, Uygur Oniki Muqamlarından Çebbayat ("Čäbbiyat") makamında 23 nağme ve 251 mısralı güfte bulunmaktadır. "Çoñ Neğme" (Büyük Nağme) kısmında 12 ezgi ve 137 mısralı güfte destan kısmında sekiz ezgi ve 76 mısralı güfte; meşrep kısmında 3 ezgi ve 38 mısralı güfte yer alır. Origin (Evanescence albümü) Origin, ilk Evanescence albüm kaydı. Zaman zaman ilk Evanescence albümü olarak geçse de Amy Lee bunu bir demo CD'si olarak kabul ettiklerini söylüyor. Resmi sitelerinde de ilk albüm olarak Fallen gösteriliyor. Demodan toplam 2500 adet basıldı ve sadece Little Rock'ta satışa sunuldu.Daha sonra grubun popülaritesinin artmasıyla birlikte yeni bir Rus korsan basımı yayınlandı(19 şarkıyla). Bu yüzden albümün orijinalini bulmak çok zorlaştı. Grup üyeleri de fanlara albümü almak yerine internetten indirmelerini söylüyor. Albümde daha sonra Fallen'da yer alan Whisper, My Immortal ve Imaginary şarkıları yer aldı. "Whisper" ve "My Immortal" temelde Fallen versiyonlarıyla aynı olsa da "Imaginary"'nin Origin sürümü Fallen'dakinden çok farklıdır. Bu şarkılara ek olarak "Even In Death" şarkısı 2004 yılının Mart ayına kadar Evanescence konserlerinde çalındı. CD'nin resmi versiyonlarında "Away From Me" adındaki outtake gizlenmiş şarkı olarak yer alıyor.Bazı CD çalarlarda da 1. şarkıdan önceki şarkıya geçildiğinde de çalabiliyor. Bu şarkıya David Hodges da vokaliyle katılıyor. Albümden "Listen To The Rain" ve "Demise" adlı iki şarkı çıkarıldı."Listen To The Rain" Amy Lee'nin okul korosundayken mezuniyet için yaptığı şarkıydı. Grup ilk önce 11.şarkıyı "Eternal", 12.'yi "Listen To The Rain", 13.'yü de "Demise" olarak belirlemişti. Ancak daha sonra "Demise" ve "Eternal"ı birleştirmeye, "Listen To The Rain"'i de albümden çıkartmaya karar verdiler."Demise" böylece "Eternal"e dönüşmüş oldu. Origin'de bulunan şarkılar birçok şarkıcı veya birçok albüm ile bağlantılı. "My Immortal" şarkısı "Fallen"da yer alan versiyonla hemen hemen aynıdır. "Even In Death" şarkısında girişte "White Zombie" şarkısı olan "Ratfinks, Suicide Tanks and Cannibal Girls"den kısa bir bölüm, bitişte de The Crow adlı filmde Rochelle Davis'in canlandırdığı "Sarah" karakterinin cümleleri duyuluyor. "Anywhere" in kısa bir bölümü "Where Will You Go" nun bitişinde kullanılıyor. "Lies"'ın farklı sözleri olan bir sürümü bulunuyor ancak girişteki bölümler iki şarkıda da aynı. "Origin", "Whisper" ve "Haunted"'ın demo versiyonlarına katıldı. Daha sonra "Automata 3.0" adında bir CD'de yer aldı (dergi CD'si). "Origin" ayrıca "Terror in the Haunted House" adlı filmden iki cümle içeriyor. "Eternal" ise önce fırtına ve yıldırım sesleri, daha sonra piyano solosu ve sonra da 16 notalık tekrarlanan bir melodiyle bitiyor.Bir ara şarkının 14 dakikadan uzun olan ve "Away From me", "Eternal", "Listen To The Rain" ve "Demise"'dan oluşan bir derlemesi yapıldı.Daha sonra bundan vazgeçilerek "Demise" "Eternal"'a katıldı ve son hali tamamlandı. Albümün kapağında kırmızı ve siyah renklerle "Evanescence" logosu var. Ayrıca kapakta arka planda bir kadının resmi bulunuyor. Arka kapakta ise hem "Evanescence" logosu, hem de Roma'daki ünlü "Angel Of Grief" heykelinin resmi bulunuyor. Bu resim Evanescence EP de dahil birçok tekli ve albümün kapağında yer alıyor. L'ObÃ©issante L'Obéissante (Türkçe: İtaatkâr) 1873 yılında Amédée Bollée tarafından yapılan ilk buharlı yolcu otomobilidir. Günümüz yolcu otomobillerinin atası sayılan bu araç aşağıdaki özellikleri içermekteydi: Ağırlığı 4.800 kg olan ve 12 kişi taşıyabilen araç saatte 40 km hız yapmaktaydı. Vites değiştirebilmesi sayesinde düşük hızda 12 dereceli bir yokuşu çıkabilmekteydi. Amédée Bollée 26 Mart 1873'te Sarthe valisinden aracı ile yola çıkabilmek için izin istedi. Paris'e yolculuk projesi ise birçok idarî işlem gerektirdi ve sonunda 26 Ağustos 1875'te Kamu İşleri Bakanı Eugène Caillaux tarafından buna izin verildi. Paris yolculuğu her il sınırında durdurularak ilerledi ve 18 saat sürdü. Paris'e varması önemli bir başarı sayılmaktadır çünkü aracın düzenli ve sessiz çalışması o dönemin araçlarına göre önemli bir özelliktir. Yine de otomobil ile trafiğe çıkılması yasada öngörülmediği için 76 ceza kesilmiştir. James L. Venable James L.Venable, Amerikalı besteci. Filmler ve çizgi diziler için yapmış olduğu besteler ve yazdığı sözlerle tanınmaktadır. En tanınan dizi müzikleri, Powerpuff Girls'ün kapanış ile Samurai Jack ve Foster'ın Hayali Dostlar Mekanı adlı çizgi diziler için yaptığı bestelerdir. Evanescence EP Evanescence EP, ünlü hard rock grubu Evanescence'ın ilk EP'si.1998 yılında yayınlanan EP toplam 7 şarkı içeriyor.EP'den toplam 100 adet basıldı ve Little Rock'taki barlara dağıtıldı.Bu şekilde diğer EP'lerini de yayınlayan grup kentte tanınmaya başlandı.Ayrıca 7 Mayıs 1999'da da Vino's Bar'da şarkılarını canlı olarak söylediler. EP'de yer alan "Exodus" şarkısı grubun 1997-1998 yıllarında yaptığı demolarda yer alan şarkının aynısıdır. "Where Will You Go" şarkısı daha sonra farklı bir versiyonu yapılarak Origin demo albümüne eklenmiştir. EP'deki diğer bir şarkı "Understanding" ise değiştirilmeden grubun ikinci EP'si olan Sound Asleep EP'ye eklenmiştir. "Imaginary" ise grubun vazgeçemediği şarkılardan biri olmuştur.Daha sonra değiştirilerek Origin'e, daha sonra ise gene değiştirilerek bir hard rock şarkısına dönüştürülmüş ve Fallen'da yer almıştır.Grup "Imaginary"i halen konserlerinde söylemektedir. Başlarda grup Amy Lee ve Ben Moody'den oluşuyordu.EP'yi çıkaran kadroda yer alan Will Boyd Fallen albümü çıktıktan sonra gruba dahil edilmiştir.Ayrıca gene EP'de emeği geçen Rocky Gray de daha sonra Evanescence'ın üyesi olmuştur. EP'nin kapağında "Angel Of Grief" adında bir melek heykeli bulunuyor.Roma, İtalya'da bulunan "Angel Of Grief" heykeli William Wetmore Story tarafından yapıldı.Bu heykelin resmi birçok sanatçının albüm kapağında yer aldı. Sound Asleep EP Sound Asleep EP, ünlü hard rock grubu Evanescence'ın ikinci EP'si.Aynı zamanda "Whisper EP" adıyla da biliniyor.EP toplam 7 şarkı içeriyor.50 adet basılan EP, tıpkı Evanescence EP gibi Little Rock'taki barlara dağıtıldı ve grubun tanınmasına yardımcı oldu. "Give Unto Me" şarkısının sözlerini Amy Lee yazdı.Şarkının beş dakikalık sürümü dışında bir de akustik sürümü kaydedildi ancak EP'ye konmadı. EP'deki "Whisper" şarkısı daha sonra çok farklı versiyonlarıyla "Origin" ve "Fallen" albümlerinde yer aldı.Şarkının sözlerini Amy Lee ve Ben Moody yazdı.Şarkı halen Evanescence konserlerinin vazgeçilmezlerinden biri. "Understanding" şarkısı da Evanescence EP'deki sürümü ve bir de bu EP için yapılmış sürümüyle CD'de yer aldı. "Forgive Me" şarkısı ise bu EP haricinde hiçbir demo, EP veya albümde yer almadı. Figen SÃ¼meli Figen Sümeli (d. 21 Şubat 1971) Konservatuvar Tiyatro bölümü mezunu olan Sümeli, seslendirmelerinin yanı sıra birçok tiyatro da yer almıştır.Bunlardan bazıları; Salisburyli John John of Salisbury ya da Johannes Parvus (d. 1120 - ö. 25 Ekim 1180), İngiliz din adamı, yazar, eğitimci ve diplomat. Katolik düşüncedeki Çifte kılıç kuramı hakkında dinî otoritenin dünyevî otoritelerden daha üstünlüğünü vurgulamış ve dinî iktidara (Papalığa) boyun eğmeyen kralların tiranlaştığını söylemiştir. Hristiyanlığın ve dolayısıyla Kilise'nin güçlü bir konuma sahip olduğu bir dönemde, 1120 (bazı kaynaklara göre 1115) yılında, İngiltere'nin Salisbury kentinde dünyaya gelen John, on iki yıl boyunca Paris'te, skolastik düşüncenin en önemli merkezlerinden biri olan Pierre Abélard'ın okulunda eğitim görmüştür. 1148 yılında Canterbury Başpiskoposu Theobald'ın hizmetine girmiş, ona 7 yıl hizmet ettikten sonra Theobald'ın 1161'deki ölümünün ardından yeni başpiskopos Thomas Becket'e hizmet vermeye başlamıştır. Ancak 1164 yılında İngiltere Kralı II. Henry ile Thomas Becket arasında çıkan büyük bir yetki tartışmasının sonunda Becket ülkeden kaçmış, Salisburyli John ise sürgüne gönderilmiştir. Fransa kralı VII. Louis, 1176'da John'u ülkesine davet etmiş ve ona Chartres piskoposluğu görevini vermiştir. Salisburyli John, ölümüne dek bu görevde kalmıştır. İngiliz asıllı tek Papa olan IV. Hadrianus ile yakın bir dostluk kurmuş olan John'un en önemli iki eseri, 1159 tarihinde yazdığı Policraticus ile aynı yıl tamamladığı Metalogicus'tur. John'un siyasal görüşlerinin hemen hemen tümünü kapsayan "Devlet Adamının Kitabı" (Latince: "Policraticus") adlı eseri, Augustinus'un "Tanrı Devleti" adlı yapıtından sonra Orta Çağ'da yazılan ilk kapsamlı siyasal inceleme kitabı olarak görülmektedir. Bu yapıtında John'un Kilise Babaları'ndan değil de, büyük ölçüde Plutarkhos, Cicero ve Seneca gibi antikçağ düşünürlerinden etkilendiği kabul edilmektedir. "Devlet Adamının Kitabı"nın Orta Çağ siyasal düşüncesi bakımından bir diğer önemi de, henüz Aristoteles'in "Politika" adlı eserinin Latinceye çevrilmediği ve dolayısıyla okuryazar Kilise çevrelerinde pek bilinmediği bir dönemde, "politicus" sözcüğünü, ilk kez ‘devletin kurumlarını anlatmak üzere’ kullanmasıdır. Ayrıca, "Devlet Adamının Kitabı"'nda ortaya konulan görüşler, siyasal iktidarın pratik düzenlenişiyle ilgili olmaktan çok, siyasetin ahlaki temelleriyle ilgili yeni bir sistematik kuram oluşturma girişimi olarak da dikkat çekmektedir. Bu yeni sistemleştirme girişiminin temellerini ise, organizmacı toplum anlayışı ile tiranlık kavramı oluşturmaktadır. Dünyevî iktidar olarak krallıklar ve dinî iktidar olarak Papalık arasındaki üstünlük tartışması ilk kez Papa I. Gelasius ile 5. yüzyılda başlamıştı ve yüzyıllardır sürmekteydi. Bu fikre göre Tanrı, hem Papalığa hem de krallara iki ayrı otorite vermişti ancak Papalığın otoritesi krallarınkinden daha üstündü. Çifte kılıç kuramı olarak kavramsallaşan bu tartışma, Salisburyli John'un yaşadığı dönemde de şiddetli bir şekilde sürmekteydi. Örneğin Papa III. Innocentius, Papalık'ın diğer tüm krallıklardan üstün olduğunu şu sözlerle açıklıyordu: “Krallar beden üzerinde iktidar sahibidir; papazlar ise ruh üzerinde. Ruh bedenden ne kadar değerli ise, Papalık da krallıklardan o kadar değerlidir. (...) Hiçbir kral, İsa'nın vekiline kendini adayarak hizmet etmediği sürece doğru bir hükümranlık süremez.” Salisburyli John, bu üstünlük tartışmasında Papalığın iddiasını benimsemiş ve daha da ötesinde, Papalık'a itaat etmeyen kralların zalim bir tirana dönüştüğünü, dolayısıyla öldürülmeleri gerektiğini söylemiştir. John, çifte kılıç kuramını daha da radikalleştirerek hem dünyevî, hem de dinî iktidarın kaynağının Tanrı olduğunu ve Tanrı'nın her iki iktidarı da Katolik Kilisesi'ne verdiğini iddia etmiştir. Dolasıyla kralların kendi iktidarları yoktur; sahip oldukları tüm otoritenin kaynağı Tanrı ve Papalıktır. Tanrı her iki otoriteyi de Kilise'e vermiştir ancak Kilise, savaş yanlısı bir kurum olmadığı için dünyevî iktidarını krallara teslim etmiştir. Yani Krallar bu iktidarı yalnızca Kilise'nin hedefleri doğrultusunda kullanma hakkında sahiptir. Din uğruna savaşılması gerektiğinde bunu Kilise değil, krallıklar gerçekleştirmelidir. Salisburyli John, çifte kılıç kuramı hakkındaki bu fikirlerini Kitab-ı Mukaddes'deki ayetlere ve Roma hukukuna dayandırır. Örneğin Eski Ahit'te Samuel Peygamber, Kral Saul'u tahtan indirmiştir. Keza Roma hukukundaki kanunlara göre bir yetkiyi veren kişi, o yetkiyi verdiği kimseden geri alma hakkına da sahipti. Tiranlaşma tehlikesinin sadece krallar için geçerli olmadığını, pekâlâ Kilise mensuplarının da tiranlaşabileceğini söyleyen John, gerektiğinde Kilise'ye karşı da mücadele edilebileceğine işaret etmiştir. Salisburyli John'a göre üç tür tiran vardır. İlki aile veya iş ortamında mevcut olan ‘küçük tiranlar’dır. Bu tip tiranlarla mücadele çok kolaydır; dünyevî kanunlarla ve devlet gücüyle bu tiranların kötülüğü engellenebilir. İkincisi tür ise yozlaşıp tirana dönüşen Kilise mensuplarıdır. John, bu kesimle nasıl mücadele edileceği konusunda sessiz kalır. Zira ona göre tiranlaşan Kilise mensuplarına dünyevî yasalar uygulanamaz. Bu konudaki tek yetkili yine bizzat Katolik Kilisesi'dir. Dolayısıyla bu konu Kilise'nin bir iç sorunudur, yani dışarıdan kimse karışamaz. Salisburyli John için tiranlaşan Kilise mensuplarına karşı, normal insanların yapacağı tek şey sabretmek olmalıdır. Üçüncü ve en önemli tiran tipi ise yozlaşmış krallardır. Tiranlaşmış bir krala karşı adeta her şey mübahtır: Krala dalkavukluk ederek kandırmak, takiye yapmak, kralın ülkesine ambargo uygulamak gibi tüm yöntemler denenebilir. Ancak tüm bu müdahalelere rağmen kral düzelmiyorsa, öldürülecektir. RollerCoaster Tycoon (seri) RollerCoaster Tycoon Atari şirketinin bir tycoon oyunudur. Oyunda lunapark tasarımı yapılır. Kişisel RollerCoaster tasarımları yapabileceğiniz gibi, hazır oyuncakları da kullanabilirsiniz. Oyun bu konuda oldukça geniş imkânlar sunuyor. GÃ¼fte Güfte, (Farsça: گفته) müzik eserlerinin yazılı metni, sözü veya bir müzik yaptının bestelenmiş sözleri'ne verilen isimdir. (Arapça: نشيده) Şiir veya besteli ve güfteli esere de neşîde denir. Örneğin, Uygur Oniki Muqamlarından Çebbayat ("Čäbbiyat") makamında 23 nağme ve 251 mısralı güfte bulunmaktadır. "Çoñ Neğme" (Büyük Nağme) kısmında 12 ezgi ve 137 mısralı güfte destan kısmında sekiz ezgi ve 76 mısralı güfte; meşrep kısmında 3 ezgi ve 38 mısralı güfte yer alır. Klasik Türk mûsikisinin büyük bestekârlarından Hacı Faik Bey’in II. Abdülhamid’e övgü olarak bestelediği ""Şerefnüma"" makamındaki II. bestesinin güftesi şöyledir; 19. yüzyılın sonlarına doğru Türk mûsikîsinde güftenin önemi azalmış yerini saz icralarına bırakmıştır. Günümüzde, şarkı sözlerini (güfteleri) yayınlayan bir sürü web sitesi var. Fakat, bazı siteler izin almaksızın telif hakkı korunan güfteleri yayınlamaya başladığından beri, bu hizmet tartışmaya açık hale gelmiştir. Nota kağıdı (beste) şirketlerini temsil eden, ABD Müzik Yayıncıları Birliği (Music Publishers' Association), Aralık 2005'te, bu gibi sitelere karşı yasal bir kampanya başlattı. Yayıncılar Birliği başkanı, Lauren Keiser, "Bedava şarkı sözü siteleri tamamen yasa dışıdır." dedi ve bazı site yöneticilerinin hapis cezasına çarptırılmasını istedi. Supertramp Supertramp, Richard Davies, Roger Hudgson, Richard Palmer ve Bob Miller tarafından oluşturulan müzik grubu. İlk adı "Daddy" olan grup daha sonraları W. Davies'in "The Autobiography of a Supertramp" adlı romanından esinlenerek adını ""Supertramp"" olarak değiştirmiştir. "Crime of the Century" adlı albümleri İngiltere En İyi 10 listesinde dört numaraya kadar çıkmıştır. Supertramp'ı rock müziğin vazgeçilmezleri arasına sokan çalışmaları "Breakfast in America" albümüdür. "The Logical Song", "Goodbye Stranger" ve "Take The Long Way Home" albümde öne çıkan parçalardır. Amerika'da altı hafta zirvede kalmayı başaran bu albüm Supertramp'ın en çok satan albümü oldu. Bugüne kadar 18 milyondan fazla sattığı tahmin edilmektedir Sandy Tolan Sandy Tolan, Amerikalı yazar, öğretmen ve radyo belgeseli yapımcısıdır. Limon Ağacı adlı kitabı Türkçeye çevirilmiş olan yazarın, adlı bir kitabı daha vardır. 2000 yılında yazılmış olan bu kitap, ücretsiz dağıtılmıştır. Yazarın Limon Ağacı kitabı, ABD'de en çok satanlar listelerinin tepelerine tırmanmıştır. George Town, Cayman Adaları George Town, Karayipler'de bir İngiliz Kolonisi olan Cayman Adaları'nın başkentidir. Büyük Cayman adasında bulunur. Nüfusu 30.600 kişidir. Yakup Sertkaya Yakup Sertkaya, (d. 23 Eylül 1978, Kırcaali, Bulgaristan) orta saha mevkisinde oynayan futbolcudur. Futbola Altay'ın altyapısında başladı. 2001-2002 sezonunda Altay ile Süper Lig'e yükselme sevinci yaşadı. Altay'ın Süper Lig'de olduğu yıllarda orta sahadaki mücadeleci yapısıyla kısa zamanda adını duyurdu. Altay, 2002-2003 sezonunda Süper Lig'den düşünce Bursaspor'un yolunu tuttu.Bursaspor ile 2.Lig A Kategorisi şampiyonluğu yaşadı. Yeniden Altay'a döndü. Burada 2 yıl boyunca çok sevdiği Altay ile çok yaklaşsa da Süper Lig'e bir türlü yükselme sevinci yaşayamadı. Sözleşmesi bittikten sonra,Altay ile sözleşme yenilemedi ve şehrin güney tarafına, Bucaspor'a transfer oldu. Geldiği ilk yıl 2008-2009'da 1.Lig şampiyonluğu yaşadı. 2010-2011 sezonu için Balıkesirspor'la anlaşmaya varmıştır. II. Justinus II. Justinus (Latince adı: "Flavius Iustinus (Iunior) Augustus" ve Yunanca: Ιουστίνος Β' "II. Justinos") (d. yak. 520 - o. 5 Ekim 578) 565 ile 578 yılları arasında Jüstinyen Hanedanı üyesi olarak, 574-578 döneminde II. Tiberius ile ortak imparator olarak, Doğu Roma/Bizans İmparatorluğu imparatoru olarak saltanat sürmüştür. Annesi Vigilante, I. Justinianus'un kızkardeşi ve eşi Sophia ise I. Justinianus'un eşi Theodora'nın yeğeni idi. I. Justinianus'un parlak saltanatına karşılaştırınca II. Justinus pek iç karartıcı bir halef olarak görülür. Saltanatının önemli olayları İran'daki Sasaniler ile yaptığı savaşlar ve İtalya Justinianus tarafından yeniden Bizans'a geçen bölgelerin büyük bir parçasının Bizans'ın elinden çıkması ile ilgilidir. Yaşamının son yıllarında akıl dengesini yitirmiş ve eşi "Sophia" ve ortak imparator ilan ettiği II. Tiberios'un naipliği ile devlet idare edilmiştir. Justinianus 14 Kasım 565'te ölünce başkentteki aristokratlar temsil eden bir grup imparatorluk saray yüksek memuru, Justinianus'un ölüm döşeğinde onu varis olarak işaret ettiğini bildirerek, Justinus'u imparator ilan etmişlerdir. Böylece benzer bir hak ile impartorluğa aday olabilecek, ama Justinianus'un ölümü sırasında imparatorluk başkentinde bulunmayan, Germanus Justinus adlı Justinianus'un diğer bir yeğenini imparator yapmaktan kaçınmışlardır. Saltanatının ilk günlerinde amcasının borçlarını geri ödedi; yüksek mahkemede şahsen bulunarak devletin adaletini şahsen koruyacağını gösterdi ve her türlü dinsel inanca karşı dinsel hoşgörü göstereceğini ilan etti. Ancak, amcasının aksine, bu siyasi prensiplerini uygulamak için sadece aristokratlar partisinin desteğine dayanmakta idi. Amcasının son yıllardaki cömert harcamaları dolayısıyla tam takır bir hazine eline geçmişti. Sadece yeni gelen vergilere bağlı olduğunu görerek kendine göre uygun olmayan harcamaları kısıtlamaya çalıştı. Çok kibirli bir Bizans kültürü savunucusu olduğu için kendine göre Bizans'ı küçük düşüren sınırlardaki barbarlara ve yabancı ülkelere onların barışı koruması için yapılan yıllık tazminatları ödememeye karar verdi. Bu Justinus'un Bizanslılar gözünde popülerliğini artırdı. Ama büyük bir diplomat ve devlet adamı olan amcası barbarlara bu tazminatları Bizans menfaatlerini hiç düşünmeden vermemekteydi. Gelecekte bu prensibin uygulanamaması Justinus'un ne kadar ileriyi göremez ve bu siyasetinin imparatorluk başına büyük gaileler çıkartılacağını bilemez olduğunu gösterdi. İlk reaksiyon Tuna boylarında nehrin kuzeyine göc etmiş Avarlar'in Justinus'un imparatorluğunu tebrik nedeniyle gönderdiği elçilerden geldi. Avarlar kuzey'den göç etmişler 362'de Trakya'yı işgale başlamışlar; kendilerine Panonya'da yerleşke verme teklifini kategorik olarak reddetmişler ama 562'deki bir barış anlaşması ile Justinianus tarafından verilen bir yıllık tazminat karşılığında Tuna'nın kuzey sahilde kalarak Bizans İmparatorluğu'na karşı gelecek diğer kavim ve kabilelerin Tuna'yı geçmelerini önlemeleri görevini kabul etmişlerdi. Avarlar önce aşağı Elbe kıyılarında güneye İtalya'ya doğru devamlı göç etmekte olan Germen ırkından olan Lombard'lar ile anlaşma yaparak 567'de Avarlara komşu kavim olan Gepid'lere karşı büyük bir savaş kazanıp onları elimine ettiler. Ondan sonra Avarlar 568'de Dalmaçya kıyılarından başlayarak Bizans bölgelerin büyük bir akın başlattılar. Justinus bunu karşılamak üzere kendi arkadaşı olan ve ""comes excubitorum"" (yani İmparatorluk Muhafızlar Birliği'nin Kontu) unvanıyla ordu başkomutanı olan Tiberius Konstantin komutasında büyük bir Bizans ordusunu Avarlar üzerine gönderdi. Avarlarla 3 yıl pek başarısız olarak uğraşan bu ordu en sonunda barış istemek zorunda kaldı. Bu barışın bir şartı Bizans'in Avarlara yıllık tazminat olarak 80.000 gümüş sikke ödemesi gelmekteydi. Bu Justinus'un tahta geldiğinde ödemeyi reddettiği yıllık tazminattan çok daha fazla idi ve en aşağı 3 yıl İmparatorluk Balkanlarda boş yere uğraşmıştı. Diğer taraftan o zaman kadar Bizans'a hiç tehdit olarak görülmeyen ve Bizans tarafından hiç yıllık tazminat ödenmesi gerekmeyen Lombardlar Justinus için büyük bir sorun yarattı. Lombardlar Elbe Irmağı batısında yaşayan bir Germen kavimi idi ve 4. ve 5. yüzyıldan itibaren güneye yavaş yavaş göç edip şimdiki Avusturya bölgesinde yerleşmeye başlamışlardı. 567de komsu kavim olan Avarlarla birlikte o bölgede yerleşik Gepidler kavmine karşı büyük bir savaş kazanıp onları elimine ettiler. Bundan sonra Lombardlar kralları Albion komutasında güneye, İtalya'ya goçe başladılar. Kuzey İtalya Justinianus döneminde oraları tekrar eline geçiren Bizans orduları tarafından yakıp yıkıp harabeye döndürüldüğü için Lombard'lara pek az direnme oldu. Tek Pavia şehri Lombardlarin 3 yıl suren kuşatması sonucu teslim oldu. Aynı zamanda Bizans'ın İyalya'da üssü olan Ravenna ve civarına Lombardlar hiç dokunmadılar ve Ravenna'nin Bizans valisi Longuis ise bunu uygun görerek Lombardların guneye göçüne hiç engel olmadı. Fakat Bizanslılar Ravenna ve civarının yerel idaresinde sivil ve askeri iktidarı birleştiren ve başında bir general-vali olan yeni bir yerel idare şekli, Ravenna Eksarhlığı, kurdular. Lombard kralı Albion Floransa'da yerleşip Toskana'dan güneye gitmedi ama diğer Lombard asilleri 572de guneyde bagimsiz Spoleto ve Benevento Lombard dukalıklarını kurdular. Bunlar sonraki bes yüzyıl İtalya'da önemli siyasi rol oynadılar. Böylece Justinus amcası Justinianus'un İtalya'da fethettiği bölgelerin çoğunun Bizans elinden çıkmasına ve İtalya'nın bir Lombard ülkesi haline dönmesine seyirci kaldı. 571'de İmparator II. Justin aklını kaybetme emareleri göstermeye başladı. Sonraki üç yıl içinde aklî durumu gittikçe kötüye gitmeye başladı. Ayaklarını kullanamaz hale gelmişti ve sarayında bakıcıları tarafından sarayın içinde bir küçük demirden yapılmış taht şekilde bir arabada getirilip götürülmeye başlanıldı. Efesli İoannes'in tarihine göre çok kere delilik ve şiddet nöbetleri gelmekte; kendine yaklaşan herkese hücum etmekte ve kendini pencereden atmaya çalışmakta idi. Bu nedenle saray pencerelerine demir kafesler yapıldı. Kendisine, (nedendir bilinmez) Harit adlı bir Arap kabile şeyhi adının söylenmesi ile çok korkup yatıştığını ve sonra gelecek nöbete kadar nispeten daha rasyonel davranmaya başladığı bildirilir. II. Justinus'un eşi Sophia fiilen imparatorluk idaresini eline aldı. Fakat Bizans'ın Pers Sasanilerle devam etmekte olan savaşı dolayısıyla imparatorluğu tek başına idare edemeyeceğini anladı. II. Justinus'un biraz aklı başına geldiği bir sırada Sophia, Aralık 574'te onun arkadaşı ve en yüksek rütbeli bir general olan Tiberius Konstantin'i resmen evladı olarak benimsetti; o II. Justinus'un resmi varisi yapıldı ve bu nedenle "ortak imparator" olarak kabul edildi. II. Justinus bu tören sırasında nadir olarak aklı dengesini geri gelmiş gibi idare heyetine hitap ettiği ve tacını Tiberius Konstantin verdiği bildiirilmekte ama bunun Tiberius Konstantin'in kabul etmeyerek ortak imparator olarak göreve devam etmeye başladığı bildirilir. Bundan sonra dört yıl Tiberius Konstantin ve Sophia birlikte taht naibi olarak imparatorluğu idare ettiler. II. Justinus bu dönemde devamlı olarak akli dengesini kaybetmekte idi. 578'de II. Justinus akli dengesi hiç geri gelmeden hayatını kaybetti. Varisi olan general ve ortak imparator olan II. Tiberius'e imparator olarak taç giydirildi. Dead Rising Dead Rising, CAPCOM tarafından yapılan yüksek grafikli bir XBOX 360 oyunudur. Oyunun konusu; Frank West isimli muhabir, Amerikan ordusunun Willamate şehrini karantinaya aldığı haberini alır ve helikopterle o şehre gider. Şehre ulaştığında şehrin bütün çıkışlarının kapatıldığını ve şehirde insanların birbirini vahşice öldürdüğünü görür. Helikopterden yeterli haberi alamadığını düşünen Frank, şehrin en büyük alışveriş merkezi olan Willamate Plaza'nın çatısına atlar ve büyük macera başlar. Daha sonra burada zombilerle savaşacak, insanları kurtaracak ve pek tabii ki kendini kurtarmaya çalışacaktır. Oyun, grafik açısından gayet başarılı bir içeriğe sahiptir. Oyuncuların oyun içerisinde hem görev yapıp hem de eğlenebilmeleri için her şey düşünülmüştür. Bir örnek vermek gerekirse, oyun içinde gördüğünüz her türlü eşya, yiyecek, giyecek, araç; oyuncu için bir silah niteliği taşıyor. İsterseniz alışveriş merkezinin bahçesinden oturakları alarak bir seferde onlarca zombi öldürebilir veya üstü açık arabaya binerek yüzlercesini öldürebilirsiniz. Ayrıca oyunda kaç tane zombi öldürdüğünüzü gösteren, ekranın sağ alt köşesinde bir sayaç vardır. Bu da oyuncuların oyunda sürekli bir uğraşı olmasını sağlayan bir etkendir. Oyun, gerek içeriği gerekse temel olarak konusu itibarıyla Amerikan yapımı zombi filmi olan Dawn of the Dead'e benzemektedir. Filmde de aynı oyundaki gibi bir grup insan zombilerden kaçarak bir alışveriş merkezine sığınırlar ve yaşam mücadelesi verirler. Alışveriş merkezindeki mağazaları gezip istediğimiz her şeyi silah olarak kullanabilmek oyunun oynanılabilirliği açısından kaliteli bir oyun olmasını sağlamıştır. Bu sayede dünyada geniş bir hayran kitlesi oluşturmayı başarmıştır. Oyunun eksik yanı, sadece XBOX 360 için çıkmış olmasıdır. Ancak oyunun 2.'si Dead Rising 2 ise PC,XBOX 360 ve Playstation 3 için çıkacak. 24 Ekim'de Avrupa 28 Ekim'de ise Kuzey Amerika'da satışa sunulacak. Belki Yine Gelirsin Belki Yine Gelirsin, Yavuz Bingöl'ün 2002 yılında çıkardığı beşinci stüdyo albümüdür. BaharÄ±m Sensin Baharım Sensin, Yavuz Bingöl'ün 1997 yılında çıkardığı ikinci stüdyo albümüdür. Sonsuz maymun teoremi Sonsuz maymun teoremi, bir daktilonun tuşlarına sonsuz bir süre boyunca gelişigüzel basan bir maymunun belirli bir metni (örneğin William Shakespeare'in tüm yapıtlarını) neredeyse kesin olarak yazabileceğini ortaya koyan matematik teoremidir. Bu bağlamda, "neredeyse kesin" söz öbeği matematiksel bir terimdir ve "maymun" da gerçek bir maymundan çok, rastgele harflerden oluşan bir diziyi sonsuza dek üreten soyut bir aygıtı ifade eder. Teorem, çok büyük ama sonlu bir sayı hayal ederek sonsuzluk hakkında akıl yürütmenin risklerine dikkat çekmektedir. Bir maymunun Shakespeare'in "Hamlet"i gibi bir yapıtı tümüyle aynı biçimde yazabilme olasılığı o denli küçüktür ki, bu durumun evrenin yaşı ölçeğindeki bir sürede gerçekleşme şansı önemsizdir ama sıfır değildir. Teoremin çok ya da sonsuz sayıda yazıcı içeren uyarlamaları olduğu gibi, hedef metnin büyüklüğü de bütün bir kütüphane ile tek bir cümle arasında değişebilmektedir. Teoremin kökleri Aristoteles'in "Oluş ve Bozuluş Üzerine" ve Cicero'nun "Tanrıların Doğası" adlı yapıtlarıyla Blaise Pascal ve Jonathan Swift'in düşüncelerine dayanmaktadır. Émile Borel ve Arthur Eddington 20. yüzyılda teoremi, istatistiksel mekaniğin gizli zaman cetvelini ortaya koymak amacıyla kullanmışlardır. Birçok Hıristiyan apolojist ve Richard Dawkins, evrim için kullanılan maymun benzetmesinin uygunluğu konusunda farklı görüşler ileri sürmüşlerdir. Yazı yazan maymunlara olan popüler ilgi yazın, televizyon, radyo, müzik ve İnternet'teki birçok örnekte görülebilmektedir. 2003 yılında altı sorguçlu kara şebekle ("Macaca nigra") bir deney gerçekleştirilmiştir ancak ortaya konan yazınsal katkı, 'S' harfinin çoğunlukta olduğu beş sayfalık bir belgedir. Teoremin oldukça anlaşılabilir bir kanıtı bulunmaktadır. İki olay istatistiksel olarak bağımsızsa (olaylar birbirinin sonucunu etkilemiyorsa), bu iki olayın birlikte gerçekleşme olasılığı, bu olayların ayrı ayrı gerçekleşme olasılıklarının çarpımına eşittir. Örneğin, Sidney'in yağmurlu bir gün geçirme olasılığı 0.3 ve San Francisco'da o gün bir deprem olma olasılığı 0.008 ise bu iki olayın birlikte gerçekleşme olasılığı 0.3 × 0.008 = 0.0024'e eşit olacaktır. Daktiloda 50 tuş olduğu ve yazılacak sözcüğün "maymun" olduğu varsayılsın. Tuşlara rastgele basıldığı göz önüne alınırsa, yazılan ilk harfin "m" olma olasılığı 1/50'dir. Benzer biçimde, ikinci harfin "a" olma olasılığı da 1/50'ye eşit olacaktır. Art arda yazılan harfler birbirinden bağımsız olaylar oluşturduğundan, ilk altı harfin "maymun" sözcüğünü oluşturma olasılığı olarak hesaplanır; bu sayı 15 milyarda birden küçüktür. Aynı nedenle, yazılacak sonraki altı harfin "maymun" sözcüğünü oluşturma olasılığı da (1/50)'ya eşit olacak ve bu böyle devam edecektir. Yukarıdaki akıl yürütmeye göre "maymun" sözcüğünün "oluşmama" olasılığı ise 'ya eşittir. Yazı denemeleri bağımsız olaylar olduğundan ilk "n" denemede "maymun" sözcüğünün oluşmama olasılığı olur. "n" arttıkça "X" azalmaktadır: "n" sonsuza yaklaştıkça "X" sıfıra yaklaşmaktadır. Böylece, "n" yeterince büyük seçilerek "X" istenildiği ölçüde azaltılabilir ve "maymun" yazma olasılığı %100'e yaklaşır. Aynı mantık, sonsuz sayıda maymundan en az birinin bir metni, daktiloyu neredeyse hatasız kullanan bir insanla aynı sürede yazabileceğini de gösterir. Bu durumda eşitliğindeki "X", ilk "n" maymundan hiçbirinin "maymun" sözcüğünü ilk denemede yazamama olasılığını belirtmektedir. Bu olasılık 100 milyar maymun için %0.17'ye düşmekte ve "n" sonsuza gidecek şekilde arttıkça da "X" sıfıra yaklaşacak şekilde azalmaktadır. Ne var ki, fiziksel bakımdan anlamlı sayıda maymunun fiziksel bakımdan anlamlı bir süre boyunca yazma denemesi yaptığı düşünüldüğünde, sonuç yukarıda elde edilenin tam tersidir. Maymun sayısı gözlemlenebilir evrendeki parçacık sayısına (10) eşit olsa ve her maymun evrenin yaşının (10 saniye) 100 katı süre boyunca saniyede 1000 harf yazabilse, elde edilen metnin kısa bir kitabın bile birebir aynısı olma olasılığı sıfıra yakındır. Yukarıda açıklanan iki sonuç, sonlu bir alfabeden seçilen karakterlerin dizisi olan dizgiler bağlamında daha genel ve basit bir şekilde ifade edilebilir: Bu çıkarımlar ikinci Borel–Cantelli önermesine dayanmaktadır. İkinci kuram için; "E", "k." dizginin belli bir metinle başlaması olayı olarak tanımlanırsa, ve nedeniyle, sonsuz sayıdaki "E"nın gerçekleşme olasılığı 1'dir. İlk kuram da buna benzer biçimde kanıtlanabilir. Rastgele dizgi, hedef metnin büyüklüğüne eşit ve birbiriyle örtüşmeyen bölmelere ayrılabilir ve "E" da "k." bölmenin hedef dizgiye eşit olması olayı olarak tanımlanabilir. Noktalama imleri, boşluk ve büyük-küçük harf kullanımı göz ardı edilirse, bir maymunun Hamlet'in ilk harfini doğru yazma olasılığı 26'da 1, ilk iki harfini doğru yazma olasılığı ise 676 (26 × 26)'da 1'dir. Olasılık üstel olarak küçüldüğü için, ilk 20 harfin doğru yazılma olasılığı Hamlet'in tümü düşünüldüğünde olasılıklar o denli azalmaktadır ki, bu değerleri sıfırdan ayırabilmek oldukça güçleşmektedir. Hamlet'in metni, yaklaşık 130.000 harften oluşmaktadır. Dolayısıyla, bu metni ilk denemede doğru yazma olasılığı . Doğru metnin ortaya çıkması için gerekli ortalama harf sayısı da 3.4 × 10'dır. Noktalama imleri göz önüne alındığında bu sayı 4.4 × 10'e çıkmaktadır. Tüm evren ezelden beri yazmakta olan maymunlarla doldurulsa bile "Hamlet" adlı yapıtın ortaya çıkma olasılığı 10'de 1'den düşük olacaktır. Kittel ve Kroemer'ın deyişiyle ""Hamlet"'i yazma olasılığı, bir olayın işlemsel anlamı bağlamında, sıfırdır" ve maymunların bu işi eninde sonunda başaracaklarına ilişkin ifade "çok büyük sayılar hakkında yanlış sonuçlara varılmasına yol açmaktadır." "Daktilografik" (yazıcı) maymunları (Fransızca: singes dactylographes, Fransızca "singe" sözcüğü maymun ve insansıları kapsamaktadır) temel alan kuram biçimi Émile Borel'in 1913 yılında yazdığı ""Mécanique Statistique et Irréversibilité"" ("İstatistiksel mekanik ve tersinmezlik") adlı makalesi ve 1914'te yayımlanan "Le Hasard" adlı kitabında yer almaktadır. Burada kullanılan "maymunlar" gerçek varlıkları temsil etmekten çok büyük bir rastgele harf dizisi oluşturabilmek için kullanılan imgesel bir yöntemi belirtmektedir. Borel'e göre, bir milyon maymunun günde on saat boyunca yazı yazması durumunda bile dünyanın en varsıl kütüphanesinde bulunan kitapların birebir kopyalanması neredeyse olanaksızdır. Arthur Eddington, "The Nature of the Physical World" (1928) adlı kitabında Borel'i şöyle desteklemiştir: Bu yorumlar çok büyük olmasına karşın sonlu sayıdaki maymunun önemli bir iş üretmesinin inanılmaz derecede düşük olasılığının belirli fiziksel olayların gerçekleşme olasılıklarıyla karşılaştırılmasını gündeme taşımaktadır. Maymunların başarılı denemesinden daha az olası fiziksel olayların uygulamada olanaksız olduğu kesinlikle söylenebilir. Arjantinli yazar Jorge Luis Borges 1939 yılında yazdığı "The Total Library" (Eksiksiz kütüphane) adlı makalesinde sonsuz maymun kavramını Aristoteles'in "Metafizik" adlı yapıtıyla temellendirmektedir. Dünyanın atomların rastgele konumlanmalarından doğduğunu düşünen Lefkippos'un görüşlerini genişleten Aristoteles, atomların homojen olduklarını ve oluşturdukları birleşimin yalnızca biçim, konum ve sıralamaya bağlı değiştiğini vurgulamaktadır. Yunan filozof bu durumu "De Generatione et Corruptione" ("Oluş ve Bozuluş Üzerine") adlı yapıtında trajedi ile komedinin de aynı atomlardan, yani harflerden oluşması ile karşılaştırmıştır. Cicero'nun üç yüzyıl sonra yayımladığı "De natura deorum" ("Tanrıların Doğası") bu atomcu görüşe karşı çıkmaktadır: Borges bu görüşü Blaise Pascal ve Jonathan Swift'te de izlemiş ve yaşadığı dönemde kullanılan ifade biçiminin değiştiğini gözlemlemiştir. 1939 artık egemen deyim "tümü daktiloya sahip yarım düzine maymunun British Museum'daki tüm kitapları birkaç sonsuzluk zaman diliminde yazabilecekleriydi." (Borges, "bir ölümsüz maymunun bu iş için yeterli olacağını" eklemiştir) Bunun ardından Borges böyle bir girişimin sonuna kadar gerşekleştirilmesi durumunda meydana getirilebilecek "Eksiksiz Kütüphane"nin içeriğini düşlemeye başlamıştır: Borges'nin Eksiksiz Kütüphane kavramı yazarın 1941 tarihli çok okunan "Babil Kütüphanesi" adlı öyküsünün ana hatlarını oluşturmaktadır. Öykü, birbirine bağlı altıgen bölmelerden oluşan ve alfabenin tüm harfleri ile bazı noktalama imlerinin birlikte oluşturduğu kümeden elde edilebilecek tüm yapıtları içeren dev bir kütüphaneyi konu almaktadır. Eddington'ın rakibi James Jeans 1931 yılında yayımlanan "Gizemli Evren" adlı kitabında maymun öyküsünü büyük bir olasılıkla Thomas Henry Huxley'i kastederek bir "Huxley"ye atfetmiştir. Bu atfın yanlışlığı açıktır. Günümüzde de zaman zaman dile getirilen görüş, 30 Haziran 1860 tarihinde Oxford'da Britanya Bilimsel İlerleme Kurumu tarafından düzenlenen bir toplantıda Huxley'in Oxford Anglikan Piskoposu ile Charles Darwin'in "Türlerin Kökeni" adlı yapıtı üzerinde yaptığı tartışmada teoremi örneklendirdiği savıdır. Ne var ki, herhangi bir sağlam temele dayanmayan bu görüş 1860 yılında daktilonun henüz ortaya çıkmamış olduğu da göz önüne alındığında geçersiz kılınmaktadır. Maymunların türlü nedenlerle önemli konulardan olduğu ortamda Huxley-Wilberforce tartışması insansılara ilişkin konuşmalara da tanıklık etmiştir. Piskopos, Huxley'e büyükanne ya da büyükbabasının insansılardan gelip gelmediğini sormuş ve Huxley, piskopos gibi ikiyüzlü birinin soyundan gelmektense bir insansıdan gelmiş olmayı yeğleyeceğini söylemiştir. Başlangıçtaki karışıklığa karşın maymun ve daktilo görüşleri günümüzde evrim üzerinde yapılan tartışmalarda aynı biçimde ifade edilmektedir. Örneğin, bir Hıristiyan apolojist olarak öne çıkan Doug Powell, bir maymunun "Hamlet"'i şans eseri yazmış olsa bile bu yapıtı üretmiş olamayacağını, bunun nedeninin ise maymunun iletişim niyetine sahip olmaması olduğunu öne sürmüştür. Düşünürün kastettiği, doğal yasaların da DNA bünyesinde saklanan bilgiyi üretemeyeceğiydi. Daha yaygın biçimde seslendirilen görüş ise Aziz John F. MacArthur'un bir amibi tenyaya dönüştürmek için gerekli mutasyonların oluşma olasılığının bir maymunun Hamlet'in monoloğunu yazma olasılığı kadar düşük olduğuna ilişkin savıdır. Dolayısıyla yaşamın evrimleşmeme olasılık oranının üstesinden gelmek olanaksızdır. Evrimsel biyolog Richard Dawkins yazı yazan maymun kavramını 1986'da yayımlanan "Kör Saatçi" adlı kitabında kullanmış ve doğal seçilimin gelişigüzel mutasyonlarla biyolojik karmaşıklık oluşturma yeteneğini göstermiştir. Dawkins kendi ürettiği gelincik programını kullanarak Hamlet metninde geçen "METHINKS IT IS LIKE A WEASEL" ("Bence gelinciğe benziyor") hedef tümcesini oluşturmayı başarmıştır. Program, rastgele harflerden oluşan bir "ata" harf dizisi ile başlıyor, bu dizinin kopyaları oluşturuluyor, kopyalarda "mutasyonlar" yaratılarak rastgele değişiklikler yapılıyor, bu "yavru" diziler birbirleriyle "çiftleştiriliyor", meydana gelen yeni dizilerden hedef cümleye en yakın olanı seçilip bu süreç yeni bir "nesil" için tekrarlanıyordu. Bu yöntemle hedef cümleye büyük bir hızla (verilen bir örnekte, 43 "nesil" içinde) ulaşılabilmektedir. Rastgele seçimler ham bilgi üretirken seçimlerin birikimi asıl bilgiyi açığa çıkarmaktadır. Evrim ve sınır tanımaksızın yazı yazmasına izin verilen maymun arasında kurulan benzetmedeki bir diğer hata ise maymunun karakterleri tek tek ve birbirinden bağımsız biçimde yazmasıdır. Biyolojik evrimden çok düşünce evrimine odaklanan Hugh Petrie daha karmaşık bir kuruluma gerek olduğunu savunmaktadır: Maymunlara verilen klasik görevin olanaksız olduğunu kabul eden James W. Valentine, yazılı İngilizce ve Metazoa genomu arasında kayda değer bir diğer benzerlik bulunduğunu bulmuştur: ikisinin de alfabe düzeyindeki bileşim sayısını azaltan kombinatoryal ve hiyerarşik yapılar içermesidir. R. G. Collingwood 1938'de sanatın şans eseri üretilemeyeceğini öne sürmüş, kendisini eleştirenleri iğneleyici bir biçimde, Nelson Goodman, Catherine Elgin'le birlikte, karşıt görüşü benimsemiş ve Borges'nin "Don Kişot'un Yazarı Pierre Menard" adlı yapıtından örnek vererek görüşünü açıklamıştır: Goodman bir başka yazıda "maymunun yapıtı rastgele yazmış oluşu bir şeyi değiştirmeyecektir. Metnin aynıdır, bu nedenle özgün metne ilişkin yorumlar bu kopyaya birebir uygulanabilir" diye açıklamıştır. Gérard Genette, Goodman'ın bu görüşünü reddeder, onun, kanıtlanacak görüşün baştan doğru varsayma hatasına düştüğünü belirtir. Jorge J. E. Gracia elde edilen metinlerin birebir aynı oluşunun bir yazar sorunu oluşturduğunu düşünmektedir. Herhangi bir anlamlandırma amacı gütmeyen bir maymun "Hamlet" ölçeğinde bir yapıtı birebir yazabiliyorsa metinlerin yazarlara olan gereksinimi ortadan kalkacaktır. Olası çözümler, ya metni bulan ve onu "Hamlet" olarak tanıyanın onun yazarı olması, ya da Shakespeare'in yazar, maymunun yardımcı, bulan kişi ise metnin kullanıcısı olmasıdır. Ne var ki, bu çözümlerin bazı sorunları bulunmaktadır, metin ile bu diğer kişilerin varlıkları birbirinden bağımsızdır: maymunun yapıtı Shakespeare doğmadan önce yazmış olabilir, Shakespeare'in hiç doğmamış olabilir ya da maymunun ürettiği metin hiçbir zaman bulunmamış olabilir. Teorem, zaman ve kaynak bakımından uygulanması olanaksız olan bir düşünce deneyini konu edinse de sonlu rastgele metin üretimine yönelik çeşitli çabalara ilham vermiştir. "The New Yorker"da yer alan bir yazıya göre; Scottsdale, Arizona'dan bir araştırmacı olan Dan Oliver'ın çalıştırdığı bir bilgisayar programı bünyesindeki sanal maymun grubu 42.162.500.000 milyar milyar maymun yılı boyunca çalıştıktan sonra, 4 Ağustos 2004'te grubun bir üyesi yazısını üretmiştir. Bu dizinin ilk 19 harfi, "Veronalı İki Adam" adlı kitapta yer almaktadır. Başka "maymun" ekipleri ise "Atina Dümeni"nden 18, "Troilus ve Cressida"dan 17, "II. Richard"dan 16 karakteri birebir yazabilmişlerdir. "Maymun Shakespeare Simülatörü" adıyla 1 Temmuz 2003 tarihinde açılan Web sitesi, rastgele metinler üreten büyük bir maymun topluluğunu taklit eden bir Java uygulaması içermekteydi (bu site ortadan kalkmıştır ama program mevcuttur). Uygulamanın amacı, sanal maymunların Shakespeare'in herhangi bir yapıtını ne kadar sürede yazabileceklerini ortaya çıkarmaktı. Bir örnek olarak, bu uygulamanın ilk 24 harfi "IV. Henry, Bölüm 2" adlı oyunda yer alan satırını üretmesi "2.737.850 milyon milyar milyar milyar maymun yılı" sürmüştür. Kısıtlı işlem gücü nedeniyle program, rastgele bir metin üretip bunu Shakespeare'in yapıtlarıyla karşılaştırmak yerine, bir rastgele sayı üreteci (RSÜ) yardımıyla olasıcı bir model kullanmaktadır. Simülatör bir "eşleşme" bulduğunda (yani, RSÜ belirli bir değer ya da belirli bir aralıkta yer alan herhangi bir değer ürettiğinde) eşlenen metni üretmekte ve eşleşmeyi bu yolla gerçekleştirmektedir. İdeal bir maymunun belirli dizileri hangi sıklıkla yazması gerektiğini ele alan istatistiklere ilişkin sorular rastgele sayı üreteçleri için yapılan uygulamalı deneyleri de tetikleyebilmektedir. En basitten "oldukça karmaşığa" dek uzanan bu deneyleri, bilgisayar bilimleri profesörleri George Marsaglia ve Arif Zaman, verdikleri derslerde "çakışan m-li testler" olarak adlandırılmaktaydılar çünkü bunlar rastgele bir dizide ardışık elemanların örtüşen m-lileri hakkındadır. Ne var ki, bunların "maymun testleri" olarak adlandırılmasının öğrencilerin konuya olan ilgilerini artırdığını fark etmişlerdir. Bu araştırmacılar farklı RSÜ'ler için test sınıfları ve sonuçlarına ilişkin 1993'te bir rapor yayımlamışlardır. Primat davranışçıları Cheney ve Seyfarth gerçek maymunların "Romeo ve Juliet" adlı yapıtı yazabilmeleri için şansa gerek duyduklarını belirtmektedir. İnsansılar ve şempanzelerden farklı olarak maymunlar bir zihin kuramına sahip olmamakta ve kendi bilgi, duygu ve inançlarıyla başkalarınınkiler arasında bir ayrım yapamamaktadırlar. Bir maymun oyun yazmayı öğrense ve kurguladığı karakterlerin davranışlarını betimleyebilse bile bu karakterlerin zihinlerini ortaya koyamayacak ve ironik bir trajedi yaratamayacaktır. Plymouth Üniversitesi öğretim üyeleri ve öğrencilerinden oluşan bir çalışma öbeği 2003 yılında gerçek maymunların yazınsal üretimini araştırmak üzere sanat konseyinden 2000 sterlinlik bir ödenek almıştır. Araştırmacılar Devon, İngiltere'deki Paignton Hayvanat Bahçesi'nde bulunan altı sorguçlu kara şebeğin önüne bir klavye bırakmış ve sonuçları bir web sitesi üzerinde yayınlayabilmek için bir radyo bağlantısı kurmuşlardır. Takım üyelerinden Mike Phillips yapılan harcamanın gerçek TV'den daha ucuz ve yine de "heyecan verici ve sürükleyici bir izlence" olduğunu savunmuştur. Maymunlar, çoğunluğu S harfinden oluşan ve yalnızca beş sayfa uzunluğunda bir üretim yapmakla kalmamış, önce baba maymun klavyeyi bir taşla ezmiş, diğer maymunlar çiş ve kakalarını klavye üzerine yaparak onu izlemiştir. Hayvanat bahçesi fen müdürü bu deneyin "bilimsel geçerliliğinin olmadığı ve 'sonsuz maymun' teoreminin hatalı olduğunu göstermekten başka bir değeri olmadığını" belirtmiştir. Philips, sanat camiası tarafından desteklenen bu projenin temelde bir gösteri sanatı olduğunu ve bundan çok şey öğrendiklerini söylemiştir. Araştırmacı sözlerini şöyle sürdürmüştür: "Maymunlar rastgele üreteç değiller, daha karmaşıklar… Ekranla ilgilendiler ve klavyenin tuşuna bastıklarında bir şeyin değiştiğini gözlemleyebildiler. Belirli bir niyetleri var gibiydi." Sonsuz maymun teoremi ve oluşturduğu imge olasılık matematiğinin popüler ve deyimsel bir ifadesi olarak kabul edilmektedir. Kavramın kamuoyunca yaygın olarak tanınmasını sağlayan temel etken, onun okul yerine popüler kültür aracılığıyla yayılmasıdır. Teoreme Douglas Adams'ın "Otostopçunun Galaksi Rehberi" adlı romanında (biraz değiştirilerek) bir şaka olarak değinilmiştir. İlk kez 11.03.1993 tarihinde yayınlanan Amerikan çizgi dizisi "Simpsonlar"'ın "Last Exit to Springfield" adlı bölümünde Bay Burns şöyle konuşmaktadır: "İşte bin daktiloda yazı yazmakta olan bin maymun. Yakında şu ana dek yazılmış en iyi romanı kaleme almış olacaklar. Bakalım. "(okur)" 'It was the best of times, it was the "blurst" of times'! Seni aptal maymun!" Teoreme ilişkin bilgi birikiminin dayanıklı, yaygın ve popüler doğası 2001 yılında yayımlanan "Maymunlar, Daktilolar ve Ağlar: Kaza Eseri Elde Edilen Mükemmellik Kuramı Işığında İnternet" (Hoffmann & Hofmann) adlı bir makalenin girişinde belirtilmiştir. "Washington