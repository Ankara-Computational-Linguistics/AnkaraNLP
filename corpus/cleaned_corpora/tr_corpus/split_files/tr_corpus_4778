yılların başlarında Les Paul model elektrikli gitarı keşfetmesiyle işler değişti. Elektro gitar ile rock'n'roll'un günümüze taşınması da bu köprüyle başladı. Chuck Berry de bugünkü birçok müzisyeni etkilemeye devam ediyor. Gitarist ve rock'n'rollcu olan Berry, 1950 yılında ilk olarak, bir kulüp ya da bar grubu diyebileceğimiz St Louis, Mo adlı trio ile müzik kariyerine başladı. Bu grupta gitarıyla yer alırken, Johnson piyanoda, Ebby Harding de davuldaydı. 1955 yılının Mayıs ayında Chicago'da blues sanatçısı Muddy Waters, onları Chess Records'a önerdi. Bir ay sonra da 'Maybeline' adlı şarkıları piyasaya çıktı. Ağustosta listelere giren bu tanınmanın sadece ABD ile sınırlı kalması, single'ın İngiltere'de çıkmamasından dolayıydı. Bu başarıyı 1956 Haziran'ında çıkan 'Roll Over Beethoven' adlı şarkısıyla da sürdürdü. Ardından 'You Can't Catch Me', 'Scholl Day', 'Oh Baby Doll' gibi hit parçalarını yaptı. 1957'nin sonunda 'Rock'n Roll Music' single'ı çıktı. Bunu takiben 'Sweet Little Sixteen', 'Johnny B Goode', 'Back'ın The USA' gibi parçalarla daha da ünlendi. 1960'lı yıllara girerken polisle başı derde girdi. Indiana'daki federal hapishanede iki yıl yatan Berry'nin parçaları o günlerin yeni grupları olan Rolling Stones ve Beatles tarafından da yorumlandı. Aynı zaman sürecinde de Berry'nin parçaları 3 albümde toplanıp, piyasaya çıktı. 1964 yılının başında hapisten çıkan Berry, Chicago'daki stüdyosuna kapanıp, yeni parçalar hazırlamaya başladı. Bir ay sonra 'Nadine (Is It You?) single'ı piyasaya çıkardı. Ardından da İngiltere turnesine çıktı. 9 Mayıs 1964'te Animals ile birlikte Finsbury Park Astoria'da konser verdi. 1985 yılında Grammy tarafından "Yaşam Boyu Başarı" ödülüne layık görüldü ve 18 Mart 2017'de 90 yaşında öldü. Adına "Hail Hail Rock'n 'Roll" gibi filmler çekildi ve kitaplar yazıldı. The Beatles at the Hollywood Bowl The Beatles at the Hollywood Bowl, İngiliz The Beatles grubunun 1964 ve 1965 yıllarında verdikleri Hollywood Bowl konserlerindeki performanslarından derlenerek 1977 yılında piyasaya sürülen rock and roll türündeki konser albümleri. Albümdeki parçalar, aksi belirtilmediği sürece Lennon/McCartney ikilisine aittir. Brüksel (anlam ayrımı) Brüksel Başkent Bölgesi Brüksel-Başkent Bölgesi (resmî adı: Fransızca: Région de Bruxelles-Capitale, Felemenkçe: Brussels Hoofdstedelijk Gewest, Almanca: Region Brüssel-Hauptstadt) veya kısaca Brüksel Bölgesi (Fransızca: "Région Bruxelloise", Felemenkçe: "Brussels Gewest", Almanca: "Brüsseler Region") Belçika'nın üç bölgesinden biridir Brüksel bölgesinde 19 belediye bulunur: Freedom House Freedom House, 1941 yılında kurulmuş, merkezi Washington'da olan ve belli ülkelerde şubeleri bulunan demokrasi, siyasi özgürlük ve insan hakları konusunda araştırma ve savunuculuk yapan bir sivil toplum kuruluşudur. Eleştirmenler bu kuruluşun Amerika Birleşik Devletleri'nin çıkarlarına karşı önyargılı olduğunu belirtmesine rağmen, kendisini "dünya çapında demokrasi ve özgürlük için açık bir ses" olarak tanımlıyor. Kuruluş 2006'da ABD hükümetinden sağlanan hibelerin %66 ile finanse edildi; bu rakam 2016'da %86'ya yükseldi. Her ülkenin siyasi özgürlüklerini ve sivil özgürlüklerini değerlendiren kuruluşun yıllık Dünya Özgürlük Raporu sıklıkla siyaset bilimciler, gazeteciler ve politikacılar tarafından atıfta bulunuluyor. Basın Özgürlüğü Raporu ise, gazetecilere karşı sansür, yıldırma, şiddeti ve halkın bilgiye ulaşım gücünü gösteren raporudur. Neue Deutsche HÃ¤rte Neue Deutsche Härte (kısaca NDH), Türkçe anlamıyla Yeni Alman Sertliği; 1990’lı yıllarda Almanya ve diğer Almanca konuşan ülkelerde, aynı dönemlerde adını duyuran EBM ve endüstriyel rock-metal etkisiyle (özellikle Ministry, Godflesh ve Nine Inch Nails) ortaya çıkmış temelde elektronik müzikten beslenen bir metal müzik akımıdır. Bugün özellikle Rammstein’ın sayesinde Almanya dışında da popülerlik kazanmış, neredeyse tüm dünyada ismi bir şekilde duyurmuştur. Kimi çevrelerce Tanzmetall (dans-metal) olarak da adlandırılan bu tür/akım sert gitar ve davul tonlarının, synthesizer, altyapı ve elektroritm ağırlıklı klavye ile birleşmesinden oluşur, dolayısıyla müzik aletleri genel olarak Elektro gitar ,Bateri ,Piyano'dur. Sıklıkla Endüstriyel metal öğeleri, Gothic Rock piyanosu, telli çalgılar, koro veya solo sesler de kullanılır. Kendisine yakın olarak ele alabileceğimiz gotik metal gibi türlerden ayıran en büyük özellik ise bu klavye kullanımıdır. Yine kendisine yakın olarak ele alabileceğimiz endüstriyel metal gibi türlerden ayıran en büyük özellik ise sert-saldırgan gitar ve davul tonlarıdır. Ama elbette ki en ayırıcı özelliği vokal dilinin Almanca olmasıdır. Bir NDH grubu olan Rammstein, kendi müziklerini "dans metal" olarak açıklamışlardır. Herzeleid albümü ile Elektronik Müzik türünde yerlerini almışlardır. NDH'nin albüm satışları özellikle Almanya ve ABD'de gerçekleşmiştir. Rammstein'ın albümleri 12 milyona yakın satmıştır. Bir başka sarkıcı Joachim Witt'in albüm satışları 1 milyonu bulmuştur. Diğer grup ve sanatçıların albümleri de önemli rakamlara ulaşmıştır. Akımın başlangıcı konusunda kimi yerlerde Die Krupps, Fleischmann gibi pek çok isim anılsa da kuşkusuz bugün bildiğimiz NDH türü 1994 çıkışlı 2. Oomph! albümü Sperm ile başladı. Kendi adını taşıyan ilk albümü ile "oldschool" EBM (Electronic Body Music) türünün en başarılı işlerinden birini ortaya çıkaran grup, ikinci albümü ile NDH temelini oluşturdu ve ardından akıma kapılacak pek çok gruba esin kaynağı oldu. Bu esin kaynağını temel alıp türü genişleten gruplardan Rammstein, özellikle 90’lı yılların ikinci yarısında türün patlamasına ve kendisini takip eden grupların çoğalmasına sebep oldu. Rammstein albümleri dünya üzerinden 25 milyondan fazla kopya sattı. NDH’ye tür yerine akım denmesinin de sebepleri var elbette. Yalnızca müziklerinde değildir farklılıklar. Müziklerinde kullandıkları dil, kışkırtıcı ve kimi zaman pornografik şarkı sözleri, videoları, sahne duruşu, kostümleri ve saç stilleri ile de farkını belli eden bir akımdır NDH. Zaten adı geçen grupların sadece müziklerine baktığımız zaman birbirine çok da benzemeyen geniş bir yelpaze içindelerdir. Charles FranÃ§ois de Cisternay du Fay Charles François de Cisternay du Fay (Paris, 14 Eylül 1698 – 1739) Fransız kimyacı ve Jardin du Roi yöneticisi. İki tip elektriğin olduğunu keşfetti ve bunları camsı ve reçinemsi (daha sonraları pozitif ve negatif elekrik yükü olarak anıldı) olarak adlandırdı. İletken ve yalıtkan maddeler arasındaki değme elektriklenmesi üretimleri farklarına bağlı olarak elektrik ve elektriksiz olarak kaydetti. Ayrıca zıt yüklü cisimlerin birbirini çektiğini aynı yüklü cisimlerinse birbirini ittiğini keşfetti. Terrence Howard Terrence Dashon Howard (d. 11 Mart 1969; Chicago), Akademi ödülü adaylığı bulunan Amerikalı oyuncu. Hustle & Flow filmi ile Oscar ve Altın Küre'ye En İyi oyuncu dalında aday gösterilmiş, Satellite ödülünü kazanmıştır. Hustle & Flow filminin soundtrack'inde bulunan ve En İyi Özgün Şarkı Akademi Ödülü'nü kazanan It's Hard Out Here for a Pimp şarkısını seslendirmiştir. Akademi Ödülleri'ni dağıtan Sinema Sanatları ve Bilimleri Akademisi tarafından akademiye üye olması için davet edildi. Mangonel Mangonel, Orta Çağ'da (özellikle de Töton Tarikatı tarafından) kullanılan bir trebüşe türü. Mancınığa benzemesine rağmen kuşatmalarda kullanılmazdı. Çünkü bu silah meydan savaşlarında karşı tarafın asker sayısını azaltma amacıyla yapılmıştı. Cephanesi ise bir varilin içine en ufak harekette tepkimeye girecek kimyasal maddelerdi. Mangonel ateşlendiğinde varil çıktığı en yüksek noktada içindeki kimyasallar tepkimeye girer ve dev bir patlama oluşur ve patladığında tepkime sonucu oluşan alevler düşman kuvvetlerine oldukça büyük bir kayıp verdirirdi. Ayrıca Ortaçağ'da balista gibi kullanılarak, kulelerden düşman kuvvetlerine saldırır, koçbaşı ve katapult'lara ağır kayıp verdirirdi. Böylece kalenin işgali gecikirdi. Hüseyin Koç Hüseyin Koç (d. 30 Temmuz 1979, Bursa), Türk voleybolcu. Türkiye erkek millî voleybol takımının pasörlüğünü yapmaktadır. Çankaya Belediyesi, Ziraat Bankası ve İstanbul Büyükşehir Belediyespor'da oynamıştır. Voleybol yaşamına 2008 sezonundan beri Arkasspor'da devam etmektedir. 2005 yılında İzmir'de yapılan 2005 Dünya Üniversite Yaz Oyunları'nda altın madalyayı kazanan üniversite millî takımında da yer almıştır. 2011-2012 sezonunda eski takımı İstanbul Büyükşehir Belediyesi'ne transfer olan Hüseyin Koç, bu sezonun ardından Halkbank (erkek voleybol takımı)'na transfer olmuştur.2 sezon Halkbank forması giyen Hüseyinkoç Koç 2014-2015 sezonu için eski takımı Ziraat Bankası ile anlaşmıştır. I. Alarik I. Alarik, 370 yılında Tuna Nehri deltasındaki bir adada dünyaya gelmiştir. 395 yılında Vizigot kralı olmuş ve krallığı öldüğü 410 yılına kadar sürmüştür. Roma'yı yağmalayan ilk Cermen asıllı komutandır. Başlarda amacı halkını Roma'ya yerleştirmek iken, sonunda şehri yağmalamış ve bu olay Batı Roma'nın sonunu hazırlamıştır. 401 yılında Alarik, İtalya'yı işgal etti, ancak 6 Nisan 402 tarihinde Pollentia (modern Pollenza) de Roma küçük saldırılarla general Flavius ​​Stilicho'ya yenildi. Vizigotlar büyük bir sübvansiyon ödemesi yaptı. Roma Senatosu zorla da olsa ikinci bir işgal olarak Verona Savaşını başlattı ama hüsrana uğradılar. Roma yolları boyunca hızla ilerleyen Alarik, Aquileia ve Cremona kentleri yağmaladı ve Adriyatik Denizi boyunca uzanan toprakları perişan etti. Vizigot lideri bunu üzerine 408 yılında Roma'yı kuşattı. Sonunda, Senato kendisine önemli bir sübvansiyon verdi. Ayrıca, Alarik, Roma bölgesindeki 40.000 Got köleleri özgürleştirmek için Senato'yu zorladı. Attalos, Alarik'i magister utriusque militiae ("iki hizmet efendisi") olarak atadı ama Afrika'ya bir ordu göndermesine izin vermedi. Honorius ile müzakereler bozuldu ve Alarik 410 yazında Attalos'u tahttan indirdi ve üçüncü kez Roma'yı kuşattı. Üç gün boyunca askerleri Roma'yı yağmaladılar. Vizigotlar yağmalanmalarına rağmen sakince insanları tedavi ettiler ve yağmalanmayı birkaç yanmış ev ile kapadılar. Vizigotlar kuzeye doğru ilerlerken bir fırtına Alarik'in filosunu yıktı. Sicilya ve Kuzey Afrika'yı işgal için bir plan yapan Alarik, Roma'yı terk ederken hayatını kaybetti. Alarik ölünce, Busento Nehri'nin bir kolunun yatağını değiştirip, Alarik'i oraya gömüp yatağı nehri yeniden aynı yere yönlendirmişlerdir. Bunu yapan işçiler mezarın nerede olduğu bilinmesin diye öldürülmüştür. Yakasinek, Sultandağı Yakasinek, Afyonkarahisar ilinin Sultandağı ilçesine bağlı bir köydür. Benoît Paul Émile Clapeyron Benoît Paul Émile Clapeyron (26 Şubat 1799 - 28 Ocak 1864), Fransız mühendis ve fizikçi, termodinamiğin kurucularından. Ve Zerrin Ã–zer Ve Zerrin Özer Zerrin Özer'in, 1982 tarihli, üçüncü stüdyo albümüdür. Sanatçı bu albümünde; Fikret Tatlıses'ten Hurşit Yenigün'e, Ertuğrul Güleç'ten Bora Ayanoğlu'na, Doruk Onatkut'tan Fikret Sarı'ya, Çiğdem Talu'dan Esin Engin'e, Melih Kibar'dan Garo Mafyan'a, Hakkı Bulut'tan Orhan Uzuner'e, Zeren Uluer'den Sait Ergenç'e pek çok farklı şarkı sözü yazarı, müzisyen ve aranjörle çalışmıştır. Zerrin özer bu albümle birlikte, arabesk şarkılar da seslendirmeye başlamıştır. Albümde yer alan şarkılar; 5 DÃ¼zenleme: Esin Engin Airdrie, Alberta Airdrie, Kanada'nın Alberta eyaletinde bulunan bir kenttir. Kent, Calgary'nin hemen kuzeyinde yer almakta, ve Calgary metropolünün bir parçası kabul edilmektedir. Calgary'e olan yakınlığı, son birkaç yılda kent nüfusunun hızlı şekilde büyümesini sağlamıştır. 2006 yılında Airdrie'nin nüfusu 29,035 kişi idi. Günümüzde Airdrie, daha çok bir yerleşim ve endüstri bölgesi olma özelliklerini göstermektedir. Kent, Calgary ve Edmonton'ı birbirine bağlayan ve Alberta'nın en işlek otobanı olan Kraliçe II. Elizabeth Otobanı üzerinde yer almaktadır. Rammstein (demo albÃ¼m) Rammstein, Alman Endüstriyel metal müzik grubu Rammstein'ın demo albümüdür.Albüm 1994 yılında Berlin'de kaydedilmiştir ve resmi bir albüm değildir.Sadece kaset üzerinde eski fanlara hediye edilmiştir. "Schwarzes Glas" şarkısı "Herzeleid" albümünde yer almamasına rağmen parçanın 0,47'lik bölümü Herzeleid albümündeki ""Der Meister"" parçasında yer almıştır. St. Albert, Alberta St. Albert, Kanada'nın Alberta eyâletinde bulunan bir kenttir. Edmonton'ın kuzeydoğusunda, Sturgeon Irmağı üzerinde yer alır. Başta Katolik Fransızlar tarafından yerleşilen bölge, günümüzde varlıklı bir banliyödür. 1980'lerde Edmonton kent sınırlarının genişletilmesiyle iki kent birbirine komşu olmuştur. St. Albert 1861 yılında Rahip Albert Lacombe'un Sturgeon Irmağı vadisinde bir şapel inşa etmesiyle kurulmuştur. Bu şapel, günümüzde tarihi eser olarak korunmaktadır ve halka açıktır. Kentin 2006 yılında nüfusu 57,719 idi. Gelecek misin? Gelecek misin? Zerrin Özer'in dördüncü stüdyo albümüdür. Zerrin Özer bu albüm prodüksiyonunda; başta Hakkı Bulut olmak üzere Fikret Tatlı, Orhan Uzuner, Fikret Sert gibi bu müzik türünün önde gelen şarkı sözü yazarı ve müzisyenleri ile çalışmıştır. Swift Current, Saskatchewan Swift Current, Kanada'nın Saskatchewan eyaletinin güneybatısında küçük bir kenttir. 2001 yılında nüfusu 14.821'dir. Kentin sahip olduğu önemli endüstri kolları arasında tarım, petrol ve turizm vardır. Mutluluklar Dilerim Mutluluklar Dilerim Zerrin Özer'in beşinci stüdyo albümüdür. Sanatçı bu albümünde; Oğuz Emre, Selahattin Sarıkaya, Hurşit Yenigün, Hakkı Bulut, Orhan Uzuner, Cavit Deringöl, Ümit Güner, Abdullah Yüce gibi şarkı sözü yazarı ve müzisyenlerle çalışmıştır. Mutluluklar Dilerim, en arabesk Zerrin Özer albümü olup, düzenlemeleri Hurşit Yenigün yapmıştır. Sanatçının en çok satan albümlerinden biridir. Zerrin Özerin 1 milyondan fazla satan albümü yıllardır basılmaya devam etmekte, şarkıları radyolarda hala çalınmakta ve başka sanatçılar tarafından okunmaktadır. Ateş Düştüğü Yeri Yakar Funda Arar tarafından, Bir Sevgili Bulamadım ise en son Yeliz tarafından coverlanmıştır. Albümde yer alan şarkılar; Evcilik Oyunu (albÃ¼m) Evcilik Oyunu, Zerrin Özer'in, 1985 tarihli, kendi izni haricinde, çalıştığı yapım firması (Kent Müzik) tarafından yayınlanmış olan, altıncı stüdyo albümünün adıdır. Albüm daha sonrasında mahkeme kararıyla toplatılmıştır. Zerrin Özer yaşanan bu son gelişmeyle birlikte profesyonel sanat yaşamına başladığı ilk günden bu yana (1976-1985) birlikte çalıştığı Kent Müzik yapım firmasından ayrılarak Fono Müzik'e geçmiştir. Albümde yer alan şarkılar; Kırmızı (Zerrin Özer albümü) Kırmızı, Zerrin Özer'in, yıllar yılı birlikte çalışmış olduğu (1976-1985) Kent Plak'tan ayrıldıktan sonra, Fono Plak etiketiyle çıkartmış olduğu, yedinci stüdyo albümünün adı. Zerrin Özer bu albümünde, daha önceki albümlerinden farklı olarak ilk kez Türkçe haricinde bir dilde de şarkı söylemiştir. Sanatçı, bu albüm için özel olarak, iki türküyü Arapça seslendirmiştir. Zerrin Özer bu albümünde; Ülkü Aker'den Selami Şahin'e, Ahmet Selçuk İlkan'dan Yaşar Güvenir'e, Selmi Andak'tan Aysel Gürel'e, Aşık Mahsuni'dan Coşkun Sabah'a, A. Cilanbol'dan Esin Engin'e oldukça kalabalık bir şarkı sözü yazarı, müzisyen ve aranjör kadrosuna ait eserleri yorumlamıştır. DÃ¼zenlemeler: Esin Engin Atilla Tokatlı Atilla Tokatlı, (d. 1934 - Denizli - ö. 21 Şubat 1988) Yazar, çevirmen ve yönetmen. Tokatlı, Ortaöğrenimini Galatasaray Lisesi’nde yaptı. Uzun yıllar Paris’te bulundu; filmoloji öğrenimi gördü. Türkiye'ye döndükten sonra Arena Tiyatrosu'nda yer aldı. Yorgun Savaşçı adlı filmde rol aldı. Ardından reji asistanlığı, daha sonra yönetmenlik yaptı. "“Denize İnen Sokak”" filmi, ilgiyle karşılandı. 1965 yılında çevirmenliğe başladı. Düşün ve sanat alanında önemli yapıtları Türkçeye çevirdi. Elsa Triolet’ten çevirdiği "Beyaz At" adlı romanla 1971 TDK Çeviri ödülünü kazandı. Vladimir Lenin'in "Felsefe Defterleri", İlya Ehrenburg’un "Paris Düşerken", Ostrovsky’nin "Ve Çeliğe Su Verildi", Gorki’nin "Foma", Gorki’nin "Trajedi", Zaharia Stancu’nun "Çingenem","Yalnız Adam ve Kanun"(Roger Vailland'dan) gibi yapıtlarını Türkçeleştirdi. DayanamÄ±yorum Dayanamıyorum, Zerrin Özer'in, 1987 tarihli, sekizinci stüdyo albümünün adıdır. Zerrin Özer bu albümünde; Aysel Gürel'den Atilla Özdemiroğlu'na, Banu Kırbağ'dan Bayram Şenpınar'a, Uğur Bayar'dan Coşkun Sabah'a, Kaya Sungur'dan Ahmet Selçuk İlkan'a, Bora Ayanoğlu'dan Ümit Aksu'ya pek çok farklı şarkı sözü yazarı, müzisyen ve aranjörle çalışmıştır. Albümde yer alan şarkılar şunlardır: Aleksandr Grişçuk Alexander Grischuk (d.31 Ekim 1983) Rus satranç büyük ustası. Temmuz 2007 deki FIDE reyting listesindeki 2726.'sı onu yeryüzündeki on dört oyuncu sırasına yerleştirir. 2000 yılı FIDE dünya Satranç Şampiyonası'nda yari final oynadı. 2004 yılı FIDE Satranç Şampiyonası'nda çeyrek final oynadı ve Rustam Kasımdzhanova'ya 3-1 kaybetti. 2005 yılı FIDE Dünya Kupası'nda 10 içinde bitirdi.Bu da onu Mayıs-Haziran 2007 deki 2007 Adaylar Turnuvası'na kalifiye etti. Vladimir Malakov' a karşı oyunlarını (+2-0=3) ve Sergei Rublevsky 'e (bağlayarak 1-1=4 hızlı play off u kazanarak +2-0=1) kazandı.FIDE Dünya Satranç Şampiyonası 2007 turnuvasında 8 oyuncunu içerisindeydi.O turnuvada 14 ün 5.5 ini yaptı.Son 8 oyuncu sahasına yerleşti. Üst düzey profesyonel olarak,Grischuk ayrıca yeryüzündeki "blitz chess" oyuncularından biri olarak da bilinir. Internet Satranç Kulübünde bir defasında en yüksek rekoru elde ederek. 2006 yılında İsrail'deki Rishan Lezion'da Dünya Biltz Şampiyonası'nı 15 oyun sonunda 10 oyun kazanarak 10.5 puanla elde etti. Aşağıdaki oyun 2001 yılında oynandı, dünyanın en üst oyuncularından biri olan Evgeny Bareev' i sadece 17'nci harekette yendi. Oyunun bir devam etme ihtimali şöyle olabilir: Agatokles Agatokles () (MÖ 361-MÖ 289), gücü ele geçirmek için gösterdiği sürekli gayretleri nedeniyle iki kez Siraküza'dan sürgün edilmiş bir Sicilya vatandaşıdır. Agatokles, MÖ 317 yılında Siraküza'nın kontrolü altında kötü yönetilen şehirlerden bir ordu toplayarak sürgünden geri döner ve bir zorba haline gelerek, kendini strateji diktatörü ("strategos autocrator") ilan eder. Aynı zamanda eskiden sadece Büyük Dionysos'a (MÖ 430-MÖ 367) verilen "tam yetkili general" unvanını da kendine mal etti. Kontrolünü garanti altına almak için Agatokles, siyasi karşıtlarına karşı bir katliama başladı. Yaklaşık 10.000 kişi olduğu tahmin edilen Siraküzalıları ve Altı Yüz Konseyi'ni katletti. Dünya Tatlısı Dünya Tatlısı Zerrin Özer'in, 1988 tarihli, dokuzuncu stüdyo albümünün adıdır. Dünya Tatlısı, Zerrin Özer'in, Arabesk müzik şarkıları yorumladığı dönemin (1982-1987) sonu niteliğinde, yeniden Pop Müzik şarkıları seslendirmeye başladığı albümüdür. Zerrin'in CD formatında yayınlanan ilk albümüdür. Türkiye'de CD formatında yayınlanan 2. albümdür. Zerrin Özer bu albümünde; başta Aysel Gürel ve Garo Mafyan olmak üzere, pek çok farklı şarkı sözü yazarı ve müzisyenle çalışmıştır. Bu isimler arasında Fikret Şeneş, Barış Manço, Kayahan, Gönül Şen, Erbil Savaş, Özkan Turgay gibi isimler de yer almaktadır.. Zerrin Özer bu albümüyle altın plak kazanmıştır.Dünya Tatlısı Ebru Polat,Sat Gitsin daha sonra Ümit Besen tarafından okunurken, Ağlayamıyorum ise Emre Altuğ ve Ebru Yaşar tarafından okunmuştur. Albümde yer alan şarkılar; Hazret Sovmen Hazret Sovmen((d.1 Mayıs 1937, Afıpsıp, Adıgey), Rusya üyesi Adıge Cumhuriyeti'nin ikinci devlet başkanı. Algonkinler-Hollanda Savaşı Algonkin-Hollanda Savaşı (, "Algonquian-Dutch War"), 1641-1645 yılları arasında Nieuw Amsterdam ("Yeni Amsterdam") bölgesindeki Hollandalılar ile Algonkin Kızılderilileri arasında yapılmış savaş. Delaware adı da verilen Munsee Lenapelerinin Raritan kolundan Algonkinler ile Mahican ve Wappinger kabilesinden Algonkin Kızılderilileri, günümüzde Staten Adası ve Hackensack, New Jersey'de bulunan toprakları, Hollandalı göçmenler tarafından alındığında bu duruma tepki göstermişlerdi. Hollandalı kolonist William Kieft (1597-1647), Algonkin halkından vergi talebinde de bulununca Kızılderililer 1641 yaz ayında Nieuw Amsterdam'da Staten Adası'nda ve Manhattan'da yaşayan Hollandalılara saldırdılar. Bir sonraki yıl anlaşmaya varılıncaya kadar çok kanlı savaşlar yapıldı. Şubat 1643'te yerleşimciler tarafından silahlandırılınan Mohawk Kızılderilileri, yeni saldırılara karşı Algonkinlere misillemelerde bulundular. Çok fazla kan dökülmesinden sonra Hollandalılar ve Mohawklar, Algonkinleri geri çekilmeye zorladılar. Ağustos 1645'te barış sağlandı. İşte Ben İşte Ben Zerrin Özer'in, 1990 tarihli, onuncu stüdyo albümünün adı. Zerrin Özer bu albümünde; Fikret Şeneş'ten Şehrazat'a, Garo Mafyan'dan Erbil Savaş'a, Kenan Erel'den Tülay Özer'e, Seda Akay'dan Nino Varon'a pek çok farklı şarkı sözü yazarı, müzisyen ve aranjörle çalışmıştır. Söyleyemem şarkısı daha sonra Ercan Turgut tarafından seslenirken, Zerrin Özer bu albümüyle de altın plak kazanmıştır. Albümde yer alan şarkılar; DÃ¼zenlemeler: Garo Mafyan Holophonics Holophonics, bir ses kayıt şekli, yeni olmayan binaural tekniğinin bir yeni versiyonu. Kayıt esnasında ise Dummy Head Recording, yani kukla kafası baz alınarak yapılan ses kayıt şekli. Temelde amacı bir insanın etrafında olan biteni olabildiğince gerçekçi olarak dijital ortama yansıtmak olan bir teknik. 1980-81 UEFA Kupası UEFA Kupası 1980-1981 sezonunun finalinde İngiltere'nin Ipswich Town FC takımı, Hollanda'nın AZ 67' takımı karşısında kazanmıştır ve kupayı İngiltere'ye götürmüştür. SevildiÄŸini Bil Sevdiğini Bil, Zerrin Özer'in, 1991 tarihli, 11. stüdyo albümünün adı. Zerrin Özer bu albümünde; Aysel Gürel, Suat Sayın, Garo Mafyan, Seda Akay, Şehrazat, Mustafa Sandal, Bülent Tezcan, Selami Şahin, Cenk Bütünley gibi şarkı sözü yazarı, müzisyen ve aranjörlerle çalışmıştır. Albümde yer alan şarkılar; DÃ¼zenlemeler: Garo Mafyan DirectAdmin DirectAdmin; web tabanlı, grafik ara yüzlü, bayi ve kullanıcı düzeyinde yönetebileceğiniz web hosting kontrol panelidir. DirectAdmin, şu sistemler ile uyumlu çalışır: Red Hat, Fedora Core, Red Hat Enterprise Linux, CentOS, FreeBSD veDebian. Ã–zel gereksinimler: İşlemci: 500 mhz HafÄ±za: 128 mb Hard disk: Asgari 2 gb boş alan 1978-79 UEFA Kupası UEFA Kupası 1978-79 sezonunu Almanya'nın Borussia Mönchengladbach takımı Yugoslavya'nın Crvena Zvezda takımı karşısında kazanmıştır. Olay Olay Olay Olay Zerrin Özer'in, 1992 tarihli, 12. stüdyo albümünün adıdır. Zerrin Özer bu albümde; başta Leyla Tuna ve Onno Tunç olmak üzere, Şehrazat, Mustafa Sandal, Orhan Atasoy, Ercüment Vural, Ömer Önder, Atilla Özdemiroğlu gibi isimlerle çalışmıştır. Bu albüm, içinde vurucu şarkılar olmasına karşın, tanıtım eksikliğinden dolayı beklediği tirajı yapamamıştır. Külkedisi şarkısı daha sonra Kibariye tarafından, Bir Gün Mutlaka Ebru Aydın tarafından okunurken, sanatçı Hep Bana şarkısını Onno Tunç Şarkıları albümü için yeniden seslendirmiştir. Düzenlemeler: Onno Tunç Amboyna Olayı Amboyna Olayı, 1623 yılında Hollanda Doğu Hint Şirketi (Felemenkçe: Vereenigde Oostindische Compagnie)'ye bağlı Hollandalıların, bölgenin ticari çıkarlarını tekelleştirmek için İngilizlerin ticarethanesine saldırıp sonuçta İngiliz, Japon ve Portekiz rakiplerini öldürdüğü olay. İngiliz tacirler, Hollandalıları Doğu Hint Adaları'na kadar takip etmiş ve günümüzde Doğu Endonezya'da bulunan Molucca adalarından Amboyna adasına yerleşmişlerdi. Burada Hollanda Doğu Hint Şirketi, baharat yetiştiricilerle antlaşmayı sağlamışlardı. Adanın Hollandalı valisi, kendisini öldürmeyi planladıklarını anladığı Japon paralı askerleri olan İngilizleri işkenceye maruz bırakarak planlarını açığa çıkardı ve bölgede söz sahibi olmak isteyen İngilizleri idam ettiler. Şubat 1623'te 10 İngiliz, 9 Japon ve 1 Portekiz olmak üzere 20 kişi idam edildi. Fabrikalarını Hollandalılara kaptıran İngilizler, buradan ayrılıp Hindistan'a yöneldiler. 1971-72 UEFA Kupası UEFA Kupası 1971-1972, sezonunu İngiltere'nin Tottenham Hotspur takımı, diğer bir İngiliz takımı olan Wolverhampton Wanderers karşısında kazanmıştır. Bu UEFA Kupası'nın ilk sezonu olmakla beraber, turnuvanın ismi Fuar Şehirleri Kupası'ydı. "Tottenham Hotspur FC, Wolverhampton Wanderers'ı toplamda 3-2 yenerek kupayı kazandı." Zerrin Özer (albüm) Zerrin Özer, Zerrin Özer'in, 1996 tarihli, dört yıllık bir aranın ardından yayınlamış olduğu, kendi adını taşıyan albümü. Zerrin Özer bu albümünde; Feyyaz Kuruş, Seda Akay, Garo Mafyan, Aysel Gürel, Niran Ünsal, Zeynep Talu, Pir Sultan Abdal, Erhan Güleryüz, Zafer Peker, Kerim Tekin gibi isimlere ait şarkıları yorumlamıştır. Albümde yer alan şarkılar; DÜZENLEMELER: GARO MAFYAN Amritsar KatliamÄ± Amritsar Katliamı, 1919 yılında Britanyalıların, sömürgeleri altındaki Hintlere karşı yürüttükleri sistematik katliam. 13 Nisan 1919 tarihinde Hindistan, Pencap'taki Amritsar şehrinde beş Britanyalı vatandaşı isyan karşıtı tedbir olarak hazırlanan Rowlatt tasarısı'nı protesto eden Hintler tarafından öldürüldükten bir sonraki gün 14 Nisan'da tahminen 10.000'den fazla Hint, tasarıyı tekrar protesto etmek amacıyla Amritsar'da toplandı. Dağılmayı reddeden Hintlere, Britanyalı Tuğgeneral Reginald Dyer'dan (1864-1927) verilen bir emirle Gurkha birlikleri tarafından ateş açıldı. Resmi rakamlara göre 379 Hint öldürüldü ve yaklaşık 1.200 Hint yaralandı. Bu katliamdan sonra Tuğgeneral sıkı yönetim ilan etti ve kendi emrettiği katliamın "sorumlularının bulunmasını" istedi. Birkaç "sözde sorumlu" kamçılandı ve olay kapatıldı. Tuğgeneral'in faaliyetleri Britanyalı Avam Kamarasında ifşa edilse de, Lordlar Kamarasında desteklendi. Bir ordu konseyi, daha sonra katliamı "yargıda bir hata" olarak adlandırdı. Davos Davos (, ), İsviçre'nin doğusunda, Graubünden kantonunda kasaba. Davos Vadisinde, denizden 1,560 m yüksekte, Landwasser Irmağı üzerinde yer alır. Davos-Platz ve Davos-Dorf adlı iki köyden oluşur. 1160 ve 1213'e ait tarihsel belgelerde Davos'tan söz edilir. Bu yıllarda kasabada Romanş dili konuşan bir halk yaşıyordu; 13. yüzyılda buraya, Valais'nin yukarı kesiminden gelen ve Almanca konuşan bir halk yerleşmiştir. Davos 1436'da On Yönetim Bölgesi Birliği'nin () başkenti oldu. 1477-1649 arasında Avusturya'nın egemenliğinde kaldı. 1860'lardan sonra gözde bir sağlık merkezi oldu. 20. yüzyılda uluslararası bir üne sahip bir kış sporları merkezi olarak gelişti. Davos'daki Parsenn pisti dünyanın en iyi kayak pistlerinden biridir. Ayrıca 1971'den beri yıllık olarak düzenlenen Dünya Ekonomik Forumuna evsahipliği yapmaktadır. Nüfusun çoğu Almanca konuşur; 10,744 (2006). George Martin Sir George Henry Martin (3 Ocak 1926; Londra, İngiltere - 9 Mart 2016), İngiliz müzisyen ve yapımcı. The Beatles grubunun albümlerinin yapımcısı olarak ün kazandı. Beatles grubunun çalışmalarının hemen hemen tamamında prodüktör olarak yer aldığı için bazen Beatles grubunun beşinci üyesi olarak da anılır. İngiltere Kraliçesi II. Elizabeth tarafından müziğe ve popüler kültüre olan katkılarından dolayı kendisine "Sir" unvanını verilmiştir. 1964 yılında en iyi müzik dalında Akademi Ödülleri'ne aday gösterilen George Martin aynı zamanda birden fazla Grammy Ödülü de kazanmıştır. Zerrin Ã–zer 97 Zerrin Özer 97, Zerrin Özer'in Prestij Müzik etiketiyle 23 Haziran 1997'de yayınladığı, 13. stüdyo albümünün adıdır. Zerrin Özer bu albümünde; Şehrazat, Emre Irmak, Hakkı Bulut, Yıldıray Gürgen, Cem-Ali, Günay Çoban, Mustafa Beyazkuş, Bora Ayanoğlu, Kerem Özdemir gibi şarkı sözü yazarı, müzisyen ve aranjörlerle çalışmıştır. Ã‡istay Çistay (Rusça; "Чи́стополь", Tatarca; "Çistay"), Rusya'da, Tataristan Cumhuriyeti'ndeki Çistay ilçesinin (rayon) yönetim merkezi. 1781'de Çistoye Pole kasabasının Çistopol adını almasıyla kuruldu. Bugün İdil Nehri'nin kollarından Çulman Irmağı (Kama) üzerindeki Kuybışev Baraj Gölü kıyısında bir limandır. Nüfusu 2002 yılı itibarıyla 63,029'dur. Kemal Alemdaroğlu Kemal Yalçın Alemdaroğlu (d. 13 Şubat 1939 Trabzon, Türkiye), Türk doktor. 1962 yılında İstanbul Üniversitesi Tıp Fakültesi'nden mezun oldu. 1967 yılında Genel Cerrahi Uzmanı, Kasım 1972 yılında Doçent, 1978 yılında Profesör oldu. 1982 yılında Cerrahpaşa Tıp Fakültesi Genel Cerrahi Anabilim Dalı Başkanı, 1982-1983 yılları arasında Fakülte Yönetim Kurulu Üyeliği yaptı. 31 Aralık 1997'de İstanbul Üniversitesi Rektörü oldu. 2003 yılında Türk Tabipleri Birliği Onur Kurulu tarafından intihal suçu nedeniyle iki ay meslekten uzaklaştırma cezası almıştır. Daha sonra, meslek odalarının kamu görevlileri hakkında cezai işlem yapamayacağı gerekçesiyle, Danıştay Tabipler Birliği kararının yürütmesini durdurmuştur. Ergenekon soruşturması kapsamında 21 Mart 2008 tarihinde gözaltına alınan Alemdaroğlu; iki gün sonra tutuksuz yargılanmak üzere serbest bırakılmıştır. 5 Ağustos 2013'te İstanbul 13. Ağır Ceza Mahkemesi tarafından karara bağlanan Ergenekon davasında 15 yıl 8 ay hapis cezasına çarptırıldı.. 15 Mayıs 2015'te, temyiz için Yargıtay Cumhuriyet Başsavcılığına gönderilen Ergenekon davasıyla ilgili karar başsavcılık tarafından bozulmuştur. Angola Bağımsızlık Savaşı Angola Bağımsızlık Savaşı. 1961-1976 yılları arasında yapılmış bağımsızlık savaşları. Portekiz'in şiddete dayalı diktatörü Salazar'ın ülkesinin Afrika'daki kolonileri kontrol etme konusunda vazgeçme gibi bir niyeti yoktu. Ancak olaylar tam tersi şekilde gerçekleşmişti. Şubat 1961'de Portekiz Batı Afrika'sındaki Marksist eğilimli Angola'nın Bağımsızlığı İçin Halk Hareketi (MPLA)grubu, başkent Luanda'daki baskıcı kolonistlere karşı bir ayaklanma başlattı. Yaklaşık bir ay sonra kuzey bilayetlerinde ılımlı Angola Halklar Birliği (UPA) tarafından yönetilen hükûmet-karşıtı bir gerilla savaşı başladı. Asiler, acımasız bir şekilde bastırılmıştı ve tahminen 20.000 siyahi Afrikalı çatışmalar sırasında öldü. Ancak MPLA faaliyetlerin yönünü komşu ülke Zambiya'daki üslerinde gerilla seferleri düzenlediği ülkenin doğu kesmine doğru kaydırdığında, ayaklanma içten içe devam etti. 1966 yılında Batı yanlısı Sosyalist Angola Ulusal Kurtuluş Cephesi (FNLA) ve gerilla harekatlarını güney-merkez bölgesine yönlendirmiş olan ileri Batı Angola Topyekün Bağımsızlık Millî Birliği (UNITA) olmak üzere ikiye ayrıldı. Hükûmet karşıtı gerillalar, faaliyetlerini pusular ve vurkaçlar ile sınırlı tutuyordu. Ancak gerillalar oldukça ısrarlıydılar ve büyük bir Portekiz gücünü de püskürtmüşlerdi. 1960'lı yıllarda Portekiz millî gelirinin yarısı bu savaşa yönlendirildi. Portekizli genç ordu mensupları sonunda zorlu çarpışmaların ardından, gerilemeye başladılar. Ayrıca bu kayıplardan huzursuz olan Portekiz ordusu 1974'te hükûmeti devirdi ve Angola'dan çekilme kararı aldı. Portekizler Kasım 1975'te kesin olarak geri çekildiklerinde ülkede iç savaş devam ediyordu. Bu iç savaşta UNITA ve FNLA, MLPA'ya karşı birbirlerini kışkırtmışlardı. MPLA hareketi Kübalı askerlerinin, Sovyet teknisyenlerinin ve Sovyet silahlarının MPLA'yı desteklemek amacıyla ülkeye girdiği başkenti ve limanı da elinde bulunduruyordu. Bu yardım, işleri yoluna sokmuştu. Güney Afrika'lı birlikler ve ABD'nin gönderdiği silahlar, UNITA ve FNLA'ya sunulmuş olsa da, MPLA sonunda yönetimde tek söz oldu. Angola bağımsız devletini ilan etti. Daigo (imparator) Daigo (Japonca: 醍醐天皇 Daigo Tennō / İmparator Daigo), asıl adı Atsukimi ya da Atsuhito (敦仁, 6 Şubat 885 - 23 Ekim 930), Japonya'nın 60. imparatoru. Japon yönetimini 857-1160 arasında elinde tutan Fucivara ailesinin gücünü kısıtlamak için babası Uda'nın başlattığı politikayı sürdürmede başarılı olamamaıştır. 897'de tahta geçtiyse de, uzun süre gerçek iktidar emekli imparator olan babasının elinde kaldı. Babasının ölümünden sonra onun yolunu izleyerek imparatorun buyruklarını aşağıya ileten kompaku makamına Fucivara ailesinin bir üyesini atamadan imparatorluğu yönetmeye çalıştı. Bu makamı boş tutarak, babasının küçük soylu ailelere dayanma politikasını sürdürdü. Bu görevlilerin arasında ünlü bilgin Sugavara Miçizane de bulunuyordu. Fucivara ailesinin başı olan Fucivara Tokihira 901'de Sugavara'yı sürgüne yollatmayı başardı. Daigo bundan sonra Fucivara'nın siyasi manevralarına karşı direnemedi.Daigo'nun ölümünden sonra kampaku makamını yeniden ele geçiren bu aile, üç yıllık bir kesinti dışında, 1160'a değin başta kaldı. Haluk Arık Haluk Arık (1917, İstanbul) Türk asker ve siyasetçi. Harp Okulu'nu bitirmiştir. Amerika'da Makine ve Uçak Mühendisliği öğrenimi görmüştür. Ulaştırma Bakanlığı müsteşarlığı görevindeyken 33. Hükümet'te TBMM dışından Ulaştırma Bakanı olmuştur. Apaçi Savaşları Apache Savaşı. 1871-1873 yılları arasında yapılmış ABD-Kızılderili savaşı. Güneybatılı Apache Kızılderilileri beyaz Amerikan yerleşimcilerin ve ABD birliklerinin topraklarına ilerleyişine karşı çıkmışlardı. Kızılderililer, sürekli akınlar düzenliyor ve daha sonra dağlardaki sığınaklarına kaçıyorlardı. Çoğu kadın ve çocuklardan oluşan yüzden fazla Apache'nin Camp Grant Katliamında öldürülmesinden sonra kızılderililer, büyük bir öfkeyle saldırılarını artırdılar. Amerikalı general George Crook (1826-1890) kızılderililerin barış yapılmadan mağlup edilmeleri gerektiğini söylüyordu. Bu general 1871'de bölgenin yönetimini devraldı. General daha sonra ordusunu küçük birliklere ayırdı ve Apache'leri yok etmeleri için kontragerilla taktikleri uyguladı. Crook, Chricahua Apache lideri Cochise'ye karşı da tim göndermişti. Cochise sonunda 1872 yılında halkının ABD tarafından belirlenen bölgelerde yaşamalarını içeren antlaşmayı imzaladı ve savaşı terketti. Diğer Apache'ler hala savaşıyorlardı. Ancak düzenli ordu onları anlaşmaya zorladı. Kabul etmeyenler ise açlığa ve katliamlara maruz kaldılar. Mustafa Sabri Efendi Mustafa Sabri Efendi (22 Haziran 1869 - 12 Mart 1954), Osmanlı müderris, Meclis-i Mebusan mebusu, şeyhülislam. Kat köyünde doğdu. Köydeki Asarkaya (Karabacak) ailesindendir. Çocukluğunda Pazar nahiyesinde Peşli Hoca'dan ders alarak eğitime başladı. Sonra Kayseri Medresesi'nde din eğitimi aldı. 1889 yılında Rüus imtihanını kazanarak Fatih Camii'nde din dersleri vermeye başladı. Beşiktaş Asariye Camii imamlığını yaptı. 1900 ve 1904 yılları arasında II. Abdülhamid tarafından huzur derslerine alındı. 1908 yılında II. Meşrutiyet'ten sonra memleketi Tokat'tan Osmanlı Mebusan Meclisi'ne milletvekili seçildi. Sevr'i imzalayan hükûmet döneminde şeyhülislam olan Mustafa Sabri, Yıldız Sarayı'nda Vahdettin başkanlığında toplanan Meclis-i Âlî'de anlaşmanın kabul edilmesi yönünde görüş bildirenler arasındaydı. Millî Mücadele karşıtı olması nedeniyle ülkeye girişi yasaklanmıştır. 2 Mart 1954 tarihinde Kahire’de ölmüştür. Siyasî hayatında ilk önceleri İttihat ve Terakki Fırkası'nı desteklemekteydi. Sonra Ahali Fırkası'na (1910) girdi. Daha sonra ise İttihat ve Terakki Cemiyeti'ne muhalif Hürriyet ve İtilaf Fırkası'nın kuruluşunda yer aldı (1911). Ali Birinci, Hürriyet ve İtilaf Fırkası isimli kitabında İttihat ve Terakki Bab-ı Ali baskını yapmasalardı Hürriyet ve İtilaf Fırkası'nın bir ihtilal komitesi halini almış olduğunu ve içlerinde Gümülcineli İsmail, Basri Bey ve Mustafa Sabri Efendi bulunan bir gurubun tesiri altında ve planlamasıyla Sadrâzam Kâmil Paşa hükûmetini devirmek için darbe yapmaya hazırlandıklarını yazmıştır. O dönemde hükûmetteki İttihat ve Terakki Fırkası aleyhine muhalif Beyan-ül Hak Dergisi'nde başyazarlık yaptı. Hürriyet ve İtilaf Fırkası'nda oluşan komite, hükûmeti 25 Ocak 1913 tarihinde devirmeye karar vermişken İttihat ve Terakki bunu 2 gün önce 23 Ocak 1913'te kanlı bir biçimde gerçekleştirmişti. Bab-ı Ali baskını neticesinde birçok Hürriyet ve İtilaf Fırkası yöneticisi gibi Mustafa Sabri Efendi de yurt dışına Romanya'ya kaçtı. Sonra Romanya'dan Yunanistan'a geçti. Diğer bazı fırka yöneticileri ise yeni hükûmetçe sürgün edildi. Mustafa Sabri Efendi, 1916 Kasım'ında Bükreş'te tutuklanarak kendi isteği ile Enver Paşa'ya getirildi. Kendisi Talat Paşa tarafından öldürüleceğinden korkuyordu. Enver Paşa ise gıyabına yargılanarak aldığı cezayı (ki bu beş yıldı) o zamanlar Bursa Vilayeti'ne bağlı Bilecik Sancağı'nda hapsedilerek tamamlamasını hükûmete kabul ettirdi. Hoca 1918 Teşrin-i Evvellindeki affa kadar orada kaldı. Bu dönemde Almanlar İttihat ve Terakki ile iyi ilişkiler kurmak isterken İngilizler, İngiliz hayranı olduğu bilinen Damat Ferit ve Hürriyet ve İtilaf Fırkası'nı desteklemekteydiler. Mustafa Sabri Efendi de İngiliz himayesinden başka kurtuluş yolu olmadığını düşünenlerdendi. Bab-ı Ali baskını sonrasında padişah hükûmeti kurma görevini İttihat ve Terakki'nin gösterdiği Mahmut Şevket Paşa'ya verdi. Bu sırada bir bombalı saldırıda Mahmut Şevket Paşa öldürüldü. Ali Birinci, Mustafa Sabri Efendi'nin bu cinayetin arkasında olduğunu iddia etmektedir. İddiaya göre cinayetin olduğu gün Yunanistan'dan İstanbul'a gelmiş, suikastçılarla görüşmüş ardından olayın basit bir suikast olarak kalması ve istenen sonucu alamaması nedeniyle hemen Pire'ye geri dönmüştür. I. Dünya Savaşı'nda Osmanlı İmparatorluğu yenilince, 1918 yılında İttihat ve Terakki hükûmeti bırakmak zorunda kaldı. Yeni hükûmeti kurma görevi Hürriyet ve İtilaf Fırkası'na, Damat Ferit Paşa'ya verildi. Fırkası tekrar hükûmete gelince kaçak olarak bulunduğu Mısır'dan İstanbul'a döndü. 15 Şubat 1919'da daha sonra Teâli-i İslâm Cemiyeti adını alacak olan Cemiyet-i Müderrisin derneğinin kuruluşunda bulundu. Aynı yıl 4 Mart'ta şeyhülislam ilan edildi. Kurucusu olduğu İslam Teali Cemiyeti (Cemiyet-i Müderrisîn) tarafından 25 Eylül 1919 tarihinde Kuva-yi Milliyeciler aleyhinde çok şiddetli ifadeler içeren bir bildiri yayımlandı. Bu bildiride Kuva-yi Milliyecilere 'kudurmuş haydutlar' şeklinde hitap edilmiştir. Bildirge dönemin İkdam gazetesinin 26 Eylül 1919 tarihli baskısında yer aldı. Hükûmet, Anadolu'da Kuvâ-yi Milliye hareketine karşı hazırlanan bildiriyi uçaklardan atarak dağıttırdı. Mustafa Sabri, yeni kurulan Türkiye Cumhuriyeti için bir fetva yayımlamıştır: 8 Kasım 1919'da Ermeni Kırımında Yozgat bölgesinde ihmali bulunduğu gerekçesiyle işgalci devletlerin baskısıyla yargılanan Boğazlıyan Kaymakamı Kemal Bey'in idam kararı Vahdettin'in önüne geldiğinde Vahdettin idam kararını imzalamadı; intikam duygularıyla olayların büyüyebileceğini öne sürdü ve Mustafa Sabri Efendi'den fetva istedi. Şeyhülislam Mustafa Sabri'nin fetvasıyla Nisan 1919'da Kemal Bey idam edildi. Daha sonra 14 Ekim 1922 tarihinde müstevli devletlerin baskısıyla idam edilen Kemal Bey, Türkiye Büyük Millet Meclisi tarafından 'milli şehit' ilan edilmiştir. 11 Nisan 1920 tarihinde Milli Mücadele başlatmak için kongreler düzenleyen içlerinde Mustafa Kemal Paşa'nın da bulunduğu 'milliyetçi ileri gelenler' hakkında ölüm fetvasını kaleme aldı. Bu tarihte şeyhülislam olan Haydarizade İbrahim Efendi, Mustafa Sabri'nin kaleme aldığı fetvayı okuyunca imzalamayı reddetti ve istifasını verdi. Ağdalı bir dille yazılan fetvada özetle şunlar denmekteydi: "Padişah'ın aksi emrine rağmen istilacılara karşı direnişe geçen milliyetçilerin öldürülmeleri caiz olmakla kalmayıp hatta her müslümanın dini görevidir. Bu uğurda ölenler şehit, kalanlar gazi sayılır." Haydarizade İbrahim Efendi'nin istifasının ardından fetva meselesinden vazgeçilmedi. Fetvayı imzalayacak birisi arandı ve Dürrizade Abdullah Beyefendi bulundu. Mustafa Sabri'nin yazdığı fetva Dürrizade tarafından verildi, Damat Ferit'in onayı ve Vahdettin'in buyruğuyla duyuruldu. Mustafa Sabri, Sadık Albayrak'ın yeniden basımını yaptığı ve sunuş bölümlerini yazdığı 'Hilafet ve Kemalizm' kitabında Milli Mücadele, Türklük ve Mustafa Kemal Paşa hakkında hakaretamiz ifadeler kullanmıştır. Mustafa Kemal Paşa'nın padişahın fermanıyla gönderildiği Anadolu'da kuvvet ve nüfuz kazandıktan sonra padişahın emirlerini dinlemediğini iddia etmiş, kendi namına hareket etmeye başladığını, İstanbul'da müstevli devletlerin esareti altındaki hilafeti kurtaracakmış gibi davranırken ve faaliyetlerini hilafet makamına hizmet şeklinde gösterirken peşinden sürüklediği kuvvetle daha sonra hilafetin kaldırılmasına karar verdiğini söylemiştir. Bunu dile getirirken üslubunu iyice bozmuş ve kitabında şu ifadeyle Mustafa Kemal Paşa'ya hakaret etmiştir: "Yani bütün hareketlerini hilafet makamına hizmet şeklinde göstermiş iken, nasıl kahpelik ve hayâsızlıktır ki hilafetin en çirkin tezyifler ve tahkirler altında birdenbire ilgasına cesaret etmiştir." Sadık Albayrak'ın yeniden basımını yaptığı 'Hilafet ve Kemalizm' kitabında Mustafa Sabri Efendi'nin Mustafa Kemal Paşa hakkındaki tenkitlerinde hakaret sınırlarını da aştığı ve düpedüz sövgü yoluna gittiği görülür: "Mustafa Kemal'in ve Ankara Hükûmeti'nin kahpeliklerini, sahtekârlıklarını şu ufacık mukaddime'ye sığdıracak değilim. Demek isterim ki bu şekil değiştirmeler, bu zıtlıkları işleyebilmek için insan utanmamazlıkta da kahraman olmalıdır. Hele dinsizlik olmadan haksızlığın, hayâsızlığın bu derecesi tasavvur olamaz." Sadık Albayrak'ın yayına sunduğu 'Hilafet ve Kemalizm' kitabında Mustafa Sabri Efendi, kendisi İngiliz Muhipleri Cemiyeti kurucusu olmasına, hakkında İngilizler hesabına Sadrazam Mahmut Şevket Paşa'yı bombalı suikastle öldürme ve İngiltere adına 1913 yılında hükûmet darbesi düzenlemeye yeltenme iddiaları olmasına rağmen, Atatürk'ün İngilizlerle işbirliği yaptığı için Musul'u İngilizlere bırakıp karşılığında kurşun atmadan İstanbul'u aldığı biçiminde ilginç bir iddiada bulunmuştur. Bunu yazarken hakaretamiz üslubunu sürdürmüştür: "İki paralık Mustafa Kemal kuvvetinin baskısına boyun eğerek İngilizlerin, Fransızların ve sair devletlerin İstanbul'dan çekilip gitmelerini ancak Kemalistlerin idam ettiği Türk aklı kabul edebilir" Türk ordusunun bağımsızlık savaşını kazandığı 1922'de, Mustafa Sabri Efendi ailesini alarak İngilizlerin temin ettiği bir yük gemisiyle Mısır'a gitti. Bir ara tekrar Yunanistan'a sığındı. Burada oğlu İbrahim ile birlikte 'Yarın' ve 'Peyamı-ı İslam' gazetelerini çıkardı. İtalyan gazetelerinde yer alan bir bildirisinde Türklere 'Müslüman barbarlar' dedi, Ankara Hükûmeti'nin Musul üzerinde hak iddia etmesinin gülünç olduğunu yazdı. Yüzellilikler listesinde yer aldı ve vatandaşlıktan çıkarıldı. Yunanistan'dan sonra gittiği Mısır El-Ehzer üniversitesinde din dersleri verdi. 1954 yılında Mısır'da öldü. Şapka Kanunu'na, Medeni Kanun'un kabulüne, Harf Devrimi'ne, halifeliğin kaldırılmasına, Kuran'ın Türkçeye tercüme edilmesine karşı çıkmıştır. Türk milliyetçiliğine karşı çıkmış, Yunanistan'da çıkardığı "Yarın" gazetesinde 1927 yılında yazdığı şiirde Türklüğüne tövbe ettiğini, Türklükten istifa ettiğini söylemişti: "Yalnız Müslüman ve insan " "Olarak kalmak üzere, Türklükten," "Åžeref ve izzetimle istifa" "Ediyorum Allah'Ä±n huzurunda!... " "Tövbe yarabbi tövbe Türklüğüme " "Beni TÃ¼rk milletinden addetme " Bir yazısında milliyet hakkında, ""Milliyet önemli bir şey idiyse, bir Türk dili veya bir Çerkes dili yanında Arap dilinin çok daha üstün olduğunu belirterek, bunların yanında daha büyük olan Arap milliyeti ile iftihar etmenin daha akla uygun olacağını"" söylemiştir. "...Arapçayı lisan ittihaz etmek derecesinde kendimize mal edinmek isterim. Amma bundan Türklüğümüz mutazarrır olurmuş... Biz müstefid oluruz ya!..." Yazılarında milliyetin önemsiz bir şey olduğunu, önemli olanın sağlanacak kişisel fayda olduğunu ifade etmiştir. Mehmet Orhan TuÄŸrul Mehmet Orhan Tuğrul (1916 Söğüt), Türk siyasetçi. Ankara Üniversitesi Hukuk Fakültesi'ni bitirdi. TMO Müfettişliği, Serbest Avukatlık, Eskişehir Belediye Meclis Üyeliği, Hürriyet Partisi Kurucu Üyeliği, 1.(XII) Dönem Bilecik Milletvekilliği, Cumhuriyet Senatosu Bilecik Üyeliği (2 Haziran 1968 - 5 Haziran 1977) ile Ulaştırma Bakanlığı yaptı. Evlidir. Start Me Up Start Me Up The Rolling Stones grubunun 1981 yılında çıkardıkları "Tattoo You" albümünde yer alan bir parçadır. Hakan Balamir Hakan Balamir (doğum adı : Balamir Tavacıoğlu ; d. 1945; İstanbul - ö. 4 Temmuz 2017; İstanbul), Türk sinema oyuncusu. 1970'li yılların aranan oyuncularından olan Hakan Balamir'in çocukluğu asker olan babasının görev yeri Giresun'da geçmiştir. Bir Aşk, Bir Ölüm filmiyle (1972) sinemaya başladı. Lütfi Akad, Atıf Yılmaz, Süreyya Duru, Memduh Ün gibi yönetmenlerle çalıştı. Yunus Emre (1974) ve 14 Numara (1985) filmlerindeki rolleriyle Antalya Altın Portakal Film Festivali'nde iki kez en iyi erkek oyuncu seçildi. 1970'lerde ve 1980'lerde 20'ye yakın filmde rol aldı. Daha sonra yapımcılık yaptı. Bir süredir kronik akciğer yetmezliği hastalığı KOAH ile mücadele eden oyuncu tüm çabalara rağmen İstanbul'da tedavi gördüğü bir hastanede 4 Temmuz 2017'de 71 yaşında ölmüştür. Cenazesi 6 Temmuz 2017 perşembe günü Küçükyalı Mezarlığı'na defnedilmiştir. Mick Jagger Sir Michael Phillip "Mick" Jagger (26 temmuz 1943, Dartford ,Kent , İngiltere), İngiliz rock müzisyeni, besteci, film yapımcısı, aktör ve iş adamı. İngiliz rock grubu The Rolling Stones'un kurucu üyesidir. The Rolling Stones ile yaptığı çalışmaların yanı sıra, başarılı bir solo kariyeri vardır. Wandering Spirit ve She's The Boss, bilinen en iyi albümleridir. Bunların yanı sıra, Dave Stewart ve birkaç ünlü isimle beraber çalışarak, Alfie adlı filmin soundtrack albümünü de yapmıştır. En ünlü konseri 1971'de verdiği Madison Square Garden'daki konseridir. Rolling Stones'u Keith Richards ile birlikte kurmuşlardır. En ünlü şarkıları arasında Satisfaction, Brown Sugar, Jumping Jack Flash, Lets Spend The Night Together ve Paint It Black yer alır. 1969 senesinde Keith ile uyuşturucudan yakalanmıştır ve kefaletle serbest kalmıştır. Mick Jagger'ın ilk sahneye çıkışı İngiltere'nin publarında olmuştur. Çok kötü başlamasına rağmen Keith'in desteği ile başarı grafiği yükselmiştir. Mick Jagger'ın en unutulmaz sahne şovunu 1973 Amerika konserinde Midnight Rambler şarkısında olmuştur. 7 sene evli kaldığı Bianca Jagger'dan olan kızı Jade Jagger ünlü bir mücevher tasarımcısı ve modellik yapmaktadır. 2012 yılında grubu ile birlikte Amerika Birleşik Devletleri'de yaşanılan Sandy Kasırgası'nda mağdur olanlar adına sosyal yardım amaçlı konserler vermiştir. Son zamanlarda Maroon 5 - Moves like Jagger şarkısı ile gündeme gelmiştir. Şarkı ona ithafen yazılmıştır. Ä°brahim Aysoy İbrahim Aysoy (1931, Mardin, Türkiye), Türk siyasetçi. Lise mezunudur. Tüccarlık, Mardin Ticaret ve Sanayi Odası Başkanlığı, 2.(XIII) ve 4.(XV) Dönem Mardin Milletvekilliği ile Ulaştırma Bakanlığı yaptı. Evlidir. Mario Andretti Mario Andretti 28 Şubat 1940 doğumlu Amerikalı Formula 1 pilotu. Kariyeri boyunca Lotus, March, Ferrari, Parnelli, Alfa Romeo, Williams takımlarıyla yarışmış; 1978 yılında şampiyon olmuştur. 1982'de F1 kariyerini sona erdirmiştir. Andrea de Adamich Andrea de Adamich 3 Ekim 1941 doğumlu İtalyan Formula 1 pilotu. Kariyeri boyunca Ferrari, McLaren, March, Surtees, Brabham takımlarıyla yarışmıştır. 1973'te F1 kariyerini noktalamıştır. George Abecassis George Abecassis 21 Mart 1913 doğumlu İngiliz Formula 1 pilotu. Kariyeri boyunca HWM takımıyla yarışmıştır. 1952'de F1 kariyerini sona erdirmiş; 1991'de ölmüştür. Tüm formula 1 kariyeri iki adet İsviçre grand-prix'inden ibarettir. LeMans'ta da yarışmıştır. Kenny Acheson Kenneth Henry Acheson 27 Kasım 1957 doğumlu Britanyalı Formula 1 pilotu. Kariyeri boyunca RAM takımıyla yarışmıştır. 1985'te F1 kariyerini sona erdirmiştir. Philippe Adams Philippe Adams 19 Kasım 1969 doğumlu Belçikalı Formula 1 pilotu. Kariyeri boyunca Lotus ile yarışmıştır. 1984'te F1 kariyerini sona erdirmiştir. TBMM 13. dÃ¶nem milletvekilleri listesi TBMM 13. dönem milletvekilleri listesi, 22 Ekim 1965 - 12 Ekim 1969 tarihleri arasında Türkiye Büyük Millet Meclisi'nde görev yapmış milletvekillerinin listesidir. Akçat, Karamürsel Akçat, Kocaeli ilinin Karamürsel ilçesine bağlı 13 km uzaklıkta bir mahalledir. Harbiye Orduevi Harbiye Orduevi, İstanbul'un Şişli ilçesi sınırları içinde bulunan Türkiye'deki en büyük orduevi. Mimari tasarımı Metin Hepgüler tarafından 1969 yılında yapılan yapının inşaatına 1971 yılında başlanmış ve 1974'te tamamlanmıştır. 44.000 metrekarelik inşaat alanına sahip olan ve birinci sınıf otel niteliğindeki Harbiye Orduevi subayların kullanımına açıktır. İnşası 1974'te tamamlanan orduevi daha önce yakınında bulunan eski Mekteb-i Harbiye binasının bir bölümünde hizmet vermekteydi. 21 katlı bina, devlet misafirhanesi olarak da kullanılmaktadır. 164 odası, restoranı, çay ve pasta salonları,spor salonu, öğrenci etüd salonu, düğün salonu, çeşitli davet ve kokteyl salonları, çocuk oyun salonları, butik, kadın ve erkek kuaför salonları, yüzme havuzu, kapalı otoparkı, solaryum ve kütüphanesi bulunan kompleks 2000 yılında Uluslararası Kalite Belgesi ISO 9002 ödülüne layık görülmüştür. 14 Temmuz 1997'de orduevine lav silahıyla düzenlenen saldırıda binanın duvarına isabet eden materyal ufak çaplı hasara yolaçtı. 5 Ekim 2000 tarihinde, akşam saatlerinde Harbiye Orduevi'ne bombalı saldırıda bulunmak isteyen bir terörist, zaman ayarlı bombanın erken patlamasıyla yaşamını kaybetti. Suphi Baykam Suphi Baykam (d. 1924, Adana - ö. 21 Haziran 1996), XI. Dönem Adana, 1.(XII) ve 2.(XIII) Dönem İstanbul milletvekili ve ressam Bedri Baykam'ın babasıdır. 1953 yılında İsmet İnönü tarafından onaylanan Gençlik Kolları yönetmeliği ile Cumhuriyet Halk Partisi’nin ilk Gençlik Kolları Başkanı olmuştur. 1957 yılında CHP Adana milletvekili olarak meclise giren Baykam, hızla İsmet İnönü'nün en güvendiği genç vekillerden biri haline geldi. DP iktidarının 3. ve en son döneminde, 1960 darbesine giden yıllarda İnönü ile beraber yurdu defalarca gezdi ve büyük muhalefet hareketlerine öncülük yaptı. 1960'ın en sıcak günlerinde Ankara ve İstanbul öğrencilerinin sokağa dökülmesine Orhan Birgit ile beraber önayak oldu. Menderes Hükümetinin en büyük hedeflerinden biriydi. DP yaptığı onca anti-demokratik yasa ve uygulamadan sonra CHP'yi kapatmak icin dava açtığında (Tahkikat Komisyonu) en çok tutuklamak istenilen milletvekillerinden biriydi. 27 Mayıs darbesi sonrası oluşturulan Kurucu Meclis'te Cumhuriyet Halk Partisi Temsilciliği (6 Ocak 1961 - 25 Ekim 1961) yaptı. Ardından 1961 ve 1965 seçimlerinde CHP'den İstanbul milletvekili seçildi. Başta "yurt çapında etki yapan " Ortanın Solu" hareketinin ülkede en çok olayı gündeme taşıyan isimdi. Toprak Reformu, daha önce Aksoy'la beraber gündeme taşıdığı "Petrol Yasası" hep sorumluluk aldığı etkenlerdi. Aynı zamanda çok koyu bir fanatik futbol seyircisi ve Fenerbahçe taraftarı olarak yaşadı. Yer etkisi (otomotiv) Yer etkisi (İngilizce: "ground effect"), yarış arabalarının hava akımını kullanarak yol tutuşunu arttırma yollarından biridir. Yarış arabaları, normal seyir hızının çok daha üstünde hızlarda viraj aldıkları için yüksek yol tutuşuna ihtiyaç duyarlar. Bu yol tutuşunun bir kısmını mekanik olarak elde etseler de yüksek hızlarda aracın üstünden akan havanın da etkisi büyüktür. Günümüzde mühendisler bu hava akımını düzenleyerek elde edilebilecek maksimum avantajı ararlar. Yere bastırma kuvveti (downforce), aracın tekerlekleri üzerinde oluşan baskıyı arttırarak aracın yolu daha iyi tutmasını sağlar. Bu geleneksel olarak hava akımının açısını bozarak yere bastırma kuvveti elde eden bozucular (spoiler) tarafından elde edilir. Ancak bunu yapmanın bir diğer yolu da yer etkisini kullanmaktır. Aracın üstünden akan havaya nazaran daha az miktarda hava da, aracın altından akar. Yer etkisi ise aracın altına yerleştirilen gittikçe daralan veya hava akımının yönünü, hızını arttıracak şekilde değiştiren kanallar (diffuser) kullanılarak havanın akış hızı arttırılarak elde edilir. Bernoulli Kanunu'na göre hızı artan akışkanın basıncı azalır. Bu sayede aracın altındaki havanın araca yaptığı basınç azaltılmış olur. Bu sayede dolaylı olarak aracın üstüne etkiyen hava basıncı artmış olur. Tabi bu durum yol tutuş üzerinde olumlu etki yapar. Bu yolla elde edilen olumlu etkiye yer etkisi denir. Şu anda Champ Car ve kısıtlanmış olarak Formula 1 yarışlarında kullanılır. Evcilik Oyunu Bir Zerrin Özer Arşivi Zerrin Özer'in, Eylül 2000 tarihli, profesyonel sanat yaşamının ilk derleme - seçki albümüdür. Zerrin Özer bu albümünde; sözlerinde ve müziklerinde, Aysel Gürel, Bora Ayanoğlu, Orhan Gencebay, Hakkı Bulut, Coşkun Sabah, Ahmet Selçuk İlkan, Tayfun Duygulu, Beste Açar, Turgay Merih, Emre Irmak, Şehrazat, Banu Kırbağ, Suat Sayın, Garo Mafyan gibi isimlerin imzasının bulunduğu, geçmişten bugüne kendisiyle özdeşleşmiş pek çok şarkısını yepyeni düzenlemelerle, yeniden seslendirmiştir. Albümde yer alan şarkılar; Ben (Zerrin Özer albümü) Ben. Zerrin Özer'in, 2002 tarihli, profesyonel sanat yaşamının ikinci derleme - seçki albümü. Zerrin Özer'in bu albümü, kendisinin izni olmaksızın yayınlanmıştır. Zerrin Özer bu albümden ötürü eski yapım firması; Fono Plak'ın telif haklarını satın alan, Class Müzik'le mahkemelik olmuştur. CD&MC - 1 CD&MC - 2 Hacı Bektaş-ı Veli Hacı Bektâş-ı Velî ( Hācī Bektāş-ı Vālī; d. 1209, Nişabur - ö. 1271, Nevşehir); Mistik, seyyid, mutasavvıf şair ve İslam filozofu. Horasan Melametîliğinin önde gelen temsilcilerinden Yusuf Hemedani'nin öğrencisi Hoca Ahmed Yesevi tarafından kurulmuş olan Yesevîlik tarikâtının Anadolu'daki en fa'al uygulayıcısı konumunda 13. yüzyıl Anadolu'sunun İslâmlaşma sürecine önemli katkılarda bulunarak adını "“Horasan Erenleri”" olarak anılan şahsiyetler arasına yazdıran, 16. yüzyılda ise Balım Sultan önderliğinde 14. ile 15. yüzyıl Azerbaycan ve Anadolu'sunda yaygınlaşmış olan Hurûfîlik akımının etkisi altında kalınmak suretiyle ibahilik, teslis "(üçleme)", tenasüh ve hülul anlayışlarını da bünyesine alarak kurumsallaşan Bektaşîlik tarikâtının isim babası, Kalenderî / Haydarî şeyhi, islam mutasavvıfı. Lokman Parende'den ilk eğitimi almış ve Hoca Ahmed Yesevî (1103-1165)'nin öğretilerini takip etmişti. Bundan dolayı Yesevi'nin halifesi olarak kabul edilmektedir. Anadolu'ya geldikten sonra kısa zamanda tanınarak kıymetli talebeler yetiştirdi. Hacı Bektâş-ı Velî kendisinin de bağlı olduğu ""Ahilik Teşkilâtı"" ile, Osmanlı Devleti'nin kuruluş devrinde Anadolu'da sosyal yapının gelişmesinde önemli katkılarda bulunmuştur. Hayatının büyük bir kısmını Sulucakarahöyük’te "(Hacıbektaş)" geçiren Hacı Bektâş-ı Veli, ömrünü de burada tamamlamıştır. Mezarı, Nevşehir iline bağlı Hacıbektaş ilçesinde bulunmaktadır. Meşhur Velâyet-Nâme onu Şiîliğin unvan mezhebini taşıyan Câ’fer-i Sâdık’tan Beyazid Bistâmî’nin getirdiği hırkayı giymiş olan “Lokman Perende” vasıtasıyla Hoca Ahmed Yesevî’ye bağlar. Velâyet-Nâme üzerinde uzmanlaşmış yazarların naklettiklerine göre Hacı Bektâş’ın tarikât silsilesi önce Kutb’ûd-Dîn Haydar’a, ondan da Lokman Serahsî’ye, ve oradan da Şücâ’ed-Dîn Ebû’l Bekâ Baba İlyas el-Horasanî vasıtasıyla Hoca Ahmed Yesevî’ye bağlanmaktadır. Âşık Paşa tarihinde ise “Hacı Bektâş” Horasan’dan “Menteş” adındaki kardeşiyle beraber Sivas’a gelerek Baba İlyas Horasanî’ye mürid oldular. Bu intisaptan sonra Hacı Bektâş önce Kayseri’ye oradan da Kırşehri’ne geldi, sonra da Karacahöyüğe yerleşti. Buna göre Hoca Ahmed Yesevî müridlerinden olduğuna dâir rivayetin doğru olmadığı anlaşılıyor. Tezkire-i Eflâkî’ye göre “Hacı Bektâş” Rûm’da “Baba Resûl” derler bir Erin halifesiydi. Bektâş o yüzyılda mesnevîleri ve gazelleriyle bütün tasavvuf âleminde saygıyla anılan Mevlânâ Celâl’ed-Dîn-i Rûmî’ye bazı sualler sormak için müridi Baba İshâk Kefersudî’yi Konya’ya gönderdi. Şeyh İshâk Konya’da Mevlânâ’nın yanına vardığında onu zikr’üs-semâ’yla meşgul buldu. Mevlânâ ise keşf ve kerâmet yoluyla sorulara önceden vâkıf olduğundan daha Şeyh İshâk’ın sorularını sormasına fırsat tanımadan bir dörtlük şeklinde başka sorular yöneltmek suretiyle yanıt verdi. Şeyh İshâk kendisini, sualin ve mısraların zamirinde yatan amacın yanıtını almış addetmek suretiyle geri dönerek keyfiyeti Hacı Bektâş’a nakletti. Sultan Âlâ’ed-Dîn Key-Kûbâd-ı Evvel’ın oğlu Gıyas’ed-Dîn Key-Hüsrev-i Sâni devrinde yaşadığı anlaşılan Hacı Bektâş’ın Anadolu’da nüfuz sâhibi Şiî dâîlerden birisi olduğu anlaşılmaktadır. Selçuklu Sultanları arasındaysa Süleyman’dan başka Şiî olan bilinmemektedir. Bir başka rivayete göre ise bu “Şiîlik Hareketleri” Hacı Bektâş’ın şahsiyetinde değil de ona tâbi olanlara mahsustu. Şekayık’a göre Hacı Bektâş’ın Şeyh İshâk gibi diğer müridleri arasında da “Melâhide-i Bâtıniyye” i’tikadını paylaşan pek çok dervişler mevcuttu. Âhiler’in reisi olan ve Kırşehir’de yaşayan Ahi Evran’nın Hacı Bektâş Veli ile de dostlukları vardı. Sivas’taki Âhiler çok geniş bir teşkilâta sahip oldukları gibi Babâîler ile de sıkı münasebetlerde bulunuyorlardı. Bayburt’taki Âhiler’in başkanlığına ise “Âhi Emîr Ahmed Bayburdî” getirilmişti. Velâyet-nâme-i Hacı Bektâş Velî adlı eser Hacı Bektâş-ı Velî'nin sık sık Kırşehir'e ziyaretlerini ve Ahi Evran'la yaptığı sohbetlerini anlatmaktadır. Hacı Bektâş Horasan’dan Anadolu’ya göç ettikten sonra Suluca Karahüyük’te otuz altı sene “Horasan Melametîliği kökenli On İki İmamcı Tasavvufî–Bâtınî İslâm” i’tikadını neşriyât ile meşgul oldu ve bu süre zarfında aralarında Cemâl Seyyid, Sarı İsmâil, Kolu açık Hâcim Sultan, Baba Resul, Birap Sultan, Recep Seyyid Sarı Kadı, Ali Baba, Burak Baba, Yahya Paşa, Sultan Bahâ’ed-Dîn, Atlaspuş, ve Dost Hüda Hazreti Sâmet gibi meşhurların da bulunduğu tam otuz altı bin halife yetiştirdi. Ölümünün yaklaştığını hisseder hissetmez her birini bir memlekete yolladı. Bunların bazılarının hâllerini Velâyet-Nâme anlatmaktadır. Hacı Bektâş’ın Horasan Melametîliği kökenli Bâtınîliğin Anadolu’daki neşri fa’aliyetleri tartışmasız hâyrete şâyan olmakla beraber bu meyândaki teşkilatlanmanın ana merkezinde Şücâ’ed-Dîn Ebû’l Bekâ Baba İlyas el-Horasanî bulunmaktaydı. Eflâkî’nin Baba Resul’ü Hacı Bektâş’ın şeyhi olarak göstermesine karşın Velâyet-Nâme tersini iddia etmektedir. Burak Baba’nın da Tokatlı olduğuna dair söylenti ile Hoylu olduğuna dâir ihtilâf da aynen buna benzemektedir. Velâyet-Nâme’nin nakilleri, Milâdî 1271 tarininde vefât ettiği bilinen Hacı Bektâş’ı Orhan Gazi devrinde sağ olarak göstermek gibi daha birçok yönden tenkit edilmeye açık kalan çelişkileri ihtivâ etmektedir. Anadolu’da Alevî, Bektâşî, Kızılbaş, Dazalak, Hurûfî, Rum abdalları, Kalenderîler, Melâmiye, Haydariye, Câmiye, Şemsiye, Edhemiye gibi Bâtınî kolları birbirleri ardından ortaya çıktıkları gibi bütün bu çeşitli yolların dinî hükümlerdeki ihtilâflarına rağmen kendi aralarında “Bâtınîlik” konusunda ortak bir zeminde birleşmekteydiler. Taşıdıkları Bâtınî akideler ise hep Mısır Fâtımî dâîleri ile Suriye Bâtınilerinin telkinlerini ihtiva etmekteydi. Osmanlı Sultanları ile halk tarafından da sevildi ve hürmet gördü. Osmanlı Ordusunda yeniçeriler Bektaşîlik kurallarına göre yetiştirilirdi. Bu nedenle Yeniçerilere tarihte Hacı Bektâş-ı Velî çocukları da denirdi. Ocağın banisi Hacı Bektâş-ı Velî olarak kabul edilirdi. Seferlere giderken yanlarında daimâ "Bektaşî dede ve babaları" eşlik ederlerdi. Bugün Balkanların her köşesine Bektaşîliği yeniçeriler taşımıştır.Bu Hacı Bektâş-ı Velî'nin sohbetlerini takip ederek onun tarikâtına bağlananlara ise ""Bektaşî"" adı verildi. Ölürüm Ben Sana Zerrin Özer'in, 2003 tarihli, 14. stüdyo albümünün adı. Zerrin Özer bu albümünde; Selahattin Erhan, Semih Erdoğan, Asu Maralman, Orhan Sancak, Hakan Geyik, Kemal Boran, Mehmet Oylumlu gibi isimlerle çalıştı. Dünya Tatlısı (şarkı) Zerrin Özer'in 2001 tarihli, 1976 yılında yayınlanan Bizler ve Sizler - Yalvarırım ve 1979 yılında yayınlanan Gönül - Yaman Olurum adlı 45'liklerinden sonra yayınlanan üçüncü teklisinin adı. 1988 tarihli Özer albümü Dünya Tatlısı'na adını veren Aysel Gürel - Erbil Savaş - Garo Mafyan imzalı şarkı, orijinal versiyonu ve Mehmet Can Erdoğan imzalı dört farklı remixiyle birlikte sadece cd formatında yayınlandı. Özer'in imzalı birer resminin de konulduğu, az sayıda basılmış bu özel tekli bugün bile Türkiye'de çok yaygınlaşmamış tekli formatının ikibinlerin hemen başında yayınlanmış birkaç örneğinden biri oldu. Şarkı listesi: Atilla Şereftuğ Atilla Şereftuğ (d. 1950), Türk ve İsviçreli besteci, yapımcı, aranjör ve piyanisttir. Henüz 4.5 yaşındayken İstanbul Konservatuvarı'na giren Şereftuğ ilk konserini yedi yaşında vermiştir. 12 yaşındayken bir müzik grubunda piyanist olarak çalmaya başlamış, 14 yaşında iken de Tülay German'ın piyanisti ve aranjörü olarak çalışmaya başlamıştır. 19 yaşında Avrupa turnesine çıkan Şereftuğ, 1974'te İsviçre'ye yerleşerek Bern'de caz konservatuvarına girmiştir. Şereftuğ'un bestelediği, Nella Martinetti'nin ise sözlerini yazdığı iki şarkı Eurovision Şarkı Yarışması'nda İsviçre'nin temsilcileri tarafından seslendirilmiştir. 1986 Eurovision Şarkı Yarışması'nda Daniela Simmons tarafından seslendirlen "Pas pour moi" adlı şarkı ile ülke ikinci olmuştur. 1988'de ise Celine Dion'un seslendirdiği "Ne partez pas sans moi" adlı şarkı ile ülke 1956'daki birinciliğinin ardından ikinci kez birinci olmuştur. Atilla Şereftuğ, 1991 yılında Daniela Simmons ile evlenmiştir. Bir yıl sonra 14 Aralık 1992 tarihinde Jason adını verdikleri oğulları dünyaya gelmiştir. Ve Böyle Bir Şey Zerrin Özer'in, 2005 tarihli, o zamana değin yayınlanmış olan 3 45'lik-single ve 17 albüm prodüksiyonu düşünüldüğünde, imza atmış olduğu 21. yapımdır. Zerrin Özer bu albümünde şimdiye değin çizmiş olduğu çizginin dışına çıkarak, türk halk müziği şarkılarını caz formunda seslendirmiştir. Zerrin Özer bu albümü için; Aşık Veysel'den Aşık Nesimi'ye, Celal Güzelses'ten Muhlis Akarsu'ya, Davut Sulari'den Yavuz Top'a değin pek çok farklı ozana ait eserler haricinde; anonim türküler de seslendirmiştir. Aman Tanrım (anlam ayrımı) Aman Tanrım kelimesinin farklı anlamları: Aman Tanrım 2 (film) Aman Tanrım 2 (Özgün adı: Evan Almighty), 2007 yapımı ABD filmi. 2003 yılında çekilen Aman Tanrım! filminin devamı niteliğindedir. Aman Tanrım! filmindeki Jim Carrey ve Jennifer Aniston'ın devam filminde yer almayı kabul etmemesi üzerine başroller Steve Carell ve Lauren Graham arasında paylaştırılmıştır. İlk filmde Tanrı rolünü oynayan diğer başrol oyuncusu Morgan Freeman devam filminde de yer almıştır. Ayşegül Yeşilnil Ayşegül Yeşilnil (d. 28 Ağustos 1959 - Turgutlu), Türk ressam, caz sanatçısı. 1982'de Dokuz Eylül Üniversitesi Güzel Sanatlar Fakültesi, Resim Bölümü - Tekstil Tasarımı Ana Sanat Dalı'ndan mezun olan sanatçı, Türkiye'de ilk kez üniversite bünyesinde açılmış olan "Moda Tasarımı" uzmanlık dalına giren ilk öğrenci olarak hocası Ayten Sürür'den tek başına eğitim alarak; Türkiye'de döneminin tek ve ilk üniversite mezunu moda tasarımcısı oldu. İstanbul Vakko Fabrikası'nda moda desinatörlüğü yaptı. Çeşitli ihracat firmalarında kreatör olarak çalışan Yeşilnil'in tasarımları uluslararası fuar defilelerinde sergilendi. Ev ve tekne dekorasyonlarına yönelik tekstil ürünleri üretti. İpek ve çeşitli tekstil ürünleri üzerine yaptığı batik çalışmaları, giysi, eşarp ve yastık tasarımları, birçok sanat galerisinde sergilendi. İzmir Devlet Opera ve Balesi için afişler hazırladı. Güzel Sanatlar Fakültesi - Müzikoloji bölümünün çok sesli korosunda Erdoğan Okyay'dan ve sonrasında İstanbul'da Nükhet Ruacan'dan Şan eğitimi aldı. 1985 yılından beri yapmış olduğu resimler, caz resimleri ve mitolojik resimlerden oluşan eserleriyle 19 kişisel sergi gerçekleştirdi. Resim çalışmalarının yanı sıra, 1987 yılından itibaren, birçok tanınmış caz müzisyenleriyle birlikte, profesyonel olarak caz söylemeye başladı. Caz şarkıları söyleyen ve caz resimleri yapan "tek sanatçı" olan Ayşegül Yeşilnil, birçok konser, caz kulübü ve festival etkinlikleri gerçekleştirdi. Tüm sözlerini kendisinin yazdığı "Rüzgara Şarkılar Söyle" adlı ilk albümünü 1995'te çıkardı. Neşet Ruacan, Bülent Ortaçgil, Nezih Yeşilnil, Önder Focan, Erkan Oğur gibi müzisyenler bu albüme eşlik etti. Fotoğraf sanatçısı Mehmet Kısmet ile reklam fotoğrafçılığı alanında sanat yönetmenliği çalışmaları yapan Yeşilnil, İsveçli rock grubu "İubar"ın isteği üzerine atölyesinde gerçekleştirilen performans sonrası, grubun müziğini resimledi. Bu proje kapsamında yaratılan resimler, Stockholm Rookie 2005 Müzik festivalinde grubun performansı boyunca barkovizyonda gösterildi. 2009 yılında UNESCO - (A.I.A.P/ A.R.T.A.C) Meksika - Campeche'de düzenlediği 6. Uluslararası Avrupa ve Amerika Görsel Sanatlar Sergisi "Ayşegülün Rüyaları" adlı resimleri ile Türkiye'yi temsil etti. UNESCO - Uluslararası Plastik Sanatlar Derneği üyesi olan sanatçının, yaşadığı yoğun müzik ortamının derin etkisiyle caz müzisyenlerinin gece yaşamını ve enstrümanlarını konu alan bir koleksiyonu bulunmaktadır. Bu koleksiyonunun yanı sıra, Fantastik, Mitolojik ve Efsanevi konulardan oluşturduğu koleksiyonlarıyla da tanınmaktadır. Resim çalışmalarına İstanbul'daki atölyesinde devam etmektedir. 2004 İzmir'i Sevenler Platformu - (İZSEV) , Türk Başarı Ödülleri Kurulu, 1969-2004 / 35. yıl, Vedide Baha Pars, "Başarılı Kadın Önderi Onur Ödülü" Otomatik Geçiş Sistemi Otomatik Geçiş Sistemi (OGS) Türkiye paralı yollarında kullanılan, para ödeme gişelerinde işlemlere büyük hız kazandıran sistemdir. Ücret toplama işlevi gişelerde yer alan antenler aracılığı ile araç üzerindeki etiketin algılanması ve bu etiket ile ilişkilendirilmiş banka hesabından veya kredi kartından otomatik para tahsil edilmesi esasına dayanır. Böylelikle ödeme yapmak için duraksamaya gerek kalmadan gişelerden hızlı bir geçiş sağlanır. Fatih Sultan Mehmet Köprüsü'ndeki nakit gişeler kaldırıldığı için artık Boğaz Köprüleri'nde sadece OGS ve HGS sistemi mevcuttur. KGS 2013 yılı başlangıcı itibarıyla devreden kalkacaktır. İletişim sosyolojisi İletişim sosyolojisi, iletişimin sosyolojik açıdan incelenmesidir. Bu bağlamda iletişimin toplumsal anlamı, topluma etkileri, toplum-iletişim ilişkisi, toplumsal iletişimin tarihsel süreç içindeki gelişimi gibi konular iletişim sosyolojisinin inceleme alanları içerisinde yer alır. Günümüzde, özellikle de Batı üniversitelerinde, iletişim sosyolojisi genellikle medya ya da kitle iletişim sosyolojisiyle neredeyse eş anlamlı kullanılır. Bunun nedeni, iletişimin teknikler bütünü şeklinde tanımlanan anlamına daha fazla temayül gösterilmesidir. İletişimin telgrafın icadından itibaren dolayımlı hale gelmesi nedeniyle iletişimin tanımında tekniğe daha fazla gönderme yapılmıştır. Böylece, insanın diğer insanlarla ve doğayla doğrudan deneyiminin kopmasına aracılık yapan sinema, telgraf, telefon, radyo, televizyon ve internet gibi teknolojiler iletişimle eşitlenmiş ve bu alanın sosyolojisi yapılmaya başlanmıştır. İletişim sosyolojisi, insanbilimsel tanım yerine daha çok kitle iletişim sosyolojisi olarak anlaşılmıştır. Oysa iletişim, temelde insani bir etkinliktir. Teknoloji de olsa o teknolojiyi üreten ve kullanan da nihayetinde insandır. İnsani bir etkinlik olan iletişimi, kitle iletişimi içine indirgemek, sınırlamak ve iletişim sosyolojisini sadece medya/kitle iletişim sosyojisi olarak algılamak çok sağlıklı bir yaklaşım değildir. İletişim sosyolojisiyle ilgili çalışmalar, iletişim alanının oluşumuna katkıda bulunan alan dışından kimseler tarafından başlatılmıştır. İlk çalışmalar siyaset bilimciler ve sosyologlardan daha çok gelmiştir. Propaganda, sinemanın etkileri, gazetenin toplumsal dayanışma ve çatışmadaki yeri, matbaanın toplumsal değişimdeki yeri gibi konular üzerine yapılan incelemeler iletişim sosyolojisinin temellerini hazırlamıştır. İletişim alanının yavaş yavaş bilimselleşmeye başlamasıyla birlikte özgün katkılar artmıştır. Anadamar bilim insanlarından Daniel Lerner ve Wilbur Schramm medyanın modernleşmedeki yerini incelerlerken, eleştirel teorisyenler başka bir kulvarda medya endüstrisi, mesajı ve izleyici arasındaki ilişkileri tarihsel ve kültürel bağlamı ihmal etmeden daha derinlikli araştırmışlardır. Frankfurt Okulu teorisyenlerinin medya merkezli eleştirel çalışmaları eleştirel anlamda ilk iletişim sosyolojisi incelemeleri arasında yer alır. Agnetha FÃ¤ltskog Agnetha Åse Fältskog (5 Nisan 1950, Jönköping), İsveçli şarkıcı, besteci ve albüm yapımcısı. 1972 ile 1982 arasında aktif olan tanınmış İsveçli pop müzik grubu ABBA'nın bir üyesi olarak ün kazandı. Jönköping Jönköping [], İsveç'in güneyinde bulunan bir kenttir. 2005 yılı verilerine göre nüfusu 84.423 olan Jönköping İsveç'in dokuzuncu büyük kenti olup, Jönköping ilinin de yönetim merkezidir. Vättern Gölü'nün güney kıyılarına kurulan kent, İsveç'in en büyük şehirlerinden biridir. Kent, eski bir ticaret merkezi olarak, 13. yüzyılda kuruldu. Göller Yöresi'ndeki stratejik konumu sayesinde nüfusu hızla gelişen kent, 18 Mayıs 1284'te resmi olarak İsveç'in kentlerinden biri oldu. Tarih bounca Danimarka orduları tarafından büyük saldırılara maruz kalan kent ve çevresi, devamlı olarak yönetim değiştirdi. Yine aynı savaşlarda kent ve çevresindeki ormanlar defalarca yakıldı. Ancak 17 ve 18. yüzyıl dolaylarında kent baştan aşağı yeniden inşa edildi. Vättern Gölü'ndeki en büyük ada olan Visingsö'nün de resmi yönetiminin bulunduğu Jönköping, adını "Junebäcken" adlı akarsudan almıştır. Kent, 1845 ve 1970 yılları arasında kibrit sanayisi ile ünlüydü. Yine günümüzde kent, IKEA, Electrolux ve Husqvarna gibi büyük İsveç markalarının ana şubelerine sahiptir. Jönköping Panaroması Benny Andersson Göran Bror Benny Andersson (16 Aralık 1946, Stockholm), İsveçli müzisyen ve besteci. 1972 ile 1982 arasında İsveçli pop müzik grubu ABBA'nın bir üyesi olarak ün kazandı. Björn Ulvaeus Björn Kristian Ulvaeus (25 Nisan 1945 Göteborg, İsveç) İsveçli müzisyen ve besteci. Dünyaca ünlü İsveçli müzik grubu ABBA'nın kurucularındandır. Anni-Frid Lyngstad Prenses Anni-Frid Reuss von Plauen ya da bilinen kısa adıyla Frida (doğum adı: Anni-Frid Synni Lyngstad; d. 15 Kasım, 1945; Narvik, Norveç) Norveçli-Alman asıllı İsveçli şarkıcı. 1972 ile 1982 arasında aktif olan dünyaca tanınan İsveçli müzik grubu ABBA'nın bir üyesi olarak ün kazandı. II. Dünya Savaşı'nda Nazi işgali altına giren Norveç'te görev yapan evli bir Alman subayıyla Norveçli genç bir kadının evlilik dışı ilişkisi sonucu dünyaya gelmiştir. Savaşın bitiminde ülke tüm işgalcilerden boşaltılmıştır. Babası Almanya'ya geri dönmüştür. Bir süre sonra anneannesi ve annesiyle birlikte İsveç'e göç etmişlerdir. Frida Lyngstad henüz iki yaşındayken annesini böbrek yetmezliği nedeniyle kaybeder ve anneannesiyle yaşamaya başlar. Küçükken sık sık anneannesi ile birlikte eski Norveç şarkılarını söylüyorlardı ve bu onun müziğe karşı olan ilgisini artırdı. 1967 yılında İsveçli EMI plak şirketi "Yeni Yüzler" adında bir yetenek yarışması düzenler. Frida bu yarışmayı kazanır ve ilk anlaşmasını imzalar. Aynı akşam onun canlı performansı televizyonda yayınlanır. O gün İsveç'te trafik sol şeritten sağ şerite taşındığı için çok az insan trafiğe çıkabilmişti ve İsveçlilerin büyük çoğunluğu o gece evlerinde Frida'nın şarkısını dinlerler. 1968 yılında ulusal kanalda bir programa katılır ve gelecekte ABBA'nın bir üyesi olan Agnetha Fältskog ile ilk defa burada kaşılaşırlar. 1969 yılında İsveç'in Eurovision Şarkı Yarışması'na katılacak temsilcisini seçmek üzere düzenlenen Melodifestivalen'a katılır ve bu yarışmayı dördüncü sırada bitirir. Aynı yarışmaya ileride ABBA'nın bir başka elemanı ve aynı zamanda eşi de olan Benny Andersson besteci olarak katılmıştır. 1971 yılında nişanlısı Benny Andersson'un yapımcısı olduğu ilk solo albümü olan Frida'yı yayınlarlar. Albüm, eleştirmenlerin övgüsünü alır. Frida, nişanlısı Benny ve onun arkadaşları Björn Ulvaeus ile Agnetha Fältskog' un da bir araya gelmesiyle ABBA grubu oluşur. Babasının bir gemi kazasında öldüğü inancıyla büyüyen sanatçı 1977 yılında bir Alman gençlik dergisinde tüm detaylarıyla anlatılan biyografisinin Almanya'daki yarım kan kardeşinin ilgisini çekmesiyle bu olayı babasına anlatır ve Stokholm'de yıllar sonra buluşma gerçekleşir. 1992 yılında Plauen Prensi Heinrich Ruzzo Reuss ile evlendikten sonra prenses unvanını aldı. Kasım Ömer Kasım Ömer (d. 1 Temmuz 1959 Irak), Irak Türkmeni siyasetçi. Irak Türkmen Partisi Genel Başkan Yardımcısı. Kayseri Erciyes Üniversitesi Elektronik Mühendisliği bölümünü bitirdi. Saddam Hüseyin rejiminde kendisine idam kararı çıktı, fakat Saddam Hüseyin devrilince bu karar kalktı. Evli ve 3 çocuk babasıdır. Ankara'da ikamet etmektedir. İyi derecede Arapça bilmektedir. Beren ve Lúthien'in Hikâyesi Beren ve Lúthien'in Hikâyesi, J. R. R. Tolkien'in birçok eserinde bahsedilen, ölümlü insan Beren ile ölümsüz elf bakiresi Lúthien'in aşkı ve maceraları ile ilgili hikâye. Orta Dünya'nın İlk çağında, Tolkien'in en ünlü eseri "Yüzüklerin Efendisi" kitabının geçtiği dönemden yaklaşık 6.500 yıl önce geçer. Tolkien, hikâyenin birçok farklı versiyonunu yazmıştır, en son versiyon "Silmarillion"'da yer almaktadır. Ayrıca Yüzüklerin Efendisi'nde de Beren ve Lúthien'den bahsedilmektedir. Tolkien, Beren ve Lúthien'in hikâyesinin "Silmarillion"'un ana hikâyesi olduğunu söylemiştir. Hikâyenin ilk versiyonu olan "the Tale of Tinúviel" (Tinúviel'in Hikâyesi), 1917 yılında Kayıp Masallar Kitabı'na dahil olarak yazılmıştır. 1920'li yıllar boyunca Tolkien hikâyeyi yeniden şekillendirip "The Lay of Leithian" ("Leithian Türküsü") adında bir epik şiire dönüştürmüştür. Tolkien 1931'de bu şiir/öykü üzerindeki çalışmalarını bırakmıştır. Tolkien hikâyeyi asla tamamlamamıştır, hikâyenin on yedi planlanmış kantosunun üçü yazılmamıştır. Ölümünden sonra "The Lay of Leithian", "The Lays of Beleriand" kitabında "The Lay of the Children of Húrin" ve birçok diğer bitmemiş şiir ile beraber yayımlanmıştır. Hikâyenin son versiyonu, Tolkien'in oğlu Christopher Tolkien tarafından tamamlanmış olan "Silmarilion"'da yer almaktadır. Tolkien'in ölümünden sonra yayımlanan Húrin'in Çocukları hikâyesinde de birçok noktada Beren ve Lúthien'in hikâyesinden bahsetmektedir. Ayrıca Aragorn tarafından "Yüzük Kardeşliği" kitabında da değinilmiştir. Bu hikâye, Yüzüklerin Efendisi kitaplarının dizininde yer alan "Aragorn ve Arwen'in Hikayesi" için de model oluşturmuştur. "Silmarillion kitabında anlatılan son şekli ile:" Beren, Karanlık Düşman Morgoth'un kuzey Orta Dünya'nın çoğunu ele geçirdiği Dagor Bragollach savaşı sonrasında hayatta kalan ve hâlâ Morgoth'a karşı savaşan, babası Barahir tarafından yönetilen bir grup insan arasından son kurtulandı. Babası ve diğer yoldaşları, aralarından Gorlim'in işkenceler sonucu yerlerini açık etmesi ile, Beren gözcülük için kamplarından uzaktayken Morgoth'un askerleri tarafından öldürülmüştü. Bu olaydan sonra Gorlim'in ruhu Beren'e olanları anlattı, Beren de kamplarına dönerek babasının kemiklerini gömdü. Orman hayatı konusundaki bilgileri sayesinde babasını öldüren ork grubunun peşine düşen Beren, gizlice yaklaşarak ateş başında Barahir'in kesik elini tutan ork şefini öldürüp, babasının elini alarak kaçtı. Bu olaydan sonra dört yıl boyunca Dorthonion'da gezdi, hayvanların ve kuşların dostu oldu. Ölümden korkmayarak Morgoth'un onu ele geçirmesi için gönderdiği tüm hizmetkarlarıyla başa çıktı. Bunun üzerine Morgoth, başına Sauron'un geçtiği bir orduyu üzerine gönderdi. Beren, Dorthonion'u terk edip elf diyarı Doriath'a gitmek zorunda kaldı. Orada Kral Thingol ve Maia Melian'ın tek kızı Lúthien ile karşılaştı. Lúthien'i dans edip şarkı söylerken gören Beren, kıza aşık oldu. Daha sonra kız da Beren'in onu "Tinúviel" (bülbül) olarak adlandıran çağrısından sonra ona aşık oldu. Ancak Thingol, kızına aşığını öldürmeyeceğine dair bir söz verdikten sonra huzuruna çağırdığı Beren'i, babasının yüzüğünü taşımasına rağmen beğenmedi ve kızına layık bulmadı. Bu yüzden yeminini de koruyabilmek için Beren'den ona, Fëanor'un yaptığı üç mücevher olan ancak Morgoth tarafından elflerden çalınıp kendi tacına yerleştirilmiş Silmaril'lerden birini getirmesini istedi. Beren bu istek üzerine Doriath'dan ayrıldı ve Karanlık Düşman'ın kalesi Angband'a doğru ilerledi. Thingol'ün onu bir ağacın üzerine yaptırdığı bir eve kapatarak engellemeye çalışmasına rağmen, Lúthien kaçarak Beren'i izlemeye başladı. Beren yolculuğu sırasında elf kalesi Nargothrond'a ulaştı ve babasıyla bir dostluk andı içmiş olan Finrod ve on adamıyla karşılaştı. Fëanor'un oğulları Celegorm ve Curufin tarafından kendi ülkelerinden ayrılmak zorunda bırakılan bu adamlar, Beren ile beraber Silmaril'i ele geçirme macereasına katıldılar. Ancak Angband'a ilerlerken yolları Sauron ve hizmetkarları tarafından kesildi ve esir alınarak Tol-in-Gaurhoth'a hapsedildiler. Sadece Finrod ve Beren kalana dek teker teker öldürüldüler. Beren'i öldürmek için geldiklerinde Finrod son gücüyle zincirlerini kırdı ve Beren'i savunurken öldü. Beren'i takip eden Lúthien ise Celegorm ve Curufin tarafından yakalanarak Nargothrond'a getirilmişti, ancak Celegorm'un tazısı Huan'dan yardım aldı. Huan'ın yazgısında ölmeden önce üç kez konuşması ve yeryüzünde yürümüş en korkunç kurtadam tarafından öldürülmesi vardır. Lúthien, Huan'ın yardımıyla başardı. Huan ile beraber Sauron'un kalesi Tol-in-Gaurhoth'a vardılar. Huan'ın Sauron'un kurtadamlarını yenmesi üzerine Sauron bir kurtadam kılığında Huan'ın karşısına çıktı, ancak yenildi. Bu sayede Beren de dahil olmak üzere Tol-in-Gauroth'daki tüm esirleri serbest bıraktılar. Huan burada ikinci kez konuşarak çiftin yazgılarının birbirine sarılı olduğunu söyler. Beren bir kez daha görevini yalnız yapmak istedi, ancak Lúthien onunla birlikte gitmek için ısrar etti. Bir büyü yardımıyla Huan'ın öldürdüğü yarasa Thuringwethil ve kurtadam Draugluin'in suretlerine büründüler. Bu sayede düşman topraklarına gizlice girmeyi başararak Angband'a ulaştılar. Lúthien burada sihirli bir şarkı söyleyerek Morgoth da dahil olmak üzere tüm kaledekilerin uykuya dalmasını sağladı. Başındaki tacın ağırlığıyla Morgoth tahtından düştü ve üzerinde üç Silmaril'in olduğu tacı yuvarlandı. Beren kılıcıyla Morgoth'un tacından bir Silmaril'i kesip aldı ve beraberce kaleden ayrılmak üzere yola koyuldular. Ayrılmak istediklerinde, kapının Morgoth tarafından Huan'ı avlamak üzere yetiştirilmiş dev kurtadam Carcharoth tarafından tutulduğunu gördüler. Carcharoth Beren'e saldırdı ve Silmaril'i tuttuğu elini kopartıp Silmaril ile beraber yuttu. Carcharoth, Silmaril'in saf ışığıyla yandı ve çılgınca koşmaya başladı. Beren ve Lúthien Doriath'a döndüler, orada yaptıklarını anlatıp Thingol'ün kalbini yumuşattılar. Thingol kızının ölümlü insan ile evlenmesini kabul etti, ancak Beren'in görevi sona ermemişti. Beren ve Huan Silmaril'in sebep olduğu çılgınlık içinde Doriath'ı yakıp yıkan Carcharoth'u avlamak için yola çıktılar. Beren ve Huan Carcharoth tarafından ölümcül biçimde yaralandılar, ancak