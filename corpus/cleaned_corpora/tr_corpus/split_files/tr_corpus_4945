bir tepenin üzerinde yer almaktadır. Kandilli Rasathanesi 1868 yılında Rasathane-i Amire adıyla kuruldu. Fransız hükümeti, rasathanenin kuruluşunu hava tahminlerinin telgrafla diğer merkezlere iletilmesi amacıyla desteklemiştir. Avrupa'dan satın alınan gözlem aletleri ile Pera'da 74 metre yüksekliğindeki bir tepede kurulan rasathanenin ilk müdürü Aristide Coumbary’dir. 31 Mart Vakası (12 Nisan 1909) sırasında tahrip edildi ve Maçka'ya taşındı. Matematikçi hem de din adamı Fatin Hoca (Gökmen) tarafından 1911 yılında hâlen bulunduğu yer olan Kandilli'ye taşındı. 1982'ye kadar Millî Eğitim Bakanlığı'na bağlı kalan Rasathane, 1982'de Boğaziçi Üniversitesi’ne devredildi. Daha sonra 28.03.1983 tarih ve 2809 sayılı yasayla kanunlaşan 41 sayılı kararnameyle; üniversite bünyesinde; Kandilli Rasathanesi ve Deprem Araştırma Enstitüsü (KRDAE) adını aldı. Enstitü kapsamında; deprem mühendisliği, jeodezi, jeofizik anabilim dalları ile astronomi, jeomanyetizma, meteoroloji laboratuvarları bulunmaktadır. Kandilli Rasathanesi kampüsünde yer alan aşağıdaki bölümler, laboratuvarlar ve diğer tesislerden oluşmaktadır: Bölümler Laboratuvarlar DiÄŸer tesisler Ayrıca aşağıdaki merkezler kampüs dışındaki gözlemevi tarafından işletilmektedir: Jiuli Åžartava Jiuli Şartava, ()(d. 7 Mart 1944 - ö. 27 Eylül 1993), Gürcü siyaset adamı. Abazya Özerk Cumhuriyeti Bakanlar Kurulu başkanıyken 1993’te Abhazya'da Gürcülere uygulanan etnik temizlik sırasında Abhaz militanlar tarafından öldürülmüştür. Şartava, 7 Mart 1944’te doğdu. Mühendislik eğitimini tamamladı. 1992'de Gürcistan Parlamentosuna seçildi. Abhazya Savaşı sırasında, Abhazya Özerk Sovyet Sosyalist Cumhuriyeti’nin Bakanlar Kurulu'nda yer aldı. 27 Eylül 1993'te, Abhaz birlikleri Sohum’u ele geçirince Şartava, diğer Gürcü yetkililer (Guram Gabiskiria, Raul Eşba, Sumbat Saakiani, Mişa Kokaia) gibi Abhaz militanlar tarafından yakalandı ve öldürüldü. Şartava, 2004’te Gürcüstan Ulusal Kahramanı ilan edildi. Madagaskar (film) Madagaskar (İngilizce: "Madagascar"), DreamWorks tarafından yapılan ve 2005'te gösterime giren bir animasyon filmi. Türkçe seslendirenler Diğer Sanatçılar: Faruk Akgören, Öykü Kılıçaslan, Ahmet Taşdemir, Uğur Aslanoğlu, Ediz Küçükel, Erkan Taşdöğen, Damla Yağmur Asiltürk, Ayşe Kurtel, Özgür Ünsal, Kerem Atabeyoğlu, Barış Özgenç, Onur Yar, Kımız Bozkır, Cem Özkan, Emin Yaraç, Şemsay Çankara, Hazal Özkan, İsmail Yıldız, Ali Ekber Diribaş, Batuhan Poyraz, Hüseyin Yirik, Bahtiyar Engin, Deniz Salman, Ecem Yücel, Burcu Güneştutar, Murat Şenol, Sinem Yücel, Ayhan Kahya, Gökçe Sezer & Sefa Zengin New York'ta bir hayvanat bahçesinde başlayan filmde zebra Marty yapay hayvanat bahçesi ortamında bunalıp doğaya geri dönmek istemektedir. Arkadaşları olan aslan Alex, zürafa Melman ve hipopotam Gloria her ne kadar Marty'yi durdurmaya çalışsalar da Marty kaçmanın bir yolunu bulur. Sonra birden kendilerini Doğada bulurlar.Bu sefer de yolculuk sırasında penguenler kafeslerinden kurtulurlar ve gemiyi kaçırıp Antarktika'ya yöneltmeye çalışırlar. Ancak hayvanların bulunduğu kutular denize düşer ve kendilerini Madagaskar adasında bulurlar.Ama ordan çıkamamışlardır. Dikta Dikta, insanlara ne yapıp ne yapmaması gerektiğini emreden buyurgan rejimlere verilen isim. Aşağıdaki türleri vardır. Arap Kadri Arap Kadri, Tekin Aral'ın Fırt dergisinde çizdiği Tarzan adlı çizgiromanda yer alan yardımcı karakterdir. Tekin Aral tipi yaratırken Üsküdar'da yaşayan, semtin kabadayısı ve bıçkını olan, ama haraç yemeyen, başkasının parasını gaspetmeyen, kavgacı, deli dolu birisi olan Arap Yaşar isimli bir müteahhitten esinlendiğini belirtmiştir. Arap Kadri, Tekin Aral'ın sandığı şahıs değil, 1950'li 60'lı yıllarda Adana'da "kabadayılar" döneminde yaşamış efsane şahsiyetlerden birisidir. Halk dilinde eski "delikanlılardan dı". Adana'da o yılları yaşamış herkesin tanıdığı saygın, o devrin Türkiyesinde adı duyulmuş şahsiyetlerden birisidir. Tek fiyat kanunu Tek Fiyat Kanunu, etkin piyasalarda aynı mallar için tek fiyat oluşacağını ifade eden iktisadi kanundur. Etkin piysalarda, alıcılar veya tüketiciler fiyatı düşük olan mala doğru hareket gösterirler, satıcılar veya üreticiler ise fiyatı yüksek olan mala doğru hareket gösterirler. Dolayısıyla piyasanın dengeye gelmesi çok kısa sürecektir. Bu yüzden tek fiyat kanununun geçerli olmasını sağlayan en önemli olgu arbitrajdır. Tek fiyat kanununun en belirgin gözlendiği piyasa tipi döviz piyasasıdr. Arbitrajcılar, örneğin doları ucuz olan yerden satın alıp pahalı olan yerde bozdurmaya çalışır. Bunun sonucunda doların satın alındığı yerde dolar talebi arttığı için doların yerel para cinsinden değeri artar. Aynı şekilde arbitrajcının doları sattığı yerde ise dolar arzı arttığı için doların yerel para cinsinden değeri azalır. İki piyasadaki birbirine doğru zıt yönlü hareket sonuçta ikisinde de aynı döviz kurunun oluşmasını sağlar. Tek fiyat kanununun düzgün işleyebilmesi için taşıma maliyeti olmaması gerekir, ticareti yapılan mallar birbirinin aynı olmalıdır. Örneğin New York'ta dolar bozduran bir kişi, Türk lirası almak için fazladan bir maliyete katlanmak zorunda kalıyorsa, bu maliyet arbitraj işleminden elde edeceği potansiyel kârı engelleyebilir. Gianluca Zambrotta Gianluca Zambrotta (d. 19 Şubat 1977 Como İtalya) defans mevkinde oynamış İtalyan eski futbolcu ve menajer. Sırasıyla Juventus ve FC Barcelona formaları giyen oyuncu 2008-2012 yılları arasında Milan forması giydi. 2013 yılında futbolcu ve menajer asistanı olarak İsviçre Süper Lig ekiplerinden FC Chiasso ile anlaştı. 2014 yılında profesyonel futbol hayatını noktaladı. 1999 yılından itibaren İtalya millî futbol takımı formasını da giyen Zambrotta oynadığı 98 karşılaşmada 2 gol atmıştır. 2010 FIFA Dünya Kupası'ndan sonra millî takımı bıraktığını açıklamıştır. Javier Saviola Javier Pedro Saviola (d. 11 Aralık 1981, Buenos Aires) Arjantinli eski futbolcudur. 2005'te FIFA tarafından yaşayan en iyi 125 futbolcudan biri olarak gösterilmiştir. 2001 yazında 19 yaşındaki Saviola rekor bir transfer ücreti karşılığı İspanya'nın FC Barcelona kulübüne transfer olmuştur. Louis Van Gaal yönetimindeki takımda geçirdiği ilk sezonda kaydettiği 17 gol dünya futbolunun yükselen yıldızı olarak tanınmasını sağlamıştır.Barcelona taraftarı ona tavşan lakabını takmıştır. Saviola, 2002-2003 sezonuna takımı ile birlikte kötü bir başlangıç yapmış ve ilk yarı boyunca yalnızca 2 gol bulabilmiştir. Barcelona'nın teknik direktörlüğüne Radomir Antiç'in getirilmesinden sonra ikinci yarıda 11 gol atan Arjantinli oyuncu sezonu 13 golle tamamlamıştır. Takımın kötü gidişinin sürmesi nedeniyle 2003-2004 sezonunun başında Radomir Antic'in yerini Frank Rijkaard almıştır. Rijkaard dönemindeki ilk sezonda 14 gol bulmasına karşın Saviola'nın takımdaki yeri giderek sarsılmış ve sezon sonunda Fransız birinci ligi takımlarından Monaco'ya kiralık olarak gönderilmiştir. 2004 yazında Saviola'nın da yer aldığı Arjantin millî takımı olimpiyat şampiyonu olmuş, Saviola olimpiyat altın madalyası kazanmıştır. 2004-05 sezonunu Monaco'da geçiren Saviola, Frank Rijkaard'ın planlarında yeri olmadığı gerekçesiyle 2005-2006 sezonunda bu kez İspanyol takımı Sevilla'ya kiralanmıştır. İyi bir sezon geçiren Sevilla'nın UEFA kupasını kazanmasıyla Saviola da ilk Avrupa derecesine kavuşmuştur. Saviola Real Madrid CF ile 13 Temmuz 2007'den geçerli olmak üzere 3 yıllık kontrat imzalamıştır. La Liga'daki ilk sezonunda oynadığı 17 maçta 3 gol kaydetmiştir. Javier Saviola, 2009 Haziran ayı itibarıyla Real Madrid'ten Portekiz takımı Benfica'ya 5 milyon euro karşılığında 1 yılı opsiyonlu 4 yıllık sözleşme imzalamıştır.2009-2010 sezonunda Portekiz Ligi'nde şampiyon olan SL Benfica'nın bu şampiyonluğunda takım arkadaşı Paraguay'lı Óscar Cardozo ile büyük pay sahibi olmuştur. 2013 yılında yeni geldiği takımı Olympiakos olmuştur. Saviola 30 Haziran 2015 tarihinde, River Plate kulübüne döndüğünü açıkladı. Takip eden yılın Ocak ayında ayrıldı. Cesc FÃ bregas Francesc "Cesc" Fàbregas i Soler (; d. 4 Mayıs 1987), İspanyol futbolcudur. Şu anda Fransa Ligue 1'de orta saha oyuncusu olarak Monaco takımının formasını giymektedir. Fabregas, hem ofansif olarak hem kanatlarda oynayabilen bir göbek oyuncusudur. Fabregas futbola Barcelona'da başladı. 1 Temmuz 2003 tarihinde, Premier League ekiplerinden Arsenal'e 3.2 Milyon Euro karşılığında transfer oldu. Fàbregas, 2004-05 sezonunda 33 maça çıktı ve 2 gol kaydetti. Arsenal forması ilk kez 15 Ağustos 2004 tarihinde, Everton maçında giydi. Maç 4-1 galibiyet ile sonuçlandı. Arsenal adına ilk golünü ise 25 Ağustos 2004 tarihinde, Blackburn ile yapılan maçta kaydetti. Maç 3-0 galibiyet ile sonuçlandı. 8 Mayıs 2005 tarihinde, Liverpool ile yapılan maçta Fàbregas 1 gol kaydederek başarılı performansını sürdürdü. UEFA Şampiyonlar Ligi'nde Fàbregas ilk maçına 2 Kasım 2004 tarihinde, Panathinaikos karşısında çıktı. Maç 1-1 beraberlik ile sonuçlandı. UEFA Şampiyonlar Ligi'ndeki ilk golünü de 7 Aralık 2004 tarihinde, Rosenborg ile yapılan maçta kaydetti. Maç 5-1 galibiyet ile sonuçlandı. FA Cup'ta Fàbregas ilk maçına 9 Ocak 2005 tarihinde, Stoke City karşısında çıktı. Maç 2-1 galibiyet ile sonuçlandı. FA Community Shield'a Fàbregas ilk maçına 8 Ağustos 2004 tarihinde, Manchester United karşısında çıktı. Maç 3-1 galibiyet ile sonuçlandı. 21 Mayıs 2005 tarihinde, Arsenal FA Cup'ta Manchester United ile finale kaldı. Fàbregas bu maçta 85 dakika görev aldı. Maç 5-4 Arsenal galibiyeti ile bitti ve FA Cup'ı Arsenal kazanmış oldu. 8 Ağustos 2004 tarihinde, Arsenal FA Community Shield'a Manchester United ile finale kaldı. Fàbregas bu maçta 90 dakika görev aldı. Maç 3-1 Arsenal galibiyeti ile bitti ve FA Community Shield'ı Arsenal kazanmış oldu. Fàbregas, 2005-06 sezonunda 35 maça çıktı ve 3 gol kaydetti. Bu sezonda Blackburn, Fulham ve Sunderland takımlarına gol atarak başarılı performansını sürdürdü. EFL Cup'ta Fàbregas ilk maçına 10 Ocak 2006 tarihinde, Wigan karşısında çıktı. Maç 1-0 yenilgi ile sonuçlandı. 17 Mayıs 2006 tarihinde, Arsenal UEFA Şampiyonlar Ligi'nde Barcelona ile finale kaldı. Fàbregas bu maçta 75 dakika görev aldı. Maç 2-1 Barcelona galibiyeti ile bitti ve UEFA Şampiyonlar Ligi'ni Barcelona kazanmış oldu. 7 Ağustos 2005 tarihinde, Arsenal FA Community Shield'a Chelsea ile finale kaldı. Fàbregas bu maçta 90 dakika görev aldı ve 1 gol kaydetti. Maç 2-1 Chelsea galibiyeti ile bitti ve FA Community Shield'ı Chelsea kazanmış oldu. Fàbregas, 2006-07 sezonunda 38 maça çıktı ve 2 gol kaydetti. Bu sezonda Manchester City ve Bolton takımlarına gol atarak başarılı performansını sürdürdü. 25 Şubat 2007 tarihinde, Arsenal EFL Cup'ta Chelsea ile finale kaldı. Fàbregas bu maçta 90 dakika görev aldı. Maç 2-1 Chelsea galibiyeti ile bitti ve EFL Cup'ı Chelsea kazanmış oldu. Fàbregas, 2007-08 sezonunda 32 maça çıktı ve 7 gol kaydetti. 23 Ekim 2007 tarihinde, Slavia Praha ile yapılan UEFA Şampiyonlar Ligi maçında Fàbregas 2 gol kaydederek başarılı performansını sürdürdü. Fàbregas, 2008-09 sezonunda 22 maça çıktı ve 3 gol kaydetti. 26 Nisan 2009 tarihinde, Middlesbrough ile yapılan maçta Fàbregas 2 gol kaydederek başarılı performansını sürdürdü. Fàbregas bu sezonda Sunderland takımına gol atmayı başardı. Fàbregas, 2009-10 sezonunda 27 maça çıktı ve 15 gol kaydetti. Everton ve Aston Villa ile yapılan maçlarda Fàbregas maç başına 2 gol kaydederek başarılı performansını sürdürdü. 4 Kasım 2009 tarihinde, AZ ile yapılan UEFA Şampiyonlar Ligi maçında Fàbregas 2 gol kaydederek başarılı performansını sürdürdü. Fàbregas, 2010-11 sezonunda 25 maça çıktı ve 3 gol kaydetti. Fàbregas bu sezonda Sunderland, Everton ve Chelsea takımlarına gol atmayı başardı. 15 Eylül 2010 tarihinde, Braga ile yapılan UEFA Şampiyonlar Ligi maçında Fàbregas 2 gol kaydederek başarılı performansını sürdürdü. 27 Şubat 2011 tarihinde, Arsenal EFL Cup'ta Birmingham ile finale kaldı. Fàbregas bu maçta sakatlığından dolayı görev alamadı. Maç 2-1 Birmingham galibiyeti ile bitti ve EFL Cup'ı Birmingham kazanmış oldu. 1 Ağustos 2011 tarihinde, La Liga ekiplerinden Barcelona'ya 34 Milyon Euro karşılığında transfer oldu. Fàbregas, Barcelona ile 5 yıllık sözleşme imzaladı. Fabregas Barcelona'ya transfer olduktan sonra Arsenal teknik direktörü Arsène Wenger Arsenal'ın internet sitesi üzerinden "Açıkçası Fàbregas'ın takımdan ayrılmasını istemedik, fakat Fàbregas'ın yetiştiği kulübe dönme arzusunu anlıyorum. Bu yüzden Barcelona'nın teklifini kabul ettik. Fàbregas'a Arsenal'e katkılarından dolayı teşekkür ediyoruz ve kariyerinde başarılar diliyoruz" açıklamalarında bulundu. Fàbregas, 2011-12 sezonunda 28 maça çıktı ve 9 gol kaydetti. Barcelona forması ilk kez 29 Ağustos 2011 tarihinde, Villarreal maçında giydi. Maç 4-1 galibiyet ile sonuçlandı ve Fàbregas Barcelona'daki kariyerinin ilk golünü bu maçta kaydetti. 3 Aralık 2011 tarihinde, Levante ile yapılan maçta Fàbregas 2 gol kaydederek başarılı performansını sürdürdü. UEFA Şampiyonlar Ligi'nde Fàbregas Barcelona adına ilk maçına 13 Eylül 2011 tarihinde, Milan karşısında çıktı. Maç 2-2 beraberlik ile sonuçlandı. UEFA Şampiyonlar Ligi'nde Barcelona adına ilk golünü de 1 Kasım 2011 tarihinde, Viktoria Plzeň ile yapılan maçta kaydetti. Maç 4-0 galibiyet ile sonuçlandı. Copa del Rey'de Fàbregas ilk maçına 9 Kasım 2011 tarihinde, Hospitalet karşısında çıktı. Maç 1-0 galibiyet ile sonuçlandı. FIFA Kulüpler Dünya Kupası'nda Fàbregas ilk maçına 15 Aralık 2011 tarihinde, Al-Sadd karşısında çıktı. Maç 4-0 galibiyet ile sonuçlandı. FIFA Kulüpler Dünya Kupası'ndaki ilk golünü de 18 Aralık 2011 tarihinde, Santos ile yapılan maçta kaydetti. Maç 4-0 galibiyet ile sonuçlandı. 26 Ağustos 2011 tarihinde, Barcelona UEFA Süper Kupası'nda Porto ile finale kaldı. Fàbregas bu maçta 10 dakika görev altı ve 1 gol kaydetti. Maç 2-0 Barcelona galibiyeti ile bitti ve UEFA Süper Kupası'nı Barcelona kazanmış oldu. 25 Mayıs 2012 tarihinde, Barcelona Copa del Rey'de Athletic Bilbao ile finale kaldı. Fàbregas bu maçta 10 dakika görev aldı. Maç 3-0 Barcelona galibiyeti ile bitti ve Copa del Rey'i Barcelona kazanmış oldu. 17 Ağustos 2011 tarihinde, Barcelona Supercopa de España'da Real Madrid ile finale kaldı. Fàbregas bu maçta 10 dakika görev aldı. Maç 3-2 Barcelona galibiyeti ile bitti ve Supercopa de España'yı Barcelona kazanmış oldu. 18 Aralık 2011 tarihinde, Barcelona FIFA Kulüpler Dünya Kupası'nda Santos ile finale kaldı. Fàbregas bu maçta 90 dakika görev aldı. Maç 4-0 Barcelona galibiyeti ile bitti ve FIFA Kulüpler Dünya Kupası'nı Barcelona kazanmış oldu. Fàbregas, 2012-13 sezonunda 32 maça çıktı ve 11 gol kaydetti. Fàbregas kariyerinin ilk hat-trick'ini 6 Nisan 2013 tarihinde, Mallorca ile yapılan maçta 3 gol atarak yaptı. Maç 5-0 Barcelona galibiyeti ile bitti. 29 Ağustos 2012 tarihinde, Barcelona Supercopa de España'da Real Madrid ile finale kaldı. Fàbregas bu maçta forma şansı bulamadı. İlk maç 3-2 Barcelona galibiyeti ile bitti fakat ikinci maç Real Madrid 2-1 yenerek Supercopa de España şampiyonu oldu. 12 Haziran 2014'te 27 milyon pound karşılığında Premier League ekiplerindenChelsea'ye transfer olmuştur. Fabregas Chelsea ile 5 yıllık sözleşme imzalamıştır. Ve Fabregas 4 numaralı formayı giyeceğini açklamıştır. İspanya ile ilk maçına 14 Haziran 2006 tarihinde, Ukrayna maçına çıktı. Maç 4-0 galibiyet ile sonuçlandı. İspanya adına ilk golünü ise 10 Haziran 2008 tarihinde, Rusya ile yapılan maçta kaydetti. Maç 4-1 galibiyet ile sonuçlandı. 29 Haziran 2008 tarihinde, İspanya 2008 Avrupa Futbol Şampiyonasında Almanya ile finale kaldı. Fàbregas bu maçta 65 dakika görev aldı. Maç 1-0 İspanya galibiyeti ile bitti ve 2008 Avrupa Futbol Şampiyonasını İspanya kazanmış oldu. 1 Temmuz 2012 tarihinde, İspanya 2012 Avrupa Futbol Şampiyonasında İtalya ile finale kaldı. Fàbregas bu maçta 75 dakika görev aldı. Maç 4-0 İspanya galibiyeti ile bitti ve 2012 Avrupa Futbol Şampiyonasını İspanya kazanmış oldu. 1 Temmuz 2013 tarihinde, İspanya FIFA Konfederasyonlar Kupası'nda Brezilya ile finale kaldı. Fàbregas bu maçta forma giyme şansı bulamadı. Maç 3-0 Brezilya galibiyeti ile bitti ve FIFA Konfederasyonlar Kupası'nu Brezilya kazanmış oldu. Tomáš Rosický Tomáš Rosický (d. 4 Ekim 1980, Prag); Çek eski futbolcudur. Kardeşi ve Menajeri olan Jiří Rosický de futbolcudur. Çek futbolcu dünyanın en iyi orta saha oyuncuları arasında gösterilen Rosický, 2006/2007 sezonundan beri İngiltere'nin Arsenal takımında forma giyiyor. Hücuma dönük orta saha futbolcusu olarak tercih edilen Rosicky, kanatlarda da forma giyebiliyor. Arsenal döneminde sık ve ciddi sakatlıklar geçiren Rosicky, 44 maçta forma giyip 9 gol attı ve 5 asist yaptı. 4 Mart 2014 tarihinde, Arsenal ile olan sözleşmesini uzattı. Rosicky, 30 Ağustos 2016'da, ülkesinin takımı Sparta Prag'a yeniden dönüp, transfer olduğunu açıkladı. Çek Cumhuriyeti millî futbol takımınında formasını giyen Rosicky millî formayla oynadığı 67 maçta 18'de gol atmıştır. Sparta Prag ile Borussia Dortmund ile Arsenal ile Michael Essien Michael Kojo Essien (ya da diğer ismiyle: Mickaël Essien), (3 Aralık 1982, Akra), Gana doğumlu futbolcu. Orta saha'nın defansif ve libero bölgelerinde mücadele etmektedir. Futbola ülkesinin takımı Liberty Professionals'da başladı. 2000 yılında Fransa Ligue 1 takımlarından Bastia'ya transfer oldu ve orada profesyonelliğe adım attı. Bastia'da forma giydiği üç sezon boyunca 65 maça çıkıp 11 gol atan Essien, 2003 yılında o zaman ligin son şampiyonu olan Lyon'a transfer oldu. Lyon formasıyla 2003-04 ile 2004-05 sezonunda lig şampiyonluğu yaşayıp o sezonlarda da UEFA Şampiyonlar Ligi'nde mücadele etti. Fransa'da mücadele ettiği beş yıl boyunca Fransa vatandaşlığı da taşıdı. Essien, 2005 yılında Premier League takımlarından Chelsea'ye 24.4 milyon € karşılığında transfer oldu ve Afrika'nın en pahalı futbolcusu olarak da tarihe geçti. Chelsea formasıyla 2006 ile 2010 yıllarında lig şampiyonluğu, üç FA Cup ve bir de EFL Cup şampiyonluğu yaşadı. 2008 yılında ise UEFA Şampiyonlar Ligi'nde final oynama başarısı gösterdi. 2006-07 ve 2008-09 sezonunda attığı birer gol ise Chelsea takımında sezonun golü olarak seçildi. Essien, Gana genç takım formasıyla 1999 FIFA 17 Yaş Altı Dünya Kupası'nda ve 2001 FIFA Gençler Dünya Kupası'nda mücadele ederken, 2001 yılında genç millî takımıyla ikincilik yaşadı. Gana A millî takım formasını ise ilk kez Ocak 2002'de giyen Essien, A millî takımla üç Afrika Uluslar Kupası ile 2006 FIFA Dünya Kupası'nda mücadele etti ve Gana, 2006 FIFA Dünya Kupası'nda son 16 takımın arasına kalmayı başardı. Ayrıca; fiziksel özellikleri, bitmeyen enerjisi ve sert müdahaleleriyle "Bizon" lâkabını aldı. Essien, Temmuz 2000'da Ligue 1 takımlarından Bastia ile sözleşme imzaladı ve kariyerindeki ilk maçına; 30 Eylül 2000 tarihinde Metz karşısında takım kaptanı Laurent Casanova'nın yerine oyuna girerek çıktı. Takımda ilk olarak dörtlü defansın önünde oynamaya başladı. 2000-01 sezonunda 13 maça çıktı ve tek golünü; 7 Şubat 2001 tarihinde 3-2 kaybettikleri maçta yine Metz karşısında attı. Sonraki sezon takımın teknik direktörü Robert Nouzaret tarafından orta sahanın ortasında oynamaya başladı ve bu bölgede sürekli oynayarak kendini geliştirdi. Orta sahada takım arkadaşları; Nicolas Dieuze ve Cyril Jeunechamp ile birlikte iyi işler yapan Essien, Nantes, Lorient ve Guingamp maçında da takımının maçı kazanmasını sağlayan golleri attı. 12 Ocak 2002 tarihinde ise Marseille karşısında maçın 2-2 bitmesini sağlayan golü attı. Essien, o sezon 24 maçta dört gol atma başarısı gösterdi. 2002-03 sezonunda ise Gérard Gili'nin takımın başına geçmesiyle takımda ilk 11'in vazgeçilmez futbolcusu hâline geldi. Ancak onun fiziksel özellikleri ile maçlarda inatçılığı, o sezonda 12 sarı kart ile bir kırmızı kart görmesine sebep oldu. Sezonun ilk golünü; 3 Ağustos 2002 1-1 biten maçta Lens karşısında attı. 15 Ocak 2003 tarihinde ise 2-0 kazandıkları maçta sonraki sezon oynayacağı takım olan Lyon karşısında bir gol attı. Essien, Bastia'da oynadığı üç sezon boyunca hep orta sıraları gördü ve bu performansıyla Paris Saint-Germain FC, Marseille ve Lyon takımlarının transfer listesine girdi. Aynı sezon ligde yılın takımında yer almayı başardı. Paris Saint-Germain, Essien'i almak için Bastia ile anlaşsa da Essien, Paris Saint-Germain ile sözleşme imzalamayı reddetti ve o sezon üst üste iki kez lig şampiyonu olan Lyon ile 7.8 milyon € karşılığında sözleşme imzaladı. Essien, takımda 4 numaralı formanın sahibi oldu ve iki ceza sahasında da etkili olabilen orta saha oyuncusu profilinde oynamaya başladı. Takım arkadaşları; Juninho Pernambucano, Edmílson ve Mahamadou Diarra ile birlikte orta sahada takımın en etkili silahlarından biri oldular. Essien, Lyon forması altındaki ilk maçına; 26 Temmuz 2003 tarihinde Trophée des champions'da Auxerre karşısında çıktı ve 5. dakikada gol atıp, 9. dakikada Mahamadou Diarra'ya ikinci golün pasını verek takımının maçı 2-1 kazanıp kupanın sahibi olmasını sağladı. Bu kupa, Essien'in kariyerinde kazandığı ilk kupa oldu. 9 Ağustos 2003 tarihinde Monaco karşısında, Lyon forması altındaki ilk golünü attı. 2003-04 sezonunda 34 maça çıktı ve Bordeaux ile Rennes karşısında attığı goller de dahil olmak üzere üç gol attı. Lyon, o sezon üst üste 3. lig şampiyonluğunu kazandı. Essien, aynı sezon Şampiyonlar Ligi'nde on maç yaptı ve Lyon, çeyrek finalde Porto'ya elendi. Porto da o sezon, bu turnuvada şampiyonluk yaşamıştı. Essien, 2004-05 sezonunda 38 maçın 37'sinde yer almayı başardı. Forma giyemediği maç ise; 26 Şubat 2005 tarihinde "Rhône derbisi" mücadelesinde oynanan ve 3-2 kazanılan St. Etienne maçıydı. O maçta forma giyememesinin sebebi; 18 Şubat 2005 tarihinde 1-1 biten Monaco maçında kırmızı kart görmesiydi. Aynı sezon üç gol atıp 11 sarı kart gördü. Ligde sergilediği performans ile 2005 yılında UNFP tarafından ligde yılın futbolcusu seçildi. 2004-05 UEFA Şampiyonlar Ligi'nde ise beş gol attı ve takımının çeyrek finale yükselmesini sağladı ancak Lyon, PSV'ye penaltı vuruşları sonucunda kupaya veda etti. 2005 FIFA Dünya'da Yılın Oyuncusu Ödülü oylamasında ise 22'nci oldu ve büyük takımların, özellikle de İngiltere Premier League takımlarından Chelsea'nin transfer listesine girmeyi başardı. Essien, 14 Ağustos 2005 tarihinde uzun süren pazarlıklar sonucunda Chelsea'ye 24,4 milyon £ karşılığında transfer oldu ve Afrika'nın en pahalı futbolcusu olarak tarihe geçti (daha önce bu rekorun sahibi; takım arkadaşı Didier Drogba'ydı. Drogba, 2004 yılında Marseille'den Chelsea'ye 24 milyon £ karşılığında transfer olmuştu). Ancak Essien'in transferi için futbol ajanı Pini Zahavi ve Barry Silkman'ın yolsuzluk yaptığı şüphesiyle soruşturma açılsa da dava sonuçsuz kaldı. Essien, Chelsea forması altındaki ilk maçına; 21 Ağustos 2005 tarihinde 1-0 kazandıkları maçta Arsenal karşısında çıktı ve o maçta da Lyon'da giydiği 5 numaralı formayı giydi. Chelsea formasıyla ilk asistini ise 17 Eylül 2005 tarihinde 2-0 kazandıkları maçta Charlton karşısında Hernan Crespo'ya yaptı. Chelsea forması altındaki ilk golünü ise; 11 Mart 2006 tarihinde 2-1 kazandıkları maçta Tottenham karşısında attı. Essien, 2005-06 sezonunda 31'i lig olmak üzere 42 maça çıktı ve iki gol atma başarısı gösterdi. Aynı sezon BBC Afrika'da Yılın Futbolcusu ödülünü kazandı ve 2006 FIFA Dünya'da Yılın Oyuncusu Ödülü oylamasında ise yine 22'nci oldu. Essien, 10 Aralık 2006 tarihinde Arsenal'a karşı uzak mesafeden gol attı ve o gol, Chelsea'de yılın golü olarak seçildi. 2007 yılında ise Chelsea taraftarları tarafından Chelsea'de yılın futbolcusu seçildi. 2007 yılında 2007 FIFA Dünya'da Yılın Oyuncusu Ödülü oylamasında ise bu sefer 15'nci sırada yer aldı. 22 Temmuz 2008 tarihinde ise Chelsea ile olan sözleşmesini 2013 yılına kadar uzattı. Essien, 5 Eylül 2008 tarihinde Gana formasıyla Libya karşısında sakatlandı ve 22 dakika sahada kalabildi. Maç sonrasında yapılan kontroller sonucunda Essien'in diz bağlarının koptuğu ve sahalardan altı ay uzak kalacağı öğrenildi. Essien, sahalara; 10 Mart 2009 tarihinde Şampiyonlar Ligi mücadelesinde 2-2 biten maçta Juventus karşısında çıktı ve o maçta da bir gol attı. 6 Mayıs 2009 tarihinde ise Şampiyonlar Ligi yarı final rövanş maçında Barcelona karşısında 25 metreden ceza sahası dışından attığı yarım volelik gol, Chelsea taraftarları tarafından Chelsea'de bir kez daha yılın golü seçildi. Ancak Chelsea, bu sonuçla deplasman gol kuralı nedeniyle kupadan elendi ve finale yükselme şansını son saniyelerde kaçırdı. 2009-10 sezonunda 8 Aralık 2009 tarihinde yine Şampiyonlar Ligi mücadelesinde oynanan ve 2-2 biten APOEL maçında gol atsa da yine sakatlanıp oyundan çıkmak zorunda kaldı. Maç sonrasında yapılan kontroller sonucunda Essien'in yine diz bağlarının koptuğu ve sezonu kapattığı öğrenildi. Aynı zamanda bu sakatlık nedeniyle 2010 FIFA Dünya Kupası'nı da kaçırmış oldu. Essien, 2011-12 sezonuna takımıyla hazırlanırken 11 Temmuz 2011 tarihinde yine diz bağları koptu ve yine sahalardan altı ay uzak kalmak zorunda kaldı. Essien, bu sakatlığı da atlattıktan sonra sahalara; 14 Ocak 2012 tarihinde 1-0 kazandıkları maçta Sunderland karşısında döndü. Nuri Şahin'in Liverpool'a kiralanmasından sonra o bölgede sıkıntı yaşayan Real Madrid Michael Essien'i Chelsea'dan 1 yıllğına kiralık olarak almıştır. 24 Ocak 2014 tarihinde Serie A ekiplerinden AC Milan'a transfer olduğu açıklanmıştır. 2019 mart ayından itibaren Sabail FK takımına transfer olmuştur. Essien, Gana genç takım formasıyla 1999 FIFA 17 Yaş Altı Dünya Kupası'nda ve 2001 FIFA Gençler Dünya Kupası'nda mücadele ederken, 2001 yılında genç millî takımıyla ikincilik yaşadı. Gana A millî takım formasını ise ilk kez; 4 Ocak 2002 tarihinde 2-0 kaybettikleri maçta Mısır karşısında giyerken; ilk golünü, 5 Eylül 2004 tarihinde 2-0 kazandıkları maçta Cape Verde karşısında penaltıdan attı. Ayrıca millî formayla üç Afrika Uluslar Kupası'nda ve 2006 FIFA Dünya Kupası'nda mücadele etti. Ayrıca 2010 yılında yaşadığı sakatlık nedeniyle millî forma altında 2010 FIFA Dünya Kupası'nda kadroya girmeyi başaramadı. Essien, millî formayı şu ana kadar 52 kez giydi ve dokuz gol attı. 136||19||colspan="2"|-||colspan="2"|-||18||5||154||24 163||17||18||1||12||1||49||6||243||25 299||36||19||1||12||1||67||11||397||49 John Coltrane John William Coltrane (d. 23 Eylül 1926; Hamlet, Kuzey Karolina - ö. 17 Temmuz 1967; Long Island, New York) Amerikalı caz müzisyeni ve saksofoncu. Kendine özgü saksofon çalma stiliyle ve besteleriyle günümüzde Joshua Redman, Archie Shepp, Jeff Kashiwa ve Stanley Turrentine gibi birçok caz saksofoncusuna ışık tutmuş, çalışmalarına esin kaynağı olmuştur. Coltrane doğumundan itibaren hep müziğin içerisinde olmuştur. Babası birçok enstrümanı çalabilen birisidir ve oğlunun da enstrüman çalmasına yardımcı olmuştur. Zaten liseyi de doğduğu yer olan Kuzey Karolina’da bir müzik okulunda okumuştur. Daha sonra eğitimini alto saksofon üzerine sürdürmüştür. 1938 yılının sonlarından başlayarak birkaç ay içerisinde teyzesi, büyükannesi ve dedesi ve son olarak da babası ölür. II. Dünya Savaşı’na Amerikan Deniz Kuvvetleri bünyesine Hawaii’den katılmıştır ve orada da çalmaya devam etmiştir. Savaştan sonra Eddie Vinson Band’de tenor saksofon çalmaya başlar. O günler için şöyle demektedir: “Benim için daha geniş bir dinleme alanı açılmış oldu. Bu sayede 40’larda yapılan birçok şeyi anlama fırsatım oldu. Çünkü önceleri onları sadece duygusal anlamda hissedebiliyordum.” 1955 ile 1958 yılları arasında Miles Davis Quintet’te çalar ve bu grup onun müzikal gelişimini önemli ölçüde şekillendirir. Şöyle demektedir: “Miles’ın müziği, fazlaca bir özgürlük veriyordu bana.” 1960'ta kendi quartetini kurar. Bu quartette piyanist McCoy Tyner, davulcu Elvin Jones, basçı da Jimmy Garrison’dır. Bu grupla sadece kendi kariyerinin değil aynı zamanda caz tarihinin de en önemli albümlerini kaydeder. Bunlar içerisinde 1965 yılında çıkan A Love Supreme albümü en önemlisidir. Coltrane 1967 yılında karaciğer kanserinden ölür. Coltrane, çalış tekniği ile kendinden sonraki birçok müzisyeni derinden etkilemiştir. 1965’te Down Beat dergisinin onur listesine dahil olur. 1972’de A Love Supreme, 2001’de de My Favorite Things albümleri 500.000’den fazla satarak altın plak kazanır. 1997’de de Grammy Yaşam Boyu Başarı Ödülü’ne layık görülür. Arjen Robben Arjen Robben (d. 23 Ocak 1984, Groningen), Hollandalı futbolcudur. En son Bundesliga ekiplerinden Bayern Münih takımında forma giydikten sonra başka bir takımla anlaşmayıp futbolu 2019 yazında bıraktığını açıklamıştır. 27 Haziran 2020 tarihinde FC Groningen takımı ile anlaşarak,gelecek sezon futbola geri döneceğini açıklamıştır. Forvet arkası ve sağ kanat oyuncusu olarak görev yapmıştır. Hollanda'da iki kez yılın oyuncusu seçilen Robben, Hollanda millî futbol takımının en önemli oyuncuları içinde yer almıştır. 2014 yılında Hollanda millî futbol takımı formasıyla İspanya'ya 5-1 galip gelen Arjen Robben FIFA Dünya Kupası'nda büyük işler başararak futbolcu sıralamasında 3. olmuştur. Robben futbol kariyerine doğduğu yer olan Groningen şehrinin FC Groningen kulübünde başlar. Ligde ilk maçına FC Twente maçında Leonardo dos Santos Silva'nın yerine oyuna girerek çıkmıştır. Robben 2000-01 İlk sezonunda 18 maça çıkıp 2 gol atar ve takımında yılın futbolcusu seçilir. İkinci sezonunu daha iyi geçiren robben 28 maça çıkıp 6 gol atar ve sezon sonunda 3.9 milyon € karşılığında PSV takımına transfer olur. Robben Mateja Kežman ile iyi bir ikili olur ilk sezonunda 33 maça çıkıp 12 gol atar. Manchester United teknik direktörü Sir Alex Ferguson'dan PSV kulübüne Robben'i transfer etmek için 8 milyon € 'luk bir teklif gelir ancak yönetim kabul etmez. Robben 2002-03 ilk sezonunda yılın Hollandalı futbolcusu ödülünü kazanır. 2003-04 Sezonunu bir önceki sezona nazaran kötü geçiren Robben, 23 maça çıkıp 5 gol atar. Sezon sonunda Chelsea Robben'i 12 milyon € karşılığında transfer eder. 22 Ağustos 2007 tarihinde, İspanya'nın Real Madrid kulübüyle 5 yıllık sözleşme imzalamıştır. 2009-10 sezonu öncesinde, başkanlığa Florentino Pérez'in seçilmesi ve Cristiano Ronaldo ile Kaká'nın transferleri sonucunda kulüpten ayrılmaya karar vermiştir. 28 Ağustos 2009 tarihinde, yaklaşık 25 milyon € bonservis bedeliyle, Almanya'nın Bayern Münih kulübüne transfer olmuştur. Robben, yeni takımında en son Roy Makaay tarafından giyilen "10" numaralı formayı giymeye başlamıştır. 2013 yılında, takımı Bayern Münih ile Şampiyonlar Ligi kupasını kazanmıştır. 19 Mart 2014 tarihinde, Bayern Münih ile sözleşmesini 3 yıl daha uzattı. İmza sonrasında "Bayern ile çok başarılı bir 5 sene geçirdim ve şimdi 3 yıl daha burada olacağım. Amacım Bayern Münih ile daha fazla kupa kazanmak." açıklamalarında bulundu. 2019 yazında futbolu bıraktığını açıklamıştır. Geçen sene kariyerini sonlandırdığını açıklayan Hollandalı Robben futbola geri dönerek, 27 Haziran 2020'de kariyerine başladığı kulüp olan Hollanda Eredivise takımlarından FC Groningen ile sözleşme imzalayarak futbola geri döndüğünü açıkladı. Pauleta Pedro Miguel Carreiro Resendes ya da lakabı ve genel deyişle Pauleta(d. 28 Nisan 1973), forvet pozisyonunda görev yapmış Portekizli eski futbolcudur. Pauleta Ligue 1 kariyeri boyunca çıktığı 217 maçta 124 gol atmayı başarmıştır. Portekiz millî futbol takımının formasını da giyen Pauleta, millî takımda oynadığı 83 maçta 47 gol atmıştır. Attığı 47 golle Portekiz millî futbol takımı tarihinde en fazla gol atan 2. futbolcu konumundadır. Bu sene içerisinde futbolu bıraktığını açıklamıştır.. HÄ±yar Hıyar ("Cucumis sativus"), kabakgiller (Cucurbitaceae) familyasından bir bitki türü ve meyvesine verilen ad. Anayurdunun Kuzey Hindistan olduğu sanılan bitkinin tarımı çok eski dönemlerden beri yaygın olarak yapılmaktadır. Hıyarın, sarılgan özellikteki ince yapılı ve boğumlu gövdesi, beş köşeli ya da 3-5 loplu tüylü yaprakları ve yaprakların koltuğundan çıkan tek eşeyli sarı çiçekleri vardır. Kimi zaman dikenli, parlak yeşil renkli bir kabukla örtülü ince uzun ve silindirimsi meyvelerinin içinde çok sayıda tohum bulunur. Bu bitki her türlü iklimde yetişir fakat tundrada yetişemez. Bol su seven bu bitki kurak yerlerde yetişmez. İç anadoluda tarımı yaygındır. Gübre kullanımı ile verim artırılır. Zirai ilaç kullanılması doğa ve bitki için zararlıdır ve tavsiye edilmez. Besin değeri düşük bir sebze olan hıyarın en çok salata ve turşusu yapılır. Bazik özellikteki özsuyu çeşitli kozmetik ürünlerinin bileşimine girer. 100 g taze hıyarın içerdiği besin değerleri şunlardır: 15 kalori; 0,9 g protein; 3,4 g karbonhidrat; 0 kolesterol; 0,1 g yağ; 0,5 g lif; 27 mg fosfor; 25 mg kalsiyum; 1,1 mg demir; 6 mg sodyum; 160 mg potasyum; 11 mg magnezyum; 250 IU A vitamini; 0,03 mg B1 vitamini; 0,04 mg B2 vitamini; 0,2 mg B3 vitamini; 0,042 mg B6 vitamini; 67 µg folik asit ve 11 mg C vitamini. Leaving Beirut Leaving Beirut. 20 Haziran Kuruçeşme İstanbul konserinde Roger Waters arka plandaki görsel çizgiler ile Leaving Beirut'u çaldı. Türkçe anlamı "Beyrut'tan ayrılmak"tır. Roger Waters 17 yaşında iken araba ile İngiltere'den hareket ederler. Türkiye'yi de boydan geçerek Lübnan'a varırlar. Burada arabaları bozulur ve yolda kalırlar. Yol arkadaşı Afganistan'a devam eder. Roger Waters ise otostop ile geri dönmeye karar verir, beş parasızdır. Beyrut'ta araç beklerken duran bir taksideki tek bacağı olmayan arap onu evine davet eder. Yemeğini paylaşır. Adamın kambur bir karısı ve ufak bir bebeği vardır. Roger yemek yerken kadının yemediğini görür, onun yemeğini yediğini düşünür. Odalarını uyuması için ona verirler. Ertesi gün ayrılırken, Roger misafirperverlikleri için teşekkür eder. Karşılığında ev sahibi ona teşekkür etmektedir, evlerinde kaldığı için. Hayatımı değiştiren gece olarak konserde lanse edilen bu şarkı da Roger Waters, çok az şeye sahip olan bu fakir ailenin onunla paylaştıklarını anlatır. Beyrut'daki savaştan sonra bu ailenin ne olduğunu sorar. Halen süren savaşta zarar gören bölgedeki insanları sorgular. Kedil bulaşan peritonit Kedilerin enfeksiyöz peritonitisi, (Feline infectious peritonitis (Pleuritis) = FIP), kedilerin bağışıklık sistemini etkileyen bir hastalıktır. FIP bilimsel tanısı (adı konulmadan) 1914 yılına kadar görülmüştür, ancak ilk kez 1963 yılında Dr. Jean Holzworth tarafından rapor edilmiştir. FIP, kedilerin bağışıklık sistemine etki eden bir hastalıktır. FIP adı “feline infectious peritonitis” virüsünün adının ilk harflerinden oluşan bir kısaltmadır. "Feline infectious peritonitis", corona virüsünün orijinal halidir. FIP, kedilerde görülen ölümcül bir hastalıktır, kesin tedavisi yoktur. Kesin tanı otopsi sayesinde konulabilir. Yüksek güvenilirlikli tanı için birçok test yapılması gerekir. FIP'in tanısında kullanılan testlerde bazı durumlarda hatalı sonuçlar alınabilir. Uzmanlar, çok gerekli olduğunda hayvanı "uyutma" kararı verebilir. FIP hastalığının diğer hayvanlara ve insanlara geçtiği konusunda hiçbir tıbbi bulgu yoktur. Bununla birlikte hastalık " kedigilller aile"si içinde bulaşıcıdır, evcil kedilerde görüldüğü gibi vahşi kedilerde de görülmektedir. Hastalık, kedilerin 6 ile 23 ay arası yavrularında ve 5-13 yaş arası yetişkinlerinde daha çok görülür ve kedi 14 yaşın üzerine çıktığında risk daha da artar. Bununla birlikte her yaşta görülme olasılığı vardır. Kediler arasında bulaşma riski kapsamında bulaşma olasılığı vardır. Kesin bulgu yoktur ama olasılık dahilindedir. Cinsiyet, hastalık olasılığını etkilemez. Irk açısından bakılacak olursa büyük farklılıklar olmamasına rağmen bağışıklık sistemi güçlü ırklarda daha az görülür. "Coronaviridae" ailesinden hayvan ailelerinde bulunan bir RNA virüsüdür. Solunum, sindirim ve boşaltım organlarını etkileyen virüs daha çok ilkbahar ve sonbaharda etkindir. Aslında Corona virüsü kedilerin sıklıkla karşılaştığı bir virüstür. Mutasyona uğramadan öldürücü olma riski neredeyse yok gibidir. Virüs kediden kediye temas yoluyla geçer, yayılma yoluysa genelde dışkıdır. Kedilerin neredeyse yarısı bu virüsle hayatlarında bir kez karşılaşırlar. Bu oran kedilerin toplu yaşadığı yerlerde daha da artar. Tanı testlerinde ise kedilerin metabolizmalarının virüse karşı oluşturduğu metabolik maddeler [antibody düzeyi (titer seviyesi)] ölçülebilir. Belirtiler genelde ateş, ishal ve halsizlik şeklinde olur. Ama neredeyse yüzde yüze varan oranlarda kediler bu virüsün hastalığını yenebilirler. Virüsün yayılması genelde "dışkılama > dışkıyla temas > tüy yalama" şeklinde olur. Düşük bir olasılık da olsa hava yolu da bulaşma yolları arasındadır. Corona virüsünün kedilerin rahatça atlattığı bu hastalığı, virüsün mutasyon geçirmesiyle ölümcül FIP'e dönüşür. Bilimsel görüşlere göre Corona virüsü %2 ila %10 oranlarında FIP virüse dönüşür (FIPV). Bu mutasyonun nasıl gerçekleştiğine dair viroloji bilimi kesin veri sunamamaktadır. Şu halde Corona virüsünü kapan kedilerin %92-%98'i basit belirtilerle hastalığı atlatırken geri kalanlarda hastalık öldürücü FIP'e çevirmektedir. Corona virüsünün mutasyon geçirmiş hali olan FIP virüsü, FIP hastalığına neden olur. FIP'te genel olarak aşağıdaki belirtiler görülür. Ama bu belirtilerin görülmesi FIP tanısının konulabilmesi için yeterli değildir: Tanı, otopsi haricinde kesin olarak konulamaz. Ancak birden çok yapılan testlerin her biri için güvenilirlik artacaktır. En sık kullanılan testler kan testleridir: (*Bu üç testte de birinci testte olduğu gibi söz konusu bölgede "antibody (dolaylı: titer)" düzeyi araştırılır.) Alyuvarlara yerleşen virüs tüm vücudu sarar. Bağışıklık sistemini çökertir. İki çeşidi vardır: Efüzyonlarla karakterize bu form daha öldürücüdür ve kediye daha çok rahatsızlık verir. Kan damarlarında yaptığı deformasyonla sıvının karın bölgesinde ve dokularda birikmesine sebep olur. Akciğer üzerine basınç olduğundan bu sıvı ara ara alınabilir. Hastalığın, efuziv forma göre daha yavaş ilerleyen, daha zor gözlemlenen türüdür. İştahsızlık, kilo kaybı, tüy renginde kalitesizleşme, burun renginde açılma, belirtiler arasındadır. Belirtiler yavaş geliştiğinden ve nispeten hafif olduğundan tanı zor konur. Gözlerde de hasara sebep olabilir. Hastalığın kesin tedavisi yoktur. Belki hasta kedinin daha uzun ve rahat yaşaması sağlanabilir. Çalışmalar devam etmektedir. Bağışıklık sistemi güçlendiriciler, interferonlar, vitamin kürleri (özellikle C vitamini), antibiyotik desteği en önemli tedavi araçları arasındadır. Islak FIP'te karında biriken suyun zaman zaman alınması kedinin solunumunu rahatlatabilir. Veteriner hekimin bilgisi dahilinde doğal ürünler denenebilir. Ancak unutulmamalıdır ki hastalığın efuziv forumun herhangi bir tedavisi yoktur. Corona virüsü salya ve dışkıyla bulaştığından kedi ve ortam temizliği çok önemlidir. Virüs 4-6 hafta arası pasif bekleme süresine sahiptir. Kedinin Corona virüsle karşılaşmaması için kedi kumu, mama kabı, ortam temiz tutulmalıdır. Kedinin bakım ve temizliği düzenli yapılmalıdır. Sokağa çıkarmamak virüsle karşılaşmayı engelleyebileceği gibi, kedi açısından stres kaynağı olabileceğinden ve halihazırda Corona virüsü ile karşılaşmış olabileceğinden hastalığı da başlatabilir. Kediyi besin yönünden zengin beslemek ve antioksidanlar, hastalığa karşı korunmada küçük de olsa katkıda bulunabilir. Corona virüsünün FIP'e dönüşmesinde etken olarak görülür. Kedinin psikolojisinin iyi olması sadece bu hastalığa değil diğer hastalıklara karşı korunmada da önemlidir. Ev içi ve dışında kedinizi strese sokabilecek nesne ya da durumları en aza indirmeye çalışın. (örneğin: elektrikli süpürgenin sesi vb.) Kedinin hastalığından otopsi yapılmadan emin olunamaz, bu yüzden de hasta olduğu sanılan kedilerde bile en son olarak ötanazi düşünülmelidir. Veterinerle birlikte hastalığın ilerlemiş evrelerinde ötanaziyi tartışılmalıdır. Hasta kedinin iyileştiği bazı durumlar vardır ama kedinin hastalığa sahip olup olmadığı kesin bilinmediğinden emin olunamamaktadır. FXP Scene FXP Scene, warez olarak adlandırılan alt kültür oluşumları içerisinde dünyada bilgisayarlara en çok zararı verenler bu grupta olanlardır. Yeryüzünde üretilen tüm virüsler ve exploitler fxp scene mensuplarınca amaçları için üretilir ve kullanılır. FXP scene grupları "scene"in aksine her şeyi yasa dışı kullanırlar. Her fxp grubunda üyeleri arasında iş bölümleri vardır. İş bölümleri üyelerin yetenekelri ile doğru orantılı olup kendi talepleri ile ortaya konulmaktadır. Üç ortamı birden kullandıkları düşünülmektedir. Web bazlı üyelik akreditasyonuna tabi forum sitleri, irc iletişim kanalı ve warez ürünü olan "release"leri barındıracakları "köle" sunucular. Köle sunucular sürekli olarak günlük grup scanner adı verilen port tarayıcıları tarafından tespit ve veri aktarım hız testleri yapılan üyelerce bulunur ve grup "cracker"'larınca da üretilmiş olan exploitlerce hacklenerek grup üyelerinin kullanımına uygun hale getirilir. FXP Scene üyeleri, scene içinde yer alan gizli mensuplarınca scene release'leri taşınarak beslenirler. Bulgaristan'Ä±n illeri Bulgaristan, 1999'dan beri 28 ile (Bulgarca: област, "oblast";) bölünmüştür. 1987'den önce de 28 "okrug"a bölünmüş olan ülke, 1999'a kadar 9 büyük ile bölünmüş olarak yönetiliyordu. Her il adını, yönetim merkezi kentten alır. Ancak Sofya ili ve Sofya Şehri’nin durumu farklıdır ve iki ilin de yönetim merkezi Sofya’dır. İller, belediyelere (Bulgarca:община "obştina") ayrılır. 1952 yılındaki taksimata göre 7 bölgesi olan Bulgaristan 1987'den önce de 28 "okrug"a bölündü. 1987 ile 1999 yılları arasında komünist Todor Jivkov rejiminde bu okruglar dokuz il altında toplandı. Calgary Calgary, (İskoçça ya da Kelt dilinde "çayır kenarı" mânâsında) sahip olduğu 1,239.220 nüfusuyla Kanada'nın dördüncü ve Alberta eyaletinin (Kanada) en büyük kentidir. Şehir, dünyanın en zengin bölgelerinden biri olan Calgary-Edmonton Koridoru'nun en güney ucunda yer alır. 1914'te Alberta'da petrol bulunmasıyla başlayan süreçte, bölge sahip olduğu petrol ve diğer doğal kaynaklarla zenginleşti. Özellikle 1973'te Arap petrolüne uygulanan ambargo dolayısıyla petrol fiyatlarının aşırı artış kaydetmesiyle bölge baş döndürücü bir şekilde büyümüştür. Günümüzde Calgary, Kanada'da, Toronto'nun ardından en çok şirket merkezine sahip olan kent unvanına sahiptir. Bu şirketlerin birçoğu petrol endüstrisiyle yakından ilgilidir. Ayrıca kent, Kanada'nin en pahalı emlak fiyatlarına sahip olmasıyla da tanınmaktadır. Calgary, ünlü Kanada Kayalık Dağları'na 80 km. uzaklıktadır ve kent merkezi dağların eşsiz manzarasına sahiptir. Kayalık Dağları üzerindeki ünlü turizm kasabaları Banff, Lake Louise ve Canmore'a olan yakınlığının yanında, kent, turistlere sunduklarıyla da her yıl 4.5 milyon ziyaretçi çekmektedir. Calgary Stampede adı verilen büyük festival döneminde kent milyonlarca ziyaretçiye kapılarını açmaktadır. Kent, 1988 Kış Olimpiyatları'na ev sahipliği yapmıştı. Calgary Üniversitesi ("University of Calgary") kentin en önemli yükseköğrenim kurumudur. Sinem Kobal Sinem Kobal İmirzalıoğlu (d. 14 Ağustos 1987, İstanbul), Türk televizyon ve sinema oyuncusudur. 14 Ağustos 1987 yılında İstanbul’da doğdu. Rize, Hemşinli bir ailenin kızıdır. Babası inşaat mühendisi, annesi ise ev hanımıdır. Selena dizisinde Atacan Baybars adlı karakteri canlandıran Kerem adında bir erkek kardeşi bulunmaktadır. Star TV'de 2003 yılında yayınlanan başrollerini Ali Sürmeli ve Gülben Ergen'in paylaştığı Hürrem Sultan dizisinde Ayşe karakterini canlandırmıştır. Sinem Kobal, dört yaşında Yıldız Alper bale okulunda başladığı bale eğitimine sekiz yıl devam etmiştir. Royal Akademi'den diplomasını almıştır. İSTEK Vakfı Özel Acıbadem Lisesinden mezun olmuştur. Başarılı bir öğrenci olan Sinem Kobal, ortaokulda öğrenci iken, voleybol takımıyla ikincilik ve step birinciliği kazanmıştır. Şimdi ise latin dansı ve Aikido sporu yapmaktadır. Dormen Tiyatrosunda aldığı eğitimle sanat hayatına giriş yapmış, henüz 13 yaşındayken ilk kez "Dadı" adlı televizyon dizisinde rol almaya başlamıştır. Daha sonra bir sezon da Uygur Tiyatrosu'nda çalışmıştır. Beykent Üniversitesi Güzel Sanatlar Fakültesi Sahne ve Gösteri Sanatları Bölümü mezunudur. atv’de yayınlanmış olan Selena adlı bir fantastik dizide Selena adlı bir karakteri oynamıştır. Akatlar Kültür Merkezi'nde yapılan "Jetix Çocuk Ödülleri Ödül Töreni"nde başrolünü oynadığı Selena dizisi "En Sevilen Yerli Televizyon Dizisi" seçilmiş, Sinem Kobal ise yine bu törende "En Sevilen Türk Kadın Oyuncu" seçilmiştir. 2010 Yazında Kanal D'de başlayan daha sonra Star TV'de yayınlanan Küçük Sırlar dizisinde Su karakterini canlandırdı. 5 Şubat 2010'da Romantik Komedi filminde "Didem" karakterini canlandırdı. 14 Şubat 2013'te ise Romantik Komedi 2 vizyona girdi, bu filmde Kobal aynı rolü tekrarladı. Aynı zamanda kardeşi Kerem Kobal'dır, ve abla kardeş Selena dizisinde yer almıştır. 14 Mayıs 2016 tarihinde oyuncu Kenan İmirzalıoğlu ile evlendi. Çıkar grubu Çıkar grupları (aynı zamanda baskı grupları, lobici gruplar olarak da adlandırılır), gevşek ya da sıkı organize olmuş, kendi taraflarından yana hareket eden, seçimlere girmeden kamu politikasını değiştirmeye ya da kamu politikasında yapılacak değişikleri önlemeye çalışan gruplardır. "Baskı grupları", bir parti kurmak ya da bir bireyi aday göstermek gibi çeşitli yollardan seçimlere girmediği halde hükûmeti etkilemeye çalışan organize gruplardır. Aynı zamanda ""çıkar grupları"", ""lobici gruplar"" veya ""protesto grupları"" olarak da bilinir. Bazı insanlar "baskı grubu" terimini kullanmaktan kaçınırlar çünkü bu terim "baskı" kelimesinin yarattığı çağrışımla bu grupların hedeflerine ulaşmak için gerçekten bir baskı kullandığının (terör gibi) sanılmasına yol açabilir. Büyük Britanya`da, politik partilerin sayısı çok azken, baskı/çıkar gruplarının sayısı binlere ulaşır. Baskı gruplarına üye insan sayısı artarken politik partilere üye insan sayısı düşmektedir. Çıkar grubunun hedefine ulaşması için kendi başına ya da kolektif hareket eden bireylere lobici denir. Gene de, birçok ülkede, "lobici" teriminin resmi bir tanımı vardır ve lobicilerin kendilerini tescil ettirmeleri, yaptıkları hakkında bilgi vermeleri gereklidir. Fakat, "çıkar grubu" tanımı resmi olmayan grupların birçoğu için de kullanılır. Özel çıkar terimi bütün bu biçimler için kullanılabilirken, asla siyasi müttefikler için kullanılmaz. Bu terim, özellikle Birleşik Devletler`de, "özel" çıkarın "genel" çıkar olmadığını belirtir. Birçok akademisyen ""özel çıkar"" terimini kullanmayı sevmez, çünkü bu terim henüz en baştan negatif bir anlam taşır. Bunun yanında bu terim, bizim "genel çıkarın" (kamu çıkarı) ne olduğunu kesinlikle bildiğimizi varsayar. Bazıları verilmiş çıkar ya da bağımsız gruplar terimlerini kullanırken, akademik dilde bunlar yerini "çıkar grupları" terimine bırakır. Güçlü olumsuz etkisi yüzünden, "özel çıkar" terimi genellikle politikacıların kendilerine karşı gruplara yönelik sıkça kullandığı bir sözdür. Örnek olarak, 2003'te yürüttüğü başarılı seçim kampanyası sırasında Arnold Schwarzenegger bu terimi sık sık kullanmış ve özel çıkarların geneli yansıtmadığını belirterek "pis" olduklarını söylemiştir. Baskı grupları iktidarı ele geçirmeye çalışmazlar. Diğer taraftan, siyasi partilere göre hitap ettiği kesim daha dardır. Siyasi partiler kitlelere hitap ederken baskı grupları çıkarı olana hitap eder. Ama bazen baskı grupları siyasi parti haline dönüşebilir. Aslında medya bir çıkar grubunu savunmaz, birçok fikri yansıtır. Ancak baskı grupları bazen bir gazete veya kanal sahibi olup kendi yararını kamuoyunda meşrulaştırmaya çalışabilir. Paraya hükmeden -yönlendiren- çıkar grupları siyaseti etkilemede en çok bu iki metodu kullanmakla beraber, "Power and Choose" kitabına göre 7 başlık altında toplanabilir bu maddeler. Josef Mengele Josef Mengele (; 16 Mart 1911 – 7 Şubat 1979), Nazi toplama kampı Auschwitz-Birkenau'da yaptığı acı verici ölümcül deneylerle bilinen bir Alman Nazi doktor. 2 milyon kişinin insanlık suçu işlenerek öldürülmesinden sorumlu tutulmaktadır. Mengele, Münih Üniversitesi ve Frankfurt Üniversitesi'nden tıbbi antropoloji üzerine doktora yaptı. Ocak 1937 yılında Frankfurt'ta Kalıtsal Biyoloji ve Irk Hijyen Enstitüsünde çoğunlukla ikizler ile ilgili genetik alanında yaptığı araştırma ile tanınan lider bir bilim adamı olan doktor Otmar Freiherr von Verschuer'ın asistanı oldu. 1937 yılında Nazi Partisi'ne katıldı. 1938 yılında tıp diplomasını aldı ve SS'e katıldı. Mengele 1940 yılında orduya, daha sonra Waffen-SS'de bir asker olarak sivrildi. SS, muharebe kolu sağlık hizmetleri için gönüllü oldu. Haziran 1941 yılında Ukrayna cephesindeki çabaları için İkinci Sınıf Demir Haç verildi. Rus cephesinde mücadele etti ve yaralandı. Üç Alman askerinin hayatını kurtardığı için SS-Hauptsturmführer (Yüzbaşı) rütbesine terfi etti. Toplama kamplarında mahkûmlar üzerinde tüyler ürpertici insan deneyleri gerçekleştirdiği için, insanlar üzerinde yaptığı, onları ölüme kadar götüren, tıbbi deneylerden dolayı, doktor olmasının da etkisiyle kendisine "Ölüm Meleği" adı verildi. Toplama kampındaki mahkûmların hangisinin öldürüleceği, zorla çalıştırılacağı ve üstünde deney yapılacağını belirleyen SS doktorlarından biridir. 1944 yılının başında savaş suçlusu ilan edildi. Diğer birçok Auschwitz doktorlar ile birlikte, Mengele 17 Ocak 1945 tarihinde Aşağı Silezya Gross-Rosen toplama kampına transfer oldu. Kampta tıbbi kayıtların çoğu zaten SS tarafından tahrip edilmişti. Kızıl Ordu 27 Ocak 1945'te Auschwitz'i ele geçirdi. Mengele, Sovyetler gelmeden bir hafta önce, 18 Şubat'ta Gross-Rosen kampından kaçtı ve batıya, Saaz'a (şimdi Žatec) bir Wehrmacht subayı kılığında seyahat etti. Haziran ayında Amerikalılar tarafından savaş esir alındı fakat büyük savaş suçlusu listesinde olduğu tespit edilemedi. Temmuz ayının sonunda serbest bırakıldı ve adı "Fritz Ullman" olarak, daha sonra "Fritz Hollmann" olarak değiştirilmiş sahte belgeler hazırladı. Auschwitz'teki kayıtlarını kurtarmak için Sovyet işgali altındaki bölgeye bir gezi de dahil olmak üzere kaçak olarak birkaç ay gezdi ve bir farmhand olarak Rosenheim yakınlarında bir iş buldu. Yakalanacağı ve ölüm cezası alacağı endişesi ile 17 Nisan 1949 tarihinde Almanya'dan kaçtı. Eski SS üyeleri tarafından yardım alarak Cenova'ya gitti. Orada Uluslararası Kızıl Haç Komitesi tarafından takma adı "Helmut Gregor" isminde bir pasaport aldı.Temmuz ayında Arjantin'e gitti. Karısı ona eşlik etmeyi reddetti ve 1954 yılında boşandılar. Mengele, Vicente Lopez banliyösünde bir yatılı evde ikamet ederken Arjantin'in başkenti Buenos Aires'te bir marangoz olarak çalıştı. Birkaç hafta sonra, Buenos Aires'te daha varlıklı bir mahallede Nazi sempatizanı olan birisinin evine taşındı. Ailenin tarım ekipmanları şirketinde bir tezgahtar olarak çalıştı ve 1951 yılında başlayan bölge satış temsilciliği vasıtasıyla Paraguay'a sık geziler yaptı. 1953 yılında Buenos Aires'in merkezinde bir dairede ikamet etti. 1954 yılında Olivos banliyösünde bir ev kiraladı. 1992 yılında Arjantin hükûmeti tarafından yayımlanan dosyalarda, Mengele'nin Buenos Aires yaşarken kürtaj yapabilmesi dahil olmak üzere lisansı olmadan doktorluk yapabildiğini göstermektedir. Savaşın bitmesinden sonra ilk olarak başka bir isimle Avusturya'da saklandı, daha sonra ölene kadar kalacağı Güney Amerika'ya kaçtı. Burada, 1959'a kadar Arjantin'de yaşadı. Brezilya'nın Bertioga kasabasında denizde yüzerken inme sonucu hayatını kaybetti. Kimliği Campinas Devlet Üniversitesi uzmanları tarafından DNA testi yapılarak anlaşıldı. Daha sonraları insanlık suçu olarak kabul edilen testlerinden bazıları; bir SS subayının kötü şartlara ne kadar dayanabileceğini ölçtüğü, Nazi kamplarında toplanan Yahudiler, "Saf Cermen" soyundan olmayanlar veya engelli insanlar üzerinde yaptıkları testlerdir. Bu testlerde kobaylara asker üniforması giydiriliyor ve bir SS subayının paraşütle uçaktan atladığında ne kadar basınca dayanabileceğini ölçmek için, kobayı bir basınç odasına sokuyor; bu odada iç organları patlayana kadar basınç uygulanıyordu. Diğer bir deneyde ise Kuzey Kutbu'na gidecek bir SS subayının deniz soğuna ne kadar dayanabileceğini ölçen testti. Bu testin kobay üzerinde uygulanışı ise, onu buz dolu bir küvete sokmak ve soğuktan ölene kadar onu gözetim altında tutmaktı. Deneylerinden bir diğeri ise; "Saf Cermen" ırkları üzerinde uygulanacak testlerin kobaylığını, toplama kamplarındaki Yahudi ağırlıklı esirler üzerinde uygulamaktı. Cermen soyundan gelen ari ırktan doğan çocukların göz renkleri mavi renkten farklı bir renk olursa; bu rengi mavi renk ile değiştirmek üzerine deneyler yapıyor; bu deney sonucu elde ettiği sıvıları esirlerin göz bebeklerine şırınga aracılığı ile enjekte ediyordu. Bu yaptığı test ise başarısızlıkla sonuçlanmış ve birçok insanın kör olup ölmesi ile sonuçlanmıştır. Aynı zamanda birçok esir üzerinde anestezi uygulamadan vücutlar üzerinde kanlı deneyler yapmıştır.Küçük çocuklara, ciddi hastalıkların mikropları enjekte edildi ve bu hastalıklara çocukların ne kadar dayanabildikleri ölçüldü. Pek çok masum çocuk, işkence çekti, sakat kaldı veya öldü. Josef Mengele cüceler üstünde de acımasız deneyler yaptı. Örneğin Cüce kardeşler üzerinde ırk araştırmaları yaptı, litrelerce kan aldı. Kampa yeni gelenleri eleyen, gaz odasına gönderen Dr. Mengele, cüce deneylerinde 2 bin ve ayıklama işlemlerinde de 2 milyon kişinin ölümünden sorumlu tutuldu. Lanetli Avlu Lanetli Avlu, İvo Andriç'in 1954 yılında yazdığı bir romanıdır. Konusu, 17. yüzyıl Osmanlı İmparatorluğu coğrafyasının başta İstanbul olmak üzere İzmir, Suriye, Bosna gibi topraklarında geçer. İlk bölümünde olaylar İstanbul'da 17. yüzyılda ""Lanetli Avlu"" (veya Uğursuz Avlu) denilen bir hapishanede başlar. Kendisini Cem Sultan sanan bir genç, anlatıcı keşiş Pierre'e öyküsünü anlatır. Ağabeyi Sultan Bayezid ve Cem Sultan arasındaki olaylar önce Keşiş Pierre'in Cemil'den dinlediklerinin aktarımı olarak ve üçüncü tekil anlatımıyla; daha sonra kendisini Cem sanan Cemil'in hüzünlü birinci tekil anlatımı ile anlatılır. Eserde, Cem Sultan insanî tarafıyla ve iki farklı dünyanın arasında doğubatı, müslüman-hristiyan, muhalefet-iktidar, büyük-küçük, ihtiras-kader konumlandırılmasında felsefi biçimde değerlendirilir. Anlatıcı Keşiş Pierre, İstanbul'da Uğursuz Avlu denen hapishanede İzmirli zengin genç Cemil ile tanışır. İyi bir eğitim alarak büyümüş, yabancı ülkelere seyahatler yapmış Cemil, babasını kaybedince İzmir'in sayılı zenginleri arasında yer almıştır. Orta halli bir Rum ailenin kızını sevip onunla evlenmek istese de kızı babası onu bir Türk'e vermek istemeyip İzmir dışından bir Rum ile evlendirince altüst olan Cemil İstanbul'a gitmiş, orada iki yıl daha eğitim görüp kendini kitaplara vermiştir. Cemil, asıl merakı tarihe ve özellikle de Sultan II. Bayezid ile kardeşi Şehzade Cem'in trajik hikâyesine kilitlenmiş ve talihsiz kardeş Cem'in öyküsünü bir saplantı haline getirerek kendini onunla özdeşleştirmiştir. Ağabeyine suikast yapmayı isteyen Cem Sultan'ın hikâyelerini içselleştirmesi yüzünden dönemin padişahına karşı bir suikast planladığı şüphesiyle hapse konan Cemil, rahip Pierre'e altı gün boyunca Cem Sultan'ın hikâyesini anlatır. Zıkkımın Kökü Zıkkımın Kökü, Muzaffer İzgü'nün Adana'daki bir gecekondu mahallesinde geçen çocukluğunu anlatan romanıdır. Yer yer mizah, yer yer dram ögeleri yer almaktadır. Kitapta yazar, yoksulluk içinde geçen çocukluk ve gençlik dönemini anlatmaktadır. Okuyucu, yazarın sürükleyici anlatımıyla onun ilk aşkıyla tanışır, ayrılıklarını izler, acılarını hisseder ve ailesi ile arasındaki ilişkiye karışır. Güçlü betimleme özeliği, okuyucunun kitaptaki olaylarla kendini özdeşleştirmesini kolaylaştırır. Eser, 1992 yılında filme de alınmış; yurt içi ve yurt dışındaki film festivallerinde pek çok ödül almıştır. Şafak Günlükleri Şafak Günlükleri, I. Dünya Savaşı ve Türk Kurtuluş Savaşı'nda Türk cephelerinde yaşanan gerçek olayları, olaylara şahit olan kişilerin ağzından aktarmayı amaçlayan bir çizgiroman dergisi. İlk sayısı Mart 2006 çıkan 28 sayfalık renkli bir çizgiroman dergisidir. Toplam 5 sayı çıkmış, ekonomik sebeplerle yayın hayatını sonlandırmıştır. Yaratıcı ekibin önyazısında belirttiği gibi güvenilir belgeler, fotoğraflar, yayınlanmış anılar ve sağlam kaynakçalara dayanılarak oluşturulmuştur. ""I. Dünya Savaşı'nda müttefiklerimiz yenildiği için Çanakkale'de büyük zafer kazanmamıza rağmen biz de yenik sayıldık"" gibi reçete cümlelerle verilen tarih anlayışına daha derinlikli yeni bir pencere açmayı amaçlamaktadır. Yapılan kahramanlıklara, gösterilen fedakarlıklara, kişisel hırsların sürüklediği felaketlere, ihanet ve yanlış hesaplara çizgi roman penceresinden bakmakta, olaylar anlatılırken, fonda, imparatorluğun çöküş süreci ve Türkiye Cumhuriyeti'ni oluşturacak özün gelişimi verilmektedir. Yazar Kutsi Akıllı çizerler Bülent Morgök, Serdar Edirne, Ercüment Morgök, Murat Bozkurt Scene Release Kendi aralarında kendilerine Scene diyen alt kültür grubunun ürettiği her türlü ürünün genel adıdır. Son yasa dışı kullanıcısı açısından bunun adı bir yazılım, oyun ya da film olabilir; ama kendi iç dolaşımlarında kullandıkları isim ve adlandırma genel olarak hepsi için "release"dir. Bulgaristan armasÄ± Şu anda geçerli olan Bulgaristan Arması, 1997'de kabul edilmiştir. Farklı siyasi partilerin farklı istekleri yüzünden, 1990'ların başında çöken komünist düzenden sonra kabul edilen ilk resmi Bulgaristan armasıdır. Amblemde, iki arslan, üzerinde bir arslan olan bir kalkanı taşıyorlar. Üstlerinde de Bulgar çarının tacı var. Amblemin en altında da Bulgarca olarak, ülkenin millî sloganı olan: "Birlikten Kuvvet Doğar." yazıyor. .nfo .nfo, İngilizcede "bilgi" anlamına gelen "info" veya "information" kelimelerinin kısaltması olarak türetilmiştir. .nfo dosyaları ASCII yazı tabanlı karakter kodlaması dosyalarının uzantısıdır. Bu dosyalar, yazı tabanlı dosyaları okumak için geliştirilen yazılımlarla görüntülenebildiği gibi, .nfo dosyaları için özel olarak tasarlanmış yazılımlar da bulunmaktadır. Eğer bir kullanıcı bilgisayarında, içerisinde .nfo dosyası barındıran bir .rar arşiv dosyasını WinRAR yazılımı ile açarsa, WinRar ekranının sağ tarafında .nfo içerisindeki bilgiler görünür ve arşivlenmiş dosyalar hakkında bilgi verir. Nadir olarak, Microsoft Windows işletim sisteminin içerisinde bulunan, "Sistem Bilgilendirmesi" yazılımı ile de .nfo uzantılı dosyalar yönetilebilir. NFO dosyalarının kullanım amacı, eskiden BBS'lerde kullanılan, günümüzde ise birçok ZIP arşiv dosyasında bulunan FILE ID.DIZ ile hemen hemen benzerdir. NFO dosyaları genellikle korsan grupların warez yayınları için kullandıkları ve yayın hakkında bilgi içeren dosyalardır. NFO dosyası aynı zamanda bu yayının oluşturulmasında katkısı olan korsanları belirtmek, bu korsanları veya bağlı oldukları korsan grubu övmek için de kullanılmaktadır. Günümüzün modern warez NFO dosyaları, en üstte yüksek özen gösterilerek tasarlanmış ANSI logosu, altta ise korsan grubun kendisini ve yayınlarını tanıtan bilgiler içerir. NFO dosyalarını tamamlayanlar genellikle dosyaların içine ASCII dışındaki karakterleri de katarlar. Bu kod sayfaları arasında en çok kullanılanı da Kod Sayfası 437 'dir. Eğer NFO dosyasını görüntüleyen kişi bu kod sayfasını desteklemeyen bir yazılım kullanıyorsa, anlamsız ve garip yazılarla karşılaşabilir. NFO dosyalarını görüntüleyebilmek için birçok özel yazılım mevcut olsa da, basitliğinden dolayı Windows Not Defteri en çok tercih edilendir. Windows Not Defteri'nin MS-DOS ekranında görüntülenen NFO dosyalarından farkı, dosya içeriğini, siyah ekran beyaz yazı formatında değil, beyaz ekran siyah yazı formatında göstermesidir. Ayrıca bazı ANSI grafikleri film negatifi gibi ters görüntülenebilir. NFO dosyaları ile ilk tanışma, bir bilgisayar yazılımı korsan grubu olan Fabulous Furlough ya da diğer adıyla The Humble Guys (THG) sayesinde oldu. Bu gruplar warez grubu ya da crack grubu olarak da bilinmektedirler. İlk NFO dosyası THG tarafından Bubble Bobble" . adlı bilgisayar oyunu için yayınlandı. Yayınlanan bu dosya, "README.txt ("Beni Oku")" dosyasının yerini almıştı. THG tarafından bırakılan bu dosya uzantısı mirası aralıksız sürdürüldü ve bugünde korsan gruplar tarafından kullanılmaktadır. Bu yüzden NFO dosyaları, Usenet haber grupları, P2P vb. dosya paylaşım platformlarında gücünü halen korumaktadır. Scene üyesi release grupları tarafından üretilen içinde üretilen yasadışı ürünün adı, paketlenme biçimi, kurulumu, crack edilmesi ve ilgili ürünün hakkında genel bilgilerin verildiği ASCII biçiminde artistik olarak düzenlenmiş özel bir dosya biçiminin adıdır. NFO Araçları Süper güç Süpergüç, uluslararası sistem içerisinde ilk sırada bulunan, dünya çapında olaylara etki edebilen ve güç kullanabilen devlettir. Uluslararası sistem içerisinde büyük güç statüsünden daha yukarıdadır. Soğuk Savaş süresince ABD ve SSCB için kullanılan terim, II. Dünya Savaşı sonrasında kısa bir süre için de olsa Birleşik Krallık için de kullanılmıştır. Tarihsel süreç incelendiğinde ise: Han Hanedanı, Roma İmparatorluğu, Tang İmparatorluğu, Song Hanedanı, Yuan Hanedanı-Moğol İmparatorluğu, Osmanlı İmparatorluğu,Avrupa Hun İmparatorluğu,Asya Hun İmparatorluğu ve İspanyol İmparatorluğu'nun da altın çağlarında dönemlerinin süper güçleri olarak dünya siyasetinde bulundukları kabul edilir. Günümüzde, çoğu akademisyen ve gazeteci tarafından belirtildiği üzere sadece Amerika Birleşik Devletleri'nin süper güç olmak için gereken nitelikleri taşıdığı kabul edilmektedir. Fakat diğer bir yandan da Çin yükselen süper güç olarak nitelendirilmekte ve diğer devletler arasında bu güce ulaşabilme potansiyeli en yüksek olan devlet olduğuna geniş kabul görmektedir. Avrupa Birliği'nin ekonomik gücü ABD ile yarışabilecek düzeyde olsa da politik birliğini sağlayamamış olması ve düzenli tek bir ordusunun bulunmaması sebebiyle bir süper güç olarak dünya politikasında yerini alması için genişleme ve bütünleşme yolunda ciddi adımlar atması, ekonomik birliğin yanında siyasi ve askeri birliğini de sağlaması gerektiği görülmektedir. Bir diğer yandan bazı akademisyenlere göre günümüz dünyasının içinde bulunduğu uluslararası bağımlılık, iç içe geçmiş ekonomik sistem ve küreselleşme sebebiyle süper güç kavramı günümüzde geçerliliğini yitirmiştir. Fenil Kimyada, fenil grubu ya da fenil halkası (-Ph olarak da kısaltılabilir) "-CH" formüllü bir fonksiyonel gruptur. Altı karbon atomu halkal dizilmiş ve birer karbon atlayacak şekilde ikişer ikişer çift bağ taşımaktadır (3 formula_1 bağı). Genel olarak tepkime vermez. Bu aromatik hidrokarbon birçok organik bileşikte bulunabilir. Benzenden (CH)türediği söylenebilir. En basit ve bilindik olarak fenol bileşiminde bulunur. Bu fonksiyonel grup benzilden farklı olarak ekstra CH içermez. Release grup Release grup, adına kendi aralarında scene dedikleri alt kültür ortamının temel yapıtaşlarından birisidır. Scene Rules kurallar bütünü içerisinde en bağımsız ve en üretken yapıları olduğu düşünülür. Tüm dünyada dolaşıma bir biçimde çıkan korsan ürünler release grupları tarafından temin edilir ve crack edilip çıkarılır. Bu özellikleriyle "scene"in yasal yaşam biçimi ile en uyumlu insanlarının bu grup içerisinde yer aldıkları sanılmaktadır. Tersine mühendislik bilgi ve birikimleri de bunun düşünülmesinde önemli bir etkendir. ErkekÃ§e Erkekçe dergisi 1980'li yıllarda çıkan erotik bir dergidir. Ercan Arıklı'nın sahibi ve genel müdürü olduğu Gelişim Yayınları tarafından çıkarılmıştır. Genel yayın yönetmenliğini kuruluşundan kapanıncaya kadar geçen dönemde Hıncal Uluç üstlenmiş ve seks ve erotizim üzerine yazılarda yazmıştır. O günlere damgasını vurmuş birçok ünlü bayanı sayfalarında konuk etti. Aralarında fotoğrafçı Erol Atar'ın da çektiği ünlülerin erotik pozları ile dolu sayfaları erkeklerin hayal dünyasına yön verdi. Ünlülere örnekler: Seren Serengil, Pembe Mutlu, Pakize Suda, Necla Nazır, Nükhet Duru, Oya Aydoğan, Seda Sayan, Sevtap Parman, Serpil Çakmaklı, Sibel Turnagöl, Suna Yıldızoğlu, Yasemin Evcim, Ahu Tuğba, Bahar Öztan, Ayşegül Aldinç, Banu Alkan, Harika Avcı, Fulden Uras, Nazan Ayaz, Müjde Ar, Güngör Bayrak, Hülya Avşar v.d. 1987 yılında Muzır Yasası çıkınca poşete girdi. Bu durum satışlarını çok düşürdü. Poşetten kurtulmak için, Erkekçe 90 isimli ve erotizmi az, daha çok erkekler için hayat tarzı konulu bir forma girdiyse de başarılı olamadı ve 1993 yılında kapandı. Erkekçe; 12 yıl sonra 2005'te yeniden yayın hayatına izzet gümüş geeren ajans tarafından çıkarılmaktadır. Erkekçe'nin Türkiye'de yayımlanması benzer türde yabancı dergilerin de Türkçe versiyonlarının çıkmasına katkı sağlamıştır. Playmen, Playboy, Penthouse ve Hustler gibi dergilerin Türkçe sürümleri Erkekçe dergi okulundan yetişenlerce çıkarılmış ya da yönetilmiştir. İlk çıktığı yıllarda elde ettiği başarı derginin kadınlar için de bir formatının kopyalanması sayılabilecek olan Kadınca dergisinin de aynı yayın grubunca çıkarılmasını sağlamıştır. 16 Mart KatliamÄ± 16 Mart Katliamı, 16 Mart 1978 günü İstanbul Üniversitesi Eczacılık Fakültesi önünde 7 öğrencinin ölümü, 41 öğrencinin de yaralanmasıyla sonuçlanan bombalı ve silahlı saldırıdır. İstanbul Üniversitesi Hukuk Fakültesi 1. sınıf öğrencisi olan Ülkücü öğrencilerin içinde gizlice faaliyet gösteren MİT mensubu bir istihbaratçı, İstanbul Emniyeti'ne geçtiği bilgi notunda, "ülkücülerin 8-10 gün içinde İstanbul Üniversitesi çıkışında solcu öğrencilerin üzerine dinamit atıp, silahlı tarama yapacakları" bildirmiştir. Olayın faili olan Zülküf İsot ablasına olayı yaptığını itiraf etmiş ve teslim olacağını söylemiştir. Ölenlerin cenaze töreni sırasında görüntü kaydında Zülküf İsot görüntülere yansımış daha sonra ise başka bir ülkücü Latif Aktı tarafından öldürülmüştür. Latif Aktı ise 8 yıl hapis cezası almıştır. Ülkücü itirafcı Ali Yurtaslan ise öğrencilerin üstüne atılan bombayı Ülkü Ocakları 2. başkanı Abdullah Çatlı'nın temin ettiğini itiraf etmiştir. Emniyet arşivine "7 Mart 1978 tarih, 1.D.2.12780" koduyla girip resmiyet kazanan bilgi notunda belirtilen yer ve tarihte gerçekleşen katliama engel olunmadı. Bilgi notu katliamla ilgili soruşturma ve yargılamalar sürerken hiç ortaya çıkmadı. Olaydan 19 yıl sonra dava ikinci kez açılıncaya, bilgi notunun yazılışının üzerinden 22 yıl geçinceye kadar. Şükrü Balcı ve Süreyya San'ın aralarında bulunduğu polis şefleri görevlerinde kayıtsız kalmakla, Reşat Altay ise saldırıya uğrayan öğrencileri dağılma noktasına kadar koruma altında tutması gerekirken üniversite kapısında terk etmekle suçlandılar. İzmit 1. Asliye Ceza Mahkemesi'nde TCK 230 uyarınca görevi ihmalden yargılanıp, delil yetersizliğinden beraat ettiler. Sanık emniyetçiler hakkında verilen tek ceza polis başmüfettişlerinin önerdiği, disiplin cezası niteliğindeki ‘‘ihtar’’ cezası olmuştur. T.A.T.u. t.A.T.u. (Kiril: Тату), Yuliya Volkova ve Lena Katina adlı iki şarkıcıdan oluşan Rus müzik grubu. Tatu yerine 'tatü' şeklinde yazılmasının nedeni, Tatu adında, 2 kadından oluşan ve ünlü olmayan başka bir müzik grubunun olmasıdır. Tatu, Rusça'da "bu kız, o kızı..." sözcüklerinin birleştirilmesiyle oluşturulmuş bir addır. Aynı zamanda Rusçada bir argo sözcüktür. Grup daha sonraları bu ismin açılımını "ta lyubit tu" ("bu kız, o kızı seviyor") şeklinde açıklamışlardır. Grubun klipleri ve şarkıları "iki sevgili kız" ve "iki kızın yaşadığı aşk" temasını işler. Lezbiyen olarak bilinen grup elemanları birçok kez lezbiyen değil biseksüel olduklarını açıkladılar. t.A.T.u.'nun popüler olmasını sağlamış bir neden de sansasyonel olmalarıdır. Konserlerinde striptiz de yapan grup elemanları, Amerika - Irak savaşına tepki olarak bir süre konserlerine üzerinde Rusça "Khuy Voyne" ("Savaşını s..eyim") yazan tişörtlerle çıktılar. Grubun elemanları, daha önceden "Neposedi" adlı bir çocuk müzik grubunda bir araya gelmiştir. Bir süre sonra Yulia, "Müstehcen ve uyumsuz davranışları" nedeniyle gruptan atılmıştır. 1999 baharında, besteci Aleksandr Voytinski NATO'nun Yugoslavya'ya saldırısı için şarkı yazmıştı. İvan Şapovalov'un bir proje için seçtiği, "Neposedi" çocuk korosundan 14 yaşındaki Lena Katina tarafından söyleniyordu şarkı. Daha sonraları, iki kız, Ivan Shapovalov'un "t.A.T.y." isimli, daha önce masaüstünde hazırlanmış olan bu projesine kaza eseri katılmışlardır. Yani t.A.T.y., aslında bir film senaryosu gibi kâğıt üzerinde hazırlanmış bir projedir. Bu dönemde Yulia 15, Lena ise 16 yaşındadır. Shapolalov, kızlara şartlarının gerçekten çok ağır olduğu ve hiçbir haklarının bulunmadığı bir anlaşma imzalatmıştır. Bu anlaşmaya göre kızların konuşmaya bile hakları yoktur. Örneğin anlaşma gereği Lena 10 kilo vermek zorunda kalmış, Yulia saçlarını kestirip siyaha boyatmış ve bir sonraki klip için kaşlarını almak zorunda kalmışlardır. Kızların basınla konuşması ve imza vermesi bile yasaklanmıştır. İmzalar sadece, otobüs şoförleri, bodyguardlar, hava alanı çalışanları, polis, tren çalışanları, yapımcının arkadaşları ve ailelerine vermek üzere izin verildi. Fakat duygulu şeyler yazılmasına izin yoktu. "Sevgilerle", "sevgili", "çok", "kendim", "en iyi dileklerimle" gibi kelimeler imzalarda kullanılmayacaktı. İmzalar şu şekildeydi: ""Lena Katina-imza-t.A.T.u.-tarih"" ""Yulia Volkova-imza-t.A.T.u.-tarih"" Fan'Ä±n ismi de eklenebilir. Konferans ve röportaj sırasında kızlar şu konularda tembihlenmiştir: "Kısa cevap verin, argo kulanmayın, Lena sözü kesebilir veya duymamazlıktan gelebilir. Müzik ve edebiyat hakkında konuşmayın, Yulia bu konuda konuşmamalı çünkü okumaktan nefret ediyor. Lena sevdiği kitaplardan behsetmemeli. Seks, seksüel aktiviteler, günlük planlarınız ve beraber yaşamak yönündeki sorulara aldırmayın." "Kızlar bunların her birini konferanstan önce hatırlamalı, yorgun gibi davranmamalı, Hatta öyleyseler bile.Röportajın ilk 20 dakikasında aktif olarak konuşmalı, sonra kızlar yorgun olduklarını gazeteciye bildirebilirler. Her durum için bir sebep sağlanmalı. Röportaj/toplantı arası Leonid tarafından alınmalı (tatu'nun ex-yapımcısı)." Yine de kızlar bu anlaşmayı özgür iradeleriyle imzaladıklarını kabul etmektedirler. Grubun ilk Rusça singleları "Ya Soshla S Uma"'dır "(Rusça'da "Aklımı kaçırdım" anlamına gelir)". Şarkıyı t.A.T.u.'nun eski yapımcısı Elena Kiper, bir diş hekiminde uyuyakaldığı sırada gördüğü bir rüya üzerine yazmıştır. Valeri Polienko tarafından da sözlere son şekli verilmiştir. Müzik desteği ve aranjmanlığı ise Sergey Galoyan tarafından yapılmıştır. Şarkı bir genç kızın iç dünyasını anlatır.Kız,başka bir kıza aşık olmuştur ancak kendisine ne olduğunu anlayamamaktadır. Hem korkmuştur hem de mutludur ve çevresindeki herkes onu anlamayı bile reddetmiştir. Kız bu yüzden intihar etmeyi düşünür ve anne-babasından onu bağışlamalarını diler. Şarkının klibinde, iki kız lise kıyafetleriyle yağmur altındadırlar. Parmaklıklar ardında, kendilerini ayıplayan topluma karşı, birbirlerine olan sevgilerini haykırırlar ve öpüşürler. Tüm klip boyunca hapsolduklarını sanan kızlar, klibin sonunda parmaklığın iç tarafında bulunanların kendilerinin değil, onları kınayan toplumun olduğunu fark eder ve oradan uzaklaşırlar. 2002 yılında, Rusya'yı kasıp kavuran bu şarkının İngilizce versiyonu olan "All the Things She Said" ("Söylediği Her şey") kaydedildi ve orijinalinin farklı montajından oluşan bir klip hazırlanarak dünya piyasasına sunuldu. Sadece "Ya Soshla S Uma"'da kızların şarkı söylediği yerler tekrar çekildi. Ama yeni görüntüler de çekmek gerekiyordu. İki yıl önceki duvar inşa edildi ve orijinali gibi boyandı. Aynı tel örgüler de bulundu. Bu sayede Amerika Lena ve Julia'yı yağmurun altında görebilecekti. Yağmur yapmak problem değildi, fakat Yulia ve Lena'nın değişik görünümleri göz önüne alındı. Artistler işini tabii ki iyi yaptı; Lena saçını sarıya boyadı, Julia'nın saçı da kısa kesildi. İki klibin sahne arkasına konuk olan hiç kimse iki yıl arasındaki değişikliği bulamazdı. Grup Rusya'da olduğu gibi diğer ülkelerde de büyük yankı uyandırmayı başardı. 16 Mayıs 2001'de t.A.T.u., Universal Music Russia ile"Radisson-Slavyanskaya" otelinde resmi olarak kontrat imzaladı. Biri "200 Po Vstrechnoy" olan üç albüm için anlaştılar. Bu klip ve şarkı Rusya'da büyük bir yankı uyandırmıştır. Hatta klipte giyindikleri formanın "Katolik lisesi" kıyafetleri olmasından dolayı aforoz edilme tehlikesiyle karşılaşmışlardır (Ancak Lena ve Yulia, Ortodoks oldukları için durumu çok ciddiye almadılar.). İnsanlar önce iki kızı öpüşürken görünce şok oldular ama daha sonraları onların vermeye çalıştığı mesajı algılayınca, grubun popülerliği çığ gibi büyümeye başladı. Grubun yarattığı bu dalga, büyük şirketlerin dikkatinden kaçmadı ve aynı yıl Universal Music Russia, kızlarla anlaştı. Grup, 2003 yılında Riga'da düzenlenen ve Sertab Erener'in birinci olduğu Eurovision Şarkı Yarışması'na katıldı. Yarışma esnasında kızların birbirlerini öpüp, uygunsuz şekilde davranmalarından korkan Eurovision yetkilileri, grubu yarışma öncesi uyarmak zorunda kaldılar. t.A.T.u. yarışmadan üçüncü olarak ayrıldı. t.A.T.u. 2004-2005 yıllarında sessizleşince grubun dağıldığına dair dedikodular çıktı ama grup 2005'in sonlarında geri döndü.2. albümlerindeki ilk teklileri All About Us; diğer teklileri ise Friend or Foe, Gomenasai ve Loves Me Not. Grup üyeleri, 2. albümlerinden çıkan 3. tekli olan "Gomenasai" şarkısını fazla sevmediklerini ama plak şirketlerinin baskısı nedeniyle onu tekli olarak seçtiklerini birçok yerde açıkladı. 30 Ağustos 2006'da plak şirketleri olan Universal ile çalışmaya son verdiler. t.A.T.u. The Best ismini taşıyan bir derleme albüm çıkardı. Bu derleme albüm, grubun diğer iki İngilizce albümleri olan 200 km/h in the Wrong Lane ve Dangerous and Moving albümlerindeki şarkılar ile 2003 Eurovision Şarkı Yarışması'ında seslendirdikleri "Ne Ver', Ne Boysia" oluşmaktadır. t.A.T.u.'nun 3. İngilizce albümü 2008 Nisan ayında satışa sunuldu. Ama bunun öncesinde (Белый плащик)"Beliy Plaschik (White Robe)" adlı bir tekliyi çıkardılar. 6 Eylül 2006'da grup bir "Best of t.A.T.u." CD-DVD'si yayınlamışlardır. 20 Eylül'de de grubun ilk konser DVD'si olan "Truth" piyasaya çıktı. DVD, 28 Nisan 2006'daki Sankt-Peterburg konserinin görüntülerini içeriyor. 2007 yılının sonlarında "Beliy Plaschik (White Robe)" adlı bir single piyasaya sürerek 21 Ekim 2008'de "Веселые Улыбки (Vesyolye Ulybki)" adında üçüncü stüdyo albümlerini piyasaya sürdüler. 15 Aralık 2009 tarihinde ise "Веселые Улыбки (Vesyolye Ulybki)" albümünün İngilizce versiyonu olan "Waste Management" piyasaya çıktı. Mart 2011'in sonunda, internet sitesinde t.A.T.u. bir basın açıklaması yayımladı. Aralarındaki anlaşmazlıklar nedeniyle müzik yaşamlarına yalnız devam etmek isteyen ikilinin resmi olarak dağıldığı ilan edildi. 12 yıl içinde onlara gösterdikleri sadakat için sevenlerine teşekkür ettiler. Grubun 3 Rusça, 3 İngilizce stüdyo albümleri, 1 remix ve 1 de derleme albümleri vardır: Bunların yanı sıra birçok Remix albümleri ve klip (sahne gösterisi,konser) albümleri bulunmaktadır: Arman Pandikyan Arman Pandikyan, İstanbul'un işgali sırasında İngiliz İşgal Kuvvetlerinde tercümanlık görevini yürüten Ermeni asıllı Türktür. Görevi sırasında edindiği bilgileri Millî Mücadele taraftarı Mim Mim Grubu'na iletti. Türk Kurtuluş Savaşı sonrasında Terziyan, Hogasyan Efendiler gibi 10'a yakın Ermeni asıllı Türk ile beraber İstiklal Madalyası ile taltif edildi. Heckler & Koch SLB2000 HK SLB2000, Alman Heckler