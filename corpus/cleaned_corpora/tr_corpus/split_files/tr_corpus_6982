İngiltere'de gerek ABD "operet" ile "müzikal" arasındaki farklar ortadan kalkmış ve özellikle ABD seyircisinin taleplerine uygun olan "müzikal" geleneğine dönüşmüştür. Yine de "müzikal" ismini taşıyan "Brigadoon", "Candide", "Batı Yakası Hikayesi (West Side Story)" gibi eserlerle operetler arasındaki farkları bulmak zor olmaktadır. Operet, Türkiye'de 19. yüzyılın ikinci yarısı ve 20. yüzyılın ilk yarısında yaygın bir tür oldu. Operet besteleyen ilk müzikçi Dikran Çuhacıyan Efendi oldu. Özellikle Leblebici Horhor operetiyle yaygın bir ün kazandı. İsmail Hakkı Bey, doğu müziği sistemleri içinde operetler besteledi. Daha sonra Dr. Suphi Ezgi, Hasan Ferit Alnar, Muhlis Sabahattin Ezgi, Cemal Reşit Rey bu türden ürünler verdiler. 1933de bestelenmiş olan Cemal Reşit Rey'in Lüküs Hayat opereti 6 Mart 1985'te İstanbul Şehir Tiyatroları'nda yeniden sahnelenmiş ve zaman zaman tekrar edilmiştir. Naftalin Naftalin veya naftalen, kapalı kimyasal formülü CH olan, aromatik hidrokarbondur. Maden kömürünün damıtılmasıyla elde edilen orta ve ağır yağlardan ayrıştırılır. Beyaz pulcuklar biçiminde, billur yapılı bir katıdır. Keskin ve kendine özgü bir kokusu vardır. Yoğunluğu 1,15 olup, 80 °C'de erir, 217 °C'de kaynamaya başlar. Suda çözünmez, alkolde ise, ısıyla doğru orantılı olarak artan bir yoğunlukta çözünür. Atmosfer ortamında kolaylıkla buharlaştığından haşere(böcek türleri) ile mücadelede kullanılır. Güveleri uzaklaştırdığından yünlü kumaş ve kürkleri korumakta kullanılır. Sanayide eritici, yakıt ve boya hammaddesi olarak; eczacılık ve parfümeride ise ara madde olarak kullanılır. Ayrıca lavaboların temizlenmesinde büyük rol oynar. Naftalin katı halden gaz hâle sıvılaşmadan geçer. Buna süblimleşme denir. 1866'da Alman kimyacısı Emil Erlenmeyer tarafından onarılmış olan açık formülü, ortaklaşmış iki karbon atomu içeren iki bitişik benzen halkası gösterir: Naftalen, benzen gibi, yer değiştirme ve katılma tepkimelerine yatkındır. Tetralin, dekalin, naftoller, naftilaminler ve stalik anhidrit üretiminde, ayrıca güve öldürücü olarak kullanılır. Büyük miktarlarda naftaline maruz kalınması alyuvarlara zarar verebilir ve hatta yok edebilir. Uluslararası Kanser Araştırmaları Ajansı (IARC) tarafından naftalin, insanlarda ve hayvanlarda kansere neden olabilen bir madde olarak sınıflandırılmıştır (Grup 2B). Güve ilacı olarak üretilen naftalin topları ve naftalin içeren diğer ürünler AB içerisinde 2008 yılından itibaren yasaklanmıştır. Folklor Halk bilimi veya folklor, bir ülkede veya bölgede yaşayan halkın kültür ürünlerini, sözlü edebiyatını, geleneklerini, törelerini, inançlarını, mutfağını, müziğini, oyunlarını, halk hekimliğini inceleyerek bunların birbirleriyle ilişkilerini belirten, kaynak, evrim, yayılım, değişim, etkileşim vb. sorunlarını çözmeye, sonuç, kural, kuram ve yasaları bulmaya çalışan bilim dalıdır. "Halk bilimi", Arapça kökenli bir sözcük olan "halk" ve Türkçe "bilim" sözcüklerinin bir tamlama oluşturmasıyla ortaya çıkmıştır. En basit haliyle halkla ilgilenen bilim anlamındadır. "Folklor" terimi ise Türkçeye Fransızcadan geçmiş olup, "folk" (halk) ve "lore" (bilgi)'den gelmektedir. Terim ilk kez İngiliz araştırmacı William Thoms (1803-1885) 1846 yılında, Londra’da yayınlanan “Athenaeum” adlı bir dergideki yazısında kullanmıştır. Thomas söz konusu yazısında halk edebiyatı ve halk gelenekleri konularındaki ürünleri inceleyen bilim dalına ad olarak "Folklore" teriminin kullanılmasını önermiştir. Johann Gottfried von Herder de Alman halkının otantik ruhu, geleneği ve kimliğinin belgesi olan folklorün kaydedilmesi ve korunması gerektiğini ilk savunan kişilerden biri olmuştur. Metin merkezli kuramlar halk edebiyatını temel alır. Daha eski bir yöntemdir. Kültürü incelerken edebi ürünlerden yararlanır.Geçmişe dönüktür. Tamamlanmış ürünler olarak bakılan halkbilim verileri derlenip toplanması gereken birer objedir. Fonetik yöntemler, motif ve epizotlar ile metinler incelenir. İngiliz halkbilimci Edward B. Tylor'un öncülüğünde kurulmuş, kültlerin nasıl oluştuğuna ve gelişim gösterdiğine değinilmiştir. Farklı toplumlardaki benzer özelliklerin gösterilmesi esastır. Finlandiya, İsveç, Norveç gibi İskandinav ülkelerinde ortaya çıkan halk edebiyatı faaliyetlerini incelemede ortaya çıkmıştır. Sözlü anlatıların, özellikle de masalların nerede ve ne zaman oluştuğu üzerinde durulur. Benzer metinler incelenerek bir anlatının ilk şeklini bulmak hedeflenir. Herder ve Krohn'un öncülüğünde gelişmiştir. Yaratıcı ve yaratım ortamından soyutlanarak incelemesi nedeniyle eleştirilmiştir. Axel Olrik'in Epik Yasaları bu kuram içerisindedir. Buna göre halk anlatıları temel yapılara sahiptir. On beş ayrı kuram ile ürünler arasındaki ilişkiler ortaya konur. Antti Aarne Masal Tipleri Kataloğu eserinde masallara numaralar vermek ve beş ana gruba ayırdığı masalları 2500 farklı ilinti ile sınıflandırmaktadır. Stith Thomson ve Halk Edebiyatı Motif İndeksi de motifleri alfabetik sıraya göre sıralamıştır. Farklı toplumlarda benzer özellikler görülmesinden hareket eder. Dünyada ilk olarak bir kültür merkezinin bulunma olasılığını sorgulamıştır. Elliot Smith ve arkadaşları bu kuramın öncüsüdür. Onlara göre Mısır ilk kültür merkezidir. F.Ratzel ve İkinci Viyana Yayılmacıları olarak bilinen grup da göç olgusu üzerinde durmuştur. İnsanların yaptıkları göçlerle kültürel değerlerini taşıdıkları, farklı toplumlarda benzer özelliklerin görülmesinin bu göçlerle ilgili olduğu savındadırlar. Sigmund Freud ve çevresi, halkbilim ürünlerinin kaynağı olarak insanın düş ve imgelerini öne sürer. Çocukluk döneminde arzu edilip sahip olunamayan istekler ve korkular halk anlatılarındaki sembollerin temelidir. Bilinçaltını bir açıklama alanı olarak gören Wundt, Carl Jung da benzer yöntemlerle çalışmıştır. Halk edebiyatı ürünlerinin yapısal özelliklerini inceler. Bir anlatı grubu üzerinde inceleme yapıp, yapısını formül haline getirir ve formülü evrensel düzeyde uygulanabilir kılmayı umar. Kahramanın Biyografisini Çözümleyen Yapısal Kuram gibi bir yöntem farklı dini, epik kahramanların ortak bir kahraman modeline dayandığını savunur. Vladimir Propp ve Masalların Yapısal Çözümlemesi bir masalın değil, tüm masalların kökenini araştırır. Tarihi coğrafi Fin Metodu'nun aksi bir görüştür. Fonksiyon ve rol olarak iki kavram üzerinde temellenen bu çalışma, çeşitli masallardaki aynı işlevleri sergilemeye çalışır. Levi Strauss ekolüne göre doğal yapıyı açığa çıkarmak için mitlerdeki öykülendirme ögeleri bölünmeli ve yeniden düzenlenmelidir. Bağlam merkezli yöntemde halk bütün olarak ele alınır. Halkbilim bitmiş bir obje değildir. Yaşayan, anlatılan, dinleyen yaratıcı bir süreçtir. Yalnızca metinler değil, metnin işlendiği toplumsal çevre de değerlendirilmelidir. Antropoloji kökenlidir. Malinowiski, Boas, Herkovist, Margerat gibi bilimciler metnin yaratıldığı bağlamı incelerler. Halkbilim ürünlerinin derlenip yazılması ile birlikte kültürel ve fiziki şartlar da dikkate alınmalıdır. Anlama ve dinleme olayı da önemlidir. Kültürü oluşturmada insanın temel ihtiyaçlarının rolü göz önünde bulundurulmalıdır. Homer Meselesi olarak da bilinir. 20. yüzyılda ortaya çıkmıştır.Milmen Parry ve Albert Bateslord tarafından, İlyada ve Odessa eserlerinin nasıl ortaya çıktığı sorusu ile geliştirilmiştir. Homer'in bu destanları sözlü olarak öğrenmesi ve sonrasında yazıya geçirmesine vurgu yapılır. Destanların günümüze nasıl geldiği böylece açıklanır. Halkbilim dinamik bir iletişim sürecidir. Roman Jacobson ve Saussure gibi dilbilimciler ile ortaya çıkmıştır. Alan Dundes, Rager Abraham, Don Ban Amos gibi Amerikalılar da dahil olmuştur. Halk kültürü ögelerinin genel dokusu ile birlikte dinsel ögelerinin de incelenmesi gerekir. Dundes, metin ve bağlam kavramları üzerinde durarak; metnin toplumdan topluma aktarıldığını, oysa sözlü ürünün aktarılmasının olanaksız olduğunu söyler. Toplumsal bağlam her yaratmada değişkendir. Performans kuramında halkbilim sanatsal bir eylemdir. Ürünlerin geçtiği çevre kültür olarak ele alınır.Halkbilim ürünlerinin anlatımında yeniden yararlanma değil, kültürel yeniden üretim vardır. Ürünlerin özü tarihsel dokuya bağlı kalır, anlatıcı yalnızca bunun aktarımını yapar. Folklor kavramı 19.yüzyılın sözlü gelenekleri modern ideolojik amaçlar doğrultusunda birleştirmeyi arzulayan romantik ulusalcı ideolojinin bir parçası olarak gelişmiş ancak 20.yüzyılda etnograflar politik amaçlar dışında folklor kayıtları yapmaya başlamışlardır. Folklor kavramı 19.yüzyılın sözlü gelenekleri modern ideolojik amaçlar doğrultusunda birleştirmeyi arzulayan romantik ulusalcı ideolojinin bir parçası olarak gelişmiş ancak 20.yüzyılda etnograflar politik amaçlar dışında folklor kayıtları yapmaya başlamışlardır. Mika Mika bir düzleme göre çok iyi dilinimli bir takım mineralleri içeren bir mineraller grubudur. Dilinim ("şistozite"), yaprakcıkları elastik olarak bükülebilir. Dilinim yüzeyleri sedef parıltıdır. Mika grubu mineraller, yer kabuğunu oluşturan kayaçlar içerisinde ortalama % 3.8 oranında dağılım frekansına sahiptir. Kimyasal bileşim bakımından aluminyum silikattır. Aluminyum (Al) ve silisyumdan (Si) başka potasyum (K), magnezyum (Mg) ve lityum (Li) elementlerini de içerebilirler, içerdikleri diğer elemente göre de potasyumlu, magnezyumlu ve lityumlu mika adını alırlar. Ayrıca mikaların içeriğinde suyun (HO) yanı sıra flor (FL) ve başka izomorf elementleri; koyu renkli mikalarda da demir (Fe) bulunur. Yani kısaca mika grubu mineralleri çok değişik kimyasal bileşimlerine göre mikalar 3'e ayrılır. A. Ferro-magnezyumlu mikalar "“ Siyah mikalar “" "* Biotit" K( Mg,Fe)Si A10 (OH,F) * "Lepidomelan" K( Fe,Mg )SiA10 (OH,F ) * "Flogopit" K,Mg Si A10(OH ,F) Bu mikalar genellikle az miktarda Fe ve Ti içerirler. "Anomit, siderofillit" ve "Eastonit" aluminyumca zengin ara çeşitleridir. B. Aluminyumlu mikalar "“ Beyaz mikalar “" * "Muskovit" KAlSi A1O ( OH,F ) * "Paragonit" NaA1SiA1O (OH,F ) * Fenjit K (Mg ,Fe )A1O ( Si A1 ) ( OH,F) Fe bazen kısmi olarak A1’un yerini alır. “"Ferri-muskovit" “ C.Â Lityumlu mikalar * Lepidolit K,Li,A1SiA1O ( OH,F ) * "Zinvaldit" K,Li,A1SiA1O ( OH,F ) D. Talk grubu mikalar * "Talk" MgSiO (OH ) *Â "Pirofillit" A1SiO ( OH ) "." Biyotit Sertlik = 2- 2.5, Yoğunluk = 3.02-3.12 gr / cm - K( Mg,Fe)Si A10 (OH,F) En son bulunan mika türüdür. Kor kayaçların bünyelerinde yaygın şekilde yer alır. Volkanik kayaçlar içerisinde fenokristaller halinde görülen biyotit, korozyona uğramış bir görüntü arzeder. Lamprofirlerde pek bol rastlanır. Biyotit, demirli olduğundan çoğunlukla koyu renklidir. Elastik ve bükülebilen ince lameller ve pullar halindedir. Mükemmel dilinim gösterir. Dilinim düzlemleri boyunca çok kuvvetli camsal bir parlaklık verir. İnce lamelleri ışığı geçirir. Koyu kahverengi, koyu yeşil, siyah renklidir. Biyotit, potasyum içerdiği için toprak için önemlidir. Ayrışması esnasında açığa çıkan bir miktar potasyum toprağa karışarak toprağın verimini arttırır. Ayrıca biyotit ince toz haline getirilerek yağlayıcı madde olarak kullanılır. Biyotit, yüksek ısı altında sillimanite dönüşür. Ayrıca ayrışarak kloriti oluşturur. Kloritleşme sırasında dilinim düzlemleri boyunca opak mineraller, özellikle hematit (Fe O) oluşur. Flogopit ise, kırmızı kahverengi, sarımsı veya renksiz bir mika türüdür. Karbonatlı kayaçların metamorfizmasıyla oluşmuş bazı metamorfik kayaçlarda, ( "kontakt zonlarında" ) ultrabazik kayaçlarda, genellikle kimberlit ve bazı volkaniklerde görülür. Daima flor içerir ve hemen hemen demirsizdir. "." Muskovit Sertlik = 2- 2.5, Yoğunluk = 2.8-2.9 gr / cm - KAlSi A1O ( OH,F ) Sarımsı, renksiz, hafif kahverengimsi veya yeşilimsi olup, saydamdır. Doğada kısmen primer, kısmen de sekonder (diğer silikatların ayrışmasından) oluşumuştur . İnce plakalar ve pullar halindedir. Bazen çok büyük levhalar halinde çıkabilir. Bu şekildeki muskovitlerin büyük ekonomik önemleri vardır. Yaprakların büyüklüğüne, saydamlık derecesine ve rengine göre çeşitli kaliteleri vardır. Toz haline getirilerek refrakter madde yapımında, kâğıt, karton, boya ve seramik endüstrilerinde kullanılır, çünkü muskovit lamelleri ve plakaları kolay kolay kırılmazlar. Elastikiyet ve bükülme özelliğinin yanı sıra elektrik akımını iletmemesi nedeniyle elektroteknikte geniş kullanılma sahası vardır. Saydam ve kolay dilinimli oluşlarından dolayı pencere camı olarak; ateşe dayanıklı olduklarından da sobalarda ve lambalarda kullanılır. Volkanik kayaçlarda muskovit görülmez. Genellikle çoğu silikatların hidrotermal suların etkisiyle ayrışması ("serisitleşme gibi" ) sonucu sekonder olarak oluşur. Küçük pulumsu, ipek parıltılı muskovite serisit adı verilir. Çoğu zaman talktan güç ayrılır. Krom içeren muskovit, kromlu olivinli kayaçların ayrışmasından oluşur ve fuksit adını alır. "." Lepidolit Sertlik = 2- 3, Yoğunluk = 2,8 -2,9 gr / cm - K,Li,A1SiA1O ( OH,F ) Nadir rastlanan bir mika çeşididir. Hemen hemen muskovite benzer. Biyotit içindeki Mg atomlarının yerine Al ve Li atomlarının geçmesiyle oluşur. Şeftali çiçeği kırmızısı yaprakcıklar ve pulcuklar oluşturur. Bazen soluk mor renkte olur. Dilinim düzlemleri boyunca camsal, görünüşümsü sedefimsi parlaklık gösterir. İyi oluşmuş kristalleri nadirdir. El örneklerinde diğer örneklerden mor veya pembe rengiyle ayrılır, elastiktir, bükülebilir. Greizen ve pegmatitlerde rastlanır. Kuvars, muskovit, feldspat, spodumen, topaz, turmalin gibi minerallerle beraber bulunur. Eiður Guðjohnsen Eiður Smári Guðjohnsen (d. 15 Eylül 1978, Reykjavik), İzlandalı eski millî futbolcudur. İzlandalı oyuncu futbola 1994 yılında İzlanda'nın Valur kulübünde başladı. Valur Reykjavik takımının altyapısından yetişmiştir. Valur Reykjavik'de 17 maçta 7 gol atıp 1 yıl boyunca oynamıştır. Babası da kendi gibi futbolcudur. Daha sonra PSV'ye giden oyuncu bekleneni veremeyince, Bolton Wanderers'a gönderildi. Premier League'de yıldızı parlayan oyuncu, Chelsea'nin dikkatini çekti ve 5.750.000 € transfer bedeliyle Chelsea'ye transfer oldu. Chelsea'de uzun süre takımda ilk 11'de yer aldı. Her fırsatta bir Jimmy Floyd Hasselbaink hayranı olduğunu belirtten Guðjohnsen, genç yaşta Hasselbaink'le futbol oynama imkânı bulmuştur. 2005-06 sezonunda Chelsea'de forma şansı bulamaması nedeniyle İspanyol kulübü FC Barcelona'ya transfer olmuştur.2009-2010 sezonunda AS Monaco FC'ya transfer olmuştur.2010-2011 sezonunda Premier Liginin 2.yarısında Stoke City'den Fulham FC'ye kiralık olarak gitmiştir. 19 Temmuz 2011 tarihinde, Gudjohnsen İngiliz kulüpleri West Ham United ve Swansea City'nin ilgisine rağmen 2013 yılına kadar AEK Atina]] kulübü ile iki yıllık anlaşma imzaladı. Kentin Eleftherios Venizelos havaalanında 2.500 AEK taraftarı tarafından karşılandı. Yunan liginde bir zamanlar oynayan Brezilyalı yıldız Rivaldo kendisini tebrik etti. Temmuz 2012'de Gudjohnsen kulübün ciddi mali zorlukları nedeniyle ile AEK ile sözleşmesini feshetme anlaşmasına vardı. AEK takımından serbest bırakıldıktan sonra ABD'nin Major League Soccer takımlarından Seattle Sounders FC ile deneme antrenmanlarına çıktı. 2012-13 sezonunda Belçika'nın Cercle Brugge takımına transfer oldu. 2013-14 sezonunda buradan da ayrılarak yine bir Belçika kulübü olan Club Brugge takımına transfer oldu. Burada bir sezon oynadıktan sonra serbest kaldı. 5 Aralık 2014 tarihinde bedelsiz olarak İngiltere Championship Ligi ekiplerinden Bolton Wanderers kulübüne transfer olmuştur. 5 Temmuz 2015 tarihinde, Congguo Cuçio Şiehui Çaoci Liensai kulübü Shijiazhuang Ever Bright, Guðjohnsen ile sözleşme imzaladıklarını duyurdu. 12 Şubat 2016 tarihinde, Gudjohnsen Eliteserien takımı Molde FK ile iki yıllık sözleşme imzaladı. Gudjohnsen'in 3 Ağustos 2016 tarihinde yaptığı sözleşmeden dolayı serbest bırakıldı. Ocak 2019'da, Gudjohnsen, yeni atanan menajeri Arnar Viðarsson'un altında İzlanda'nın 21 yaş altı futbol takımının antrenör yardımcısı olarak işe alındı. Ayrıca Guðjohnsen, İzlanda millî futbol takımında da 1996-2016 yılları arası 20 sene boyunca forma giymiştir. Babası Arnór Guðjohnsen 34 yaşındayken 17 yaşında olan oğlu Eiður ile bir millî maçta beraber oynamışlardır. Ancak aynı anda saha da bulunmamışlar. Arnór Guðjohnsen'in bir de gol attığı maçta oğlu Eiður Guðjohnsen ilk yarı sonunda babasının yerine oyuna girmiştir. İzlanda bu maçta Estonya'yı 3-2 mağlup etmiştir. Bu aynı zamanda baba oğlun aynı kadroda bulunduğu tek millî maçtır. Ayrıca İzlanda'nın en çok gol atan futbolcularından biridir. İzlandaca, Felemenkçe, İngilizce, İspanyolca, Katalanca ve Danca bilmektedir. "15 Ekim 2013'e kadar" Kavun Kavun (), kabakgillerden sürüngen gövdeli bitki türü ve bu bitkinin iri meyvesidir. Olgunlaşmamış hali de meyve olarak tüketilir ve bu haldeki meyvesine kelek denir. Bir yıllık otsu bir bitkidir. Sürüngen gövdesi metrelerce uzayabilir. Yaprakları yürek biçiminde iridir. Bir eşeyli ve bir evcikli çiçekleri yaprakların koltukaltından çıkar. Türüne ve çeşidine göre kalın kabuklu iri meyvesinin içi etli, sulu ve bol çekirdeklidir. Anayurdu Ortaasya iran ve Anadolu'dur. Türkiye'de yetişen başlıca türleri Topatan, Hasanbey, Van kavunu, Altınbaş Kızılırmak, Ankara kavunu, kırkağaç (Manisa) kavunu gibi yerel tipleri yanı sıra pek çok yerli ve yabancı hibrit çeşitleri de kullanılmaktadır. pH'ı 7,0'dır. Karga Karga, kargagiller (Corvidae) familyasından "Corvus" cinsini oluşturan, orta boylu, güçlü ayakları ve düz iri gagaları olan siyah ve zeki ötücü kuşlar. Daha büyük olanlarına "karakarga" veya "kuzgun" denir. Kuzgun Osmanlı Türkçesinde "kelâg" (Farsça: کلاغ) olarak adlandırılır. Vücutlarına nazaran büyük beyinleri vardır; beyin/vücut oranları primatlar ve memeli deniz hayvanları (Cetacea) ile neredeyse aynıdır ve insanlarınkinden biraz daha düşüktür."Corvus" cinsi 45 karga türünü , "Corvidae" familyasındaki türlerin üçte birini oluşturur. Üyeler, Asya'da ve Avustralya'da gelişen corvid cinsinden evrimleşmiş gibi görünüyor. Kargalar doğada 15-20 yıl yaşarlar; Amerikan Kargaları ("Corvus brachyrhynchos)" 4-8 yıl kadar yaşar. Ancak çok özel bakım altında, 30 yıla kadar yaşayabildikleri bilinmektedir. Kayıtlar altında bilinen en uzun karga ömrü ise 40 yıldır. Kargalar esaret altında ses taklidi yapmakta daha çok yeteneklidir. Aynı zamanda oldukça meraklı hayvanlar olan kargalar mektup, çamaşır mandalı, araba anahtarı gibi nesneleri çalarlar. Karga sözcüğü "kara kuş" demektir. (Uygurca 1000 yıldan önce) Karga (Corvus) türlerinin hepsi ortalama 7 yaşındaki çocukla aynı zekaya sahiptir. Kuşlar arasında kendini aynada tanıyan tek kuş türü Avrupa Saksağanı'dır. Yapılan deneylerde, diğer karga türlerinin aynada kendilerini gördüklerinde aynanın arkasında başka karga olup olmadığına baktıkları gözlemlenmiştir. Özetle kendilerini tanıyamamaktadırlar. Ayna deneyleri hayvanlar için kolay değildir. Buna rağmen kargagillerin görsel hafızaları çok gelişmiştir. İnsan ve hayvan yüzlerini unutmazlar. İyilik, kötülük yapanları veya bir insanla, hayvanla yaşadıkları önemli olaylarda insan, hayvan yüzlerini unutmazlar. Hatta eğer önbelleğine almak isterse çevredeki cansız cisimlerin görünüşlerini bile tanıyabilir, hatırlayabilirler. Fakat her yeni bilgi öğrendiklerinde eski bilgileri hatırlamak, bilmek zorlaşır. Daha da fazla yeni bilgi öğrendiklerinde ise eski bilgiler uçar gider. Sürüsünü, ailesini bu olaylara karşı uyarırlar ve olaylara göre davranıp hareket ederler. Yeni öğrendikleri bilgileri nesilden nesile aktarırlar ve çok karmaşık dil yetenekleriyle aynı biz insanlar gibi iletişim kurarlar. Alet yapabilirler; buna örnek yeni kaledonya kargalarının ağaç kovuğundaki larvalara ulaşmak için çubuk veya dal parçası kullandıkları görülmüştür, çubuk kullanmasının nedeni özellikle larvayı direkt olarak yukarıya çekmekten ziyade çok daha kolay olan yolu tercih etmesidir. Larvayı çubukla dürterek larvanın sinirlenip çubuğu ısırmasını sağlamakta ve yukarı çekip yemektedir. Benzer deneyler kuzgunlarda da yapılmış bir yiyecek dolusu kaba ulaşmak için suya taş vb. nesneler atıp su seviyesinin yükselmesini sağlayıp yiyeceği almayı başarmıştır. Kargalar geleceğe dair planlar yapabilir ve düşünebilir. İsveç'te Lund Üniversitesi tarafından yapılan araştırmalara göre primatlar "zihinsel zaman yolculuğu" ile geleceği hayal ederek düşünebilmektedir. Geleceğe yönelik plan yapma becerisinin insana özel olduğu düşünülüyordu. Şimdi, ilk kez insan dışı türlerde de gelişmiş planlama kapasitesinin olduğu anlaşılmıştır. Aynı şekilde kuzgunların (Corvus Corax) da maymunlar gibi geleceğe yönelik plan yaptığı bilinmektedir. Buna en basit örnek olarak kargalar yiyeceklerini saklarlar, sincaplar sakladıkları yiyeceklerin yerlerini unuturlar ve bu sayede birçok ağacın oluşmasına katkı sağlarlar, sincapların aksine kargalar görsel hafızaları çok gelişmiş olduğu için yiyecekleri sakladıkları yerleri unutmazlar ve her yıl sakladıkları yerleri bulurlar. Yiyecek saklamanın amacı zorlu dönemlerde, kış mevsiminde veya yavrulama döneminde zorluk çekmemesidir. Yiyeceğin fazlası her zaman saklanır "C. antecorax" / "C. fossilis" kompleksinin yanı sıra "C. pliocaenus" / "C. betfianus" / "C. praecorax" / "C. simionescui'nin", özellikle de yaşayan akrabalarla olan geçici zamansallık ve ilişkinin taksonomisi henüz tam olarak çözülmemiştir. Bu türlerin en azından bir kısmı, yukarıda listelenen canlı formların doğrudan ataları gibi görünmektedir. Kargadan kargaya yuva yapma süresi, kuluçka süresi, yavrunun uçma süresi gibi şeyler değişir. Kargalar yuvalarını çoğunlukla ağaçlara; daha düşük ihtimalle elektrik direkleri, uçurum kenarları, deliği olan herhangi bir yapılar, ve evlere yaparlar. Kargalarda ortalama yuva yapma mevsimi Türkiye'de şubat ayının son haftasında veya mart ayının ilk haftasında başlar. Yuvanın dış iskeleti çoğunlukla en az kalem kalınlığındaki dallardan, daha düşük ihtimalle kıyafet askılığı gibi uzun ve kalın cisimlerden; yuvanın iç kısmı ise kuru ot, pamuk, tüy/hayvan kılı gibi yumuşak malzemelerden oluşur. Tokyo'daki Büyük-Gagalı kargaların ("Corvus macrorhynchos)" yuva yapmak için kıyafet askılıkları çaldıkları ve yuvanın yumuşak malzemesi olarak da bizonların sırtına konup tüylerini yolup kaçtıkları görülmüştür. Yavru kargaların tüyleri yetişkinlere nazaran daha az parlak ve kirli/soluk gözükür, gagasının kenarında ten renginde yumuşak bir doku vardır, ağzının içi kırmızıdır ve gözleri maviye yakındır, büyüdükçe göz rengi koyu kahverengi olur, gagasındaki yumuşak doku yok olur ve ağzının içinin bir kısmı (gaga altı), siyaha döner. Kargalar'da yavrunun yuvadan uçma süresi türe göre 6-10 hafta arasında değişir. Kuluçka süresi boyunca yuvada en çok kalan dişi kuştur ve erkek dişiyi besler. Dişi kuş günde 1 kere yumurtlar böylelikle yumurtadan çıkan civciv bir öncekine göre hep 1 gün daha küçüktür.Tek eşlidirler; ölene kadar aynı eşle yaşarlar. Yuvadaki yumurta sayısı türe göre 3-10 tane olacak şekilde değişir. Yumurtalar kahverengi lekelerle birlikte yeşilimsi bir renktedir. Cinsel olgunluğa (3-4) yaşında ulaşırlar. Kargalarda cinsiyet ayrımı yapmak zordur; çoğu türlerde erkekler dişiye nazaran boyut olarak daha iridirler. Kargalarda; fiziksel,karakter ve zeka gelişimi 1 yılda tamamlanır ama üremeye hazır oldukları yaşa çok çok sonra ulaşırlar. Cinsel olgunluğa ulaştıktan sonra kalıcı olarak ebeveynlerinden, sürüsünden ayrılırlar ve kendi sürüsünü kurar, eş edinir ve yuva yapar. Bu sayede döngü tamamlanmış olur. Kargalarda sürü ve ailenin sayısı; kuşun yaşadığı yere, yiyecek bolluğuna, yaşına ve karakterine göre değişebilir. Orman, köy, park, hayvancılığın yapıldığı yerler, fundalıklar, yaylalar ve şehirde yaşarlar. Şehir hayatına bazı türleri adapte olmuştur. Şehirlerde insan çöplüklerinden dolayı sayıları daha çok ve hayatta kalma oranları diğer yaşam alanlarına göre yüksektir. Kargalar sosyal ve savunmacı kuşlardır, eşlerini, ailelerini, yavrularını ve bölgelerini korumak için ellerinden geleni yapacaklardır ama bu ters etkide gösterir; kargalar aynı türdeşi de olsa sürüsünden veya ailesinden olmadığı sürece yabancı kargaları sürüsünde istemezler, onlarla yiyecek paylaşmazlar. Sürüye yeni bir karga katılmaya çalıştığında bir süre kabul etmeyebilirler. Kargalar cenaze törenleri yapmaktadır, aralarından biri öldüğünde ölünün etrafını sarıp karmaşık şekillerde birbirleriyle iletişim kurarlar. Ne olup bitiyor, anlamaya çalışırlar. Eğer aralarından birini öldürenin, zarar verenin veya yakalayanın kim olduğunu bulurlarsa ondan intikam almak isteyeceklerdir. Bunu yapan bir kedi, insan ya da herhangi bir yırtıcı hayvansa onu rahat bırakmazlar; yüzleri, vücut özelliklerini akılda tutup, her gördüklerinde alarm çağrısıyla onu rahatsız ederler. Yapabilirlerse vurup kaçabilirler. Biz insanlar kargaların nasıl bir iletişim kurduğunu, kurdukları iletişimin ne anlama geldiğini bilemeyiz. Bir ornitolog veya biyolog olmadığımız sürece; sesin sadece alarm çağrısı mı, normal çağrı mı ve şarkı olup/olmadığını bilebiliriz. Kargalar kendilerini besleyen insanlara teşekkür ettiğini belirtmek/sevgisini gösterebilmek için hediye getirirler; buna en iyi örnek Gabi Mann diye bir kızın kargaların getirdiği hediyelerden koleskiyonu var. Bilinenin aksine kargalar sadece esaret altında olduklarında parlak cisimlere, yiyecek dışındaki cisimlere ilgi duyarlar, onu saklarlar ve çalarlar. Onun dışında doğada yaşayan bir karga parlak bir cisim gördüğünde (Yeni Kaledonya kargası hariç) fazla ilgilenmeyecektirler. Esaret altında zekalarını daha iyi kullanabilirler ama mutlu olmazlar, türdeşleri olmadığından kendini yalnız hissedecektirler. Aile içinde çoğu kez kavga ederler ama kavga fazla büyümez. Aileden veya sürüden olmayan bir karga türünden ailelerini ve kendilerini korumak için ölümüne savaşırlar. Savaştığı kuş genelde sakatsa, hastaysa veya yavruysa ölür. Çok titiz ve gerektiğinde seçici kuşlardır. Kargalar çok sık banyo yapmayı seven ve yemek yedikten sonra gagasını silen hatta yediği leşi, çöpü, böceği dahası bulduğu her yiyeceği bile suda yıkayan bir kuştur. Fırsatı olursa, bulursa en temiz suda bu işlemleri yapmayı tercih eder. Omnivor bir beslenme şekline sahiptirler, hemen hemen her şeyi yerler. Meyve, sebze, tahıl, kuruyemiş, besin çöpleri, leş, her türlü et çeşidi, böcekler, omurgasızlar, tohum, yavru kuşlar, kuş yumurtaları, yavru hayvanlar (kendinden boyut olarak küçük olan, yavru veya sakat olan canlıları avlayıp yerler). Şehirde yaşayan kargaların beslenmesinin %65'i insan yemeklerinden oluşur. Geriye kalanlar ise böcekler, tohumlar ve sadece %1'i leştir. Doğada insan yiyecekleri bulunmadığından, yırtıcı kuşların avladıkları avları çoğu zaman yırtıcı kuşun kuyruğuna vurup çekiştirip rahatsız ederler ve çalmak için uğraşırlar, fırsat olmadığında ise bekleyip geriye kalan et parçalarını ve bol miktarda daha fazla leş, tohum ve böcek yerler. Kargalar kendinden ufak yetişkin canlıları grup olup çok nadiren avlarlar. Bir avı çalmak avlanmaktan daha kolaydır. Şehirde ise yemek yiyen kediye veya köpeğe aynısını yaparlar. Şehirde kedileri, köpekleri rahatsız edip yiyeceklerini çalmakta ustalaşmışlardır. Genede yiyecek çalmaktan çok aynı doğadaki gibi sıralarını beklerler, her zaman yiyecek çalmaya fırsat olmaz. Kargalara, bazı kuşlara, atlara ve insanlara "Batı Nil Virüsü" bulaşabilir. Virüsün kaynağı sivrisineklerdir; kargaları, bazı kuşları ısırırlar ve virüs bu şekilde önce kargalara sonra etraftaki diğer kuşlardan atlara ve insanlara bulaşır. Ancak virüse maruz kalan insanların beşte biri grip benzeri semptomlar görüyor ve %1'i ciddi şekilde hastalanıyor. Hastalık New York'ta ilk ortaya çıktığında, 1999 yazında, 4 ayda yaklaşık 5.500 karga öldü. Testler, hastalığın kargalar için %100 ölümcül olduğunu gösterdi. Alakarga, saksağan, bülbül ve martı gibi birçok kuşun hassas olduğu görüldü. Kargalar tuhaf sesleri, siyah renkleri, parlak cisimlere olan düşkünlükleri ile mitolojiye ve sanata sıklıkla konu olmuşlardır ve kargalar yıllar boyunca savaş, ölüm gibi olaylarla ilişkilendirilmiştir. Çoğu dinde ve kültürde kargalar hala kutsaldır. Korku filmlerinde ''Ölümün habercisi" gibi kavramlarla donatılmıştır. Kargaların 200 yıl yaşadığı, leş yediği (nispeten) yanlıştır. 2. Davranışları, Zekası: https://en.wikipedia.org/wiki/Corvus, https://www.youtube.com/watch?v=cbSu2PXOTOc&t=108s Bu belgeselde orman kargaları yuva yapmak için kıyafet askılıklarını kullanıyor: "https://www.youtube.com/watch?v=zGYII1XbE4U&t=1607s." https://www.youtube.com/watch?v=YwXKNMI9sGU https://www.youtube.com/watch?v=Sng1oV_uDzM https://www.youtube.com/watch?v=AVaITA7eBZE&t=12s 3. Görsel Hafıza hakkında: https://www.youtube.com/watch?v=mRwSC5eHQzA 4. Yeni Kaledonya kargaları ve yaptığı Aletler https://www.youtube.com/watch?v=UZM9GpLXepU 5. Bu videoda çubukla larvaları dürtüp kızdırarak çubuğu ısırmasını sağlıyor ve yukarı çekip yiyor: "https://www.youtube.com/watch?v=xwVhrrDvwPM". Kargalar birbirlerine yeni şeyler öğretebilir bilgiyi nesilden nesle aktarabilir bu videoda robot karganın yaptıklarını başka kargalar uygulayıp öğrenebilir: "https://www.youtube.com/watch?v=8LaCfp2ugHU" 6. Kuzgunların su seviyesini yükseltip yiyecekli kaba ulaştığı video: "https://www.youtube.com/watch?v=lrYPm6DD44M" 7. Kargalar hakkında bilimsel çoğu şeyler yazan en iyi site John Marzluff(Vahşi Yaşam Biyoloğu)' un doktora sonrası araştırma öğrencisi Kaeli Swift'in yazıları: https://corvidresearch.blog/about/ https://corvidresearch.blog/faqs-about-crows/ https://corvidresearch.blog/faqs-about-crows/#crow-murder https://corvidresearch.blog/2016/03/29/everything-you-want-to-know-about-crow-nests/ 8. KargalarÄ±n Beslenmesi: https://corvidresearch.blog/2016/02/17/crow-curiosities-what-do-crows-eat/ 9. Pica cinsinden bir saksağan kendini aynada tanığı video: https://www.youtube.com/watch?v=HRVGA9zxXzk 10. Karga Zekası 5-7 yaş arasındaki çocuklarla eş olabilir: https://journals.plos.org/plosone/article?id=10.1371/journal.pone.0092895 11. Yırtıcı kuşu rahatsız ettiği video: https://www.youtube.com/watch?v=DqFpx3mE9fQ&t=45s 12. Kargalar ve Hediyeler: https://www.youtube.com/watch?v=HWXe7Js6GnI&t=129s 2006-07 Azerbaycan YÃ¼ksek Deste 2006–07 Azerbaycan Premyer Ligası, Azerbaycan'daki en üst seviye futbol ligi olan Premyer Liga'nın on beşinci sezonudur. Sezon on dört takımla başladı, fakat Kapaz PFK'nin düşürülmesi nedeniyle 13 takımla bitti. 5 Ağustos 2006'da başlayıp 23 Mayıs 2007'de biten ligin son şampiyonu Bakı FK idi. Sezonun sonunda ligin adı Premyer Liga olarak belirlendi. MOİK ve Göyazan FK bir önceki sezonu 13. ve 14. bitirdikleri için küme düştü. Yerlerine I Divizion'dan Kebele FK ve Simurg PİK yükseldi. Karabakh Karabağ, 3 Mayıs 2009'da şu an kullandıkları stada geçmeden önce ev sahibi olarak oynadığı maçları Bakü'deki Tevfik İsmailov Stadyumu'nda oynadı. Mil-MuÄŸan FK Mil-Muğan FK, İmişli kentinde kurulmuş bir Azeri futbol kulübüdür. 2004 yılında MKT Istehsalat-Kommersiya adlı bir pamuk üretim şirketi tarafından kuruldu. Kurulduktan sonra doğrudan Azerbaycan Premyer Ligası'na alınan kulüp, 2004-05 mevsiminde ligi sekizinci sırada ve 2005-06 sezonunda ise ligi dokuzuncu sırada tamamladı. 2006 yılında UEFA Intertoto Kupası'nda, 2007 yılında UEFA Kupası'nda mücadele etti. İzmiroğlu Cüneyd Bey İzmiroğlu Cüneyd Bey (Aydınoğlu hanedanına mensup olmakla birlikte, hanedanın olağan çizgisi dışından gelerek tarih sahnesine çıktığından ve İzmir valiliği yapmış olmasından ötürü İzmiroğlu Cüneyd Bey olarak anılır; Kara Cüneyd de denilir) Osmanlı Devleti'nin yaşadığı Fetret Devri ve II. Murad'ın saltanatının ilk yıllarında gündemde kalmış, Osmanlı Devleti'nin bu 20 yıllık süredeki bütün toparlanma çabalarında karşısına çıkmış bir yerel yönetici ve asidir. İsmi bu anlamda Fetret Devri ile özdeşleşmiştir. 1402 Ankara Savaşı'nda Yıldırım Bayezid’in Timur’a mağlup ve esir düşmesinden sonra Aydınoğlu Beyliği tekrar canlanmıştır. Aydınoğlu hanedanının başında bulunan İsa Bey ölmüş bulunduğundan, beyliğin başına Timur Han'ın emriyle, İsa Bey'in oğlu Aydınoğlu Musa Bey geçti. Musa Bey'in de ertesi yıl vefatı üzerine, 1403'de yerine Aydınoğlu II. Umur Bey geçti. Fakat, Aydınoğlu İbrahim Bahadır Bey'in oğlu ve o sırada Timur tarafından Cenevizlilerden tamamen alınmış bulunan İzmir'in valisi olan Cüneyd Bey buna karşı çıkarak, saltanat iddiasında bulundu. II. Umur Bey'in üzerine yürüyerek payitahtı Ayasuluk’u (Selçuk) zapteden Cüneyd Bey, Umur’un 1405’te ölümüyle de, Aydınoğlu topraklarına tek başına hakim oldu ve bu hakimiyetini aralıklarla 1425’e kadar sürdürdü. Cüneyd Bey, konumunu sağlamlaştırmak için, Osmanoğlu hanedanı içinde Fetret Devri boyunca cereyan eden taht kavgalarına karıştı, ve her defasında şehzadelerden birini tutarak, zaman zaman kendisine müttefik bulmak veya mevcut ittifaklara katılmak yolunu tuttu. Birçok kereler başarısızlığa uğramasına rağmen, kendini bağışlatmayı bildi ve her seferinde yeni vazifeler almaya muvaffak oldu. İzmiroğlu Cüneyd Bey'in Fetret Devri içinde karıştığı başlıca gaileler şunlardır: 1404 yılında I. Mehmed Çelebi'nin Bursa'ya girerek hükümdarlığını ilan etmesinden sonra Ulubat'ta yendiği kardeşi İsa Çelebi, önce Bizans'a, sonra Edirne'deki diğer kardeş Süleyman Çelebi'ye, I. Mehmed'e ikinci defa yenilmesinden sonra da İsfendiyar Bey'e, üçüncü yenilgisinden sonra ise İzmiroğlu Cüneyd Bey'e sığınmıştı. Onun aracılığıyla Saruhan ve Menteşe Beyleriyle anlaşarak talihini bir kere daha denemek istedi, ancak yine mağlup oldu ve bu defa Karamanoğlu Beyliği'ne iltihak etti. Ancak bir süre sonra yakalanarak ortadan kaldırıldı. Anadolu'da yalnız kalarak kuvvetlenen I. Mehmed'in bu kez karşısına çıkan Edirne'deki kardeşi Süleyman Çelebi'nin hakimiyetini İzmiroğlu Cüneyd Bey ve Menteşeoğlu İlyas Bey kabul ettiler. Ancak I. Mehmed'in diğer kardeşi Musa Çelebi'yi Rumeli'ye göndermesiyle geri çekilmek zorunda kalan Süleyman Çelebi, Musa Çelebi'nin bir baskını ile ortadan kaldırıldı. Süleyman Çelebi'yi bertaraf eden Musa Çelebi Edirne’de bu kez kendi hükümdarlığını ilan edince İzmiroğlu Cüneyd Bey bu defa da onun tarafına geçti. Musa Çelebi I. Mehmed'in Anadolu’da kuvvetli olduğunu bildiği için daha ziyade Bizans'la meşgul oldu ve İstanbul'u bir kez kuşattı. Bu arada sonradan büyük bir isyan çıkaracak Şeyh Bedreddin’i kazasker yaparak, nüfuzunu artıracağı bir mevki edinmesini sağladı. Bizans İmparatoru'nun Musa Çelebi'ye karşı yardım istemesiyle I. Mehmed 1411’de İnceğiz mevkiinde kardeşi ile savaşa girişti ve kaybetti. Gemilerle Anadolu tarafına geçerek yaralı bir halde Bursa’ya geldi. Bir yıl sonra Musa Çelebi’yle yaptığı ikinci savaşta da yenildi. Musa Çelebi’nin sert yönetiminin ahaliyi I. Mehmed tarafına meylettirmesiyle I. Mehmed kardeşine karşı üçüncü defa Rumeli’ye geçti. Kendisine katılan Sırp despotu ve bazı ümera ile birlikte, Tuna’ya çekilmekte olan Musa Çelebi üzerine yürüyen I. Mehmed, Çamurlu Derbend mevkiinde meydana gelen savaşta Musa Çelebi’yi nihayet yendi. Musa Çelebi, yaralı olarak kaçarken yakalanıp boğduruldu ve Bursa’ya nakledilip, babasının türbesine defnedildi. İzmiroğlu Cüneyd Bey ise Ohri'ye sürüldü. Ancak İzmiroğlu Cüneyd Bey kısa süre sonra Ohri’den kaçarak Aydın’a geldi ve Ayasuluk’u (Selçuk) kuşatarak şehri aldı ve sancakbeyini öldürttü. I. Mehmed, Anadolu’ya dönünce önce Cüneyd Bey üzerine yürüyüp, Çandarlı (1.) İbrahim Paşa eliyle Menemen, Kayacık ve Nif kalelerini aldı. Bu arada İzmir de temelli olarak Osmanlı Devleti idaresine alındı. İzmiroğlu Cüneyd Bey'in sürekli istikrarsızlık unsuru oluşturması, ailesinin ve kuvvetlerinin içinde bulunduğu Kadifekale kuşatmasını uluslararası bir olay haline getirmişti. Rodos, Midilli ve Sakız Hıristiyan donanmaları ile Menteşe Beyliği donanması da Osmanlılarla işbirliği yaparak İzmir'in zaptında rol oynadılar. Rodos Şövalyeleri yardımları karşılığında Timur tarafından yıktırılan İzmir Okkale'yi yeniden inşa etme talebinde bulundular. I. Mehmed Rodos Şövalyelerinin ısrarlarına karşı direndi; ancak ilişkileri büsbütün bozmak istemediği için onlara Bodrum Kalesi'ni inşa etmelerine izin verdi. Bu arada Çelebi I. Mehmed, Cüneyd’in annesinin ricası üzerine İzmiroğlu Cüneyd Bey'i affederek 1414’te ona Niğbolu Sancakbeyliğini verdi ve Aydın sancakbeyliğine de Bulgar kralı Şişman'ın müslüman olan oğlu Süleyman'ı atadı. İzmiroğlu Cüneyd Bey, affedilip Niğbolu sancakbeyi tayin edilmişken, Düzmece Mustafa'nın ortaya çıkmasıyla bu sefer onunla birlik oldu ve padişaha tekrar baş kaldırdı. Harekete Eflak voyvodası Mirçe'yi de dahil edip Tesalya ve Selanik tarafında büyük karışıklıklar çıkardılar. Bu bölgeyi seçmelerinin sebebi, yenilgi halinde, o dönemde hem Bizans İmparatorlu'na hem de Osmanlı Devleti ile bağımlılık anlaşmaları olmakla birlikte özerk bir konumda olan Selanik'e sığınabilme düşüncesiydi. Nitekim I. Mehmed, Çelebi Mustafa ordusunu Selanik mıntıkasında yendi ve isyancılar Selanik valisi Dimitrios Laskaris'in himayesine sığındılar. Uzun müzakerelerden sonra I. Mehmed, Bizans İmparatoru II. Manuil isyancıların Selanik'te tutuklanmalarına ve Bizanslıların yıllık üç yüz bin akçe karşılığında kayd-ı hayat şartıyla Çelebi Mustafa, Cüneyd Bey ve otuz üç maiyetinin Limni adasında sürgün edilmelerine ikna etti. 1421 Mayısında tahta geçen II. Murad padişah değişikliklerinin karışıklıklara gebe olduğunu bildiğinden ve daha bir yıl öncesinde, şehzadeliğinde, Rumeli'de Şeyh Bedreddin İsyanı'nın, Ege Bölgesi'nde Börklüce Mustafa ve Torlak Kemal (Samuel) isyanlarının bastırılmasına bizzat nezaret ettiğinden, gönül alıcı mektuplar ve çok değerli hediyeler göndermek suretiyle herhangi bir kargaşa çıkmasını baştan önlemek istiyordu. II. Murad zamanında da mevkiini koruyan Amasyalı Beyazıd Paşa, I. Mehmed'in ölümünün duyulmasından sonra Bizanslilar tarafından serbest bırakılan ve bu sefer yeni meşru hükümdarla mücadeleye başlayan Çelebi Mustafa'nın üzerine gönderildi. Edirne'nin Sazlıdere mevkinde Çelebi Mustafa'nın kuvvetleriyle karşılaştı. Emri altındaki askerlerin büyük çoğunluğu Çelebi Mustafa tarafına geçince teslim olmak zorunda kaldı ve ertesi gün İzmiroğlu Cüneyd Bey'in tahrikleriyle katledildi. Sazlıdere zaferinden sonra Çelebi Mustafa bir süre boyunca güçlendi ve Edirne'de saltanat sürmeye başladı. Fakat Çelebi Mustafa kendine bağlı birlikler ile karşı tarafın avantajını değerlendirmekte geç kalmıştı. Bundan istifade eden II. Murad'ın birlikleri Ocak-Şubat 1422'de Ulubat Çayı kenarında Çelebi Mustafa güçleri ile karşı karşıya geldiler. II. Murad'ın maiyetindeki Hacı İvaz Paşa ve Mihaloğlu Mehmed Bey gibi şahısların, Çelebi Mustafa'ın emri altında bulunan Rumeli beylerini sözlü ve yazılı olarak etkilemesi üzerine, herhangi bir çarpışma olmaksızın Çelebi Mustafa'nın kuvvetlerinde bir moral çöküntüsü yaşandı. Bunu fark eden ve Çelebi Mustafa'nın sonunu iyi görmeyen İzmiroğlu Cüneyd Bey de değerli eşyaları ve kendisine bağlı yetmiş kişi ile birlikte gece vakti karargahtan kaçarak Aydın yöresine sığındı. Ancak Düzmece Mustafa olayı Osmanlı Devleti açısından bardağı taşıran son damla olmuştu. Döndüğü Aydın yöresinde Aydınoğulları Beyliğinin eski topraklarını tekrar ele geçirmek niyetiyle Bizanslılar ve Venediklilerle ilişkiler kurmak çabası içine girdi. Aydın Sancak beyi Yahşi Bey ve Anadolu Beylerbeyi Oruç Bey Cüneyd Bey'in üstesine gelemeyi başaramadılar. Yeni Anadolu Beylerbeyi atanan Hamza Bey ise Cüneyd Bey'i Akhisar civarında yenilgiye uğrattı. Sıkıştırılan Cüneyd Bey Sisam adası karşısındaki İpsili kalesine sığındı. Ancak Osmanlıların Anadolu'daki en önemli hasmı konumunda olan Karamanoğlu Beyliği'nden destek sağlamak icin gizlice Karamanoğlu İbrahim Bey'in yanına kadar gidip bir miktar Karaman askeri ile döndüğünde, bu yardımcı kuvvetler İpsili'ye varışta Cüneyd'i terkettiler. Bu suretle istediği yardımı bulamayan Cüneyd Bey Osmanlı Anadolu Beylerbeyi'ne teslim olmak zorunda kaldı. Osmanlı Devleti başına devamlı gaile yaratan Cüneyd Bey ve yanındaki oğlu Beyazıd ile birlikte öldürüldu. Sonra da Çanakkale hapishanesinde bulunan diğer oğlu Kurt Bey ve kardeşi Hamza Bey de öldürülerek soyuna son verildi. Bu bir türlü rahat durmayan tarihi şahsiyetin ortadan kaldırılmasıyla Aydınoğlu Beyliği toprakları tamamıyla Osmanlı Devleti'nin hakimiyeti altına girmiştir (1425). Rusafe Camii Rusafe Camii, Bağdat'ta bilinen en eski Türk Camii'dir. Asker-ul Mehdi'nin kurduğu Rusafe Mahallesindeki camii, IX. yy.da Bağdad'ın 3 cami'inden biri idi. Mihrab önü kubbe ile örtülen cami, sel taşkınlarıyla harap olmuş, 1325 yılında tamamen Dicle'ye gömülerek yok olmuştur. Tarkan AltÄ±nok Tarkan Altınok (d. 1 Mayıs 1970, Çanakkale, Türkiye), pop müzik sanatçısıdır. 1 Mayıs 1970 yılında Çanakkale'de doğan Tarkan Altınok beş çocuklu bir ailenin ortanca çocuğudur. İlk öğretimini Avusturya'da işçi olarak bulunan ailesinden ayrı, Çanakkale'de tamamladı. Ailesi İsviçre'ye taşındıktan sonra eğitimine devam etmesi için Tarkan'ı yanlarına aldılar. Bölge Türk okulundaki müzik öğretmeninin teşviki ile müziğe ilgi duydu. Meslek okulunu bitirdikten sonra işçi olarak çalışmaya başladı. Amatör bir çalışma olan ilk albümünü 1990 yılında yayımladı. Kardeşi ile birlikte bir müzik grubu kurarak özel geceler, düğünler ve bazı barlarda sahne aldı. Naile Hatun Camii Bağdat, Reşid Caddesinde, Haydarhane Camii karşısında bulunan cami 1874'te Mektupcu Murad Efendi'nin eşi Naile Hatun tarafından yaptırılmıştır. 1934'te tamir edilen yapıya bir de medrese eklenmiştir. Ancak 1965 yılında Reşid Caddesi’nin genişletilmesi sırasında yıkılmıştır. Şarabiye Medresesi, Bağdat'ta Dicle kıyısı yanındaki Irak Savunma Bakanlığı içinde bulunur. Şerafeddin İkbal eş-Şarabî tarafından 1239 yılında yaptırılmıştır. Yapı bakımından Mustansırıye Medresesi’ne benzeyen yapının bugün Kasr-ül Abbasi olarak tanınan bina olduğu sanılmaktadır. KarabaÄŸ FK Karabağ Ağdam (Azerice: "Qarabağ Ağdam"), Ağdam kentinde kurulmuş bir Azerbaycan futbol kulübü. 1993 yılında Karabağ'ın Ermenilerce işgal edilmesinden sonra kulüp sürgün edilmiştir. Bu yüzden sportif etkinliklerini Bakü'de devam ettirmektedir. 1951 yılında kurulan Karabağ, 1992 yılında Azerbaycan Premyer Ligası'nın kurucu üyelerinden olmuştur. Bir sezon sonra ilk şampiyonluğunu alan kulüp henüz Bakü'ye taşınmamıştı. Karabağ, Neftçi Bakü ile Azerbaycan Premyer Ligası'nın tüm sezonlarında yer almıştır. Karabağ evindeki maçlarını Bakü'de, Avrupa ligi maçlarını Tevfik Behramov Stadyumu'nda, Lig maçlarını ise Azersun Arena'da oynamaktadır. 2014 yılında ligde önceki şampiyonluğundan 21 yıl sonra şampiyon olmuştur. Ayrıca üç kez Azerbaycan Kuboku'nı almıştır. Aynı yıl play-offlarda Twente'yi eleyip 2014-15 UEFA Avrupa Ligi gruplarına kalmıştır. 2017-18 UEFA Şampiyonlar Ligi'inde 3 ön eleme turu geçerek grup aşamasına kalma başarısını gösterdi ve böylece Şampiyonlar Ligi'ne katılma başarısı gösteren ilk Azerbaycan takımı olmuştur. Karabağ Futbol Kulübü'nün kurulma tarihi 1950'li yılların öncesine dayanmaktadır. 1951 yılında Ağdam şehir stadının inşasından sonra profesyonel bir spor kulübü olması için ciddi işler yapıldı. Kurulduğu günden sonra bir süre "Mahsul" adı ile mücadele eden "Karabağ" ilk kez 1966 yılında Azerbaycan SSC Şampiyonası'nda yer aldı. Şampiyonayı 4. sırada tamamladı. Karabağ, dört yıl üst üste yerel şampiyonaya katıldı. Bu yıllar boyunca en iyi sonucunu 1968 yılında ikinci olarak aldı. Ancak, 1968 yılından sonra ilgisizlik ve finansal desteklerin eksikliği nedeniyle uzun süre yerel şampiyonaya katılamadı. 1977 yılında kulüp "Şafak" adı ile tekrar futbola döndü. Şafak, 1982 yılına kadar Ağdam futbolunun tek temsilcisi oldu. 1982 yılından 1987 yılına kadar ise kulüp "Kooperator" adı ile şampiyonalara katıldı. 1988 yılında Azerbaycan, SSCB bünyesinde iken Karabağ, ilk defa Azerbaycan SSC şampiyonu oldu. 1991 yılında SSCB dağıldıktan sonra Azerbaycan'ın ilk kez bağımsız bir ligi yapıldı. 1992-1993'li yıllarda rakiplerini Ağdam'da kabul eden "Karabağ" burada 28 maç yaptı. "Karabağ" Ağdam'da yaptığı son 22 maçta galip geldi. "Karabağ"'ın Ağdam'da yenildiği tek maç SSCB'nin dağılmasından sonraki ilk karşılaşması oldu. 1993 yılında Karabağ Savaşı'nda Karabağ'ın Ermenilerce işgal edilmesinden sonra kulüp Ağdam şehrinden sürgün edildi. Ayrıca kulübün teknik direktörü Allahverdi Bağırov hayatını kaybetti. Kulüp sürgünden sonra Bakü'ye taşındı. Yirminci yüzyılın son yıllarında kulüp maddi sıkıntılardan ciddi eziyet çekiyordu. Bu nedenle 1998-2001 yıllarında ligde güçlüler grubunda alt sıralarda yer aldı. Üstelik maddi durum kulübün önde gelen futbolcularının kulübü terk etmesine yol açtı. Tüm bunlara rağmen böyle bir zor dönemde "Karabağ" avrupa kupalarında mücadele etmiştir. 1999 yılında UEFA Intertoto Kupasında İsrail'in Makkabi Hayfa (futbol takımı) takımı'na karşı galibiyet alarak tur atlayan kulüp Avrupa kupalarında tur atlayan ilk Azeri futbol takımı olmuştur. 21. yüzyılın başında kulüp maddi sorunlarla yüz yüze kaldı. Bu sorunlar 2001 yılında Azerbaycan'da faaliyet gösteren en büyük holdinglerindən biri olan "Azersun" şirketinin takıma sponsor olmasından sonra çözüldü. Şirketin başkanı Abdulbari Güzel'in doğrudan kişisel yardımıyla takımın maddi sorunları çözüldü. İmkansızlık yüzünden diğer kulüplere gitmiş olan eski Karabağlılar kadroya döndürüldü ve o dönemden kulüp "Karabağ - Azersun" adı ile çıkış yapmaya başladı. Maddi durumun düzelmesi kulübün sonuçlarına da etki gösterdi. 2001 yılında "Karabağ - Azersun" ligde 9. sırada yer alsa da bir sonraki sezona hazırlık çalışmalarına ciddi başladı ve bu sezonda şampiyon olmak takımın amacı oldu. Fakat bu dönemde Azerbaycan futbolunda yaşanan kriz nedeniyle ülkede 2002-03 sezonundaki lig durdurulduğu için öne sürülen amaca ulaşmak mümkün olmadı. Azerbaycan futbolundaki kriz sona erdikten sonra, 2003 yılında "Karabağ - Azersun"un yönetim kadrosunda bir takım değişiklikler yapıldı ve Tahir Güzel takımın başkan yardımcısı atandı. Takımın ligdeki başarısı için tüm imkanlar açıldı. Bu çabaların sonucunda 2003-2004 yılı sezonunda "Karabağ" uzun bir aradan sonra yeniden Azerbaycan Premyer Ligası'nı 3. sırada tamamladı. "Karabağ" ın yönetimi 2004-2005 sezonunda İsveç'te yaşayan tecrübeli teknik direktör İgor Ponomaryov takımın başına getirildi. Bundan kısa zaman sonra Azerbaycan'ın çeşitli yaş gruplarına ait bazı futbolcular kadroya dahil edildi. Tahir Güzel'in girişimi ile 2004 yılında takım yeniden "Karabağ" ismiyle anılmaya başlandı. Ayrıca Tahir Güzel kulüp için yeni logo da hazırlattırdı. İngiltere'de tasarımcılar tarafından hazırlanan bu logoda Karabağ'ın sembolü olan Karabağ atları tasvir edilmiştir. Logo bundan başka futbola ait çeşitli semboller içeriyordu. 2008 yılında teknik direktör Rasim Kara'nın 2008-09 sezonunun ilk haftasından hemen önce Hazar Lenkeran'a geçmesiyle Azeri eski futbolcu Kurban Kurbanov takımın başına getirildi. Kurban Kurbanov önderliğinde Karabağ, Azerbaycan futbolundaki yaygın stratejisindeki yabancı oyuncu lehine yapılan imzalardan sakınarak daha çok yerli futbolcu lehine hareket etti. Kurbanov takımın oyun tarzına daha çok kısa paslar, topla daha çok oynama ve oyuncuların pozisyonlarını değiştirme gibi özellikler ekleyerek tiki-taka benzeri bir oyun oynatmaya başladı. Karabağ, 2009-10 UEFA Avrupa Ligi'nde 2. ön eleme turunda Norveç kulübü Rosenborg'u ve 3. ön eleme turunda Finlandiya kulübü Honka'yı eledi. Böylece Kurbanov, Azerbaycan futbolunda Avrupa'da en başarılı olan teknik direktör oldu. 2012 yılında kulüp, 2010-11 UEFA Avrupa Ligi 1. ön eleme turunda Bakü'de Metalurg Skopje'yi 4-1 yenerek Avrupa'da en farklı galibiyet alan Azerbaycan takımı oldu. 3. ön elemede Wisła Kraków'u eleyerek play-offlara yükseldi. 2011 yılında Gargždai'de Banga Gargždai takımını 4-0 yenerek rekorunu geliştirdi. 2011-12 sezonunda ligi dördüncü sırada bitiren Karabağ Avrupa şampiyonalarına katılamadı. Bir sezon aradan sonra 2013 yılında üçüncü kez katıldığı Avrupa Ligi'nde play-offlara kaldı. 2014 yılının Mayıs ayında lig şampiyonluğunu ilan eden Karabağ en son 21 yıl önce şampiyon olmuştu. Bir ay sonra UEFA Şampiyonlar Ligi 3. ön eleme turunda Red Bull Salzburg'u kendi evinde yendi. Ağustos 2014'te Avrupa Ligi play-off turuna kaldı. Böylece son beş sezonda dördüncü kez Avrupa Ligi'nde yer almış oldu. Karabağ, play-offlarda Twente'yi eleyerek gruplara kaldı. Neftçi Bakü'den sonra Avrupa Ligi gruplarına kalan ikinci Azerbaycan takımı oldu. 23 Ekim 2014 tarihinde Dnipro Dnipropetrovsk takımında deplasmanda 1-0 yenerek Avrupa Ligi gruplarında galibiyet alan ilk Azerbaycan takımı oldu. Karabağ,bir sonraki sezonda şampiyon olarak UEFA Şampiyonlar Ligi 3. ön eleme turuna katıldı.Celtic'e mağlup olarak UEFA Europe League Play-off turuna düştü.Young Boys'u yenerek üst-üste 2 kere UEFA Europe League Grup aşamasına katıldı. Karabağ'ın lakapları içerisinde en eskisi "Atlılar" lakabıdır. Lakap Karabağ atları ile bağlantılıdır. İngiltere'de özel tasarımcılar tarafından hazırlanan logoda da Karabağ'ın sembolü olan atlar tasvir edilmiştir. 2009 yılında UEFA Avrupa Ligi'ndeki Rosenborg zaferinin ardından Honka maçından da galip ayrılınca kulübe "Kafkasya'nın Barselonası" lakabı verilmiştir. Ayrıca 1993 yılında Ağdam şehri Ermeniler tarafından işgal edildikten sonra İmaret Arena'da zorunlu olarak oynayamayan kulüp "Mülteci kulüp" adını da almıştır. Karabağ'ın geleneksel formasındaki siyah ve beyaz renkler, karanlık ve ışığı temsil ederek kulübün önceki konumu olan Karabağ'ı kastetmektedir. Kulübün formaları Adidas tarafından üretilmektedir ve sponsorları Bakü'nün gıda üretim şirketi Azersun'dır. Karabağ'ın kardeş olduğu ilk takım Hollanda'nın Enschede şehrinin "Twente" kulübüdür. 2009 yılında UEFA Avrupa Ligi play-off turunda karşılaştıkları zaman anlaşmışlardır. Anlaşmanın sonucu olarak Karabağ'ın genç futbolcusu Vagif Cavadov "Twente" kulübüne transfer edilmiştir. Vagif, 11 Ocak 2010'da Twente kulübü ile 4,5 yıllık sözleşmeye imza attı. Karabağ'ın tüm kardeş olduğu takımların listesi aşağıdaki gibidir: Karabağ FK, 1994 ve 2004'te olmak üzere toplam iki kere Azerbaycan Birlik Kupası'na katılmıştır. "(2.kaptan)" "(kaptan)" 2009-10 sezonunda "Karabağ"ın Avrupa Ligi'ndeki başarılı çıkışıyla takımın sıralamasını yükseldi.İki aşama geçen takım 11 puan toplayarak Uluslararası Futbol Tarihi ve İstatistikleri Federasyonu'nun (IFFHS) sıralama tablosunda 279. oldu. Sonraki ayda 20 basamak daha ilerleyen "Karabağ" 76,5 puan ile "United Harara" ve "Falkirk" takımları ile birlikte 259. basamağa çıkmıştır. Sıralamada yükselişi sürdüren Ağdamlılar 2009 yılının Aralık ayının başındaki sıralamada 249. basamakta bulunmuştur. 2010-11 sezonunda da "Karabağ"ın çıkışı devam etmiştir. 30 Temmuz 2010'da açıklanmış listede ise "Karabağ" 88,5 puan ile 189 uncu basamağa yükselmiştir. Bu başlık altında kulübün en çok maçta oynayan ve en çok gol atan oyuncuları listelenmektedir. Şu anda Karabağ'da oynayan oyuncuların adları koyu yazılmıştır. Müşfik Hüseynov 320 maçta 125 golle kulübün en çok maçta oynayan ve en çok gol atan futbolcusudur. 22 Mayıs 2015 itibarıyla Karabağ, Azerbaycan Premyer Ligası, Azerbaycan Kuboku ve Azerbaycan Süper Kupası'nı kazanarak sezonu üç kupayla tamamlamıştır. Ligde Bakü dışından şampiyon olan ilk takım olmuştur. Neftçi Bakü ile beraber Azerbaycan Premyer Ligası kurulduğundan beri hiç küme düşmemiştir. Karabağ futbol simülasyon oyunu Pro Evolution Soccer 2015'te yer almıştır. Şeytan taşlama Şeytan taşlama, Müslüman inancına göre Hac ibadetinin bir parçası olarak yapılan bir törendir. Kimilerine göre şeytan Allah'a baş kaldırdığı için taşlanmakta, kimilerine göre de kötülüklerinden kurtulmak için taşlanmaktadır. Bu tören sırasında arkadan atılan taşlar ve izdiham sebebiyle çok sayıda Hacı adayı öldüğü için, Suudi Arabistan devleti bu şeytan kayasının etrafına iki katlı bir yapı inşa ederek bu ölümleri azaltmaya çalışılmıştır. Vakfeden sonra Müzdelife denilen yere gelinerek bir süre orada beklenir ve şeytan taşlanmak için taş toplanır. Daha sonra Mina'ya gidilir. Kurban kesimi ve temsili olarak şeytan taşlama burada gerçekleştirilir. İslam öncesi Arabistanda tahminen MÖ 600’lerde Akabe (EY LAT) körfezi-Kızıldeniz’in kuzeyi ile-Lut Gölü arasında bulunan taştan oyma yoluyla inşa edilmiş, MS 200’lere kadar da, Nebatilerin başkenti olmuş Petra şehri ”taşlayarak ibadetin” (şeytan taşlama) yapıldığı bir yerdi. MÖ 190’da yaşamış, İskenderiye’li Klement'e göre “Arapların tapınma taşı” vardı, Petra’daki tapınağındaki siyah bir taşı taşlıyorlardı. Prof. Bayraktar Bayraklı hac ibadetinde Kur'anda da bahsedilmeyen "şeytan taşlamaya" yer olmadığını, bunun bir hurafe olduğunu iddia etmiştir. Alevi anlayışı diğer ibadetlerde olduğu gibi hac ile ilgili ritüellere de biçimsel olarak karşı çıkmakta, Tanrı'ya yönelimin gönülden yapılması gerektiği, şekil ve yer ile ilgili olmadığı öğretisini savunmaktadır. Alevilere göre Muhammed tavaf, Hacer-ül Esved'e saygı gibi pagan dönem davranışlarını Arapların gönlünü kazanmak için, geçici ve taktik davranışlar olarak yapmıştır ve aslında hiç önemsememiş ve bunlara saygı duymamıştır. Aleviler bu ritüellerin Sünni-ortodoks islam tarafından içselleştirilerek süreğen hale getirilmesini de yanlış bulurlar. Bektaşi geleneğinde Kâbe ve Hac ibadetlerine benzer kutsallaştırma ve ritüelleri görülür. Aleviler Hacı Bektaş Veli türbesini ziyaret etmeyi hacı olabilmek için yeterli sayarlar ve 15-25 Ağustos tarihleri arasında Hacı Bektaş Veli’nin türbesini ziyarete gelerek çevresini tavaf ederler.Çilehane adı verilen yüksek bir tepenin diğer bir adının “Arafat” olması, Beştaşlar bölgesinde bulunan bir kayanın şeytan taşlama yeri olarak kullanılması yine burada bulunan bir çeşmenin zemzem çeşmesi olarak nitelendirilmesi dikkat çekicidir. Raven Riley Raven Riley (d. 6 Eylül 1986), Amerikalı kadın porno yıldızı. İtalyan ve Porto Riko kökenlidir. Porno sektörüne 18 yaşında girdi ve kısa sürede popüler oldu, fotoğrafları ve filmleriyle birçok ödül kazandı. Riley sitesini sert, hafif ve fetiş porno filmlerle güncellemektedir. Sitesinde şu anda 9 tane DVD satılmaktadır. Kate's Playground sitesinde de filmleri bulunabilmektedir. Resmi sitesinde onunla internet kamerası sohbeti yapılabilmektedir. Jaymancash.com sitesinin de kurulma aşamasında yer almıştır ve bu siteden kendi sitesine link verilmektedir. WWF WWF kavramı aşağıdaki anlamlarda kullanılabilir: Jerry Rivera Jerry Rivera (d. Geraldo Rivera Rodríguez, 31 Temmuz 1973, Humacao), Porto Rikolu salsa ve Latin pop şarkıcısıdır. Kadının Adı Yok Kadının Adı Yok, Duygu Asena'nın yazdığı, 1987 yılında basılan kitap. Kadınların sorunlarına eğilen ve kadın-erkek eşitsizliği gibi konulara değinen kitap, mahkeme kararıyla 1988'de yasaklanmış; sonrasında ise yasak kaldırılarak Atıf Yılmaz tarafından filme çekilmiştir. Mavi uskumru Mavi uskumru ("Scomber australasicus"), uskumrugiller (Scombridae) familyasına ait bir balık türü. Büyük Okyanus'un, Kızıldeniz'in, Arap Yarımadası'nın ve diğer denizlerin sıcak ve ılıman sularında bulunur. Genelde 200 metre derinlikte yaşar. 30–55 cm uzunluğa ve 1 kilodan fazla ağırlığa ulaşabilir. Ve bu ölçüleri ile uskumrugiller familyasının en küçük balıklarından biridir. Mavi uskumru yumuşakçalar, kabuklular ve küçük balıklar ile beslenir. Uzunkanat orkinos Ton balığı ("Thunnus alalunga"), uskumrugiller (Scombridae) familyasının orkinos cinsine ait bir balık türü. Dünyaca çok önemli bir gıda balığıdır. Tropik ve ılıman okyanuslarda ve Akdeniz'de bulunur. Boyu 140 cm ve ağırlığı 60,3 kiloya varabilir. Çok değerli bir gıda balığı olan ton balığı, teknelerden olta ile ya da geminin arkasından sürüklenen ağlarla avlanır. Konservelerde satılan ton balıkları arasında en yüksek kalitelisidir. Ton balığında da diğer pek çok balıkta olduğu gibi zamanla cıva birikimi gerçekleşir. Özellikle ton balığının yüksek miktarda cıva ve diğer ağır metalleri içerdiğine dair pek çok söylenti olmasına rağmen, son yıllarda belli ton balığı üretilen bölgelerde yapılan araştırmalarda ton balığının içerdiği cıva miktarının sağlık açısından riskli olan sınıra çok uzakta olduğu saptanmıştır. 0,027 ppm ile 0,26 ppm arasında değişmekle beraber ton balığındaki ortalama cıva miktarı 0,135 - 0,145 ppm arasındadır. Bu seviye Amerikan Gıda ve İlaç Dairesinin (FDA) cıva standartlarının (1,0 ppm) çok altında bir seviyedir. 2014'te Tahran, İran'da gerçekleştirilen bir çalışmada konserve ton balıkları kurşun, kadmiyum, arsenik ve cıva miktarları için incelendi. Bunun için popüler 10 farklı konserve ton balığı markasının ürünleri kullanıldı. Elde edilen sonuçlar bu 4 ağır metalin ton balığındaki miktarının sağlık riski oluşturmaktan çok uzak olduğunu ortaya çıkardı. Her ne kadar ton balığı sağlık için risk oluşturmaktan çok uzakta olsa da, cıva ve diğer ağır metallerin vücuttan atımı yıllar sürer. Bu yüzden özellikle hamile ve hamilelik şüphesi bulunan kadınların ton balığını çok tüketmemeleri tavsiye edilir. SarÄ±kanat orkinos Sarı yüzgeçli orkinos ("Thunnus albacares"), uskumrugiller (Scombridae) familyasına ait bir balık türü. Tüketicilerin çok sevdiği bir balıktır. Dünyanın tüm sıcak ve ılıman denizlerinde, ve Akdeniz'de yaygındır. Tutulmuş en büyükleri 239 cm uzunluğa ve 200 kilo ağırlığa sahiptir. Ikinci sırt yüzgeci ve anal yüzgeci açık sarı renktir, ve bu yüzgeçleri diğerlerinden daha uzundur. Vücudunun üst kısmı koyu metalik mavi, karnına dogru gümüşümsü renktedir. Aynı büyüklükte olan balıklar sürüler oluştururlar. Bazen bu sürülere diğer orkinos türleri de karışır. Balinalarla ya da balina köpekbalıklarıyla birlikte yüzdükleri de sık sık görülmüştür. Diğer balıklar ve kabuklular ile beslenirler. Sarı yüzgeçli orkinos çoğunlukla konserve ya da donmuş halde satılır. Lezzetli kırmızı etinde çok sağlıklı proteinler vardır. Etinin lezzetini korumak için sadece az pişirmek gerekir. Fazla pişirilirse tadı kaçabilir. Poitou-Charentes Poitou-Charentes [] (Poitevin-saintongeais: "Poetou-Chérentes", Oksitanca: "Peitau-Charantas"), Fransa'nın 26 bölgesinden biridir. Fransa'nın merkez batısında yer alır ve Manş Denizi'nde kıyısı vardır. Merkez şehri Poitiers'dir. Bölgenin bilinen ilk yerleşik halkı Pictavi adlı Galyalılardır. Endülüs Emevilerinin Avrupa içlerine doğru ilerlemesini durduran Puvatya Savaşı 732 yılında burada geçmiştir. Provence-Alpes-CÃ´te d'Azur Provence-Alpes-Côte d'Azur [] (Oksitanca provençal: "Provença-Aups-Còsta d'Azur" ya da "Prouvènço-Aup-Costo d'Azur"), Fransa'nın 26 bölgesinden biridir. Kısaca "PACA" ya da "Paca" olarak da bilinir. Fransa'nın güneydoğusunda yer alır ve Akdeniz'e kıyısı vardır. Alp dağları ile İtalya'ya komşudur. Merkez şehri Marsilya'dir. Dünyaca ünlü Fransız Rivierası bu bölgede bulunmaktadır. Dünya çapında ünlü ve zenginlerin bulunduğu bu kıyı Toulon'dan İtalya sınırındaki Menton'a kadar olan kısmı kapsar. Sahildeki önemli şehirler, Altın Palmiye ödülünün verildiği Cannes şehri, plajlarıyla ünlü Saint-Tropez, Nice'tir. Ayrıca Monako prensliği de burada bulunmaktadır. Rhône-Alpes Rhône-Alpes [] (Francoprovençal: Rôno-Alpes, Oksitanca: Ròse-Aups / Ròse-Alps ya da Prouvènço-Aup-Costo d'Azur), Fransa'nın 26 bölgesinden biridir. Fransa'nın doğusunda ve güneye doğru bir konumda yer alır. İtalya ve İsviçre sınırındadır. Merkez şehri Fransa'nın ikinci büyük şehri olan Lyon'dur. Bölge adını Rhône Nehri ve Alp Dağları'ndan almaktadır. Avrupa'nın en yüksek noktası Fransa-İtalya sınırındaki Alp Dağları'nın Mont Blanc zirvesi (İtalyanca: Monte Bianco) bu bölgededir. Bölgenin ilk kaydedilen yerleşik halkı Keltlerdir. Romalılar tarafından Lyon'a verilen Latince isim Lugdunum, Kelt Tanrısı Lugh'un adından gelmektedir. Sürücü belgesi Sürücü belgesi veya ehliyet yetkili kurumlar tarafından verilen; karayolunda seyreden motorlu veya motorsuz araçların bireyler tarafından idare edilebilmesine olanak tanıyan, kimlik işlevi görebilen resmi belgedir. 1 Ocak 2016 tarihinden itibaren eski tip sürücü belgeleri yeni tip sürücü belgelerine çevrilmiştir. Eski tip sürücü belgelerinin değiştirme işlemleri 31 Aralık 2020 tarihine kadar tamamlanması planlanmaktadır. Yenilenen sürücü belgesi sınıfları M, A1, A2, A, B1, B, BE, C1, C1E, C, CE, D1, D1E, D, DE, F sınıfı sürücü belgesi olmak üzere 16 farklı kategoride sınıflandırılmıştır. Arapça'da bir işi yapmak için elzem olan yetkinlik ve bilgiyi barındırma manasına gelen "ehil" kelimesinden gelir. Bir işin gerçekleştirilebilmesi için gerekli özelliklerin, işi yapacak kişide bulunup/bulunmama durumudur. Dünyadaki ilk sürücü belgesinin sahibi günümüz otomobillerinin mucidi olarak görülen, Karl Benz'dir. İcat etmiş olduğu Motorwagen'in çıkarttığı gürültü ve rahatsızlık yüzünden Mannheim vatandaşları Benz'den şikayetçi olmuş bunun üzerine Benz, yetkili kurumlardan kamu alanlarında arabasını kullanabilmesine olanak tanıyan bir izin belgesi almıştır. Taşıt kullanılabilmesi için sürücü belgesini zorunlu kılan ilk ülke Prusya'dır - 29 Eylül 1903. Norveç'in illeri Dingo Dingo ("Canis dingo"), köpekgiller (Canidae) familyasından başlıca Avustralya'da ve güneydoğu Asya'da yaşayan etçil yaban köpeği türü. 17. yüzyılda Avustralya'ya yerleşen ilk Avrupalı göçmenler tarafından keşfedilmiştir. Avustralya'da yaşayan memeli hayvanların büyük bölümü kangurular gibi keseliler grubundandır. Avustralya'da yaşayan dingo yırtıcı bir hayvandır. Dingoların tüyleri genellikle sarımsı ya da kum rengi, daha ender olarak kara ve kızıl kahverengidir. Büyüklüğü ve genel görünümüyle Alman çoban (kurt) köpeğini andıran bu hayvan Yeni Gine'den gelen tüccarlar tarafından MÖ 1500'lerden sonra getirilmiştir. Ekinlere zarar veren kanguruları tarlalara yaklaştırmadıkları için dingolar Avustralyalı çiftçiler tarafından kullanılmışlardır. Ama sonradan koyun ve sığır yetiştirilen alanlar genişledikçe bu yaban köpekleri çiftlik hayvanlarına da saldırmaya başladı. Çiftçiler de hayvanlarını koruyabilmek için dingolara savaş açtılar; bu yüzden sayıları iyice azalan dingolar bugün yalnızca ülkenin uzak köşelerinde bulunur. Kıtanın güneyindeki Tasmanya Adası'nda ise bugüne kadar hiç dingoya rastlanmamıştır. Dingolar yalnız yaşarlar. Ancak gerektiği zaman bir araya gelen küçük gruplar oluşturur, yalnız dolaşırken tıpkı köpekler gibi kayalara, ağaçlara idrarlarıyla iz bırakarak grubun öbür üyeleriyle haberleşirler. Kanguru gibi iri hayvanları avlayacakları zaman ya da grubun tehlikede olan bir üyesine yardım etmeleri gerektiğinde toplanırlar. Yavrulama mevsiminde, anne ya da baba olmayan dingolar da yavruların bakımına yardımcı olur. Dişi dingo bir kaya çıkıntısının altında, içi boş bir kütük ya da boş bir tavşan yuvası gibi korunaklı bir yerde dört beş civarı yavru doğurur. Dingolar çoğu kez evcil köpeklerle de çiftleşir ve Avustralya'nın kalabalık nüfuslu bölgelerinde bu melezlere sık rastlanır. Yabani yaşarken kurt gibi uluyan dingolar, yavruyken alınıp evcilleştirilirse havlamayı öğrenebilir. Debriyaj Debriyaj, motorla vites kutusu arasındaki irtibatı keserek vites değiştirme olanağı sağlayan aktarma organıdır. Ayrıca aracın kalkışı ve vitesteyken basılınca durmasını sağlar. Araç kalkerken debriyajdan yavaşça ayak çekilerek belli bir devirde araç kalkmalıdır. Döner haldeki bir parçanın hareketini aynı eksen üzerinde bulunan diğer bir parçaya iletmek veya iletilmekte olan bu hareketi istendiği zaman durdurmak amacıyla kullanılan tertibata kavrama adı verilir. Konumuz olan ve motorlu taşıtlarda kullanılan kavramalar krank mili ekseninde olmak üzere motorla vites kutusu arasına bağlanmış olup, motordan vites kutusuna hareket iletimini sağlar ve istendiği zaman, motor çalışmasına devam ettiği halde, bu hareket iletimini durdurur. Debriyajın görevi şu şekilde özetlenebilir: Debriyaj kavrama ve bırakma ile güç iletim yürüten mekanik bir aygıttır, özellikle tah-rik milinden sürüş miline kadar güç iletimini sağlar. Debriyajlar güç iletiminin ya da hareketin miktar ya da süreyle kontrol edilmesini sağ-layan cihazlardır. ( Örneğin, elektrikli tornavidalar debriyajla birlikte ne kadar tork uy-gulayacaklarını ayarlar yahut arabalardaki debriyajlar motordan gelen gücün teker-leklere verilip verilmeyeceğine karar verir ) En basit uygulamada, kavramalar iki dönen mili birbirine bağlar ya da ayırır (şaftları veya çizgi milleri) . Bu tarz cihazlarda genellikle bir mil motor ya da diğer güç sağlayı-cıya bağlıdır diğer mil ise bu motordan gelen gücün iş yaptığı kısımdır. Genellikle bu hareketler dönmesel olmasına karşılık doğrusal debriyajlarda vardır. Örneğin, güç kontrolü olan bir matkapta , bir mil motora bağlıyken diğeri ise matkabın başına bağlıdır. Debriyaj ise bu iki mili birbirine bağlayabilir ve aynı hızda gitmelerini sağlayabilir ya da kilitliyken farklı hızlarda dönmelerine sebep olabilir. Debriyajların çoğunun çalışma prensibi sürtünme kuvveti üzerinedir.Bu tarzdaki debriyajların asıl amacı farklı hızlarda dönen iki parçanın hızlarını eşitlemek ya da buradaki güç kontrolünü sağlamaktır. Genellikle hızlar arasında en düşük fark istenendir. Çeşitli malzemeler debriyaj disklerinin yapımında kullanılabilir. Geçmişte asbest kullanılmış şimdiler de ise organik bileşenli bir reçine ile bakır telli diskler ya da seramik materyaller kullanılmakta. Seramik materyaller daha ziyade ağır işlerde kullanılır örneğin yarış arabaları yahut ağır yük taşıyan kamyonlar. Seramiğin sertliği arttıkça debriyaj özellikleri değişir. Sürtünmeli diskler genellikle itme ve çekme tipler olarak sınıflandırılır. Bu sınıflandırma diskin basınç levhasına göre konumuna göre yapılır. Çekme sınıfına giren bir debriyajda pedal basma eylemi yayı çeker ve aracın sürüşünü bırakır. İtme tipinde olan debriyajda ise pedal basma eylemi yayı iter ve yine aracın sürüşünü bırakır. Amortisörler debriyajın hareketini yumuşatmaya çalışan araçlardır ve debriyajdan kaynaklanan tutma ve bırakmanın en az şekilde hissedilmesini sağlar. Otomobil endüstrisinde kullanımı genellikle debriyaj dişlisindeki bir mekanizmayla sağlanır. Sönümlü disklerin sürüşteki titreşimi azaltmasına ek olarak ön sönümlü diskler durağan haldeki titreşimi azaltır. Mercedes kamyon örnekleri: 33 kN kelepçe yükü tek bir 430 tabaka için normal. 400 çift uygulaması ise sadece 23 kN kelepçe yükü uygular. Yanma hızları ise en zayıf noktalar için genel olarak dakikada beş bin devirdir. Modern debriyaj geliştirme yöntemleri genel olarak üretim tekniğine ve montajın olabildiğince basitleştirilmesine odaklanır. Örneğin sürüş milleri günümüzde sadece torku taşımakta değil aynı zaman da basınç tabakasını taşımaktadır. Diyafram yaylarının üretiminde ise ısı çok önemlidir. Lazerle birleştirme şu anda en sık kullanılan yöntemlerden biridir çünkü lazerli birleştirmede lazer 2-3 kilowatt güce sahiptir ve birleştirme hızı dakikada bir metredir. Bu tür debriyajlar da birkaç sürüş levhası aralanmış ya da birden çok sürüş elemanı dizilmiştir. Formula 1, IndyCar ve World Rally gibi yarış arabalarında kullanılır. Çoklu levha debriyajı en iyi hızlanmanın gerektiği hızlanma yarışı gibi yarışlarda çok fazla kullanılır. Bu tür debriyajların kullanılmasının nedeni çoklu levha sistemi sayesinde kötü kullanımlara dahi dayanıklıdır. Bu tip debriyajlar ayrıca motosiklet, otomatik şanzıman ve dizel lokomotiflerde de sıkça kullanılır. Ayrıca elektrikle kontrol edilen sürüş sistemlerinde de kullanılır. Tanklar ve AFV’ler gibi ağır araçlarda da kullanılması çok yaygındır. Motor yarışlarında kullanılmasının en büyük sebebi gerekli olan sürtünme kuvvetini daha küçük yarıçaplı bir diskten elde edebilir. Motor sporlarında yüksek hızlarda küçük yarıçaplı disklerin kullanılması dönmesel etkiyi azaltır, sürüş parçalarının daha hızlı hızlanmasını sağlar ayrıca açısal hızı da azaltarak aracın yüksek kuvvet binen bu parçasının kırılmasını ya da kullanılmaz hale gelmesini engeller. Formula 1 gibi sporlarda bu kuvvet çok büyüktür dolayısıyla çoklu paralel levhalara sahip debriyajların kullanımı çok yaygındır. Ağır ekipmanlar ise sıklıkla çok yüksek tork güçleri üretir ve çok fazla güç yükler, bir tek plaka debriyaj gerekli gücü sağlamakta çok zorlanır dolayısıyla çok plakalı debriyajların kullanılması çok önemlidir. Bir başka önemli örnek ise hızlanma yarışlarında kullanılan debriyajlar bunlar özel olarak en üst seviye üretilir ve özel olarak üretilir mesela az benzim tüketimi isteyen bir araç için farklı komik bir araç için farklı olmalıdır. Bu araçlar o kadar güçlü olmalıdır ki eğer tek yüzeyli debriyaj kullansalardı başlangıçta aracın kontrolünü tamamen kaybederlerdi. Normal arabalarda ise debriyaj sistemini parçalara ayırarak gerekli hıza ulaşana kadar güç limitlenir. Enerji tasarrufu yüksek araçlarda ise vites geçişleri yerine çok fazla vites oluşturularak benzin tasarrufu sağlanır. Bu araçlardaki bu çoklu vitesler arasındaki geçişler sabit tutulur ve bu sayede vitesler her defasında bir bir tutulur sonuç olarak ise daha az yakıt tüketimi sağlanır. Bu debriyaj plakaları tek tek tasarlanmış olarak sürücüsü sadece ilk kavrama ile başlar, böylece motor gücünden daha fazla kısmını tutunur. Bu debriyaj güç motorunun, izin verdiği bir kısmını jantlara aktarır daha yavaş bir araba, ama daha fazla benzin gerektirmeyen bir debriyajdır. Hız büyüdükçe, sürücü, ikinci kavramayı devreye bir kol yardımıyla sokar, tekerlekleri için motor gücünü biraz daha fazla gönderir. Bu işlem böyle devam ederek hızlanmayı sağlar. Bu araba en son debriyajı devreye sokabileceği bir hıza varıncaya kadar birçok kavrama ile devam eder. Bütün debriyajlar devreye girdiğinde, motor arka tekerleklere tüm gücünü gönderir. Bu sürücünün el ile debriyajı kullanmasından çok daha verimlidir ve daha çok hıza ulaştırır. Başka bir yararı ise geçişler sürekli olduğu için vites geçişlerinde vakit kaybetmesine gerek yoktur bu sayede bir salisenin bile önemli olduğu hız yarışlarında çok büyük avantaj sağlar. Normal şekildeki çok debriyajlı sistemlerde tüm vitesler kullanılana kadar tüm dişliler ısınacağından ve sürtünmeye maruz kalacaklarından problemler çıkabilir bunu engellemek için yarış araçlarında son birkaç vites sistemden ayrı tutulur ve tüm viteslerin devreye girebileceği zamana kadar soğuk kalır. Debriyajın son kısımlarını yapmak göreceli olarak daha kolay ve daha güçlüler çünkü onlar ilk dişlilere bir şey olsa dahi motordan tüm gücü alabilecek şekilde yapılıyorlar. Bu sayede gereken çok yüksek sürtünmeye dayanabiliyorlar. Islak debriyaj yüzeyleri temiz tutar ve daha yumuşak bir performans ve uzun ömür, soğutma ve yağlama sağlayan bir sıvıya batırılır. Islak kavramalar, ancak sıvıdan ötürü biraz enerji kaybederler. Yüzeyler ıslak kavrama kaygan olabilir (Motosiklet gibi bir debriyaj motor yağı), çoklu istifleme debriyaj diskleri kaymayı telafi etmek için daha düşük sürtünme katsayısı olan ve böylece kaymasını ortadan kaldırmak için güç tam olarak devreye girer. Shaw debriyaj tamamen viskoz etkilerine dayanan ıslak debriyajdır sürtünmeden hiç faydalanmaz. Kuru debriyaj adından da anlaşılacağı gibi, sıvı içinde kalmamış ve sürtünmeyi kavrama etmek için kullanır. Bir santrifüj debriyaj örneğin testere motor hızını kavrama durumu tanımlar diğer uygulamaları ise bazı araçlarda (örneğin, Moped) kullanılır. Bu debriyaj sistemi merkezkaç kuvvetini kullanır, motor devri bir eşik seviyesinin üzerine çıktığında otomatik olarak debriyajı arttırmaya ve otomatik olarak motor devri yeterince düştüğünde debriyajı ayırmak için kullanır. Sistem debriyaj ayağı ve tahrik miline bağlı debriyajdır çıkış miline bağlı içinde dönen bir sistem içerir. Ayaklar merkezkaç kuvvetinin gerilimi belli bir seviyeye gelene kadar içeriye dönüktür sonrasında ise yaya temas eder ve sürüş yapılır. Bu testerenin zinciri gibi motor boÅŸtayken hareketi engeller. Adından da anlaşılacağı gibi, bir koni debriyajın konik sürtünme yüzeyleri vardır. Koni konik tahrik ünitesinin hareketiyle belirli bir miktar daha yavaş bir disk yaklaşım ya da çekilme yapar anlamına gelir. Bunun yanı sıra, hareket kuvvet yüzeyleri üzerinde daha fazla baskı oluşturur. Koni debriyajın bilinen en iyi örneği, manuel iletim eşitleyici halka. Eşitleyici halka için kayma hızı ve vites değiştirmek için tekerlek sorumludur. Aynı zamanda güvenlik debriyajı olarak bilinen bu debriyaj aracın beklenenden daha çok direnç gösterdiği zamanlarda milin dönmesine izin verir bu sayede hareket başlar. Bunun örneği ise çim biçme makinalarında olan debriyajdır. Eğer alet kayaya ya da parçalayamayacağı bir maddeye denk gelirse bu debriyaj devreye girer ve aracın güç transferinin zarara uğramasını engeller. Motorla çalışan mekanik hesap makinalarında da bu alet vites kısmıyla sürücü motor arasında bir kazayı engellemek için bulunur. Dikkatle hazırlanan debriyaj sistemleri maksimum torku bu tipte bir tehlikede bile sağlar örneğin tork kontrollü vidalamalar. Stagg Stagg, Belçika merkezli, 1956'dan beri çeşitli müzik aletleri üreten bir firmadır. Çözünürlük Çözünürlük kelimesinin farklı anlamları: Sancak (bÃ¶lge) Balkanlar'da Sırbistan ve Karadağ arasındaki koridorda, merkezi Yeni Pazar ("Novi Pazar") kenti olan ve Bosnalı ve diğer Müslümanların nüfusun çoğunluğunu teşkil ettiği bir bölge. Bu bölgeye Sancak bölgesi denmesinin sebebi de Osmanlı Devleti'nin Avrupa'daki son sancağının burada kalmış olmasıdır. Osmanlı Devleti'nin son dönemlerinde Sancak topraklarının bir kısmı Bosna Hersek Eyaleti'nde bir kısmı da Kosova Vilayeti'nde olmuştur. Son sayıma göre 2003; Sancak'ta; Kendini Boşnak ve Müslüman olarak adlandıran nüfus toplam: 220.073'tür ve nüfusun %51,66'sına tekabül etmektedir. 2003 Nüfus Sayımına göre Yeni Pazar'ın nüfusu Toplam: 85.996'dır. Etnik gruplar ise şöyledir: 1953 yılında bölgenin toplam nüfusu 345.496'dır. Etnik gruplar ise şöyledir: 1953'te başkent Yeni Pazar'ın nüfusu toplam 53.331'dir. Etnik gruplar ise şöyledir: nacional coat of arms of the bosniaks in sanjak Ä°skele İskele şu anlamlara gelebilir: Sancak (gemi) Sancak, deniz taşıtlarının sağ tarafını ifade etmek için kullanılan bir terim. Büyük yelkenli teknelerde, gemilerde, liman veya marina girişlerinde kolay tanımlanabilmesi maksadıyla yeşil renkli sancak borda feneri kullanılır. Sancak terimi birçok dilde aynı anlamda kullanılmaktadır. Sancak teriminin bir Tarihi ve birde Teknik nedeni vardır. İskele terimindeki tarihi sebep ile bağlantılı olarak erken İngiliz Donanması döneminde gemiler her iki yönden iki ayrı İskeleye bağlanmaktaydılar. Bu nedenle alt rütbeli kişiler ve işçiler, inme, binme, yükleme ve boşaltma işlemleri için İskele (sol) tarafı kullandıklarından üst rütbeli kişi ve askerlerin onların işlerini bölmemek ve rahatsız etmemek için (Üst rütbeli personelin gemiye girişi ve inişi sırasında iş durur ve o kişiye selam verilir) devamlı sağ taraftaki iskeleleri (Merdiven/platform) kullandıklarından, Sancak terimi kullanılmaktadır. Sancak iskelesinden günümüzde de üst rütbeli kişiler inip , binmektedirler. Geminin burun (Puruva) kısmına göre geminin sağ tarafına verilen isim tıpkı İskele teriminde ki gibi, Gemi içi yön ve Uluslararası Çatışmayı Önleme kuralları gereğince geminin gittiği yönün kesin olarak belli olmasından dolayı sadece geminin sağ tarafını belirtmek için kullanılır. Gemi içinde "sağ tarafa dön" emri kullanılmamasının temel olarak iki nedeni vardır. İlki; Emri veren, Emri alan ve geminin sol taraflarının her zaman aynı yönde olmaması nedeni ile karışıklık ortaya çıkması. İkincisi ise Karşılıklı gelen iki geminin yönlerinin farklı olmasıdır. Kuzey yönünden gelen geminin sağ tarafı batı yönü iken güney yönünden gelen geminin sağ tarafı doğu yönüne denk gelir. Bu nedenle geminin sağından geç emri yanlış bir emirdir ve karışıklıklara neden olabilir. Büyük yelkenli teknelerde, gemilerde, liman veya marina girişlerinde kolay tanımlanabilmesi maksadıyla yeşil renkli sancak borda feneri kullanılır. Åžahin Giray Şahin Giray (d. 1745- ö. 1787), 47. ve son Kırım hanıdır. Birinci hanlık dönemi 1777-1781 ve ikinci hanlık dönemi 1782-1783 yılları arasında gerçekleşti. Şahin Giray, Kırım’ın bağımsız bir idareye kavuşmasını benimseyerek Batı tarzında reformist düşüncelerle hareket etti. Eski Cengiz atalarının izinde Kırım ve çevresine tamamen hakim olarak büyük bir Karadeniz imparatorluğu kurmak gibi ideallere sahipti. Çariçe II. Katerina tarafından kendisine bağlı bir idareci durumunda olacağı düşünülerek uzun süre kollandı. Şahin Giray, Ruslar’ın yardımıyla Han olmakla birlikte Kırım'da bağımsız bir devlet kurma fikrine iyice inanmıştı ve başlangıçta Ruslar’ın bağımsızlık vaatlerinde samimi olduğunu düşünüyordu. Çeşitli meselelerle uğraşan ve Rusya ile giriştiği savaştan yenik çıkan Osmanlı Devletine bağlı kalarak Kırım’ın modern tarzda yeniden düzenleneceğine inanmıyordu. Bunun için mevcut kabile hiyerarşisini, iyice kökleşmiş mali ve toplumsal yapılanmayı hesaba katmadan hızlı bir şekilde reformlara girişti. Fakat izlediği siyasetin Kırım’ın Ruslar tarafından işgaline sebep olması, adının nefretle anılmasına yol açmış, gerek Kırım Tatarları gerekse buranın elden çıkmasını bir türlü hazmedemeyen Osmanlı Devleti idareci ve tarihçileri tarafından "gâvur ortağı", "hain", "kâfir" gibi ağır sıfatlarla anılmıştır. Devrin Osmanlı vakanüvislerinden Ahmed Vasıf, onun şeriata aykırı bulduğu davranışlarının, alışılmadık vergiler koymasının, askere Frenk elbiseleri giydirmesinin ve bunlara karşı çıkanları idam ettirmesinin meydana getirdiği büyük hoşnutsuzluğu çarpıcı bir şekilde anlatır. Şahin Giray, 1745 yılında Edirne'de doğdu. Kırım Hanı II. Devlet Giray’ın torunudur. Çocukluğu Edirne’de geçti, babası Ahmed Giray'ı küçük yaşta kaybedince annesinin gözetiminde öğrenim gördü. Bir süre Selanik’te kaldı. Gençlik yıllarında Venedik’e giderek burada batı tarzında eğitim aldı, İtalyanca ve Yunanca öğrendi. Batı kültürüne aşina oldu. Amcası Kırım Giray’ın hanlığı döneminde Kırım’a çağrıldı. 1770’ten itibaren Ruslar’ın Kırım’a yönelik saldırılarıyla başlayan karışıklıklar sırasında Rusya taraftarı grup içinde yer aldı. Kırım hanzadeleri adeta birbirlerine düşman vaziyette olup Han olan kimse rakibi olan Han ailesinin ezilmesini istiyordu. Bu nedenle son Kırım hanları kardeş ve kardeş çocukları olduğu halde birbirlerine düşmanlık derecesinde rakiptiler. Rusların birincil hedefi gizli propaganda ile hazırlık yaptıkları Kırım'ın istilası idi. Ruslar, Kırım