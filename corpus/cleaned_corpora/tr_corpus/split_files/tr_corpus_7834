cazibe" ve "uysallık" düşünce anketi ve görüşme gibi yollarla yapılan araştırmalarda bulgulanan düzmece değişkenlerdir. Bunlar, tahmin edilmesi ve ölçülmesi güç yanıtlar olarak tanımlanırlar. "Toplumsal cazibe", toplumla olabildiğince barışık olma eğilimini ifade ederken "uysallık", kişilerin karşılaştıkları soruları içerikten bağımsız olarak olumlu yanıtlaması olarak bilinir. Gözlemsel ve psiko-sosyal araştırmalarda kullanılan deneysel yöntemler elde edilen yanıtlardaki "sosyal cazibe"nin yarattığı bozulmayı farklı aygıtlarla ölçebilirler . "Toplumsal cazibe"yi düşürmeye yarayan bu yönetim biçimleri kimliksiz özyönetim ve bilgisayar yardımıyla etkisizleştirilmiş yönetimi de içerir. Deneklerin "bozma eğilimleri" ise bir psikometrik ölçekle saptanabilir. Bu veri, araştırmada bulgulanan diğer değişkenlerle birlikte yorumlanabilir. Deneğin kişisel bilgilerinin gizli tutulduğu araştırmalar, deneğin sorulara verdiği yanıtlarda tümüyle dürüst davranamaması nedeniyle kimliksiz yönetim yöntemini öne çıkarır. Kimliksiz özyönetim doğallık, ayrışma ve rahatlama sağlar. Anket sorularının posta yoluyla ya da oy pusulalarına yazılarak dağıtılmasının daha iyi bir yöntem olacağı düşünülmektedir. McBurney'nin 1994 yılındaki bir araştırmayı kaynak göstererek öne sürdüğü teze göre bilgisayar (özyönetim yazılımı) yardımıyla yapılan test yönetimi bilgisayarın kimliksiz oluşu nedeniyle "toplumsal cazibe"yi azaltmaktadır. Genel anlamda bilgisayar, bu değişkenin etkilerini azaltmada etkili bir aygıt olabilir. Bunun nedeni, bilgisayarın en iyi anketörden daha doğal davranmasıdır (bilgisayarın yargılayıcı bir biçeme sahip olmaması ve denekle duygusal bir etkileşime girmemesi nedeniyle). Toplumsal cazibe ölçümünde en yaygın biçimde kullanılan yöntem Marlow-Crowne Toplumsal Cazibe Ölçeği'dir . 33 madde içeren bu yöntemin kısaltılmış sürümleri sıkça kullanılmaktadır. Thompson ve Phua tarafından kullanılan 10 maddelik sürüm buna bir örnektir . 1998 yılında konuyla ilgili araştırmalar yapan Paulhus Delroy, deneklerin sorulara verdikleri yanıtlardaki "doğruluğu" ölçmeye yarayacak bir psikometrik ölçek hazırlamıştır. Test, araştırmanın ana konusunu belirlemek amacıyla bir ana aygıtla (test ya da görüşme) desteklenmelidir. "Paulhus Aldatma Ölçeği (PDS)" adını taşıyan bu yöntem toplum tarafından daha kolay kabul edilen ve "arzulanan" yanıtları barındıran eski bir envantere dayanmaktadır. 40 maddeden oluşan PDS iki konuyu irdeler. Bunlar, denekleri yanlış yanıtlar vermeye iten biliçdışı sürecin boyutlarını ölçen ilk bölüm ve yanıtların denekler tarafından bilinçli bir biçimde saptırılmasını inceleyen ikinci bölümdür. Detroit Red Wings Detroit Red Wings, NHL'de Merkez Grubu'nda yer alan Detroit, Michigan takımıdır. 1926 yılında kurulmuştur. Near East (savaÅŸ oyunu) Near East (Tam adı: The Near East, Europa IX / Yakın Doğu, Avrupa IX), John Astell tarafından tasarlanarak Game Designers Workshop (GDW) tarafından 1983'te "The Europa Series" (Avrupa serisi)'in dokuzuncu oyunu olarak yayımlanan stratejik savaş oyunu. Oyun, kural kitapçığı, Türkiye, Suriye, Irak ve Batı İran'ı kapsayan üç adet 21" x 27" inchlik harita, çeşitli birlikleri simgeleyen 240 parça ve bilanço tablolarından ibarettir. 1997'de aynı serinin altıncı oyunu "Western Desert" ile birleştirilerek "War in the Desert" başlık altında Games Research/Design (GR/D) tarafından yeniden basılmıştır. Bleach bölüm listesi (manga) Bu madde Tite Kubo'nun çizdiği BLEACH adlı manganın bölüm listesidir. Bölümlerin orijinal başlıkları, aralarında Japonca, İspanyolca ve Almancanın bulunduğu birkaçı dışında İngilizcedir. Totharam Sanadhaya Totharam Sanadhaya, 1876'da Hindistan'da doğmuş Fiji asıllı bir politikacıdır. 1973'te İngiltere'den bağımsızlık kazanan Okyanusya ülkesi Fiji'nin kurucusudur. 1957'de, doğduğu ülke olan Hindistan'da ölmüştür. Akiva Goldsman Akiva J. Goldsman (doğum: 7 Temmuz 1962) Amerikalı film senaristi ve yapımcısıdır. 2001 yılında En iyi film dalında Akademi Ödülü kazanan "Akıl Oyunları" filmiyle En iyi uyarlama senaryo dalında Akademi Ödülü kazanmıştır. Goldsman genellikle kar amaçlı ticari filmlerin senaryolarını yazmışır. "Akıl Oyunları" filminde çalıştığı Ron Howard ile 2005 yılında Cinderella Man ve 2006 yılında "Da Vinci Şifresi" adlı yapımlar ile tekrar çalıştı. Goldsman, 7 Temmuz 1962 tarihinde Tev Goldsman ve Mira Rothenberg çiftinin çocuğu olarak New York şehrinde doğdu. Tev Goldsman terapist, Mira Rothenberg ise çocuk psikoloğuydu. Middletown, Connecticut'taki Wesleyan Üniversitesi'nde ve New York City Üniversitesi'nde eğitim gördü. 1994 senesinde ilk senaryosu olan "Silent Fall" 'u yazdı. Aynı yıl yönetmen Joel Schumacher, Goldsman'ın "The Client" adlı senaryosunu filme çekti. Goldsman 90'larda "A Time to Kill" ve "Batman & Robin adlı yapımlar sayesinde Golden Raspberry Ödülleri'nde iki adaylık kazandı. Senaryosunu yazması için Brian Grazer tarafından teklif aldığı "Akıl Oyunları" filmi ile En iyi uyarlama senaryo dalında Akademi Ödülü kazandı. "Akıl Oyunlar" filminin yıldızı Russell Crowe'un oynadığı ve aynı filmin yönetmeni Ron Howard ile Cinderella Man'de yeniden çalıştı. Bill Finger William "Bill" Finger (8 Şubat 1914 - 18 Ocak 1974) Amerikalı çizgi roman yazarı ve çizeridir. Alanında en iyilerden biri olarak kabul edilir. Bob Kane ile Batman adlı kurgusal DC Comics karakterini yaratmıştır. Jerry Robinson, Finger'ın Kane ile birlikte en büyük çizgi roman kahramanını yarattığını söylemiştir. Finger ayrıca, Batman'in düşmanları Joker, Penguen, Catwoman, Two-Face, Riddler ve diğerlerinin yaratılmasında büyük pay sahibidir. 1940'lı yıllarda Green Lantern isimli çizgi roman kahramanını da yaratmıştır. "Death Comes to Planet Aytin", "The Green Slime", ve "Track of the Moon Beast" adlı sinema filmlerinin ve "Hawaiian Eye" ve "77 Sunset Strip" adlı TV dizilerinin senaryolarını yazmıştır. Bill Finger 18 Ocak 1974 tarihinde öldü. Günümüzde "Bill Finger Ödülleri" dağıtılmaktadır. Anne (kraliyet prensesi) Anne Elizabeth Alice Louise Mountbatten-Windsor (d. 15 Ağustos 1950), İngiliz kraliyet ailesinin bir üyesi ve Kraliyet Prensesi. II. Elizabeth ve Prens Philip'in tek kızıdır. Prenses Anne 15 Ağustos 1950'de Londra'daki "Clarence House"'da ebeveyinlerinin ikinci çocuğu olarak dünyaya gelmiştir. O zamanlar annesi henüz veliaht prensesti, kral ise Anne'nin büyükbabası VI. George idi. Dedesi daha ilk torununun doğumundan önce, saray nizamnamesine ters düşmesine rağmen, kızının bütün soyuna, buna kızlar da dahil, "Yüce Majesteleri" "Royal Highness" olarak hitap edilmeleri buyruğunu verdi. Doğumu sırasında, tahta geçmekte annesini ve abisi Prens Charles'ı takiben 3. sırada yer alıyordu; Annesinin 1952 de tahta çıkmasından 1960'a kadar ise taht sıralamasında 2. sıradaydı. Erkek kardeşleri Andrew ve Edward ve tabii yeğenlerinin doğumu ile zamanla gerilere kaydı. Bugün ise 10. sırada yer almaktadır. 1960'lı yılların sonlarından beri resmi görevlerini yerine getiriyor. İyi bir binicidir ve birçok seneler özellikle biniciliği bir yarış sporu olarak yaptı. 1971 yılında teklerde Avrupa Şampiyonu oldu; 4 yıl sonra tekrar bir gümüş madalya kazandı. Bunu izleyen yılda Britanya Takımı'yla Montreal Olimpiyatları'na katıldı. 1988'den beri Uluslararası Olimpiyat Komitesi'nin bir üyesidir. Preses Anne 14 Kasım 1973'ten 28 Nisan 1992'ye kadar Kaptan Mark Phillips ile evliydi. Çiftin iki çocuğu var, Peter Phillips (d. 1977) ve Zara Phillips (d. 1981). Aile, bugün halen prensesin özel ikâmetgâhı olarak işlev gören, "Gatcombe Park"'ta oturmaktadır. Kraliçe'nin ikinci çocuğu ve tek kızı olarak kendisine annesi tarafından 1987 yılında özel hizmetlerinin takdirinden dolayı Kraliyet Prensesi ("Princess Royal") unvanı verildi. Boşanmasının ardında 12 Aralık 1992 yılında Komutan Timothy Laurence (d. 1 Mart 1955) ile evlendi. Church of England o zamanlar boşanmış çiftlerin yeniden evlenmelerini kesinlikle reddettiğinden, düğün İskoçya'da Balmoral'e bağlı "Crathie Kilisesi"'nde gerçekleşti, zira "Church of Scotland" reformdan geçmiş bir kilise olarak buna izin veriyordu. Bugün eşi Koramiral olup yüksek kurmay mevkiinde görev yapmaktadır. Kamuoyunda Kraliçe'nin temsil edilmesinde Prenses'in merkezi bir rolü var. Birçok seneden beri, Kraliyet Ailesi Mensupları'nın içinde, yılda en çok görev alan kişisidir. Görevinin bir ağırlık noktası, 1970 yılından beri başkanı olduğu, Save The Children (Eglantyne Jebb) (Çocukları Koruyun Organızasyonu)'dur. 1981'den beri Londra Üniversitesi'nin başkanıdır. Neredeyse bütün Kraliyet Ailesi'nin üyeleri gibi Prenses Anne de Birleşik Krallık'ta ve diğer sömürgelerdeki kısmi askeri güçlerin birçok biriminde fahri albaydır. Buna özellikle "Blues and Royals" ("hassa askeri atlı süvari alayı") dahildir. Bu özelliğinden dolayı İngiltere ve Galler için Kraliçe'nin "Gold Stick" ("bodyguard"/"şahsi koruma") makam yetkisindedir. 2002 yılınde, iktidarda bulunmayan ilk kadın kraliyet üyesi olarak, annesinin özel ricası üzerine, anneannesi olan "ana kraliçe olan kraliçe Elisabeth"'in cenazesinde üniforma giymiştir. O zamandan beri her yıl "Trooping the Colour" 'da (askeri kortej) uniforma ile katılmaktadır. Devil's Horsemen Devil's Horsemen (Tam adı: The Devil's Horsemen, The Mongol War Machine in the 13th Century / Şeytan'ın atlıları, 13. yüzyılda Moğol Savaş Makinası), Mark Herman ve Richard H. Berg tarafından tasarlanarak 2004'te GMT Games tarafından "Great Battles of History" serisinin onuncu oyunu olarak yayımlanan savaş oyunu. "The Indus" (Cengiz Han vs Harezmşah'ın Farsları, 1221), "The Kalka" (Sübedey vs Kiev Rusları ile Kıpçaklar, 31 Mayıs 1223), "Liegnitz" (Baidar, Köden ve Orda Han vs II. Henryk komutasındaki Polonya ve Doğu Avrupa orduları, 9 Nisan 1241) ve "Ayn Jalut" (Kitbuga vs Kutuz komutasındaki Memlûk, 3 Eylül 1260) olmak üzere 4 oyundan ibarettir. 2006'da "Mansourah" (IX. Louis komutasındaki Yedinci Haçlı seferi vs Fahreddin Yusuf komutasındaki Eyyubiler, 8-11 Şubat 1250) ve "2nd Homs" (Möngke Temur komutasındaki İlhanlılar vs Sultan Kalavun komutasındaki Memlûk, 29 Ekim 1281) olmak üzere 2 oyun, "Mamluk" başlık altında "module" olarak yayımlanmıştır. Chris O'Donnell Christopher Eugene O'Donnell (d. 26 Haziran 1970), Altın Küre Ödülü adayı olmuş, Batman filmlerindeki Robin karakteri ile tanınan Amerikalı oyuncu. "Kadının Kokusu" filmindeki Charlie Simms, "Grey's Anatomy" dizisindeki Finn Dandridge ve "The Company" 'deki Jack McAuliffe rolleri ile de bilinir. "Batman Daima" filmindeki Robin rolünü alarak Leonardo DiCaprio, Matt Damon, Christian Bale, Jude Law, Ewan McGregor, Corey Haim, Corey Feldman, Toby Stephens, ve Scott Speedman gibi isimleri saf dışı bıraktı. Kolejden tanıdığı Caroline Fentress ile 1997 yılından beri evli. Beş çocukları vardır: Lily Anne O'Donnell (d. Ekim 1999), Christopher Eugene O'Donnell Jr (d. Eylül 24, 2000), Charles McHugh O'Donnell (d. Temmuz 11, 2003), Finley O'Donnell (d. Mart 24, 2006), ve Maeve Frances O'Donnell (d. Aralık 10, 2007) Golf sporuna özel bir ilgisi vardır. 2008 yılında "Kit Kittredge: An American Girl" ve "Max Payne" adlı filmlerde yer aldı. Khan (savaÅŸ oyunu) Khan (Tam adı: Khan: The Rise of the Mongols / Kağan: Moğolların Yükselişi), Joseph Miranda tarafından tasarlanarak 2005'te Decision Games tarafından "Strategy & Tactics" dergisinin 229. sayısı olarak yayımlanan stratejik savaş oyunu. "Charlemagne" ("Strategy & Tactics" No. 189), "Xenophon" ("Strategy & Tactics" No. 203) ve "Belisarius" ("Strategy & Tactics" No. 210) oyunlarıyla aynı sisteme dayanan bu oyun, kural kitapçığı, 1206-1295 yılları arasındaki Japonya'dan Fransa ve Mısır'a uzanan bölgeleri kapsayan 1 adet harita ve ordu düzeyindeki birlikleri simgeleyen 280 adet parçadan ibarettir. Ford Kuga Ford Kuga, 2008 yılından bu yana Ford tarafından üretilen kompakt crossover SUV modelidir. Ford'un Focus ve C-MAX modellerinde de kullanılan C1 platformu üzerinde tasarlanmıştır. Aracın önden çekişli ve dört tekerlekten çekişli versiyonları bulunmaktadır. Kuga, 2.5 litre benzinli ve 2.0 litre dizel motor seçeneklerine sahiptir. Ford'un Saarlouis, Almanya fabrikasında üretilen Kuga, satışa 2008'in ilk yarısında çıktı. İngiltere'de aracın premium pazar konumlandırmasına uygun olarak sadece üst seviye Zetec ve Titanium donanım seviyeleri satışa sunuldu. Araç İngiltere'de Citroen C-Crosser/Peugeot 4007 ve Vauxhall/Opel Antara gibi benzer SUV'lerle aynı fiyat seviyesinde konumlandırıldı. Kuga'nın kombine yakıt tüketimi 6.41 L/100 km ve CO emisyonu 169 g/km olarak açıklanmıştır. "Benzinli" "Dizel" 20 Temmuz 2007'de yayımlanan bir rapor, Ford yöneticilerinin aracın Kuzey Amerika'da da satılması planlarından bahsetti. İlerleyen zamanlarda dolar-euro döviz kurunun rekabetçi bir fiyatlandırmaya izin vermemesi sebebiyle bu planalrdan vazgeçildi. 24 Temmuz 2008'de WDIV-TV aracın Kuzey Amerika'da satışa sunulacağından bahsetti, 22 Ekim 2009'da ise Kuga'nın Louisville, ABD'deki Ford fabrikasında, Ford Escape yerine 2012 model yılıyla üretileceğinin bilgisi basına sızdı. 23 Temmuz 2010'da Ford, ikinci nesil Escape'in üretiminin 2011 yılında sona ereceğini açıklayarak Kuga'nın Kuzey Amerika'da yeni nesil Escape olarak satışa sunulabileceğini belirtti. Ford Kuga 2010 yılından beri Arjantin'de, 2011'den beri Japonya, Güney Afrika Cumhuriyeti ve Yeni Zelanda'da, Mart 2012'den bu yana ise Avustralya'da satılmaktadır. 2010 sonlarında Kuga, makyajlanarak güncellendi. Makyajlanan Kuga, ABD'de satılacak 2013 Ford Escape modelinin temeli olarak planlandı. Ford'un Mayıs 2010'da yaptığı Valencia, İspanya fabrikasında hibrit araçlar üretileceği bilgisi, iki araçta da hibrit versiyonların satışa sunulmasının beklenmesine sebep oldu. Kulikovo 1380 Kulikovo 1380 (Tam adı: Kulikovo 1380: The Golden Horde / Kulikovo 1380: Altın Orda), Richard H. Berg tarafından tasarlanarak 2006'da "Against the Odds" dergisinin 18. sayısı olarak yayımlanan savaş oyunu. Suleiman the Magnificent oyunuyla aynı sisteme dayanan bu oyun, 7 sayfalık kural kitapçığı, 1 adet 22"x34" inchlik harita, 160 adet parça ve 2 sayfalık tablodan ibarettir. Zoe Saldana Zoe Saldana "(tam ismi Zoe Yadira Zaldana Nazario, d. 19 Haziran 1978)" Amerikalı oyuncu. Aynı zamanda Zoë Saldana, Zoe Saldaña ve Zoë Saldaña olarak da bilinmektedir. Saldana New Jersey'de doğdu. Annesi Porto Rikolu babası ise Dominik Cumhuriyeti'ndendir. Queens, New York'ta büyüyen sanatçının ilk öğrendiği diller İngilizce ve İspanyolca oldu. Zoe, 9 yaşında iken babası bir trafik kazasında öldü. Bunun üzerine annesi Zoe'yi ve Zoe'nin kızkardeşini de alarak Dominik Cumhuriyeti'ne yerleşti. Orada, ülkenin en prestijli dans okuluna devam eden Zoe bale eğitimi aldı ve bir dansçı olmak için çalıştı. ABD'ye geri döndüklerinde lisede tiyatro programlarına yazıldı ve bir oyunculuk kursuna gitti. Aynı zamanda 1990'ların ortalarında Burger King'de kasiyer olarak çalıştı. Saldana, hala programın bir üyesi iken ilk kez bir televizyon yapımında rol aldı, "Law & Order" dizisinin 13 Ekim 1999 tarihli bölümünde göründü. Bir grup dansçının hikâyesini anlatan "Center Stage" filminde aldığı önemli rol sebebiyle okulu terketti ve 2000 yapımı bu filmde oynadı. 2002 yılında Britney Spears'ın "Crossroads" filminde ve "Drumline" adlı komedi filminde oynadı. Daha sonra Anamaria adlı bir korsanı canlandırdığı 2003 yapımı "" filminde rol aldı.Devamında birçok televizyon şovu ve filmlerinde rol aldıktan sonra 2004 yılında "The Terminal" ve 2005 yılında "Bak Kim Gelmiş" filmlerinde oynadı. Juan Luis Guerra'nın "La llave de mi corazón" adlı şarkısının klibinde rol aldı. "Uhura" rolüyle "Star Trek" filminin kadrosunda yer aldı. 2009 yılında Neytiri adlı bir Na'vi prensesini canlandırdığı, James Cameron'un Avatar filminde başrollerden birini oynadı. Karadağlı Abbas Kulu Han Abbas Kulu Han, (Azerice:Abbasqulu xan, Rusça:Аббасгулу хан) (d. ? – ö. 1813) Karadağ Hanı. 1797 ile 1813 yılları arası Karadağ Hanlığı yapmıştır. Soyu Tokmaklı oymağından gelmektedir. Abbas Kulu Han, bugün İran'a bağlı Ahar şehrinde doğmuştur. Mustafa Kulu Han'ın oğludur. İyi bir saray tahsili görmüştür. Kardeşi İsmail Han'dan sonra Karadağ Hanı olmuştur. Abbas Kulu Han bağımsızlık isteğinde olduğu için Rus General Sisiyanov ile yazışmıştır. Abbas Mirza Kaçar, 1804 yılında Abbas Kulu Han'ı görevinden uzaklaştırmış, Karadağ Hanlığı'na Karagözlü Hacı Muhammed Han'ı atamıştır. Abbas Kulu Han, 1813 yılında ölmüş yerine kardeşi Muhammed Kulu Han geçmiştir. Küçük Buda Küçük Buda 1993 ABD, İngiltere, Fransa ortak yapımı dramatik filmdir. Özgün adı Little Buddha olan ve İngilizce çekilen bu uluslararası yapım yönetmenin anavatanı İtalya'da Piccolo Buddha adı ile gösterime sunulmuştu. Bernardo Bertolucci'nin yönettiği filmin senaryosunu yine Bertolucci'nin bir hikâyesinden Rudy Wurlitzer ve Mark Peploe beraber yazmışlardır. Filmin önemli rollerinde Keanu Reeves, Bridget Fonda, Ruocheng Ying ve Chris Isaak oynamışlardır. Sinemadan çok müzik dünyasında tanınan Chris Isaak bu filmdeki rolü için "en kötü aktör" Ahududu Ödülü'ne (Razzie Awards) aday gösterilmişti Filmlerinde görsel ihtişama verdiği önemle tanınan İtalyan yönetmen Bertolucci'nin ülkesi dışında yaptığı ve farklı kültürleri irdelediği bir dizi filmden biri olan "Küçük Buda" da yönetmen bu kez Budizm felsefesini, Buda'nın öyküsünü ve öğretilerini mistik bir dille ve batı insanının anlayacağı şekilde anlatır. (Daha önceki filmlerinden Çölde Çay'da (1990) Kuzey Afrika'ya, Son İmparator'da (1987) ise yakın Çin tarihi ve kültürüne eğilmişti). Bu "Hagiografik" (kutsal kişilerin hayat öyküsünü konu eden) film, ölmüş olan büyük ruhani liderlerinin bir çocuğun vücudunda tekrar dünyaya gelmiş olduğu (Reenkarnasyon) inancıyla hareket eden bir grup Budist rahibin Bhutan'dan ABD'nin Seattle kentine gelerek bu ruhu taşıdığına inandıkları Amerikalı küçük Jesse ve ailesini Bhutan'a davet etmeleriyle başlar. Bu arada rahiplerin küçük çocuğa hediye ettikleri kitap aracılığı ile de Budizmin kurucusu olan Hint ruhani lider Siddhartha'nin mistik öyküsü büyüleyici görüntüler eşliğinde anlatılır. Siddhartha'nın öyküsünün anlatıldığı bu bölümler Todd-AO geniş perde sistemiyle büyük formatlı filme (65 mm) çekilirken Seattle'da geçen diğer bölümler 35 mm Panavision sistemle çekilmiştir. Görüntü yönetmeni Vittorio Storaro'dur. Ryuichi Sakamoto tarafından yapılan filmin özgün müziği Grammy ödülüne aday gösterilmişti. Buster Keaton filmografisi Amerikalı film yönetmeni ve oyuncu Buster Keaton'ın (1895-1966) filmografisidir. Cinsiyet Ãœzerine Cinsiyet Üzerine Sigmund Freud'un yazıp, Türkçeye "A. Avni Öneş" tarafından çevirilen, özellikle çocuklar üzerindeki cinsel bastırımları ele alan kitabıdır. İnsanın ve hayvanın cinsel gereksinimlerini açıklamak için biyolojide bir "Cinsel Dürtü" nün varlığı kabul edilir; ve aynı şekilde açlığı anlatmak için bir beslenme dürtüsü varsayılır. Bununla birlikte halk dilinde cinsel gereksinim için açlığın karşılığı olan bir kelime yoktur. Bilim dili 'libido' kelimesini kullanırken, Freud bu noktada müdahale etme gereği duyar ve cinsel bastırmaların çocuklar üzerindeki evrilişini ortaya çıkaramaya çalışır. KÃ¼f Küf; bazı organik maddelerde, nem ve ısının etkisiyle oluşan, geneli yeşil renkli olan mantarlardır. Küf ayrıca şu anlamlara geliyor olabilir; Boston Güzel Sanatlar Müzesi Boston Güzel Sanatlar Müzesi () Boston, Massachusetts'te bulunan ABD'nin en büyük müzelerinden biridir. Her yıl bir milyondan fazla kişi müzeyi ziyaret etmektedir. Müzede 450.000 sanat çalışması sergilenmektedir. Bu rakam tüm Amerika'daki en önde gelen sanat müzelerinden biri olduğunu göstermektedir. Müze 1870 yılında kurulmuştur. Günümüzdeki binasına 1909 yılında geçmiştir. Boston Güzel Sanatlar Müzesi, topluluk sosyal yardım programlarını yavaş yavaş geleneksel ziyaretçi olmayan insanlara genişletiyor ve bu eğilim, Matthew Teitelbaum'un 2015 yılında müzenin müdürü olarak atandıktan sonra hızlandı. Bu genişleme, işitsel veya fiziksel engelli, görme engelli, bilişsel engelli, otistik ve tıbbi yardımlı misafirler için özel programlama ve turlar mevcuttur. Buna ek olarak, müze LGBTQ ziyaretçilerini Cinsiyet Bükme Modası (2019) gibi sergilerle karşıladı. 14 Ekim 2019'da Boston Güzel Sanatlar Müzesi, yeniden adlandırılan "Yerli Halklar Günü" (eski adıyla "Columbus Günü") kutlamalarını Kızılderili sanatı ve kültürüne odaklanarak başlattı. Karayip KorsanlarÄ± (film serisi) Karayip Korsanları, yapımcılığını Jerry Bruckheimer'ın, yönetmenliğini Gore Verbinski'nin, senaristliğini Ted Elliot ve Terry Rossio'nun yaptığı bir macera filmi serisidir. Walt Disney'de bulunan korsan parkı bu filmleri temel almıştır. Üçlemenin ilk filmi olan "" adlı yapım 9 Temmuz 2003 tarihinde sinemalarda gösterilmeye başlandı. Bu filmin gişedeki beklenilmeyen başarısından sonra Walt Disney filmi bir üçlemeye dönüştürme kararı aldı. "" ilk filmden üç yıl sonra, 7 Temmuz 2006'da gösterime girdi. Devam filmi, ilk filmin başarısının tesadüf olmadığını kanıtlayarak açılış gününde birçok gişe rekoru kırdı. Film sinemalardan çıktığında 1,066,179,725$ gişe hasılatı elde etmişti. Üçlemenin son filmi "", 24 Mayıs 2007'de tüm dünyada aynı anda gösterime girdi. Sonunda üçleme dünya çapında yaklaşık olarak 2.79 milyar $ kazandı. Serinin dördüncüsü ve ilk 3D filmi olan Karayip Korsanları Gizemli Denizlerde 20 Mayıs 2011′de ABD’de vizyona girdi. 90'lı yılların ortalarında senaristler Ted Elliot ve Terry Rossio günümüzdeki "Karayip Korsanları" 'nın hikâyesini temel alan bir yapım üstünde çalışıyorlardı. Will Turner "daha önemli" bir roldeydi ve düşman korsanlar için bir hazine arıyordu. Proje ile ilgilendiğini belirten Steven Spielberg, Jack Sparrow rolü için Bill Murray, Robin Williams veya Steve Martin'i istediğini belirtiyordu. Disney o sıralarda "Muppet Treasure Island" filmi ile meşguldü ve iki yapımın hikâyesi benzediği için bu filmin yapımına izin vermedi. Jay Wolpert'in yazdığı metin Jerry Bruckheimer tarafından geri çevrildi. Çünkü Bruckheimer bunun sadece "düz bir korsan filmi" olduğunu hissetmişti." Metin tekrar yazılması için, korsanlık ile ilgili bilgileri bulunan Stuart Beattie'ye gönderildi ve sonra Ted Elliot ile Terry Rossio'da karar kılındı. Elliot ve Rossio, fikir almak için Disney'deki tema parkına gitti. Bruckheimer aklındaki konsepti gösterip fikirlerinin değişmesine rağmen Michael Eisner ve Bob Iger, bütçe yükseldiği zaman filmi iptal etmek ile tehdit ettiler. Gore Verbinski ile 2002 yılının Mayıs ayında "" adlı yapımı yönetmesi için anlaşıldı. Bunu takip eden aylarda Johnny Depp ve Geoffrey Rush ile filmde yer almaları için anlaşıldı. Verbinski, Hollywood'un Altın Çağı'nda kaybolmuş olan bu türü tekrar canlandırmak için modern teknoloji kullanmayı istedi. Johnny Depp, garip olduğunu düşündüğü bu hikâyeyi cazip buluyordu. Hazine bulmaktan çok, Kara İnci tayfası bunu geri götürmeyi amaçlıyordu. Ayrıca geleneksel ayaklanma çoktan başlamıştı. Verbinski, Rush'ın Barbossa rolünü üstlenmesi üstünde durdu. Karışık bir rolde oynamayacağını da biliyordu; ancak basit bir oyun hikâyenin gidişatına uygun olacaktı. Orlando Bloom da senaryoyu okuduktan sonra rolün Rush için uygun olcağını söyledi. Yapımcılar Robert De Niro'ya da teklif götürdüler. Ama DeNiro teklifi geri çevirdi. Verbinski, "Bent It Like Beckham" filmindeki performansını çok beğendiği Keira Knightley'nin ses denemelerindeki performansına da hayran kaldı ve onu oyuncu kadrosuna kattı. Yöneticiler, Tom Wilkinson ile Vali Swann rolü için görüştüler fakat rol, Depp'in idol olarak aldığı Jonathan Pryce'a gitti. "Siyah İnci'nin Laneti" adlı yapımın çekimleri 9 Ekim 2002'de başladı ve 2003 yılının Mart ayında sona erdi. Fakat film gösterime çıkmadan önce biraz beklemeye alındı. Çünkü daha önceki yıllar içinde çevrilmiş olan korsan filmleri başarısızlıkla sonuçlanmıştı, Deep de ilk defa büyük bütçeli ticari bir filmde yer alıyordu. Ama "Siyah İnci'nin Laneti" hem gişede çok başarılı oldu hem de birçok olumlu eleştiri ile karşılandı. Filmin gelen başarısının ardından iki devam filmi çekildi. Disney de oyuncu kadrosunun çoğalması için izin verdi. "Indiana Jones" ve "James Bond" gibi serileri çok seven Terry Rossio ve Ted Elliot, "Siyah İnci'nin Laneti" 'ni de kapsayan bir üçleme için geri döndüler. Elizabeth Swann ve Will Turner'ın ilşkisinde ne olacağını keşfetmek istediler ve Gençlik kaynağı ile ilgili bir hikâye hazırladılar. Devam filmleri olan ve aynı anda çekilen "" ve "" filmlerinin çekimleri 28 Şubat 2005 tarihinde başladı. "Ölü Adamın Sandığı" filminin çekimleri 1 Mart 2006'da, "Dünyanın Sonu" filminin çekimleri Ocak 2007'de sona erdi. Jamaika valisinin kızı olan Elizabeth Swann (Keira Knightley), lanetlenmiş Kaptan Hector Barbossa (Geoffrey Rush) ve mürettebatı tarafından kaçırılır. Elizabeth'de mürettebatın ihtiyacı olan son Aztek altını vardır. Elizabeth Swann'a aşık olan genç Will Turner (Orlando Bloom), kendisini kaptanı olduğu gemiden atan Barbossa'dan intikam almak isteyen fakat burada yakalanıp hapse düşen kaptan Jack Sparrow'u (Johnny Depp) oradan kaçırır ve Elizabeth'i kurtarmaya giderler. "Siyah İnci'nin Laneti" 'in bütçesi 140 milyon dolardı. Film, Amerika'da açılış haftasında 47 milyon dolar, toplamda ise 305 milyon dolar kazandı. Dünya çapında ise 654 milyon dolar kazanarak 2003 yılının en çok kazanan dördüncü yapımı oldu. Rotten Tomatoes sitesinde film hakkında yapılan 193 yorumdan 153'ü olumlu yöndeydi ve film de %79 olumlu dereceye sahip oldu. Jack Sparrow'u canlandıran Johnny Depp, Screen Actors Guild Ödülleri, MTV Movie Ödülleri ve Empire Ödülleri'nde En İyi Aktör dalında ödülün sahibi oldu, Altın Küre, BAFTA Ödülleri ve 76. Akademi Ödülleri'nde aynı dalda aday oldu. "Siyah İnci'nin Laneti" aynı ödüllerde En İyi Makyaj, En İyi Müzik Kurgusu ve En İyi Görsel Efekt dallarında aday oldu. BAFTA Ödülleri'nde En İyi Makyaj, Saturn Ödülleri'nde En İyi Kostüm, Golden Reel Ödülleri'nde En İyi Müzik Kurgusu, VES Ödülleri'nde En İyi Görsel Efekt ve People's Choice Ödülleri'nde Favori Film ödüllerini aldı. Yapım gösterime girdikten beş ay sonra, 2 Aralık 2003'te DVD ve VHS'leri satışa sunuldu. Filmin yüksek çözünürlüklü Blu-ray diski 22 Mayıs 2007'de satılmaya başlandı. Jack'in, efsanevi Uçan Hollandalı'nın kaptanı Davy Jones'a kan borcu olduğu ortaya çıkınca, tekrar ortalık birbirine girer. Eğer Sparrow, bu borçtan kurtulamazsa ömrü boyunca Uçan Hollandalı'nın kölesi olarak yaşama riskiyle karşı karşıyadır. Ama her beladan kurtulmanın elbet bir yolu olabileceğini düşünen uyanık Jack Sparrow'un, Ölü Adamın Sandığı’na sahip olan kişinin Davy Jones'u da kontrol edebileceğini öğrenmesiyle işler karışır. Bütçesi 225 milyon dolar olan filmin galası Kaliforniya'daki Disneyland'da yapıldı. "Ölü Adamın Sandığı" açılış gününde 55.8 milyon dolar kazandı ve "" adlı filmin rekorunu kırdı. Açılış haftasında 135.6 milyon dolar kazanan yapım 200 milyon dolar ve 300 milyon dolar barajını en çabuk aşan film rekorunu da ele geçirdi. Ayrıca 1 milyar dolar barajını geçen en hızlı film oldu. "Titanik" (1997) ve "" (2003)'nden sonra en çok hasılat yapan üçüncü film unvanını aldı. Filmin Blu-ray diski 22 Mayıs 2007'de satışa sunuldu. 79. Akademi Ödülleri'nde, En İyi Sanat Yönetimi, Ses Kurgusu, Ses Miksajı ve Görsel Efekt dallarında aday oldu. En İyi Görsel Efekt dalında John Knoll, Hal Hickel, Charles Gibson ve Allen Hall ödülü kazandılar. Ekip BAFTA Ödülleri'nde de aynı dalda ödülü kazandı. Will Turner ile Elizabeth Swann, Kaptan Jack Sparrow’u, Davy Jones’un sandığındaki akıllara zarar tuzaktan kurtarıp özgürlüğüne kavuşturmak adına çaresizlik içinde Kaptan Barbossa ile ittifak yaparlar. Doğu Hindistan Ticaret Şirketi’nin kontrolü altında olan Davy Jones’un ürkütücü görünümlü hayalet gemisi The Flying Dutchman, dünyanın bütün denizlerini kasıp kavurmaktadır. İhanet, vefasızlık ve dönekliğin kol gezdiği vahşi denizlerde yelken açan korsanlarımızın yolu egzotik Singapur’a düşer. Burada kurnaz Singapurlu korsan Sao Feng ile kafa kafaya gelirler. Dünyanın sonu tabir edilen uzak doğu okyanuslarındaki nihai savaşta terazinin dengeleri ortadadır. Korsanların her biri sadece kendi hayatının ve kaderi için taraf olmakla kalmayacak; aynı zamanda özgürlük sevdalısı korsan yaşam tarzının geleceğini kurtarma mücadelesi verecektir. Yapım yaklaşık 300 milyon dolar bütçe ile gelmiş geçmiş en yüksek bütçelerden birine sahip oldu. Filmin galası 19 Mayıs 2007'de Disneyland'da yapıldı. Film 4,362 sinema salonunda birden gösterime girdi ve Örümcek Adam 3'ün rekorunu kırdı ("Bu rekor şu anda Kara Şövalye filminin elindedir"). Yapım 24 Mayıs 2007'de tüm dünyada vizyona girdi ve ilk gününde 58 milyon dolar kazandı. Amerika hasılatı 332 milyon dolar olan film dünya çapında ise toplamda 962 milyon dolar kazandı ve gelmiş geçmiş en çok kazanan altıncı film oldu. "Dünyanın Sonu" için yapılan eleştiriler birbirinden farklıydı, Rotten Tomatoes sitesinde filmin puanı %45 iken, Metacritic sitesinde %50'ydi. Film Görsel Efekt ve Makyaj dallarında Akademi Ödülü'ne aday oldu. 22 Mayıs 2007'de filmin Xbox 360, PlayStation 3, Wii, PSP, PlayStation 2, bilgisayar ve Nintendo DS formatlarında oyunları satışa çıkarıldı. Aynı gün filmin soundtrack albümü de piyasaya sürüldü. DVD ve Blu-ray diski ise 19 Kasım 2007'de İngiltere'de, 21 Kasım'da Avustralya'da, 4 Aralık'ta ise ABD ve Kanada'da satışa sunuldu. Üçlemenin senaristlerinden Terry Rossio dördüncü filmi yazabileceklerini söyledi. Devam filmi için karmaşık yorumlar aldıklarını belirten Rossio, Indiana Jones'un yirmi yıllık senaryo bulma sürecini örnek verdi. Dördüncü film için yapımcılar ile anlaşan Johnny Depp filmin 2011'de vizyona gireceğini söyledi. Depp yeni çekilecek filmde yer almak için 32 milyon sterlin ücret aldı. "Siyah İnci'nin Laneti", 2003 yılında Kuzey Amerika'da en çok hasılat kazanan üçüncü film (""ve "Kayıp Balık Nemo" filmlerinin ardından), dünya çapında en çok kazanan dördüncü film oldu ("", "Kayıp Balık Nemo" ve "The Matrix Reloaded" filmlerinin ardından).. "Ölü Adamın Sandığı", gösterime girdiği 2006 yılında, "Titanik" (1997) ve "Yüzüklerin Efendisi: Kralın Dönüşü" adlı yapımların dünya çapında en çok kazanan üçüncü film oldu. "Dünyanın Sonu", 2007 yılının en çok kazanan yapımı unvanını kazandı ve dünya çapına en çok hasıla yapan altıcı film oldu. Serideki filmler birçok box office rekoru kırdı. "Ölü Adamın Sandığı" tam 18 gişe rekoru kırdı. Fakat bu rekorların hepsi "Kara Şövalye" filmi tarafından 2008 yılında tekrar kırıldı. "Bağımsızlık Günü" gişe hasılatı rekoru ise "Dünyanın Sonu" 'na aittir. 2009 Grammy Ödülleri 2009 Grammy Ödülleri, her yıl düzenlenen Grammy ödül töreninin 51.sidir. 8 Şubat 2009 tarihinde Los Angeles, Kaliforniya'daki Staples Center'da gerçekleşmiştir. Adaylıklar 3 Aralık 2008 tarihinde duyurulmuştur. T Bone Burnett, prodüktör; Mike Piersant mixer T Bone Burnett, prodüktör; Mike Piersant mixer; Gavin Lurssen, mastering mühendisi YÃ¶netmen; Bernard Rahill Peter Bogdanovich, video yönetmeni; Skot Bright, video yapımcısı Schiebel Schiebel Viyana, Avusturya merkezli dünyanın önemli mayın dedektörü ve insansız hava aracı üreticilerinden biridir. Şirket 1951 yılında küçük ev aletleri üretmek amacıyla kuruldu. 1980'lerin ortalarında gelindiğinde mayın dedektörü üretimine başladı. Küresel piyasada önemli bir konuma yükselen firma insansız hava aracı üretimine başladı. Bu araçlar Birleşik Arap Emirlikleri'nde kullanılmaya başlandı ve 2006 yılında Avusturya'da test amacıyla kullanıldı. Şirketin fabrikası Viyana'da olup 150 kişi bu fabrikada çalışmaktadır. SCHIEBEL Antriebstechnik GmbH 1958 yılından beri Viyana'da bulunan fabrikalarında elektrikli aktüatör üretmektedir. Dünyada 14 ofisi bulunan Schiebel , 13. ofisini 2013'te Türkiye'de açmıştır. Aktüatörleri en zor koşullarda çalışabilecek kadar dayanıklı ve sahip olduğu teknoloji oldukça yüksektir. Karadağlı İsmail Han İsmail Han, (Azerice: İsmayıl xan) (d. ? – ö. 1797) Karadağ Hanı. 1782 ile 1783 yılları arası ve 1791 ile 1797 yılları arası Karadağ Hanlığı yapmıştır. Soyu Tokmaklı oymağından gelmektedir. İsmail Han, bugün İran'a bağlı Ahar şehrinde doğmuştur. Mustafa Kulu Han'ın oğludur. İyi bir saray tahsili görmüştür. Karabağ Hanı İbrahim Halil Han, Hoy Hanı Dünbili Ahmed Han ile anlaşıp Karadağ Hanlığı'nın paylaşmak istemiş, bu yüzden İsmail Han da Karadağ Hanı olunca İbrahim Halil Han ile ilişkilerini kesmiştir. 1782 yılında İsmail Han, Karabağ Hanlığı'na ödediği vergiyi kesmiştir. Bunun üzerine İbrahim Halil Han, orduyu gönderip vergiyi talep etmiştir. Fakat geri dönmek zorunda kalmıştır. İsmail Han, babası tarafından Ağa Muhammed Şah'a rehin verilmiştir. Ağa Muhammed Şah'ın 19 Haziran 1797 tarihinde hizmetindeki üç kişi tarafından öldürülmesinden sonra Feth Ali Şah'ın emrine girmiştir. Feth Ali Şah, İsmail Han'ı oğlu Abbas Mirza'nın hizmetine vermiştir. Abbas Mirza, İsmail Han'ı hizmetçibaşı tayin etmiştir. İsmail Han, Muhammed Şah Kaçar'ın da yakın adamları arasında bulunmuştur. İsmail Han iki dönem hanlık yapmıştır. Emre Taner Emre Taner (d. 1942, Diyarbakır), Türk istihbaratçı, eski Millî İstihbarat Teşkilatı Müsteşarı. Ankara Üniversitesi Siyasal Bilgiler Fakültesi'nden mezun oldu. 1967 yılında Millî İstihbarat Teşkilatı'na girdi. Bursa ve İstanbul Bölge Başkanlığı görevlerinde bulundu. 1994'te MİT Müsteşar Yardımcısı oldu. 15 Haziran 2005 tarihinde Millî İstihbarat Teşkilatı Müsteşarlığı görevine atandı. Görev süresi 4 kez uzatılsa da 26 Mayıs 2010'da emekli olmuştur. Müsteşar Yardımcısı olduğu dönemde Abdullah Öcalan'la, devletin bilgisi dahilinde bir kez görüştüğünü doğrulamıştır. Irak uzmanı olan Taner, Kürdistan Bölgesel Yönetimi Başkanı Mesud Barzani ile 7 defa görüşmüştür. Taner'in kardeşi de MİT'te görev yapmıştır. Doğan Burda Dergi Doğan Burda Dergi Yayıncılık ve Pazarlama A.Ş., Doğan Yayın Holding A.Ş. ve Burda GmbH ortaklığında kurulan ve Türkiye'de dergi alanında faaliyet gösteren medya şirketidir. Aylık, haftalık ve dönemsel olarak yayımlanan 81 dergiye sahiptir. Bunlardan 11'i, uluslararası yayın markalarıyla lisans anlaşmalarıyla Türkiye'de yayımlanan, yabancı kökenli dergilerdir. Şirketin 21 web sitesi, ayrıca dergilerin dijital sürümlerinin okunabildiği mobil uygulamaları vardır. Şirket, dergi yayıncılığının yanı sıra Content & Event Studio markasıyla içerik pazarlaması ve etkinlik organizasyonu hizmetleri de vermektedir. Doğan Burda Dergi Yayıncılık ve Pazarlama A.Ş., 1988 yılında İstanbul, Türkiye’de Hürgüç Gaz. Tic. Tur. ve Org. A.Ş. adıyla kurulmuştur. 1998 yılında Doğan Yayın Holding A.Ş. ile Burda RCS International Holding GmbH’ın müşterek yönetime tabi ortaklığı haline gelmiştir. Ekim 1999 tarihinde AD Yayıncılık A.Ş.’yi kül halinde devralan şirket, Mart 2000 tarihinde unvanını Doğan Burda Rizzoli Dergi Yayıncılık ve Pazarlama A.Ş. olarak değiştirdikten sonra İstanbul Menkul Kıymetler Borsası’nda işlem görmeye başlamıştır. Burda RCS International Holding GmbH, 13 Haziran 2005 tarihinde unvanını Burda Magazines International GmbH olarak değiştirmiştir. Şirket, 29 Temmuz 2005 tarihli Olağanüstü Genel Kurul’da unvanını Doğan Burda Dergi Yayıncılık ve Pazarlama A.Ş. olarak değiştirmiştir. 2007 yılında şirket sermayesinde %40 oranında doğrudan paya sahip olan Burda Magazines International GmbH kendi sermayesinde %100 oranında doğrudan paya sahip hakim ortağı Burda GmbH ile birleşmiş; böylece Burda GmbH, şirket sermayesinde doğrudan pay sahibi haline gelmiştir. Fiji dili Fijice, İngilizce ve Fiji Hindi lisânlarıyla birlikte, Fiji devletinin resmî dilidir. Bazı özellikleri var: Binâenaleyh, Beqa adası 'Mbengga' söylenilir. Fiji lisânında, bu harfler kullanılır: Fiji dili hakkında bir fikir edinmek için birkaç kelimeler sıralanır: (ni sa) Bula = Hallo Io = evet lailai = küçük levu = büyük, çok (ni sa) moce = iyi Geceler Seqa = hayÄ±r Vale = hane, ev Vale lailai = tuvalet Vinaka = teşekkür ederim Vinaka vaka levu = çok teşekkür ederim İstanbul Diş Hekimliği Yüksekokulu İstanbul Diş Hekimliği Yüksekokulu 1962 yılında İstanbul Özel Diş Hekimliği Yüksekokulu adı ile kurulmuştur. 1965 yılında, Nişantaşı’nda bulunan yeni binasına taşınmış ve ilk mezunlarını bu binada vermiştir. 1969 yılında değiştirilen Okul yönetmeliği ile öğretim yılı 4 yıldan 5 yıla çıkarılmış ve staj sistemi uygulanımına geçilmiştir. 9 Temmuz 1971 tarihinde 1472 sayılı kanunla okul devletleştirilerek İstanbul İktisadi ve Ticari İlimler Akademisi'ne bağlanmış ve adı Diş Hekimliği Yüksekokulu olarak değiştirilmiştir. 6 Kasım 1981’de çıkartılan 2547 sayılı Yükseköğrenim Kanunu ile İstanbul İktisadi ve Ticari İlimler Akademisi'ne bağlı olan Diş Hekimliği Yüksekokulu, 20 Temmuz 1982 tarihinde kurulan Marmara Üniversitesi’ne bağlanarak Marmara Üniversitesi Dişhekimliği Fakültesi adını almıştır. Werner Becher Werner Becher, (d. 1972) Avusturyalı yazılımcı ve siyasetçidir. 2008 Avusturya Millî Meclis Seçiminde, Aşağı Avusturya'da LIF'in ikinci adaydı. Ekim 2008'de Heide Schmidt gittiğinden sonra, Werner Becher Liberal Forum'un yeni lideri oldu. 20 Haziran 2009 tarihindeki fırka kongresinde liderliğinden istifâ ettiğine rağmen, forumun riyâsetinde kaldı. Karadağlı Necef Kulu Han Necef Kulu Han, (Azerbaycan alfabesi: Nəcəfqulu Xan) (? – 1818) Karadağ Hanı. 1783 ile 1786 yılları arası Karadağ Hanlığı yapmıştır. Soyu Tokmaklı oymağından gelmektedir. Necef Kulu Han, bugün İran'a bağlı Ahar şehrinde doğmuştur. Kazım Han'ın oğludur. İyi bir saray tahsili görmüştür. İsmail Han'dan sonra Karadağ Hanı olmuştur. Mustafa Kulu Han zindandan çıktıktan sonra onu yakalatıp Şuşa kalesine göndermiştir. Necef Kulu Han, bir süre sonra azat edilip Karadağ'a gelmiştir. 1791 yılında kardeşi tarafından Ağa Muhammed Şah'a rehin verilmiştir. Necef Kulu Han, daha sonraları Ağa Muhammed Şah'ın yakın adamlarından biri olmuştur. Şahın diğer adamları bunu kabul edemeyip, şaha karşı Necef Kulu Han'ı suçlamışlardır. Ağa Muhammed Şah'ın emri ile Necef Kulu Han, karısı ve çocuğu ile Marağa zindanına atılmıştır. Bir süre bu zindanda kalan Necef Kulu Han kör olmuştur. 1797 yılında Ağa Muhammed Şah'ın öldürülmesi üzerine Necef Kulu Han da zindandan çıkmıştır. Bu sefer Karadağ'a gitmeyip Tebriz'e gitmiştir. Fetih Ali Şah'ın hüküm sürdüğü bölgelerinde şahzade Abbas Mirza (Naib-i saltanat) ona Tebriz civarında, Arvanak (Batı Azerbaycan, İran) yöresindeki Dizac Halilli kendisi bağışlamıştır. Necef Kulu Han geçimini burada sağlamış, 1818 tarihinde Tebriz'de ölmüştür. Necef Kulu Han aynı zamanda bir şair olup, "Serşar" takma adı ile Türkçe, Farsça ve Arapça şiirler yazmıştır. Gurur Gurur, Türkçede iki farklı konotasyona sahip olan bir sözcüktür. Negatif konotasyonu en basit tanımıyla kibir, kendini beğenme anlamlarına gelir. Pozitif konotasyonu ise övünme, övünç anlamına gelir. Kibirlenme, kişinin kendini başkalarıyla kıyaslaması durumudur. Sürekli bir kıyas hali psikolojik bir rahatsızlıktır. Aşırı gurur kişinin kolayca alınmasına, incinmesine ve ahmakça kabul edilebilecek davranışlara sürüklenmesine sebep olabilir. Gurur duygusunun aşırıya kaçması önlenerek takdirin çevreden gelmesi, kıyas halinden uzak durulması gerekir. Kıyaslar toplumsal ayrım ve şiddeti körükleyen etkenlerdir. Kişiliğin olgunlaşması esnasında aşırı gururdan uzaklaşmak bireyin gelişimini hızlandıracak etkenlerdendir. Gurur, kişinin kendisi veya bağlı olduğu bir grubun mensuplarının varlığı, geçmişi veya başarıları ile övünmesi, bundan haz almasıdır. Gurur duygusu belirli bir düzeyde mevcut olduğu müddetçe kişinin veya grubun kolektif gelişimini artırmada önemli bir katalizör olabilir ve kendini gerçekleştirmeye katkıda bulunarak insanın iç huzurunu muhafaza etmesine yardımcı olabilir. Katrineholm Katrineholm, İsveç'in güneydoğusunda bulunan bir kenttir. Kent, Göller Yöresi'nin doğu kuşağında, ormanlık bir bölgede kuruludur. Katrineholm, Catherina Gyllenhorn'un yaşadığı İsveç şehri olarak bilinmektedir. Kent, Stokholm-Göteborg ve Stokholm-Malmö demiryolu hatlarının açılmasından sonraki süreçte büyük bir ivmeyle büyüdü. 1917'de 6.000'lik bir nüfusa sahip olan şehir, 1971 yılına gelindiğinde Katrineholm eyaletinin yönetim merkezi oldu. Kentin günümüzdeki nüfusu yaklaşık 25.000'dir. Katrineholm, Ericsson ve Scania gibi büyük şirketlerin önemli büyük üretim merkezleri olarak İsveç ekonomisine büyük katkı sağladı. 1990'lardan sonra yavaşlayan ekonomik faaliyetler, günümüzde devam etse de, Stokholm ve Göteborg gibi büyük İsveç kentlerinin gölgesinde kaldı. Ancak gelişmiş ulaşım seçenekleri sayesinde şehirden başkente günlük seferler aracılığıyla iş ve ulaşım hizmetleri sağlanmaktadır. Coney Adası Coney Island, Brooklyn, New York, ABD'de bulunan ada. Eskiden gerçek bir adayken bugün bu halini ancak dar bir su yoluyla sağlamakta ve ada halini kısmen kaybetmiştir. 20. yüzyılın ilk yarısı boyunca eğlence parkları ve Atlantik Okyanusu kıyısındaki plajları ile bir hayli popüler olan mekân, II. Dünya Savaşı'ndan sonra bu ilgiyi büyük ölçüde yitirmiştir. Günümüzde aynı adla anılan bölgede 60.000 civarında insan yaşamaktadır. 2000-01 UEFA Kupası 2000-01 UEFA Kupası finalinde Liverpool, rakibi Deportivo Alavés'i dramatik bir altın golle 5-4 yenerek 3. kez UEFA Kupası'nı müzesine götürdü. O sezon, Liverpool aynı zamanda EFL Cup ve FA Cup'ı da kazanarak sezonu üç kupayla kapattı. Bu maç Viyana'daki Prater Stadyumu'nda oynandı. Çünkü Leicester City kulübünün yöneticileri UEFA'ya başvurdu ve Yugoslavya'daki siyasi gerginlikler nedeniyle Belgrad'da maç yapmak istemediklerini beyan etti. UEFA da 12 Eylül 2000 tarihinde aldığı bir kararla hem Belgrad'da oynanması gereken maçın tarafsız bir sahada oynanmasına karar verdi hem de bu maçın 21 Eylül 2000'den bir hafta sonra oynanmasına karar verdi. Bu karar doğrultusunda da o sezon sonuna kadar hiçbir Yugoslav takım, kendi sahasında Avrupa Kupaları maçı yapamadı. Bu rövanş maçı Vigo'da oynandı ve maç, aslında 5-3'lük Celta Vigo galibiyetiyle sonuçlandı. Fakat daha sonra Kızılyıldız'ın iki cezalı oyuncuyu maçta oynatması nedeniyle maç, UEFA tarafından 3-0'lık Celta Vigo galibiyeti olarak tescil edildi. Hidrofobik etki Hidrofobik etki, apolar moleküllerin benzer molekül içi etkileşimlerde veya sulu ortamlarda moleküller arası bütünler gibi davranmasıdır. İsim, su ve hidrokarbonlar arasında var olan itici güçlerden esinlenilerek Yunanca'daki "hydro" (su) ve "phobos" (korku) kelimelerinden türetilmiştir. Günlük olarak hidrofobik etki, yağ ile suyun oluşturduğu karışımlarda ve parlak yapraklar üzerindeki su damlalarında görülebilir. Moleküler seviyede ise hidrofobik etki, biyokimyasal birçok olaydan ve yaşamsal tepkimelerden sorumludur. Özellikle proteinlerin bağlanışı ve etkileşimleri, hidrofobik etki sonucunda gerçekleşmektedir. Aynı şekilde bu etki, nükleik asitlerdeki eşlenmelerden de sorumludur. Amfifiller, hem hidrofobik hem de hidrofil özelliğe sahip moleküllere verilen addır. Deterjanlar, amfifiller aracılığıyla oluşturulan karışımlara örnektir. Bu sayede deterjanlar birçok maddeyi çözerken suyla karşılaştıklarında ortamdan uzaklaşma eğilimine girerler. Proteinlerin birbiriyle olan etkileşimlerinde hidrofobik etki önemli bir yere sahiptir. Hidrofobik aminoasitler olan alanin, valin, lösin, izolösin, fenilalanin ve metiyonin, bu sayede rahatça eşlenerek protein yapıtaşlarını bir araya getirirler. Çoğu birleşmiş protein, hidrofobik bir çekirdeğe sahiptir. Bu sayede protein bileşikleri daima hep aynı zincirler halinde bağlanırlar. GÃ¶receli risk Göreceli risk veya rölatif risk, bir risk etkenine sahip olanların, olmayanlara göre hastalık geliştirme (veya bir olayın meydana gelmesi) oranıdır. Göreceli risk, maruz kalan grup ile maruz kalmayan grubun bir olayı geliştirme ihtimalinin oranı alınarak hesaplanır. Örneğin; akciğer kanseri geliştirme ihtimali, sigara içenler arasında %20 iken sigara içmeyenlerde %1'dir. Bu durumda sigara içiciliğinin, akciğer kanseri ile ilişki göreceli riski 20 olarak hesaplanır. Yani sigara içenlerin akciğer kanseri geliştirme olasılığı, içmeyenlerin 20 katıdır. Dirrty Amerikalı şarkıcı Christina Aguilera'nın 2. ingilizce stüdyo albümü Stripped için yapılmış ve albümün ilk singleıdır. Şarkının yapımcıları Redman, Rockwilder, Jasper Cameron ve Balewa Muhammed'dir. Rockwilder tarafından yapımı üstlenilen şarkı için oldukça fazla cinsel ögeler içeren bir klip çekildi. Gerek klibi gerekse sözlerinin yarattığı etkiden dolayı Aguilera, bu ani tarz değişikliği sayesinde dünyada büyük ilgi gördü. Çoğu dünya listelerinde ilk 10'a giren, Türkiye, İngiltere ve İrlanda gibi listelerde zirveyi gören şarkı, tüm bunlara rağmen ABD'de beklenenin altında bir etki gösterdi. Şarkı bu ülkenin en önemli müzik listesi olan Billboard Hot 100 listesinde 48 numarayı geçemedi. Albüm yapımcılarından Linda Perry, şarkıdan sonraki Stripped teklisi Beautiful'u ilk tekli olarak önermesine rağmen Aguilera şarkıyı ikinci plana atarak Dirrty'i yayımladı. Bu, onun müzikten çok atılımlara özen gösterdiği şeklinde yorumlandı. Eleştirmenler ise şarkıyı Aguilera'nın en niteliksiz şarkılarından biri olarak yorumladı. Bu eleştirilere göre, Aguilera şarkıda çok düşük bir ses aralığını kullanmıştı. Ancak video, öne çıktığı gibi MTV Video Müzik Ödülleri töreninde 3 dalda aday gösterildi. Bunlara ek olarak Aguilera, yazımdaki yanlışı kendine özgü olduğu için değiştirdiğini beyan etti. Şarkının "Dirtee" veya "Dirrdy" gibi başka isimlerde de yayımlanabileceği beyan edildi. Grammy Awards'da En İyi Pop İşbirliği üzerine adaylık elde etti, Mtv VMA'da En İyi Bayan Video Klibi, En İyi Dans Video Klibi, En İyi Pop Video Klibi ve En İyi Koreografi dallarında adaylıklar aldı. Single şu ana kadar Avustralya'da 70.000 sattı. JC virüsü JC virüsü, John Cunningham virüsü veya JCV polyomaviridae familyasının polyomavirus alt familyasına (önceleri papovavirus alt familyasına dahildi) dahil olan bir virüstür. Genetik olarak, BK virüs ve SV40 ile büyük oranda benzerdir. 1971 yılında iki progresif multifokal lökodistrofi (PML) hastasında keşfedilmiş ve virüse hastaların adları verilmiştir. Virüs PML ve diğer hastalıklara neden olur. Sadece immün (bağışıklık) sistemi baskılanmış (organ nakli gibi) ya da immün sistem bozukluğu (AIDS gibi) olan kimselerde görülür. JC virüsü, genel popülasyonda oldukça sık görülür, insanların %70-90'ı bu virüsle enfeksiyon geçirmiştir. Çoğu kişi, JCV enfeksiyonunu çocukluk ya da adolesan çağda geçirir. Kayışkıran Kayışkıran ("Ononis spinosa"), baklagiller (Fabaceae) familyasından bir bitki türü. Türkiye'de yetiştiği yer Anadolu'dur. Haziran-Ağustos ayları arasında pembemsi renkli çiçekler açan, 30–60 cm boyunda çok yıllık dikenli bir bitkidir. Yol kenarlarında boş tarlalarda rastlanır. Gövdeleri odunlu, yatık, yer yer kırmızımsı renkli ve tüylüdür. Meyveleri sarımtırak, esmer renkli ve fasulyeye benzer. Bitkinin ilkbahar ve sonbaharda çıkarılıp kurutulan kökleri kullanılır. Köklerde uçucu ve sabit yağ, tanen şekerleri, zamk, ononin ve spinosin vardır. İdrar söktürücü ve terletici tesirinden dolayı çayı kullanılır. Halk arasında deri hastalıklarına ve romatizmaya karşı da faydalanılmaktadır. Simian virÃ¼s 40 Simian virus 40 veya SV40 polyomaviridae familyasının polyomavirus alt familyasına dahil olan bir virüs olup hem insanlarda hem de maymunlarda bulunur. İlk kez 1960 tarihinde maymun böbrek hücreleri kültüründe tanımlanmıştır. Giyinik Maya Giyinik Maya veya Giyinik Maja (İspanyolca:"La maja vestida") İspanyol ressam Francisco Goya'nın 1802 ile 1805 yılları arasında çizdiği tahmin edilen tablo. 95 cm uzunluğunda 188 cm genişliğinde olan tablo uzun yıllar boyunca San Fernando Sanat Akademisi'nde kaldıktan sonra 1910 yılında Prado Müzesi'nin koleksiyonuna alındı. Resim, Goya'nın önceki yıllardan yaptığı "Çıplak Maya"'nın eş resmi olması için çizildi. Manuel de Godoy bu eserin ilk sahibi oldu. İspanyol başbakanının nü tabloları asmak için gizli bir odası olduğu söylenir. İzleyenleri şaşırtmak için Godoy'un eserleri yan yana astırdığı tahmin edilmektedir. Bir diğer iddia ise Godoy'un eve gelen konuğuna göre iki eserden birini sergilediği yönündedir. "Giyinik Maya" ilk defa 1808 yılında Joseph Bonaparte'ın emriyle Manuel Godoy'un koleksiyonunun sayımı yapıldığında kayıt altına alındı. Tablo, 1808'den 1813 yılına ve daha sonra 1836'dan 1901 yılına kadar San Fernando Güzel Sanatlar Akademisi'nde kaldı. 1901 yılında ise Prado Müzesi'nin koleksiyonuna geçti. Maya'nın üzerine yapışan beyaz kıyafeti onu "Çıplak Maya"'ya göre daha çıplak göstermektedir. Özellikle belinin pembe bir bağla sıkılmış olması göğüslerini daha da ortaya çıkarmıştır. "Giyinik Maya"'nın üstünde Türk işi bir şalvar ve altın rengi terlikler vardır. Kadının bu kıyafeti akla on sekizinci yüzyılda İngiltere ve Fransa'da popüler olan Türk kıyafetleriyle portre yaptırma modasını getirir. Bu konuda Avrupa resim sanatındaki en iyi örneklerden biri Jean Auguste Dominique Ingres'in "Odalık" isimli tablosudur. "Çıplak Maya" ve "Giyinik Maya" arasında farklar mevcuttur. Örneğin ilk tabloda modelin yüzü solgun ve renksiz çizilmişken ikinci tabloda makyajlıdır. Ressam, "Giyinik Maya"'da altın, safran, siyah ve kırmızı tonları tercih etmişken "Çıplak Maya"'da inci grisi, pembe, solgun yeşil gibi tonları kullandı. Her iki sahnedeki yapay ve hayali özellikler kadını gerçek dünyadan kopartır. Profilaksi Profilaksi (önleyici tedavi ya da önleyici tıp), hastalık tedavisinin aksine hastalık meydana gelmeden hastalığın önlenmesidir. sağlık fiziksel ve zihinsel durumların çeşitlerini kapsar. Çevresel faktörler, genetik yatkınlık, hastalık ajanları ve yaşam tarzı seçimleri hastalık ve sakatlık durumlarını etkiler. Sağlık, hastalık ve sakatlık durumları, bireylerin farkına varmadan değişebilen dinamik durumlardır. Hastalıkların önlenmesi, birincil, ikincil ve üçüncül korunma olarak kategorize edilebilen önlemlere dayanır. Her yıl milyonlarca insanın ölümü engellenebilir. 2004 yılında yapılan bir çalışma, Birleşik Devletlerde 2000 yılındaki tüm ölümlerin yaklaşık yarısının önlenebilir davranışlar ve maruziyetler nedeniyle olduğunu göstermiştir. Önde gelen nedenler kardiyovasküler hastalıklar, kronik solunum hastalıkları, kasıtsız yaralanmalar, şeker hastalığı ve bazı bulaşıcı hastalıklardır. Bu çalışmada aynı zamanda yaklaşık 400,000 kişinin kötü beslenme koşulları ve sedanter yaşam tarzı nedeniyle öldüğü tahmin edilmiştir. Dünya Sağlık Örgütü tarafından yapılan tahminlere göre, dünya çapında 2011 yılında 55 milyon insan ölmüştür, kanser, diyabet, kronik kardiyovasküler ve akciğer hastalıkları da dahil olmak üzere bulaşıcı olmayan hastalıklar, bu grubun üçte ikisini oluşturmaktadır. Ölümlerin %60'ı bu tür hastalıklara atfedilmiştir ve bu oran 2000 yılından sonra artış göstermeye başlamıştır. Kronik hastalıklar ve bu hastalıklardan ölümlerin yaygınlığının dünya çapında artış gösterdiği göz önüne alındığında önleyici sağlık hizmetlerinin önemine özellikle dikkate edilmeye başlanmıştır. Hastalıkları önlemede birçok yöntem vardır. Yetişkinler ve çocukların sağlıklı hissetseler bile hastalık taramasından geçmek, hastalık risk faktörlerini görmek, sağlıklı ve dengeli bir yaşamın için ipuçlarını elde edebilmek için düzenli olarak doktor kontrolünden geçmeleri ve ayrıca aşı ve bağışıklık güçlendiricileri ile vücudu hazır hale getirmeleri ve bir sağlık kuruluşu ile iyi bir ilişki sürdürmeleri önerilmektedir. Bazı yaygın sağlık taramaları; Yüksek tansiyon, hiperglisemi (yüksek kan şekeri diabetes mellitus için bir risk faktörüdür), Yüksek kollesterol, rektum kanseri taraması, depresyon, HIV, ve klamidya, frengi, bel soğukluğu gibi cinsel yolla bulaşan hastalıkların diğer bilinen tipleri, mammogra (meme kanseri taraması için), kolorektal kanser taraması, pap testi (rahim ağzı kanseri kontrolü için) ve osteoporoz taraması gibi testleri içerir. Genetik testler mutasyonlar taranması için yapılabilir, meme ya da yumurtalık kanseri gibi bazı hastalıklar genetik bozukluklar ya da genetik yatkınlık sebeiyle olur. Bu tetkikler her birey için satın alınabilir miktarda değillerdir ve önleyici sağlık hizmetlerinin maliyet etkinliği hala tartışma konusudur. Koruyucu sağlık stratejileri genellikle birincil, ikincil ve üçüncül önleme seviyelerinde gerçekleşir olarak tarif edilmektedir. 1940'larda, Hugh R. Leavell and E. Gurney Clark birincil önleme terimini geliştirmişlerdir. Harvard ve Columbia Üniversitesi Halk Sağlığı Fakültesi'nde çalıştılar, önleyici tedaviyi ikincil ve üçüncül önleme seviyelerine kadar geliştirdiler. Goldston (1987), bu seviyelerin "önleme, tedavi ve rehabilitasyon" olarak tanımlanabileceğini öne sürmüştür. Bu terimler bugünde hala kullanılmakatadırlar. Birincil önleme "sağlığa teşvik" ve "özel koruma"dan oluşur. Sağlığa teşvik faaliyetleri klinik olmayan hayat seçimlerine yöneliktir, örneğin; dengeli beslenme ve günlük spor hem hastalıkları önlemede hem de genel refah duygusu oluşturmakta kullanılabilir. Hastalığın önlenmesi ve genel refah oluşturma faaliyetlerinin, yaşam süresini uzatması beklenir. Sağlığa teşvik uygulamaları özel bir hastalık veya durumdan ziyade genel sağlık durumunu ve genel seviyeyi iyileştirmeyi hedefler. Öte yandan özel koruma, hastalıkların bir tipi veya bir grubu için sağlığın teşviki ve geliştirilmesi amaçlarını tamamlamayı hedefler. Frengi gibi cinsel yolla bulaşan bir hastalık durumunda sağlığa teşvik uygulmaları, kişisel hijyenin sürdürülmesi yoluyla mikroorganizmalardan kaçımayı, bir doktorla rutin check-up randevularını ve genel seks eğitimini içermektedir. Belirli koruyucu önlemler ise seks sırasında koruyucu malzemeler kullanmak ve kişinin bilmediği kişilerler seks yapmamasıdır. Food is very much the most basic tool in preventive health care. The 2011 National Health Interview Survey performed by the Centers for Disease Control was the first national survey to include questions about ability to pay for food. Difficulty with paying for food, medicine, or both is a problem facing 1 out of 3 Americans. If better food options were available through food banks, soup kitchens, and other resources for low-income people, obesity and the chronic conditions that come along with it would be better controlled A "food desert" is an area with restricted access to healthy foods due to a lack of supermarkets within a reasonable distance. These are often low-income neighborhoods with the majority of residents lacking transportation . There have been several grassroots movements in the past 20 years to encourage urban gardening, such as the GreenThumb organization in New York City. Urban gardening uses vacant lots to grow food for a neighborhood and is cultivated by the local residents. Mobile fresh markets are another resource for residents in a "food desert", which are specially outfitted buses bringing affordable fresh fruits and vegetables to low-income neighborhoods. These programs often hold educational events as well such as cooking and nutrition guidance. Programs such as these are helping to provide healthy, affordable foods to the people who need them the most. İkincil önlemler, gizli hastalıkları ve asemptomatik hastalıkları önlemeyi amaçlar. Belirli hastalıklar birincil veya ikincil olarak sınıflandırılabilir. Bu hastalığın nasıl oluştuğuna bağlıdır, birincil önleme genel olarak hastalığın nedenlerini ortadan kaldırmayı İkincil önleme ise hastalığı erkenden teşhis etmeyi ve tedavi etmeyi amaçlar. İkincil önleme "erken tanı ve tedavi" ile hastalığın diğer bireylere yayılmasını önlemek ve hastalığın gelecekteki potansiyel komplikasyonlarının ve neden olabileceği sakatlıkların önlenmesinden oluşur. Üçüncül önleme, zihinsel, fiziksel ve sosyal rehabilitasyona odaklanarak semptomatik hastalığın neden olduğu zararı azaltmayı amaçlar. ikincil önleme sakatlığı önlemeyi amaçlarken, üçüncül önlemenin amacı zaten engelli hastanın kalan yeteneklerini ve fonksiyonlarını maksimize etmektir. Üçüncül önleme hedefleri şunlardır: ağrı ve hasarı önleyerek hastalığın ilerlemesinin ve komplikasyonların durdurulması, hastalıktan etkilenen bireylerin sağlıklarının ve fonksiyonlarının yeniden kazandırılmasıdır. ABD'de önde gelen ölüm nedeni sigara idi. Ancak, düzensiz ve kötü beslenme ve egzersiz eksikliği yakın zamanda ölümün önde gelen nedeni olarak tütün kullanımını aşabilir. Bu davranışları değiştirmek veya önlemek bu ölümleri azaltabilir ve halk sağlığı açısından bir fark yaratabilir. Dünya çapındaki önlenebilir ölüm nedenlerinin başında ABD'dekine benzer eğilimler söz konusudur. gelişmiş ve gelişmekte olan ülkeler arasında, kötü beslenme, kirlilik, yetersiz temizlik gibi sağlık eşitsizliklerini yansıtan farklılıklar mevcuttur. 2010 yılında, 7.6 milyon çocuk 5 yaşına erişmeden ölmüştür. 2000 yılında bu ölümler 9.6 milyon idi, Dördüncü binyıl kalkınma hedefi olarak çocuk ölümlerinin 2015 yılına kadar üçte iki oranında azaltılması hala çok uzaktır. Bu ölümlerin %64'ü enfeksiyon nedeniyle (İshal, zatürre, ve sıtma dahil) olmaktadır. Bu ölümlerin yaklaşık %40'ının nedeni erken doğum (çocuk yaşları 1-28 gün) komplikasyonları sonucu meydana gelmiştir. Çocuk ölümleri en fazla Afrika ve Güneydoğu Asya'da meydana gelmektedir. Afrika'da, 1990'dan beri yenidoğan ölümlerinin azaltılması konusunda neredeyse hiç ilerleme kaydedilememiştir. 2010 yılında çocuk ölümlerinin yaklaşık %50'si Hindistan, Nijerya, Demokratik Kongo Cumhuruiyeti, Pakistan ve Çin'de meyadana gelmiştir. Bu ülkelerde küresel çocuk ölüm oranının azaltılmasını hedef alan çalışmalar gereklidir. Çocuk ölümlerinin aralarında yoksulluk, çevresel tehlikeler ve anne eğitim eksikliği gibi sorunların da olduğu birçok nedenleri vardır. The World Health Organization created a list of interventions in the following table that were judged economically and operationally "feasible," based on the healthcare resources and infrastructure in 42 nations that contribute to 90% of all infant and child deaths. The table indicates how many infant and child deaths could have been prevented in the year 2000, assuming universal healthcare coverage. Alınan bakımın kalitesi gibi sağlık ve koruyucu sağlık hizmetlerine erişim eşit olmayan. Sağlıkta kalite için araştırma ( AHRQ ) yapan ajans tarafından yürütülen bir çalışma, Birleşik Devletlerde sağlık eşitsizliklerini ortaya çıkardı. Amerika Birleşik Devletlerinde yaşlılar (65 yaşından büyükler) daha kötü bakım almış ve gençlere göre bakıma daha az erişimişler. Tüm ırksal azınlıkları karşılaştırırken aynı eğilimler görülmektedir, Siyah, İspanyol ırkı, Asyalı ve Beyazlar ile yüksek gelirliler ve düşük gelirliler arasında farklar olabilmektedir. Sağlık kaynaklarına erimde ve kaynakların kullanımında ortak engeller, gelir, eğitim, dil eksikliği ve sağlık sigortasının olmaması gibi engellerdirl. Ek olarak, sigortasız insanlar hastalıkları ciddi duruma geldikten sonra sağlık kuruluşlarına başvurmaktadırlar ve muayeneden sonra ilaçlarından, dolgularınadan veya tetkiklerden vazgeçme eğilimleri yüksektir . Farklılıklar ve engeller dünya çapında da mevcuttur. Çoğu kez gelişmiş ve gelişmekte olan ülkeler arasındaki yaşam beklentisinde onlarca boşluk vardır. Örneğin, Japonya'da Malaviye göre 36 yaş daha fazla ortalama yaşam beklentisi vardır. Düşük gelirli ülkeler de yüksek gelirli ülkelere göre daha az hekime sahip olma eğilimindedirler. Nijerya ve Myanmar'da, 100,000 kişiye yaklaşık 4 hekim düşmekteyken Norveç ve İsviçre'de hekim oranı on kat daha fazladır. Dünya çapında sağlık hizmetlerine ulaşmaktaki ortak sorunlar, evde bakım hizmetlerinin sınırlı olması, ev ile sağlık kurulukları arasındaki mesafelerin fazla olması, yüksek ulaşım ücretleri, yüksek tedavi ücretleri, sosyal statüler ve damgalar gibi sorunlardır. Önleyici sağlık uygulamalarının uygun maliyetli olup olmadığı konusunda genel bir fikir birliği oluşmamıştır ancak bu tür uygulamaların hayat kalitesini arttırdığı bir gerçektir. Hüseyin Tevfik Paşa Vidinli Hüseyin Tevfik Paşa (d. 1832, Vidin - ö. 1901, İstanbul) bir Osmanlı generali (Müşir) ve matematikçisi. Lineer cebirin icadı ile değerlendirilir. Hüseyin Tevfik Paşa 1832 yılında günümüzde Bulgaristan sınırları içinde bulunan, o zamanlar Osmanlı Devleti'ne bağlı Vidin kentinde doğdu. Babası Hasan Tahsin Efendi'dir. Ailesi İmamzadeler olarak tanınırdı. İlköğrenimini Vidin'de tamamladıktan sonra 14-15 yaşlarında İstanbul'a gitti ve Maçka'da bulunan Mekteb-i İdadi-i Askeriye'de okudu. Daha sonra Harbiye Mektebi'ni bitirdi ve Erkan-ı Harbiye'ye kabul edildi. Harbiye Mektebi'nde matematik derslerindeki yeteneğiyle Cambridge Üniversitesi'nden mezun olmuş olan matematik hocası Tahir Paşa'nın dikkatini çekmiş ve Tahir Paşa kendisine özel dersler vermiştir. Mezun olduktan sonra kendisi de Harbiye'de cebir dersleri vermeye başladı, Tahir Paşa ölünce onun matematik dersleri de Hüseyin Tevfik Paşa'ya kaldı. Harbiye'deki hocalığı devam ederken, Tophâne Tecrübe ve Muayene Komisyonu'na da getirildi. 1868'de Paris'teki Mekteb-î Osmanî'ye müdür muavini olarak gönderildi ve aynı zamanda balistik ve tüfek imalatı üzerine incelemelerde bulunmakla görevlendirildi. Bu arada matematik bilgisini geliştirmek için Paris'te üniversiteye devam etti ve Paris'te kaldığı iki yıl boyunca makaleler yayımladı ve bilimsel toplantılara katıldı. Hüseyin Tevfik Paşa, 1872'de Osmanlı Devleti'nin Amerikan silah fabrikalarına ısmarladığı tüfeklerin imalatını ve şartnâme'ye uyulup uyulmadığını kontrol etme göreviyle ABD'ye gönderildi. 1878 yılına kadar ABD'nin Rhode Island eyaletinde kaldı ve bu süre içinde matematikle uğraştı; Lineer Cebir adlı İngilizce kitabını bu sırada yazmış ve Argand'ın kompleks sayılarla ilgili teorisinde ileri sürdüğü çarpımı üç boyutlu uzaya uygulamanın bir yolunu bulmuştur. İki farklı zamanda basımı yapılan “Linear Algebra” isimli eserin her iki baskısını da içeren bir tıpkıbasımı Kazım Çeçen tarafından “Hüseyin Tevfik Paşa ve Linear Algebra” (İTÜ, 1988) adıyla yapılmıştır. 1878 yılında II. Abdülhamit tarafından Mühendishane-i Berrî-i Hümâyûn'un başına Mühendishane Nazırı olarak atandı. Bu görevde kısa bir süre kaldı. 1883-1886 yılları arasında Osmanlı Devleti'nin Washington Büyükelçiliği görevini sürdürdü. 1889 yılında Ticaret ve Nafia Nazırı görevine atandı. Ölümüne kadar padişah II. Albdülhamit'in yaveri olarak görev yaptı. 16 Haziran 1901 tarihinde vefat etti. Mezarı Eyüp semtinde, Beybaba Sokağında bulunmaktadır. Gazi Ahmed Muhtar Paşa ve Yusuf Ziya Paşa ile birlikte 1865 yılında kurduğu Cemiyet-i Tedrisiyye-i İslâmiye sonradan Darüşşafaka Lisesi'ne dönüşmüştür. Hüseyin Tevfik Paşa'nın eserleri şunlardır: Lineer Cebir eserinin önsözünde Hüseyin Tevfik Paşa söyle yazmıştır: "Bu kitapta incelenen lineer cebir, dünyanın Sir William Hamilton'a borçlu olduğu quaterniyonlara çok benzer. Lineer cebir, quaterniyonların bütün potansiyellerine sahiptir ve güçlüğü daha azdır. Quaterniyonlar üniversitelerde öğretilmektedir ve kabul görmüş bir bilgidir. Lineer cebirin de aynı kabulü görüp görmeyeceğini, hattâ quaterniyonların yerini alıp almayacağını şimdiden bilmiyorum". Kendi sisteminin üstünlüğünü ise şöyle ifade etmiştir: "Quaterniyonların çarpımı, isim olarak bile düzlem geometride ele alındığında, bizi üç boyutlu uzayda çalışmaya zorlamaktadır; hâlbuki lineer cebirde yalnızca iki boyut ele alındığı zaman bir üçüncü boyutu düşünme durumunda değiliz". Hüseyin Tevfik Paşa'nın bu eseri tercüme değildir ve konuya özgün katkı yapması açısından çok önemlidir. Tevfik Paşa'nın başka pek çok görevleri olmuş, Fransa ve ABD'de kaldığı sıralarda Fransızca ve İngilizce'yi, bu dillerde kitap yazabilecek kadar iyi öğrenmiştir. Burada matematik dersleri vermiş, yine bu sıralarda arkadaşlarıyla çıkarttığı Mebâhis-i İlmiyye adlı aylık dergiye makaleler yazmıştır. Bu dergide yayımladığı makaleleri arasında "Mahsûsât ve Gayr-ı Mahsûsât" isimli felsefî bir yazısı, ayrıca türev ve fonksiyonlar üzerine yazıları bulunur. Hüseyin Tevfik Paşa, daima devlet memuriyetiyle görevli olmasına rağmen, matematik bilimlerle ilgilenmeye zaman ayırabilmiş, zengin bir kütüphane oluşturmuş, çevresindeki Sâlih Zekî gibi yetenekli gençlere vakit ayırmış, periyodik yayınlarla entelektüel bir ortamın oluşmasına gayret sarf etmiştir. Gelecek nesillere katkıda bulunmuştur. Nashville Predators Nashville Predators, NHL'de Merkez Grubu'nda yer alan Nashville, Tennessee takımıdır. 1998 yılında kurulmuştur. Orhon Murat ArÄ±burnu Orhon Murat Arıburnu, (d. 12 Aralık 1918 , İstanbul - ö. 11 Nisan 1989, İstanbul), Türk şair, sinema ve tiyatro yönetmeni, oyuncu, senarist ve yapımcı. Bursa Işıklar Askeri Lisesi'nden geçtiği Haydarpaşa Lisesi'ni bitirdikten sonra girdiği İstanbul Üniversitesi Hukuk Fakültesi'ni bitirmeden, İstanbul Üniversitesi Edebiyat Fakültesi'ne geçen Arıburnu, Alman Filolojisi bölümünden ayrıldı. Öğretmenlik, "Tasvir-i Efkar" gazetesinde editörlük ve muhabirlik yaparak, İstanbul Belediyesi Hukuk İşleri Bürosu'nda çalıştığı sıralarda, 1936 yılından itibaren şiir yazmaya başladı. Şiirleri; "Gün", "Varlık", "Genç Nesil", "Yeditepe", "Küçük Dergi", "Yenilik" ve "Gelecek" gibi dergi ve gazetelerde yayımlandı. 1940 yılında ilk kitabı "Kovan" basıldı. İlgi gören şiirleri diğer dillere de çevrilerek yayımlandı. 1947 yılında dünyada ilk kez "resimli şiir sergisi" açan Orhon Murat Arıburnu, 1945 yılında ilk oyunculuk deneyimini edindi. 1950 yılında yönetmenliğe başlayan Arıburnu, bir yandan da film senaryoları yazmaya başladı. 1970 yılında üstlendiği Türk Sanatçılar Birliği Genel Başkanlığı ve Türkiye Edebiyatçılar Birliği Genel Sekreterliği görevlerini iki yıl yürüttükten sonra Türkiye Yazarlar Sendikası Kurucu Üyesi oldu. 1980'den sonra yurt dışına giderek Almanya'da hem çeşitli oyunlar sahneye koydu, hem de tiyatro üzerine oyunculuk ve teknik dersler verdi. Sinema ve tiyatroyla uğraştığı süreçte şiir yazmayı bırakmayarak iki kitap daha yayımladı. Havacılık konusuna da ilgi duyan sanatçı, iki filmin yapımcılığını üstlenmiş, ölümünden sonra adına sinema ve şiir konulu Orhon Murat Arıburnu Ödülleri düzenlenmiştir. Mezarı Zincirlikuyu'dadır. Au Clair de la Lune Au Clair de la Lune, 18. yüzyıl Fransızca halk şarkısı. Yazarı bilinmemektedir. 2008'de şarkının 1860'ta kaydedilmiş Édouard-Léon Scott de Martinville'e ait bir kaydı, Amerikalı araştırmacılar tarafından dijital olarak sese dönüştürüldü. Bu tek satırlık alıntının, bilinen en eski insan sesi ve müzik kaydı olduğuna inanılır. Bu araştırmacılara göre söz konusu kayıt, şarkının ikinci versiyonunun ""Au clair de la lune, Pierrot répondit..."" sözlerinin olduğu başlangıç kısmını da içerir. Ayrıca ""Au clair de la lune, mon ami Pierrot..."" sözlerinin olduğu başlangıç kısmının da bu kayıtta yer aldığı belirtilmiştir. Au Clair de la lune sözler fransızcadan türkçeye çevrilmiş Sincan Uygur Özerk Bölgesindeki anıtlar Sincan Uygur Özerk Bölgesinde bulunan tüm anıtların listesi. St. Louis Blues St. Louis Blues, NHL'de Merkez Grubu'nda yer alan St. Louis, Missouri takımıdır. 1967 yılında kurulmuştur. Deneysel psikoloji Deneysel psikoloji, psikolojiye doğa bilimleri gözlüğüyle bakar ve onu bilimsel yöntem yardımıyla anlamaya çalışır. Deneysel psikolojinin odaklandığı konular davranışı belirleyen süreçler ve zihinsel yaşamın doğasıdır. Bu dal, psikolojik bilgi birikimini günlük yaşamda karşılaşılan sorunları çözmekte kullanan uygulamalı psikoloji ve zihinsel hastalıkları terapi yoluyla ortadan kaldırmayı amaçlayan klinik psikolojiden ayrılır. Deneysel psikoloji bir konudan çok yöntemler dizgesini ifade eder ve psikolojinin diğer alanlarında kullanılan pek çok yöntemi içerir. Deneysel psikologlar nöroloji, gelişimsel psikoloji, duyarlık, algılama, bilinçlilik, öğrenme, bellek, düşünme ve dil konularında araştırmalar yapmış, makaleler yayımlamış ve dersler vermişlerdir. Deneysel psikolojinin günümüzdeki ilgi alanları ise motivasyon, duygu ve toplumsal psikolojidir. Deneysel psikolojinin geçmişi 11. yüzyıla dayanmaktadır. Ibn al-Haytham 1021'de yazdığı "Optiğin Kitabı" adlı yapıtta görsel algı ve yanılsamaları deneysel bir yaklaşımla incelemiş ve Abū Rayhān Bīrūnī tepki zamanı kavramını bulgulamıştır. Ne var ki, deneysel psikolojinin çağdaş bir akademik dal durumuna gelmesi Wilhelm Wundt'un matematiksel ve deneysel yaklaşımına ve dünya üzerindeki ilk psikoloji laboratuvarını kurmasıyla gerçekleşmiştir. İlk deneysel psikologlardan Hermann Ebbinghaus ve Edward Titchener çalışmalarında içgözlem yöntemini de kullanmışlardır. Davranışçılık yirminci yüzyılın ilk yarısında psikolojinin baskın örnekçelerinden biri olmuştur. Bu, zihinsel görüngelerin deneysel psikolojideki önemini azaltmıştır. Bu durum Avrupa için çok geçerli değildir. Bunun nedeni, düşünme, bellek ve ilgi konularına eğilen Sir Frederic Bartlett, Kenneth Craik, W. E. Hick ve Donald Broadbent gibi psikologların Avrupa psikolojisini etkilemiş olmasıdır. Bu durum, bilişsel psikolojinin hızlı gelişimine de altyapı hazırlamıştır. "Deneysel psikoloji" yirminci yüzyılın ikinci yarısında boyut değiştirmiş ve birçok alt dala ayrılmıştır. Deneysel psikologlar araştırmalarında çok sayıda farklı yöntem kullanırlar ve bilim felsefesinin deneyin ayrıcalıklı prestiji üzerindeki etkilerini göz önüne alarak belirli bir yönteme saplanıp kalmazlar. Deneysel yöntemin günümüzdeki kullanım alanları daha önce deneysel psikolojinin parçası olmayan gelişimsel ve toplumsal psikolojidir. Terim, prestij sahibi bilimsel dergilerde ve kimi üniversitelerin psikoloji derslerinde kullanılmaktadır. İnsan davranışı ve zihinsel süreçlerin karmaşıklığı, bu olguların yorumlanmasına yardımcı değişkenler ve konu oldukları biliçdışı süreçler deneysel psikolojinin tutarlı bir yöntemler dizgesine sahip olmasını zorunlu kılmaktadır. Psikolojideki temel deneysel yöntemler dış değişkenlerin denetimi, deneyci yanlılığının azaltılması, deneysel evrelerin ağırlıklandırılması, uygun örnek sayısı, güvenilir ve geçerli işlemsel tanım kullanımı ve istatistiksel çözümlemedir. Psikoloji bölümlerinin lisans programları Araştırma Yöntemleri ve İstatistik konularında zorunlu dersler içermektedir. Yasal ve ahlaksal sorunlar nedeniyle deneysel psikologlar hayvanlar üzerinde araştırma yaparlar. Deneyler ile değişik çevre koşullarının davranışı nasıl etkilediği araştırmalar ile bulunmaya çalışılır. Deneysel psikoloji deyince günümüz psikologlarının aklına, hayvan davranışları üzerinde yapılan çalışmalar gelir. Olay incelemesi, ilintisel ve doğal gözlemin de içinde bulunduğu diğer araştırma yöntemlerinin de kullanıldığı deneysel psikoloji, bilgi birikimine en yüksek değeri atfeder. Kimi deneysel psikologlar bu durumu daha da ileriye taşımış ve deney dışındaki diğer tüm araştırma yöntemlerine kuşkuyla bakmışlardır. Daha özel anlamda, olay incelemesi ve görüşme yöntemleri klinik psikolojide kullanıldıkları için deneysel psikologlar tarafından pek önemsenmezler. Deneysel çalışmalar sürecinde, insan psikolojisi göz önüne alınmalı ve insan hayatının etik değeri korunmalıdır. Eleştirel ve postmodernist psikologlar insan doğasının içinde yaşadığı çevreye ayrılmaz bir biçimde bağlı olduğuna inanmakta ve deneysel psikologların insan doğasını kültürel, ekonomik ve tarihsel bakış açısını yadsıyarak anlamaya çalıştıklarını öne sürmektedirler. Deneysel psikolojiye kuşkuyla bakan kişiler bu dalın çevresel etmenleri insanın zihinsel süreçleri ve davranışını etkileyen değişkenler olarak tanımladıklarını vurgulamaktadırlar. Bu durumun deneysel psikologların insan doğasını eksik anlatmasına yol açtığı iddiası da dile getirilmektedir. Radikal davranışçılardan B.F. Skinner ölümünden üç gün önce Amerika Psikoloji Kurumu'nda yaptığı bir konuşmada deneysel psikolojiyi iç zihinsel süreçlere gözlemlenebilir davranışlardan daha fazla önem vermesinden ötürü eleştirmiştir. Bu eleştiri, davranışçılığın önemini yitirdiği bilişsel devrimin yükseliş dönemine rastlamış ve pek dikkate alınmamıştır. Güneydoğu Grubu (NHL) Güneydoğu Grubu, Amerikan profesyonel buz hokeyi ligi NHL'in Doğu Konferansı'nda bulunan bir gruptur. 5 takımdan oluşur. " G = Galibiyet, M = Mağlubiyet, KY = Kazanma yüzdesi, GB= Games Behind Birinci takım ile sonraki takımlar arasındaki aralığı hesaplayan bir yöntemdir. GB=((G1-G2)+(M2-m1))/2 formülü ile bulunur. Ã–rnek:((5-3)+(2-2))/2 = 1 Calgary Flames Calgary Flames, NHL'de Kuzeybatı Grubu'nda yer alan Calgary, Alberta takımıdır. 1972 yılında kurulmuştur. Chaco War (savaÅŸ oyunu) Chaco War (Tam adı: The Chaco War / Chaco Savaşı "Çako Savaşı"), Bruce Farcau tarafından tasarlanarak 1991'de XTR Corp tarafından "Command magazine" dergisinin 12. sayısı olarak yayımlanan stratejik savaş oyunu. 1991'de Charles S. Roberts ödülüne, "Best Pre-World War II Boardgame" (En iyi II. Dünya Savaşı öncesi masaüstü oyunu) dalında aday gösterilmiştir. İnternet kültürü İnternet kültürü, bilgi ve iletişim çağı sonrası bu teknolojinin gündelik yaşamda kullanılması ile ortaya çıkan kültür. Aynı zamanda bu kültür ile ilgili,sosyal fenomenlerin, örneğin bilgisayar oyunları, sosyal oyunlar, sosyal medya, internet bağımlılığı, mobil uygulamalar, zenginleştirilmiş gerçeklik konularını kimlik, mahremiyet ve ağ oluşturma gibi yönleri ile inceleyen disiplin de bu isimle anılır. İnternet, teknik özellikleri aracılığıyla diğer iletişim teknolojilerinden ayrılarak, zaman ve mekan sınırlarını aşarak birey-birey ve birey-grup iletişimine izin vermektedir. Etkileşim özelliği sayesinde ise grupların aynı anda karşılıklı iletişimini, tıpkı bir yüz yüze iletişimde olduğu gibi kolaylaştırmaktadır. İnternetin bu özelliği onu daha çok yeni toplumsal ilişkiler alanı olarak öne çıkarmaktadır. Dolayısıyla, günlük hayatta yaşanılmakta olan birçok ilişki biçimi internet sayesinde farklı bir boyuta taşınmaktadır ve sanal mekan, sanal gerçeklik, sanal cemaatler ve sanal kimlikler gibi yeni kavramlar insan hayatına girmektedir. Pribnow kutusu Pribnow kutusu veya Pribnow-Schaller kutusu, DNA'da 6 nükleotitten oluşan "TATAAT" dizilişinin (adenin-timin-adenin gibi) aldığı addır. Bu kutu, TATA kutusunun bir benzeridir. Yapının adı David Pribnow ve Heinz Schaller adlı bilim adamlarının anısına verilmiştir. Promotör Promotör, biyolojide genlerin transkripsiyonunu başlatan, DNA'parçasıdır. Promotörler, ilgili genin transkripsiyon başlangıç bölgesine yakın kısımlarda ve genle aynı DNA iplikçiği üzerinde bulunular. Promotörler, transkripsiyonunu başlattıkları gen dizisindan önce karşıt tamamlayıcı DNA dizisinin 3' ucuna doğru olan kısımda bulunurlar. Promotörler genelde farklı nukleotid uzunluklarına sahip olmakla beraber, 100 ila 1000 nukleotid çifti uzunluğunda olurlar. Transkripsiyon gen ifadesinin ilk basamağıdır, belirli bir DNA ipliği üzerindeki bilginin RNA polimeraz enzimi aracılığı ile bir RNA molekülüne aktarılması işlemidir. RNA polimeraz enzimi, bu işlem sırasında aslında mRNA olarak adlandırılan bir RNA molekülünü sentezlemektedir. Sentezlenen bu mRNA molekülüne transkript denir. mRNA'nın sentezlendiği bu işleme de transkripsiyon denmektedir. Promotörler, transkripsiyon işlemi için gerekli olan ve RNA polizmerazın sağlam bir şekilde bağlanabildiği özgün DNA parçacıklarını içerirler. Bu özgün DNA parçaçıklarına RNA polimerazın yanı sıra, RNA polimerazın çalışmasını güçlendirebilecek proteinler, transkipsiyon faktörleri, bağlanabilirler. Transkripsiyon faktörleri spesifik promotör dizilerine gen ifadesinin düzenlenmesinde aktivatör ya da baskılayıcı olarak görev yapmak üzere, özgün DNA dizisini tanıyarak bağlanırlar. akıntıya karşı akıntıya doğru --> -35 dizi için 20 Temmuz suikast giriÅŸimi 20 Temmuz suikast girişimi ya da Hitler'e suikast girişimi, 20 Temmuz 1944'te Almanya'da Adolf Hitler'e yönelik Schwarze Kapelle (Siyah Orkestra) üyelerince yapılan suikast ve darbe teşebbüsüdür. Doğu Prusya'da Rastenburg yakınlarındaki Wolfsschanze'de (Kurdun İni) gerçekleştirilen suikast girişiminde komplocular Hitler'i orada düzenlenen bir toplantı sırasında bombalı saldırı ile öldürme girişiminde bulunmuş ve aynı gün Albay Claus von Stauffenberg ile diğer komplocular Berlin'de Hitler'in öldüğünü duyurup daha önceden planlanmış "Valkyrie" operasyonunu uygulamaya koyarak yeni hükûmeti kurmaya çalışmışlardır. Komplocular, Hitler ve Nasyonal Sosyalist Parti üyeleri var oldukça Almanya'nın savaşı kazanamayacağını, Hitler'in düşmanlarıyla masaya oturup antlaşma yapmayarak Almanya'yı felakete sürükleyeceğini anladığı anda harekete geçmiş, parti yöneticileri ve SS'i ortadan kaldırıp hükûmet kontrolünü ele geçirerek Batılı Müttefikler ile anlaşma teşebbüsüne girişmişlerdir. Komplocuların barış girişiminde hangi şartları istedikleri hala bilinmemektedir. 20 Temmuz 1944 tarihinde Hitler'e bulunduğu mevki nedeniyle oldukça yakın olan Albay Claus von Stauffenberg çantasında bombayı patlatarak suikast eylemini gerçekleştirip hızlıca Berlin'e dönmüş, komplocular Valkyrie operasyonunu harekete geçirerek Hitler'in öldüğünü duyurmuş ve hükûmete el koymuşlardır. Fakat bomba Hitler'in iki metre uzağında infilak ettiği için Hitler çok küçük yaralar almış, Berlin'deki gelişmeleri takip ederek komplocuların yakalanıp infaz edilmesini emretmiştir. Aynı gece Schwarze Kapelle üyelerinin