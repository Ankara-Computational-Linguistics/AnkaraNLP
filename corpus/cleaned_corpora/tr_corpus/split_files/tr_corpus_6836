- MÖ 500), çocukların babalarına benzerliklerini şöyle açıklamıştır: Vücudun çeşitli bölgelerinden süzülerek gelen bir tür süptil buharın erkeğin eşeysel organında yoğunlaşmasıyla tohum (sperm) oluşur ve eşeysel çiftleşme sırasında dişi eşey organlarına iletilir. Bu, vajinada katılaşır ve rahimde büyüyecek bir embriyo oluşturur. Olayda esas teşkil eden tohumun babadan gelmesi nedeniyle bu varsayım “"patrocline"” adıyla bilinir. Bu varsayımda, annenin işlevi embriyoyu kanıyla beslemekten ibarettir. Pisagor'un düşüncesinde, çocuğun anne ile benzerliği, embriyonun anne vücudu içerisindeki gelişimiyle açıklanmıştır. Empedokles (MÖ 494 - MÖ 434), tohumun ebeveynden (anne ve baba) geldiğine inanmıştır. Ona göre, çiftleşme sırasında hem anneden hem babadan gelen sıvı, tohum şeklinde organlarda toplanmakta, birleşmelerinde ise embriyoyu oluşturmaktaydı. Çocukların ebeveyne benzemelerini ve birbirine benzemeyen kardeşlerin oluşumu ise şöyle açıklamıştır: Vücudun her parçasından gelen tohuma katkı hep aynı oranda olmadığından, her yeni çiftleşme farklı çocukların oluşmasını sağlar. Günümüzde Anadolu'nun bazı yerlerinde erkekteki tohumunun göğüslerinden süzülerek geldiğine hala inanılmaktadır. Aristo (MÖ 384 – MÖ 322), birçok konuda olduğu gibi, kalıtım üzerine de fikirler ileri sürmüştür. Düşünceleri yüzyıllarca tartışılmadan kabul görmüştür. Erkek tohumunun kandan saflaşarak oluştuğuna ve her organa ulaştığı için kanın organları yeniden yapabilme gücü olduğuna inanmıştır. Kadındaki tohumun aybaşlarında görülen adet kanı olduğunu düşünmüş, ama ondaki kanın erkekteki gibi tam olarak saflaşmamasından dolayı, aybaşlarında bu şekilde geldiğini ileri sürmüştür. Aristo'ya göre, çiftleşme sırasında tohumların ikisi birleşerek embriyo haline gelip, çökelir. Bu fikir, 2000 yıl kadar kabul edilmiştir; günümüzde de kullanılan "asil kanlı", "kan bağı", "bozuk kanlı" vb. deyimlerinin buradan geldiğine inanılır. 18. yüzyılın ortalarına kadar pek çok araştırmacı, organizmaların, en azından küçük olanların, kendiliğinden, çürüyen maddelerin çeşitli karışımlarından "kendiliğinden" (spontan) yani abiyogenetik olarak (canlı olmadan) ortaya çıktığına inanmaktaydılar. Sineklerin çer-çöplerden kendiliğinden ortaya çıkışı, Leeuwenhoek'un (1632-1723) görünürde temiz olan saman ve su karışımından meydana gelen küçük canlıları gözlemesi ve bunun gibi diğer gözlemler, ana-babadan doğrudan geçişi olmadan da yaşamın ortaya çıkabileceğini destekler gibi görünmüştü. İki İtalyan bilim insanı Francesco Redi ve Lazzaro Spallanzani bu teoriyi ciddi biçimde eleştirmiş ve bu konu üzerine bazı çalışmalar yapmışlardır. Redi; ergin sineklerin et üzerinde yumurtlamasını önleyince, sinek larvalarının gelişmediğini; Spallazani; organik madde içeren şişenin kapatılıp kaynatıldığında Leeuwenhoek tarafından gözlemlenen küçük canlıların kendiliğinden ortaya çıkmadığını göstermiştir. Sistematik bilimin kurucusu olan Linnaeus'e göre "türlerin değişmezliği" bulunmaktaydı; bir canlı türü sadece o canlı türünü meydana getirebilirdi. Yani hayvan ve bitki grupları yeryüzünde belirdiğinden beri değişmeden kalmışlardı. Dinsel görüşle uyuşan bu inanç, sınıflandırma bilimi ilerledikçe araştırmacılar arasında benimsendi. Kendiliğinden oluş (abiyogenez) ve özel yaratılış teorileri 19. yüzyıla kadar birbirleriyle çatışarak tartışıldı; Louis Pasteur ve yaptıkları çalışmalarla kendiliğinden oluş teorisini sona erdirdiler. Bu araştırmacılar organik maddelerin bozulmasının ancak besin kültürüne başka parçacıkların girmesi durumuna izin verildiğinde gerçekleştiğini gösterdiler. Bu parçacıklara daha sonrasında "mikrop" denildi ve bunların organik maddenin fermantasyonuna yol açtıkları bulundu. Bu bulgular yeni organizmaların doğuşunun ancak hayatın devamlılığı boyunca ortaya çıkacağı görüşünü düşündürttü. Ve Pasteur; ""Omne vivum ex ovo" (Her canlı bir yumurtadan doğar)"" tanımını yaptı. 1620 yılında İngiliz fizyolog 'in yapmış olduğu bazı deneyler bu görüşün uzun yıllar sonrasında sarsılmasını sağladı. Geyikleri çiftleştirdikten sonra öldürerek rahimlerine bakan Harvey, çökelmiş bir embriyo taslağı bulunmadığını görmüştü. Yeni organizmanın, "Aura seminalis" diye adlandırılan erkek menisinin mistik etkisiyle, çiftleşme sırasında oluşan sürtünmeden doğan mıknatıslanmanın embriyo oluşumuna yol açtığını savundu. Mikroskobun icadı sayesinde eşey hücrelerinin keşfi, erkekte sperm, dişide yumurta hücresinin bulunduğunun anlaşılmasını sağladı. Böylece, eşey hücrelerinin birleşmesiyle meydana gelen hücreden yeni bir yaşamın doğduğu anlaşılmış oldu . 17. ve 18. yüzyıllarda yumurta, sperm ve polenlerin bulunmasından sonra birçok araştırmacı; "Homunculus" denilen minyatür bir insan figürünün eşey hücrelerinden birinde bulunduğuna inandılar. Bu görüş ön-oluşumculuk (preformasyonizm) olarak tanındı. Buna göre; önceden yapılmış bu minyatürün ergin duruma gelebilmesi için uygun şekilde beslenmesi gerekmekteydi. Ancak bu hipotezin kabulü için bazı sorular bulunmaktaydı; örneğin bu homunkulus hiç gerçekten görülmemişti. Ön oluşumculuk teorisi, kendiliğinden oluşma teorisine göre önemli derecede ileride olan bir fikirdi. 'un ortaya attığı başka bir görüş olan epigenetik görüş; birçok yeni faktörün (doku ve organ gibi) orijinal biçimde var olmadığını, fakat organizma gelişimi sırasında ortaya çıktığını savunur. Wolff, bu organların tamamen anlaşılmayan yaşamsal güçlerle sonradan ortaya çıktığına inanmıştır. Takipçisi ise daha çok kabul edilen bir teori olan; organların artarak özelleşen dokuların göreceli değişimiyle oluştuğu görüşünü ileri sürmüştür. Edinilmiş özelliklerin kalıtımı kavramının modern bir tanımı şöyledir: ortamda meydana gelen ufak bir değişiklik, bu ortamda bulunan bir canlı türünün tüm (veya çoğu) üyelerinde bir değişikliğe neden olur; bu canlılar başlangıçtaki ortama geri konunca bu yeni özellik devam eder. Bu özellik kalıtılır bireylerin yavrularında da aynı görülür. Edinilmiş özelliklerin kalıtımı fikri eski çağlarda Hipokrat ve Aristo tarafından öne sürülmüştü ve Lamarck zamanında yaygın olarak kabul görmekteydi. Bu fikir eski Yunanlar zamanından beri mevcut olmakla genelde beraber Fransız tabiatçısı Jean Baptiste Lamarck'a atfen "Lamarkizm" olarak değinilir. Çoğu insan, bulunan eşey hücrelerine rağmen, hala vücut parçalarının kalıtıma etki ettiğine inanmaktaydı. Lamarck da bu görüşü desteklemiş, kazanılmış özelliklerin aktarıldığı yönünde fikirler ileri sürmüştür. Darwin de ilk zamanlarında bu görüşü desteklemiş ve "pangenezis" denilen varsayımı ileri sürmüştür. Bu varsayımda her vücut hücresinin kana küçük bir "gemmula" ya da "pangenezis" denilen yapılar verdiği ve bunların üreme hücrelerinde toplandığı görüşü söz konusuydu. Bazı ilkel canlılarda görülen kuyruk kopması gibi olaylarda gemmulaların buralarda toplanarak onarım yaptığı, bazı çocukların büyük aile bireylerine benzemelerinde ise gemmulaların bazen -embriyo oluşumunda görev almadan- doğrudan eşey hücresine geçerek bir sonraki dölde etkisini gösterdiği düşünülüyordu . 19. yüzyılın sonlarında birçok önemli bulgu elde edilmişti. Bunlar kalıtımın kaynağı olan materyalin daha net bir şekilde belirlenmesi için bir başlangıç sağladı. Birçok araştırmacının çalışmalarıyla hücrenin yapısı ve bölünmesi artık biliniyordu; hücre çekirdeği Robert Brown tarafından 1833'te tanımlanırken, Oscar Hertwig deniz kestanesinin döllenmesinde sperm ve yumurtanın çekirdeklerinin doğrudan ilgili olduğunu gösterdi, "nukleoplazma" terimini çekirdekteki protoplazmik materyal için, "sitoplazma" terimini de çekirdeği saran hücre yapısındaki materyal için kullandı. koyu boyanan nükleer ipliklere kromatin adını verdi. bunların bölünme sırasında uzadığını, eşit parçaların yavru hücrelere geçtiğini söylediler. 20. yüzyılın başlarında Theodor Boveri, Hermann Henking ve Montgomery gibi araştırmacıların çalışmalarıyla ışık mikroskobuyla gözlenen hücrenin morfolojik olayları ve bölünmesi sayesinde nükleer kromozomların bölünmesi ve eşit olarak ayrılmaları gösterilmiş ve böylece atasoy ve döl arasındaki kromozomsal bağlar saptanmış oldu. 19. yüzyılın sonlarına doğru Weismann, pangenezim kuramı üzerine bazı çalışmalar yaparak, tekhücrelilerde protoplazmanın sürekli olmasına değinmiştir. Ortaya attığı germ-plazma teorisiyle edinilmiş özelliklerin kalıtımı varsayımı tümüyle geçerliliğini yitirmiştir. Ona göre; tekhücreliler bölündüklerinde oluşan yavrularda anadakiyle aynı protoplazma bulunuyordu. Böylece, çokhücrelilerde de bu tür bir sürekliliğin olabileceğini düşünerek, Germ-Plazma varsayımını ortaya attı. Bu varsayıma göre, yüksek canlılar, vücudu meydana getiren somatoplazma kısmıyla, üreme hücrelerini oluşturan germ-plazmadan oluşmuştur. Germ-plazma embriyo evrelerinde diğer dokulardan oluşmuş, fakat somatoplazma ile alakası olmamıştır. Germ-plazma, sperm ve yumurta olarak embriyoyu yapar; bazı hücreler embriyoda germ plazmayı oluşturup değişmeden kalırken, diğer hücreler somatoplazma olarak farklılaşırlar. Bu varsayım, nesiller boyunca farelerin kuyruklarının kesilmesine rağmen yeni nesil farelerin halen kuyruklu doğduğunun görülmesi üzerine, kazanılmış özelliklerin kalıtımsal olmadığı gerekçesiyle çürütülmüştür. Hugo De Vries, Darwin'in kuramlarını bazı noktalarda benimsemekle birlikte pangenezisi kabul etmemiş ve türler arasındaki büyük varyasyonların temelini bulmaya eğilmiştir. Laleler ile yaptığı gözlemlerinde aniden ortaya çıkan değişik türlerin nedenini "mutasyon" olarak açıkladı. Daha sonra, yetiştirdiği eşekçiçekleri ile saf varyeteler elde etti. Mendel'in bezelyede aynı şeyleri fark etmiş olduğunu gördü. Buluşunu 1900 yılında Mendel'inkiyle birlikte yayımlamış ve kalıtsal birimlerin değişebileceği hakkındaki görüşünü kabul ettirmiştir . Böylece Mendel'in daha önce bulduğu bu gözlemin tekrarlanmasıyla 20. yüzyıl genetiğini akışı değişmiş oldu. Bukoba Bukoba, Tanzanya'da bir şehirdir. Kent, Tanzanya'nın kuzeybatısında, Victoria Gölü'nün batı kıyılarında kurulmuştur. Şehir, Tanzanya'nın kuzeybatısında, Dünya'nın en büyük göllerinden Victoria Gölü'nün batı kıyısında kurulmuştur. Kentin 100,000'lik bir nüfusu olduğu tahmin edilmektedir. Ulaşım bakımından oldukça gelişmiş olan kentte bir adet uluslararası havalimanı bulunmaktadır. Ayrıca kentten, Victoria Gölü aracılığıyla komşu ülkelere feribot seferleri düzenlenmektedir. Ekvator'un sadece 1° güneyinde yer alan kent ve çevresinde ekvatoral iklim görülmektedir. Kent, yılın belli dönemlerinde sağanak yağışlara sahne olmaktadır. Bu, tarımı ve yerleşimi etkilemektedir. Victoria Gölü ve çevresinde balıkçılık yapılmaktadır. Diane Kruger Diane Kruger (d. 15 Temmuz 1976, Algermissen), Alman model ve aktris. Troy filminde "Helen" karakterini canlandırdı. Bilgisayar uzmanı Hans-Heinrich Heidkrüger ve bir banka çalışanı olan eşi Maria-Theresa kızı olarak doğdu. Roma Katolik okuluna gitti. Büyükannelerinden birinin Polonyalı olduğunu ifade etmiştir. Kardeşi Stefan ile Almanya'da büyüdü. İngilizcesini geliştirmek için bir gençken annesi öğrenci değişim programlarına yolladı. Bir çocuk olarak, Kruger, bir balerin olmak istiyordu ve başarıyla Londra'da Kraliyet Bale Okulu seçmelerine katıldı. Bir yaralanma geçirerek erkenden bale kariyeri sona erdi. ancak, Kruger Paris'e taşındı ve Fransızca öğrenmeye başladı. 1992 yılında, Kruger, Elite Model Look yarışmasında Almanya'yı temsil etti ve daha sonra modelliğe başladı. Yavaş yavaş oyunculuk alanında kariyerini sürdürmeye karar verdikten sonra modelliği bıraktı. Kruger oyunculuk ile ilgilenmeye başladı ve Cours Florent'da oyunculuk dersi aldı. Birkaç Fransız filminde bazı küçük rollerde göründü. 2002 yılında ilk kez ekranda göründü. Onun ardından kocasının ilk yönetmenlik denemesi olan Mon Idole'da oynadı. İlk büyük rolü aynı yıl oldu. Fatih Akın'ın yönetmenliğini yaptığı 2017 yapımı In the Fade isimli filmdeki rolüyle Cannes'da En İyi Kadın Oyuncu dalında ödül aldı. Kruger, İsviçre saat üreticisi Jaeger-LeCoultre'un marka elçisidir. Aralık 2009'da, L'Oréal’in küresel “sözcü modeli” olarak ilan edildi. 2010 yılının Mayıs ayında Calvin Klein'in en yeni kokusu Beauty'nin son yüzü olacağı açıklandı. Kruger Almanca, İngilizce ve Fransızca bilmektedir. 2013 yılında Amerikan vatandaşı oldu. Moda tasarımcısı Karl Lagerfeld'in arkadaşıydı. 1999 yılında Fransız aktör ve yönetmen Guillaume Canet ile çıkmaya başladı. Eylül 2001'de evlendiler. Joyeux Noël'de (2005) birlikte hareket ettiler ve 2006'da boşandılar. Kruger, evliliğin başarılı olamadığını, çünkü kariyerlerini dünyanın farklı yerlerinde sürdürdüklerini söyledi. 2006'dan 2016'ya kadar aktör Joshua Jackson'la çıktı. Diane Kruger 2015 yılında, Sky film çekimi sırasında Norman Reedus ile tanıştı. İkisi ilk olarak Temmuz 2016'da sevgili olarak görüldüler. Kasım 2018'de Kruger, kendisinin ilk, Reedus'un ise ikinci kız çocuğunu doğurdu. Mucemü’l-Büldân Mucemü’l-Büldân (Arapça: خِتَب معجم البلدان), Yâkût el-Hamevî tarafından yazılan ansiklopedi kitabıdır. Yazar, 1224 yılında bu kitabı yazmaya başlar, ölümünden bir yıl önce 1228 yılında bitirir. "Coğrafi sözlük" anlamındaki bu kitabında Türkleri Ye'çüc ve Me'çüc' (Arapça: يأجوج و مأجوج ; "Ya'jūja Wa Ma'jūja") benzetir. Kitap bir çeşit "yazınsal coğrafya" çünkü kitap tarih, kavim ve ırk bilgisi ve söylenceler (efsane) yerlerle bağdaşlı bilgileri kapsar. II. Leopold (Kutsal Roma imparatoru) II. Leopold, doğum adı; Peter Leopold Joseph Anton Joachim Pius Gotthard (d. 5 Mayıs 1747 - ö. 1 Mart 1792), 1790-1792 yılları arası Kutsal Roma İmparatoru ve Toskana Büyük Dükü. I. Franz ve İmparatoriçe Maria Theresa'nın oğlu. Leopold Viyana'da ailenin üçüncü çocuğu olarak dünyaya geldi. İlk eğitimini papazlık üzerine aldı. Ağabeyi Karl'ın 1761 yılında ölümü üzerine, onun babasının Toskana Büyük Dükalığına geçmesine karar verildi. Bu yerleştirme onun 5 Ağustos, 1764 yılında III. Carlos ve Maria Amalia'nın kız çocukları Maria Louisa ile evlendi. 18 Ağustos, 1765 yılında babası I. Franz'ın ölümü üzerine büyük dükalığa varis oldu. Çocuklar, eşi Prenses Maria Lousia (İspanya) (1745-1792) ile (ayrıca "Maria Ludovica (İspanya)" olarak bilinir): One Step at a Time "One Step at a Time", American Idol birincisi Jordin Sparks'ın kendi adını taşıyan ilk albümünden çıkan dördüncü teklisidir. 10 Haziran 2008 tarihinde Amerika Birleşik Devletleri'nde yayımlanmıştır. Sparks, şarkıyı "American Idol" yarışmasının yedinci sezonunun finalinde seslendirmiştir. Şarkının video klibi 4 Nisan 2008 tarihinde Los Angeles'ta çekilmiştir. Çekimden birkaç gün sonra fotoğraflar internete sızdırılmıştır. YouTube'da Sparks'ın resmi kanalına 28 Mayıs 2008'de eklenen video klibin resmi tanıtımı Amazon.com'da 9 Haziran'da gerçekleştirilmiştir. Ayrıca Kanada MuchMusic'te de 18 Haziran 2008'de tanıtılmıştır. Video klip, MTV'nin "TRL" listesinde 7 numara olmuştur. Kirsten Flipkens Kirsten Flipkens (born 10 Ocak, 1986 in Geel, Belçika), Belçikalı profesyonel tenis oyuncusu. 2003 yılında profesyonel olmuştur. Dünya sıralamasında ulaştığı en yüksek sıralama 97.'liktir. Jordin Sparks (albüm) Jordin Sparks, "American Idol" yarışması altıncı sezon birincisi Jordin Sparks'ın ilk stüdyo albümü. 20 Kasım 2007'de Amerika Birleşik Devletleri'nde ve 27 Kasım 2007'de Kanada'da yayımlanmıştır. Albüm, müzik eleştirmenlerinden olumlu tepkiler almıştır. Albüm, 910,000 adet kopya satarak ABD "Billboard" 200 listesine 10 numaradan girmiştir. Birleşik Krallık'ta 14 Nisan 2008 tarihinde yayımlanan albüm, listeye Temmuz 2008'e kadar girememiştir. Listede 17 numara olmuştur. Albümün ilk teklisi "Tattoo", ABD radyolarında 27 Ağustos 2007'de çalınmaya başlamıştır. "Billboard" Hot 100 listesinde 8 numaraya ulaşarak, Sparks'ın ilk ona giren ilk şarkısı haline gelmiştir. Chris Brown ile düet yaptığı ikinci tekli "No Air", Hot 100'de 3 numaraya kadar çıkmıştır. "Tattoo" ve "No Air" teklilerinin her ikisi de RIAA'den platin plak kazanmıştır. "No Air" ayrıca, Avustralya ve Yeni Zelanda listelerinde de bir numaraya ulaşmıştır. Üçüncü tekli, "One Step at a Time", 10 Haziran 2008 tarihinde piyasaya sürülmüştür. GÃ¤vle Gävle, İsveç'in güneyinde yer alan bir şehirdir. Şehir, ülkenin doğusunda, Dalälven Nehri'nin Baltık Denizi'ne döküldüğü yerde yer almaktadır. Kent ayrıca Gävleborg ilinin yönetim merkezi durumundadır. Gävle kentinin adının "gavel" (nehir yatağı) anlamına geldiğine inanılmaktadır. Başta "Gavle-ägarna" olan şehrin adı, zamanla "Gavle", "Gefle" ve son olarak "Gävle" oldu. Şehir, 16. yüzyılda Baltık Denizi'nin en önemli limanlarından biri olarak kaldı. Kent, uzun ve köklü tarihi boyunca, devamlı olarak ahşap evleriyle tanınageldi. Uzun yıllar köy konumunda kalan yerleşime 18. yüzyılda, altyapısıyla bir kent inşa edildi. Kent, daha sonraları kilise, belediye binası ve belediye sarayına kavuştu. 1776 yılındaki yangından sonra kent tamamen tahrip oldu. Ancak bir süre sonra tekrar toparlandı. 1869 yılında kent tarihindeki en büyük yangın yaşanınca, kentin 10,000 olan o günkü nüfusunun 8,000'i evsiz kaldı. Kent, uzun yıllar sadece küçük düzenlemelerle kalsa da, 1950'lerde baştan sona yeniden düzenlendi. 1970'te ise kent konumuna erişti. Kent, günümüzde 60,000 nüfusa sahip büyük bir İsveç kentidir. Kentte, "yılbaşı keçisi" adlı bir gelenek yer almaktadır. Bu keçi, kentin simgelerinden birisidir. Kentte, hava yıl boyunca serin ve yağışlıdır. Ocak ayında −5 °C olan ortalama hava sıcaklığı, Temmuz ayında ise +17 °C değerine kadar çıkmaktadır. Kente yılda 600 mm yağış düşmektedir. Kentte oldukça gelişmiş bir sanayi ve ulaşım altyapısı mevcuttur. Bölgede yer alan bakır ve demir madenleri, yöre ekonomisine büyük katkı sağlamaktadır. Kent ayrıca viskisiyle ünlüdür. Bakü Devlet Üniversitesi Bakü Devlet Üniversitesi (Azerice: "Bakı Dövlət Universiteti"), Azerbaycan'ın başkenti Bakü'de bulunan bir devlet üniversitesidir. 1919'da kurulan üniversitenin, en ünlü mezunları Azerbaycan'ın eski cumhurbaşkanları Ebulfez Elçibey ve Haydar Aliyev'dir. Azerbaycan Demokratik Cumhuriyeti Parlamentosu 1 Ekim 1919 tarihinde Bakü Devlet Üniversitesi'nin kurulması kararını almıştır. Üniversite ilk yılında 2 fakülte ve - tarih-filoloji, tıp fakültesi- 1094 öğrenci ile eğitim-öğretime başlamıştır. Üniversite'nin ilk rektörü dönemin Kazan Üniversitesi profesörü, ünlü cerrah V.İ.Razumovski'dir. Kafkasya Üniversiteler Birliği'nin üyesidir. WTA Tier I Turnuvaları The WTA Tier I Turnuvaları, WTA kapsamında düzenlenen en önemli turnuvalardır. Avrupa, Kuzey Amerika ve Asya kıtalarında gerçekleştirilen turnuvalar 4 ayrı zeminde de oynanmaktadır. John Ritter Jonathan Southworth “John” Ritter (17 Eylül 1948 - 11 Eylül 2003, Burbank, Kaliforniya), Altın Küre ve Emmy ödüllü Amerikalı komedyen ve oyuncu. 11 Eylül 2003'te Ritter, "8 Simple Rules for Dating My Teenage Daughter" (Genç Kızımla Çıkmak İçin 8 Basit Kural) dizisinin setinde prova yaparken hastalandı. Bolca terliyordu, kusuyordu ve göğüs ağrısından şikayet ediyordu. Aynı akşam Saat 18.00'de Providence Saint Joseph Tıp Merkezine alındı. Ritter başlangıçta acil servis doktorları tarafından kalp krizi nedeniyle tedavi edildi; ancak durumu hızla kötüleşti. Doktorlar daha sonra Ritter'ın aort diseksiyonu olduğunu belirledi ve saat 22:48'de öldüğü ilan edildi. 55 yaş doğum gününe 6 gün vardı. 15 Eylül 2003 tarihinde Los Angeles'ta özel bir cenaze töreni düzenlendi, ardından Ritter, Los Angeles'ın Hollywood Hills'deki Hollywood Hills Mezarlığı'nda Forest Lawn'da toprağa verildi. 2008 yılında, Ritter'ın dul eşi Amy Yasbeck, kendisi ve Ritter'ın çocukları adına, Burbank'ta Ritter'ın tedavisi ve Providence St. Joseph Tıp Merkezi'nde yer alan doktorlara karşı dava açtı. Providence St. Joseph Tıp Merkezi aleyhindeki davalar 9.4 milyon $ karşılığında mahkemeye çıkarıldı. Radyolog Matthew Lotysch ve kardiyolog Joseph Lee'den ikisine karşı 67 milyon dolarlık yanlış ölüm davası yargılandı. Yasbeck, ölüm gününde Ritter'ı tedavi eden Lee'yi, durumunu kalp krizi olarak yanlış teşhis etmekle suçladı ve ona iki yıl önce tam vücut taraması yapan Lotysch, o zaman Ritter'in aort genişlemesini tespit edemedi. 2008 yılında, Los Angeles İlçe Yüksek Mahkemesi'nde jüri, Ritter'ı öldüğü gün tedavi eden doktorların ihmalkar olmadığı ve bu nedenle ölümünden sorumlu olmadığı sonucuna varmıştır. WTA Boca Raton WTA Boca Raton Turnuvası (resmi adıyla: Virginia Slims of Florida), Bayanlar Tenis Birliği(WTA) WTA TOUR kapsamında Florida'nın elenmesiyle Boca Raton'da düzenlenen bayanlar tenis turnuvasıdır. Sert zeminde oynanan turnuvanın para ödülü 430,000 Amerikan dolarıdır. Butiama Butiama, Tanzanya'da bir şehirdir. Kent, Tanzanya'nın kuzey kesiminde, Victoria Gölü'nün doğu kıyılarında kurulmuştur. Şehir, kuzey kuşağında, Victoria Gölü'nün kıyısında kurulmuştur. Kent, ünlü Tanzanyalı siyasetçi Julius Nyerere'nin doğduğu yer olarak da bilinmektedir. Kentin kırsal alanlarında, ülkenin en küçük kabilelerinden olan "Wazanaki" kabilesi yaşamaktadır. Kent, Tanzanya tarihinin araştırıldığı en önemli mekanlardan biridir. Kentte ulaşım ağı ülke ortalamasının üzerindedir. Karayolu ile diğer illere bağlanan kent, 2002 nüfus sayımlarına göre 15.000 nüfusa sahiptir. Macaulay Culkin Macaulay Carson Culkin (d. 26 Ağustos 1980, New York), Amerikalı oyuncu. Culkin, Evde Tek Başına, Evde Tek Başına 2 ve Richie Rich filmlerinde rol aldı. Oyuncu Mila Kunis ile 2002-2010 yılları arasında beraberlik yaşadı. Culkin, Manhattan, New York doğumlu ve Yorkville, Manhattan içinde büyüdü. Patricia Brentrup ve Kit Culkin, Broadway yapımları için bilinen eski bir tiyatro oyuncusunun oğlu. Culkin Roma Katoliktir; Profesyonel Çocuklar Okulu'na geçmeden önce 5 yıl boyunca bir Katolik okuluna (Joseph Yorkville Okulu) gitti.Ve Michael Jackson'ın Black or White şarkısının klibinde de oynamıştır ve MJ ile dost olmuşlardır. Kral Jeongjo Kral Jeongjo (1752-1800) Joseon Hanedanlığı'nın 22. hükümdarıdır. Ülkenin gelişmesi için çeşitli reformlara girişmesi nedeniyle Joseon'da reformcu hükümdar olarak kabul edilir. Büyükbabası Kral Yeongjo (1724-1776)'dan sonra ve oğlu Kral Sunjo (r. 1800-1834)'dan önce gelmekteydi. Kendisi birçok kişi tarafından Joseon'da Kral Sejong'la beraber en başarılı ve ilerigörüşlü hükümdar olarak kabul edilmektedir. Babası Kral Yeongjo tarafından öldürülen Veliaht Prens Sado'nun oğludur. Annesi Hanımefendi Hyegyeong'un yazdığı "Hanımefendi Hyegyeong'un Hatıratı" adlı otobiyografisinde Kore'nin Talihsiz Veliaht Prensesi olarak yaşamını ayrıntılarıyla anlatmıştır. Paha biçilemeyecek kadar değerli olan bu eser Kral Yeongjo, Kral Jeongjo ve Kral Sunjo'nun saltanatları süresince yaşanan politik olaylara kaynaklık etmektedir. Reformu nedeniyle Kral Jeongjo, kralın gücünü geliştirmesi için çok çalışan ancak sonunda suikast girişiminde bulunan ihtilaflı politikacı Hong Guk-yeong ile tanışmıştır. Jeongjo, babasının adını temize çıkarmak için uzun süre saltanatta kalmıştır. Sarayın yanı sıra babasının mezarının da bulunduğu şehir olan Suwon'a gitmiştir. Babasının mezarını koruması için Hwaseong Kalesi'ni yaptırmıştır. Kale, bugün UNESCO Dünya Miras Alanı olarak kabul edilmektedir. Bulunduğu dönem babasının öldürülmesiyle oldukça karışıklık içindeydi. Kral Yeongjo'nun en son kararı Prens Sado'ya karşı olan sözü geçen nüfuz sahibi politikacılar aracılığıyla Prens Sado'yu öldürmekti. Bu olaydan sonra çok sayıda çalkantılı zamanlar yaşadıysa da Hong Guk-yeong'un yardımıyla üstesinden geldi. Kral Jeongjo, Joseon Hanedanlığı'nda yeni devrimlere öncülük etti. Başlangıçta Yeongjo'nun Tangpyeong politikasına devam ederek adım atıldı. Ulusal kalkınmanın menfaati için, ulusun tüm politikasını kontrol etmeyi denedi. Saltanatında birçok değişik reformlar yaptı, özellikle imparatorluğa ait bir kütüphane olan Kyujanggak ("규장각")'ı kurmuştur. Bununla birlikte amacı Joseon'un kültürel ve politik tutumunu geliştirmek ve yetenekli devlet memurlarıyla ulusu yönetmekti. Aynı zamanda sosyal konumları yüzünden yasaklanmış olanlara yönetim kadrolarını açarak cesur yeni sosyal inisiyatife öncülük etmiştir. Joseon'da soylu sınıftan gelen bir babadan ("yangban") ve alt sınıf bir anneden ("cheonmin") doğan bir kişi yarı kan taşıdığı için "lekelenmiş" olarak görüleceğinden idari işlerde çalışması yasaklanmıştır. Ayrıca Kore'nin tarihinde çoğu zaman yer almış olan kraliçenin akrabalarını ve çok sayıdaki varlıklı aristokratları azaltmak için hüküm verilmiştir. Jeongjo, birçok Silhak bilginine destek olarak hem kraliyet gücünü artırmış hem de Joseon'un popüler kültürünün ileri gitmesini sağlamıştır. Joseon'da bu gibi yenilikçi kişilerin statülerine rağmen tarihi bir unvan almıştır. Jeongjo'nun döneminde diğer uluslar ilerleme için birçok iç savaşla kendilerini göstermiştir. Ancak ani ölümünden dolayı başarmak istediklerini başaramamıştır. Oğlu Sunjo'nun gerçekleştirmek istediklerini göremeden esrarengiz bir sebepten dolayı 1800 yılında ölmüştür. Jeongjo'nun bu esrarengiz ölümü hakkında bugün bile birçok kitap vardır. Hwaseong şehrinde bulunan Geonneung kraliyet mezarlığında eşiyle beraber defnedilmiştir. Viktoriya Azarenka Viktoriya Födorovna Azarenka (Beyaz Rusça: Вікторыя Фёдараўна Азаранка, Rusça: Виктория Фёдоровна Азаренко, 31 Temmuz 1989, Minsk), Beyaz Rus profesyonel bir tenis oyuncusu. Azarenka teniste şu anda teklerde dünya 2. si konumunda ve ilk grand slam şampiyonluğunu 2012 Avustralya Açık'ı kazanarak elde etmiştir. Azarenka ayrıca tarihte grandslam kazanan ilk Beyaz Rus kadın tenisçidir. Azarenka'nın diğer başarıları Maks Mirni ile çiftlerde Amerika Açık 2007'de ve Bob Bryan ile Fransa Açık 2007'de bronz madalya kazanmıştır. 2012 Yaz Olimpiyatları'nda karşık çiftlerde Maks Mirni ile altın madalya kazanmış, teklerde ise bronz madalyaya ulaşma başarısı göstermiştir. Azarenka Beyaz Rusya'da doğduğu şehir olan Minsk'te yetiştikten sonra henüz 15 yaşındayken 2005 yılında ABD'nin Arizona şehrine taşındı ve burada yaşamaya başladı. Daha sonra arkadaşlarının yardımıyla ABD Hokey Liginde kaleci olan Nikolay Habibulin ile tanıştıktan sonra onunla hayatını birleştirdi. 2012 yılında Beyaz Rus raket Monte Carlo şehrine taşındı. 2013 yılında Los Angeles, Kaliforniya'da yeni bir ev satın almıştır. Azarenka Beyaz Rusça, Rusça ve İngilizce bilmesinin yanında az da olsa Fransızca ve Ukraynaca dillerini bilmektedir. Azarenka ilk profesyonel turnuvasına 2003 yılında İsrail'de düzenlenen Uluslararası Tenis Federasyonu'na bağlı gençler arasında düzenlenen bir turnuvada katılarak yer aldı ve turnuvada çiftler mücadelesinde yer alarak vatandaşı Olga Govortsova ile şampiyonluk yaşadı.2004 Wimbledon Tenis Turnuvası'nda genç kızlar arasında düzenlenen bir bölümde yarı finalde Ana Ivanovic'e karşı üçüncü sette 2 kere maç puanı yakalayıp finale yükselmek için büyük şans yakalasada bunları değerlendiremeyip mağlup olarak elenmiştir. Beyaz Rus raket 2004 yılında ITF turnuvalarına katılmaya devam etmiştir ve sezonu WTA tekler sıralamasında dünya 508. cisi olarak noktalamıştır. Azarenka için 2005 yılı başarılı geçti ve sezonda Avustralya Açık ile birlikte Amerika Açık'ın genç grand slam bölümlerinde şampiyonluk yaşamayı başardı. Ayrıca ITF tarafından sezonun Dünya'da en iyi genç tenisçisi görülmesinin yanında kazandığı turnuvalarla genç bayanlarda bir numaraya kadar yükselmeyi başardı ve bunu başaran ilk Beyaz Rus tenisçi olarak tarihe geçti. Azarenka 2005 yılında Çin'in Guangzhou kentinde düzenlenen bir turnuvada yarı finale kadar yükselme başarısı gösterdi ve yarı finalde turnuvanın şampiyonu olucak olan Zi Yan'a elendi. Gençler Slam sonuçları: Avustralya Açık: W (2005) Fransa Açık: - Wimbledon: SF (2004, 2005) US Açık: W (2005) 2006, Şubat ayında Azarenka Memphis şehrinde düzenlenen bir turnuvada Nicole Vaidišová'ya mağlup olsa da ilk kez kariyerinde ATP Dünya sıralamasında ilk 20 içerisinde yer alan bir oyuncuyla maç yaptı. Aynı yıl içerisinde Miami'de Jelena Janković ile maç yaparak sıralamada ilk 30'da yer alan bir oyuncuyla 2. kez kariyerinde maç yapmıştır ve bu maçıda Sırp oyuncuya karşı kaybetmiştir. Beyaz Rus raket Roma Masters turnuvasında 2004 Fransa Açık'ın şampiyonu Anastasia Myskina tarafından ilk turda 3. sette mağlup edildi ve Rolland Garos ilk turunda Anabel Medina Garrigues'e üçüncü sette 9-7 tie break sonucunda 2-1 yenilerek elendi. 2006 Wimbledon Tenis Turnuvası'nda 1. turda elendi ve onu mağlup eden isim Agnieszka Radwańska'ıydı. Azarenka Amerika Açık'ta ilk turda Anastasia Myskina'yı 6-4 6-2'lik sonuçla 2-0 geçerek kariyerinde ilk kez bir grand slam 2. turuna yükseldi. İkinci turda Jamea Jackson'ı 2-0 ile çok rahat geçtikten sonra üçüncü turda Anna Chakvetadze tarafından elendi ve bu çıkmayı başardığı 3. tur onun 2006 yılına kadarki kariyerindeki en büyük grand slam başarısı oldu. Beyaz Rus raket bir sonraki turnuvada Özbekistan, Taşkent'te kariyerinde profesyonel bir turnuvada ikinci kez yarı finale kadar yükselmeyi başardı, fakat yarı finalde Çin'li raket Sun Tiantian'a mağlup olarak elendi. Azarenka sezonun son turnuvası olan Pittsburgh'da düzenlenen bir ATP turnuvasının finalinde Kanada'lı Aleksandra Wozniak'a yenilerek 2. oldu. Azarenka 2007 yılına dünya sıralamasında 96. numarayken Avustralya'da 2 tane turnuva katılarak başladı. İlk olarak OMoorilla Hobart International turnuvasında mücadele etti ve pek başarılı geçmeyen turnuvada 2. turda elendikten sonra o bir grand slam olan Avustralya Açık Tenis Turnuvasına katıldı. Azarenka üst üste 2. kez bir granslam turnuvasında Avustralya Açık'ta 3. tura kadar yükselsede o zamanki dünya 11 numarası Jelena Janković'e yenilip turnuvaya veda etti. Azarenka Fransa Açık diğer adıyla Roland Garros'tada üçüncü turda 14 numaralı seri başı olan İtalyan oyuncu Karin Knapp'a yenilerek turnuvaya üzgün bir şekilde veda etti. Amerika Açık'ta üçüncü turda dünya 1. numarası Martina Hingis'i 2-1 ile sürpriz bir şekilde yenerek bir üst tura çıkmıştır. Fakat 4. turda 2004 Amerika Açık şampiyonu Svetlana Kuznetsova'ya 2-0 yenilerek turnuvaya veda etmiştir. Azarenka Amerika Açık'ta teklerde 4. turda elenmesine rağmen karşık çiftlerde vatandaşı Maks Mirni ile beraber finale kadar yükselmeyi başarıp finalde Meghann Shaughnessy ve Leander Paes çiftini mağlup ederek şampiyon olmuşlardır. Daha sonra o Moskova'da düzenlenen Kremlin Kupası'nda ilk turu geçtikten sonra 2. turda dünya 4 numarası Mariya Şarapova'yı 7-6 6-2 ile geçerek çeyrek finale kalmıştır. Çeyrek finalde Rus raket Yelena Dementiyeva ile karşılaştı, fakat maçtan 2-0 mağlup ayrılarak turnuvaya veda etmiştir. Ayrıca çiftlerde ise turnuvada vatandaşı Tatiana Poutchek ile finale kadar yükselsede Liezel Huber ve Cara Black çiftine 2-1 kaybederek 2. olmuşlardır. Azarenka sezonu WTA Dünya sıralamasında 27. çiftlerde ise 29. sırada tamamlamıştır. Azarenka Avustralya, Gold Coast kentinde düzenlenen Mondial Avustralya Kadın Hardcourts turnuvasında oynayarak sezona başladı. Yarı finalde İsrailli Şahar Peer'i mağlup etmeyi başararak finale yükseldi ve finalde Li Na'ya 2-1 mağlup olarak turnuvayı 2. sırada tamamladı. "Grand Slam Ä°kinciikleri" Faye Dunaway Dorothy Faye Dunaway (14 Ocak 1941; Bascom, Florida), Akademi Ödülü sahibi Amerikalı oyuncu. 1965 yılından beri sinemada faal olan sanatçı aynı zamanda bazı filmlere yönetmen, yapımcı ve senarist olarak da imza atmıştı. Oscar, BAFTA, Altın Küre ve Emmy ödülleri dahil tam 17 ödül kazanan oyuncu 25 ayrı ödüle de aday gösterilmişti. Çekici fiziği ile genelde evhamlı, sinirli, başarıya şartlanmış ve azimli kadınları canlandırmış olan Faye Dunaway 1965 yılında başladığı sinemada şöhreti 1967 yılında başrolünü Warren Beatty ile paylaştığı Arthur Penn filmi Bonnie and Clyde filmi ile yakalamıştı. Sinemadan önce de tiyatroda Elia Kazan'la çalışmıştı. 14 Şubat 1941'de ABD'nin Florida eyaletinin Bascom şehrinde dünyaya geldi, doğumunda verilen ismi Dorothy Faye Dunaway'di. Babası orduda subay olan Faye Boston Üniversitesi'nde "tiyatro sanatları" bölümünde okuduktan sonra Elia Kazan ve Robert Whitehead'in yönetimindeki "Lincoln Merkez Repertuvar Kumpanyası"na katıldı. Burada 1962 ve 1967 yılları arasında aralarında "A Man for All Seasons" ve Arthur Miller'in "After the Fall"unun da olduğu birçok önemli oyunda rol aldı. Arthur Miller'ın oyununda Marilyn Monroe'yu canlandırıyordu. Broadway dışı bir oyun olan "Hogan's Goat"da gösterdiği olağandışı performans onun için bir çıkış oldu ve yönetmen Otto Preminger'le bir sözleşme yapmasını sağladı. 1967'de birlikte ilk filmi olan Hurry Sundown'ı çektiler, ancak Preminger'le araları çabuk bozuldu ve Dunaway yönetmenin "Skidoo" adlı filminde oynamayı reddetti ancak ortada bir sözleşme vardı. Yasal mücadele sonunda gerekli ödemeyi yapan Dunaway sözleşmesini yırttı ve 1967'de bu kez Elliot Silverstein'ın yönettiği The Happening'de oynadı. Ama hala kitleler tarafından tanınmıyordu. Ta ki aynı yıl başrolünü Warren Beatty ile paylaştığı, Arthur Penn'in yönettiği destansı suç filmi Bonnie and Clyde'da kötü şöhretli ganster Bonnie Parker'ı canlandırıncaya kadar. Bu film onun sanat hayatında bir dönüm noktası oldu. Dunaway bir gecede şöhret olmuştu. En İyi Kadın Oyuncu Akademi Ödülü'ne ve aynı dalda Altın Küre'ye aday gösterildi, BAFTA ödülünü aldı. Film mutlak bir başarı kazanmış ve devrinin en etkili filmlerinden biri olmuştu. Ertesi yıl 1968'de yine çok önemli bir film olan Kibar Soyguncu (The Thomas Crown Affair)'da Steve McQueen'le birlikte oynadı ve çok ses getirdi. Ancak bundan sonra yer alacağı birkaç proje tökezledi, bu filmler arasında Marcello Mastroianni'yle oynadığı Amanti ve Elia Kazan'ın yönettiği The Arrangement de vardı. 1970'te oynadığı Little Big Man büyük başarı kazandı ama nişanlısı Jerry Schatzberg'in yönettiği Puzzle of a Downfall Child bir felaketti. Durumu fark eden Dunaway hemen profil küçülttü ve 1971'de çok fark edilmemiş bir gerilim olan La Maison Sous Les Arbres ile bir western olan Çirkin Kahraman'da (Doc) rol aldı. Bunların da gişede başarısız olmaları üzerine bir süreliğine sinemadan uzaklaşarak tiyatroda Harold Pinter'ın "Old Times" adlı oyununda rol aldı ve televizyon için çekilen "The Woman I Love"ın başrolünde oynadı. Los Angeles'ta Arzu Tramvayı (A Streetcar Named Desire)'nın bir sahne uyarlamasında Blanche du Bois rolünde oynadıktan sonra Stanley Kramer'ın 1973 tarihli filmi Oklahoma Crude ile tekrar sinemaya döndü. Aynı yıl Richard Lester'in Üç Silahşörler'inde (The Three Musketeers) gözüktükten sonra Amerikalı rock müzisyeni Peter Wolf'la yaptığı evlilik manşetlere taşındı. Ertesi yıl 1974'te Roman Polanski'nin ünlü kara filmi Chinatown'da oynadı. Klasikler arasına giren bu filmdeki Evelyn Cross Mulwray rolü "Bonnie ve Clyde" dan beri gösterdiği en iyi performanstı ve ona Oscar, Altın Küre ve BAFTA adaylıklarını getirdi. Aynı yıl oynadığı The Towering Inferno'nun çok iş yapması da Dunaway'in bir eksiksiz bir star olarak da sinemada var olduğunu ispatladı. 1975'te Akbabanın Üç Günü (Three Days of the Condor)'nde Robert Redford'la başrolü paylaştı, bu politik gerilim filmi çok iyi eleştiriler almıştı. 1976 yılında hırslı bir televizyon yapımcısını canlandırdığı Sidney Lumet'in iğneleyici kara komedisi Network geldi, ve ona üçüncü girişiminde nihayet Oscar'ı kazandırdı. Hemen akabinde bir İngiliz yapımı olan Voyage of the Damned'de oynadı. İki yıl sonra 1978'de bir gerilim filmi olan Eyes of Laura Mars'ta rol aldı. 1979'da çevirdiği Şampiyon (The Champ)'ten bir yl sonra sonra The First Deadly Sin'de Frank Sinatra ile başrolü paylaştı. 1981 yılında ise neredeyse bir çılgınlık yaparak Joan Crawford'un hayatını didik didik edip gizli yönlerini ortaya döken bir biyografik film olan Mommie Dearest'te oynadı, sonuç felaket oldu ve ona En Kötü Oyuncu Ahududu Ödülü şeklinde geri döndü. Hemen ardından televizyon için çekilen başka bir biyografik film Evita Peron'da oynadı. Kariyerinde tekrar bir düşüş başlamıştı. 1959 Avrupa Basketbol Şampiyonası 1959 Avrupa Basketbol Şampiyonası ya da Eurobasket 1959, 11. Avrupa Basketbol Şampiyonasıdır. 21-31 Mayıs 1959 tarihleri arasında İstanbul'da düzenlendi. Türkiye'de yapılan ilk turnuvanın maçları İstanbul Mithatpaşa Stadı'nda oynandı. Bu turnuva, Avrupa dışından bir ülkenin son kez katılımına sahne oldu. Bu ülke ilk ve tek katılımını yapıp turnuvada son sırada yer alan İran'dı. Bu turda turnuvaya katılan 17 takım 4 ayrı gruba ayrıldı.1 grup 5 takımdan oluşurken diğer 3 grupta dörder takım yer aldı.Grupları ilk iki sırada bitiren 8 takım final turlarına yükselirken, geriye kalanlar klasman gruplarına kaldı. Klasman turu, Eleme turu sonunda gruplarını ilk iki sırada tamalayamayan toplam 9 takım arasında oynandı.Üç ayrı gruba ayrılan 9 takım arasında yapılan maçlar sonunda 2. klasman turu grupları oluştu.2. Klasman turunda, ilk turda gruplarını birinci bitiren takımlar arasında 9.-11.'lik, ikinci bitirinler arasında 12.-14.'lük ve üçüncü olanlar arasında da 15.-17.'lik sıralama karşılaşmaları yapıldı. 1. Grup 2. Grup 3. Grup 1. Grup (1. - 4.) Küçükakören, Sur Küçükakören, Diyarbakır ilinin Sur ilçesine bağlı bir mahalledir. Diyarbakır ilinin 45 km kuzeyindedir. 250 hanelik bir mahalledir. SÃ¼nni kitaplar listesi Tefsir (Arapça: تفسير, tafsīr, "yorum, çeviri, tercüme, yorumlama") İlm'ur Ricâl (Arapça: علم الرِجَال), "İnsanlar bilimi" demektir. '03 Bonnie & Clyde "'03 Bonnie & Clyde", rapçi Jay-Z ve R&B şarkıcısı Beyoncé tarafından seslendirilen bir şarkı. Jay-Z, Kanye West, Prince, Darrell Harper, Rick Rouse ve Tyrone Wrice tarafından Jay-Z'nin yedinci stüdyo albümü "" için yazılmıştır. Yapımcılığını yine Kanye West üstlenmiştir. Parça ayrıca, Beyoncé'nin "Dangerously in Love" adlı ilk solo albümünün uluslararası sürümünde de bulunmaktadır. Bu şarkı aynı zamanda Jay-Z ve Beyoncé'un ilk ortak çalışmasıdır. 12 Kasım 2002 tarihinde piyasaya sürülen bu tekli, ABD "Billboard" Hot 100 listesinde 4 numaraya yükselerek, Jay-Z'nin listede ilk ona giren ikinci, Beyoncé'nin ise ilk şarkısı olmuştur. Şarkının video klibinin yönetmeni Chris Robinson'dır. 2003 MTV Video Müzik Ödülleri'nde "En İyi Hip-Hop Videosu" dalında ödüle aday gösterilmiş, fakat ödülü Missy Elliott'ın "Work It" videosu kazanmıştır. Hollywood (Jay-Z şarkısı) "Hollywood", rapçi Jay-Z'nin "Kingdom Come" albümünden çıkan dördüncü teklisidir. Şarkıda Jay-Z'ye, eşi Beyoncé eşlik etmektedir. Mart 2007'de tekli olarak yayımlanmıştır. Parça ayrıca Beyoncé'nin "B'Day" albümünün özel sürümünde de bulunmaktadır. Karatepe-Aslantaş Millî Parkı Karatepe-Aslantaş Millî Parkı, 1958 yılında Akdeniz Bölgesi’nde, Osmaniye İlinin Kadirli İlçesine 22 km uzaklıkta ve Ceyhan Nehrinin kenarında kurulmuştur. Mili parkta Genç Hitit devrine ait (MÖ 8. yüzyıl) yerleşme ve kale kalıntıları bulunur. Bu alanda sonraki zamanlarda Roma ve Bizans medeniyetlerine ait yerleşmeler kurulmuş kalıntılar bulunur. Millî parkta; kızılçam, meşe türleri ve maki florasının meydana getirdiği bitki örtüsü, karaca, yaban domuzu, çakal, tavşan, tilki, turaç, keklik gibi yaban hayvanları toplulukları ile Ceyhan nehrinde yayın ve sazan balıkları bulunmaktadır. Hollywood (anlam ayrımı) Hollywood, Amerika Birleşik Devletleri'nde bir yerleşim birimidir. ABD sinema endüstrisinin kalbi olarak bilinir ve ismi bu sektör için sıkça kullanılır: Örnek Ünlü Hollywood yapımları. Bu yanı ile Türk sinemsı için "Yeşilçam" teriminin kullanımı ile karşılaştırılabilir. Hindistan sineması için de bu isimden esinlenilerek "Bollywood" terimi kullanılır Şu anlamlara da gelebilir: Kuşcenneti Millî Parkı Kuşcenneti Millî Parkı; Marmara Bölgesi’nde, Balıkesir ili içerisindeki Manyas Kuşgölü’nün kuzeydoğusunda yer alır. Manyas,Gönen,Bandırma arasındadır. Milletlerarası düzeyde önem taşıyan millî parktaki kuş zenginliği ve millî park tanımı içindeki başarılı koruma uygulaması nedeniyle, 1975 yılında Avrupa Konseyi’nce A sınıfı Avrupa Diploması verilmiştir. 1981-1986-1991 ve 1996 yıllarında bu diploma yenilenmiştir. 2004 yılında askıya alınan bu diploma 2006 yılında tekrar geri verilmiştir. Daha sonra diplomanın yenilenme süresi 2011 yılına kadar uzatılmıştır. Ülkemizin doğal güzellikleri arasında ayrı bir yeri olan Bandırma Kuşcenneti Millî Parkı, Kuşgölü’nün kuzeydoğu kıyılarında yer alır. Bandırma-Balıkesir karayolunun 15. kilometresinden güneye sapan 3 kilometrelik bir yolla Kuşcenneti’ne ulaşılır.Resmi Gazete ile sınırları genişletilerek 24047 ha ulaşmıştır. Kuşcenneti’nin “Millî Park” olarak ayrılmasının tek nedeni, barındırdığı kuş topluluklarıdır. Kuşcenneti Ülkemizdeki millî parklar içinde en küçük olanıdır. Genişletilen alanın içinde ortalama 16400 hektarı göl alanı olup diğer arazilerin büyük çoğunluğu hazine arazisidir. Küçüklüğüne rağmen,Kuşcenneti en çok ziyaretçi çeken millî parklarımızdan birisidir. Bandırma Kuşcenneti’nin bugünkü yeri İstanbul Üniversitesi Fen Fakültesi Zooloji Kürsüsü Başkanı Prof.Dr. Curt Kosswick ve eşi Leonore Kosswick tarafından 1939 tarihinde keşfedilmiştir. Buraya “Kuşcenneti” adını veren Kosswick’in çalışmaları sonucunda doğayı sevenler arasında bu güzel cennetin değeri kısa zaamanda anlaşılmış, 1952 yılında ise İ.Ü. Hidrobiyoloji Enstitüsü tarafından buraya bir inceleme istasyonu kurulmuştur. 1959 yılında Orman Bakanlığı'nca orman rejimine alınmış ve Millî Park ilan edilmiştir. Ziyaret saatleri 09:00-18:00'dir. Tam girişi 5 TL'dir (2015). Tanıtım binasında ana salonda yaklaşık 10 diorama gezebilirsiniz, parkta bulunan kuşları sergileyen. Ayrı bir odada 5 büyük LCD ekranından millî parkın çeşitli noktaların canlı görüntüleri izleyebilirsiniz. Son olarak tanıtım binasında kimlik karşılığına kaliteli dürbün alabiliyorsunuz. Tanıtım binasının 200 metre ilerisinde bir gözetim kulesi var. Merdivenlerden kulenin üst katına çıkarak, pencerelerden dürbün ile kuşları izleyebilirsiniz. En çok kuş türleri görmek için tavsiye edilen ziyaret zamanı Nisan, Mayıs, Haziran aylarıdır. Göl; küçük karabatak, tepeli pelikan, küçük akbalıkçıl, gece balıkçılı, sumru, mahmuzlu kız kuşu açısından önemli bir üreme alanıdır. Ak pelikanlar göç döneminde, tepeli pelikan, dikkuyruk ve küçük karabatak kış mevsiminde alanda beslenir. Tatlı iç sularda yaşayan ve küresel ölçekte tehlikede olan balığı dünya üzerinde sadece burada yaşar. Gölde kerevit avcılığıda yapılmaktadır.. Yapılan sayımlara göre tespit edilen 266 kuş türünün; 64 tanesi her yıl düzenli olarak kuluçka yapmakta, 22 tür bazı yıllar, geri kalan 178 tür ise göç esnasında Millî Park'a uğramaktadır. Gölde bulunan tatlı su istakozu (kerevit) (Astacus leptodactylus Eschscholtz), ihrac edilir. Yılda 150 ton kerevit avlanırken, çıkan hastalık kerevit stoğunu azaltmıştır. Son yılllarda hastalığın etkisi azalmış, av artmaya başlamıştır. Gölde yaşayan balıklardan ekonomik olarak avlananlar şunlardır; sazan, turna, yayın, tatlısu kolyozu, ringa. Netlog Netlog, önceki Facebox ve Redbox sürümleriyle bilinen, Belçika'da kurulmuş bir sosyal ağ. 2004 yılında Gent, Belçika'da, Lorenz Bogaert ve Toon Coppens tarafından kuruldu. 2007'de Türkçe dil olarak hizmet vermeye başlamış ve 2008 yılının ortasında 19 farklı dilde toplam 37 milyon kayıtlı kullanıcı sayısına ulaşmıştır. Şimdi ise Netlog, 97 milyondan fazla gencin sosyal portali olmuştur. Netlog'da üyeler kendi kullanıcı sayfalarını yaratabilir, resimlerini yayınlayabilir, blog yazabilir, video izleyip yükleyebilir, anket oluşturabilir. Krediler karşılığında profilindeki bu ögelerini ilgi odağında paylaşılabilir. Netlogda birçok gizlilik ayarları, düzenleme ayarları ile kullanıcılar profil sayfalarının erişimini düzenleyebilir. 2014 yılında Twoo.com ile birleşmiştir. Demokratik Seferberlik DİSİ, açık adıyla Demokratik Seferberlik (), Kıbrıs Cumhuriyeti'nde muhafazakâr ve Hristiyan demokrat bir siyasi partidir. 1976 tarihinde Glafkos Klerides tarafından kuruldu. One Night Only (şarkı) "One Night Only", 1981 yılında "Dreamgirls" adlı broadway müzikali için Tom Eyen tarafından yazılan ve Henry Krieger tarafından bestelenen şarkıdır. 2006 yılında "Dreamgirls" filminin özgün film müzikleri albümü için Beyoncé tarafından seslendirilmiştir. One Night Only One Night Only, ÅŸu anlamlara gelebilir: Yelena Bovina Beyşehir Gölü Millî Parkı Beyşehir Gölü Millî Parkı, Beyşehir Gölü’nün yakınında Türkiye'nin en büyük millî parkıdır. Derlenen bilgilere göre, 1993 yılında Bakanlar Kurulu kararıyla kurulan millî park 88 bin 750 hektarlık alanı kapsıyor. Doğa Koruma ve Millî Parklar Genel Müdürlüğü bünyesinde koruma altında bulundurulan Türkiye'de toplam 897 bin 657 hektarlık alana sahip 40 adet millî park bulunuyor. Bu millî park alanlarının en genişi ise Beyşehir Gölü Millî Parkı olarak dikkat çekiyor. Türkiye'nin en büyük tatlı su kaynağı olan Beyşehir Gölü'nde Beyşehir ve Kızıldağ olmak üzere iki ayrı millî park bulunuyor. Beyşehir Gölü Millî Parkı, Türkiye'nin en önemli ziyaretçi çeken doğal mekanları arasında gösteriliyor. Beyşehir millî parkının orman formasyonunu ardıç, karaçam, göknar, sedir ve meşe türleri oluşturuyor. Ağaçlar yer yer göl kenarına kadar uzanarak Beyşehir Gölü'nün koylarını ve körfezlerini görsel açıdan eşsiz bir manzaraya kavuşturuyor. Üstün değerdeki peyzaj güzellikleri, göçmen kuşlar için iyi bir barınak olması, potansiyel göl sularına dayalı sporlarına elverişli göl kıyılarının bulunması ile Selçuklu dönemine ait kültürel zenginlikler olması Beyşehir Gölü Millî Parkı'nın kaynak değerlerini daha da önemli hale getiriyor. Millî park olan Beyşehir Gölü bünyesinde ayrıca irili ufaklı çok sayıda adanın bulunması, doğal mekana olan ziyaretçi ilgisini de artırıyor. Göl içerisindeki adalar su kuşlarının yuvalanması ve kuluçkalanmaları için önem teşkil ederken, adalar dalgıç türleri, kuğular, karabataklar, bazı balıkçıl türleri ve ördekler için kışlama ve kuluçka alanı olarak biliniyor. Yine, millî park bünyesindeki göl suyunun alkalin özellikte olması, sazan, levrek vb. balık çeşitlerinin bulunmasının yanında, su kaplumbağası ve yılanlar ise gölün faunasına zenginlik katıyor. Yoğun ziyaret dönemi Mayıs ile Ekim ayları arası olan Beyşehir Gölü Millî Parkı ziyaretçilere yeşil örtü ile zengin sahil kesimlerinde günübirlik çadır ve karavan kampı imkânı sunarken, farklı konaklama tercihleri için ise ilçe merkezinden yararlanılabiliyor.Öte yandan, Türkiye'de iki ayrı millî park alanı olarak koruma altında bulundurulan tek su kaynağı yine Beyşehir Gölü. Beyşehir Gölü'nün Isparta ili sınırlarındaki Kızıldağ Millî Parkı 1969 yılında kurulurken, 59 bin 400 hektarlık sahayı kapsıyor. Millî parkın bitki örtüsünü kızılçam, karaçam, ardıç, sedir ormanları ile bozuk maki toplulukları oluşturuyor. Gala Gölü Millî Parkı Gala Gölü Millî Parkı, Enez ve İpsala İlçeleri arasında bulunan Gala ve Pamuklu göllerini kapsayan alan 5 Mart 2005 tarihli Resmî Gazete'de yayınlanan 2005/8547 sayılı Bakanlar Kurulu kararıyla "Gala Gölü Millî Parkı" olarak belirlenmiştir. Sulak saha, göl ve orman ekosistemlerini ve bu ekosistemlerde barınan çeşitli canlı türlerini ihtiva etmesi, 111 kuş türünün varlığı, nesli tehlikeye düşmüş veya nadir türleri, özellikle tepeli pelikan ("Pelecanus crispus"), bayağı aynak ("Plegads falcinellus") ve küçük karabatak ("Phalac rocorox pygmeus") gibi nesli son derece azalmış türleri barındırması kaynak değerlerini oluşturmaktadır. Diğerleri (film) Diğerleri, yönetmenliğini Alejandro Amenábar'ın yaptığı, başrode Nicole Kidman'ın oynadığı korku filmi. II. Dünya Savaşı'nda kocasını kaybetmiş olan Grace, güneş ışığına hassasiyeti olan iki çocuğuyla birlikte, Jersey'de büyük bir konakta yaşamaktadır. Perdelerin hep sımsıkı kapalı tutulduğu eve, bir gün üç kişi uğrar: Yaşlı bir kadın ve adam, bir de dilsiz genç kız. Eve hizmetçiler aramakta olan Grace, bu kişileri işe alır ve onları çocuklarının sağlık durumu konusunda uyarır. Öte yandan, Grace'in kızı Anne, Victor adında bir çocuğun kendileriyle birlikte evde yaşadığına, onu arada sırada evin çeşitli yerlerinde gördüğüne inanmaktadır. Bunu defalarca annesine söyler fakat annesi Grace bunu pek önemsemez. Evin çevresini saran yoğun sis yüzünden kasabayla irtibatları kesildiği sırada Grace, kızının anlattığı hikâyelerin doğru olabileceği yolunda kanıtlarla karşılaşır. İşte bu noktada, eve hizmetçi olarak aldığı insanların garip hareketlerinden iyice şüphelenmeye başlar. Filmin finali ise izleyenleri tam anlamıyla şoke edecek önemli olaylara sahne olacaktır. Birleşik Demokratlar Birleşik Demokratlar veya Birleşik Demokrat Parti (Yunanca: "Ενωμένοι Δημοκράτες", "Enomeni Dimokrates"), Kıbrıs Cumhuriyeti'nde liberalizm ideolojisi ile hareket eden siyasi parti. 1993 tarihinde eski Kıbrıs Cumhuriyeti devlet başkanı Yorgo Vasiliu tarafından "Kinima Eleftheron Dimokraton" (Özgür Demokratlar Hareketi) adı ile kurulmuştur. 2008 Aktütün saldırısı Koordinatlar: Ekim 2008 Şemdinli PKK saldırısı, 3 Ekim 2008'de PKK ile Türk Silahlı Kuvvetleri arasında ; Hakkâri'nin Şemdinli ilçesinde gerçekleşen çatışmadır. 600 PKK'lının ağır silahlarla Şemdinli Aktütün karakoluna Kuzey Irak'tan ateş açmaları sonucu 15 Türk askeri hayatını kaybetmiş, 2’si ağır olmak üzere 20 askerin de yaralandığı saldırıda 23 PKK'lı da ölmüştür. Çatışma sırasında 2 askerle bağlantı kesilmiştir. 6 Ekim 2008 günü kaybolan iki askerin de hayatını kaybettiği belirlenmiştir. "Taraf" gazetesi 8 Ekim 2008 tarihinde baskının 16 gün önceden ihbar edildiğini, Türk Silahlı Kuvvetlerinin gerekli önlemi almadığını iddia eden bir haberi manşetine taşıdı. Uydu görüntülerine de yer verilen haberde İç Güvenlik Harekât Durum raporları ve İnsansız Hava Araçları’nın ilettiği anlık istihbarat bilgilerinin Genelkurmay’ı Aktütün baskınından bir ay önce haberdar ettiği iddia edildi. Bunun üzerine Genelkurmay Askeri Mahkemesi Taraf'ın haberine yayın yasağı koydu. Genelkurmay Başkanı İlker Başbuğ ise bir basın toplantısı düzenleyerek çok sert bir yanıt verdi. Yaptığı açıklamada basın için “Herkesi dikkatli olmaya ve doğru yerde bulunmaya davet ediyorum” uyarısında bulundu. Aynı akşam Kanal 1 ve Star TV'nin ana haber bülteninde yayınlanan ve uydu gözlem programı Google Earth'e fotoğrafların koordinatları yazılarak ortaya konan görüntülere göre ortaya konan üç fotoğraftan sadece biri Aktütün'ü ve Bayraktepe'yi gösteriyordu. Bu fotoğraf da çatışma anının uydu görüntüsüydü. Diğer fotoğraflar ise Bayraktepe ile alakasız yerler idi. Taraf ise iddialarının arkasında durarak 37-02-23 Kuzey paraleli ve 44-12-44 Doğu meridyenleri arasında kalan bölgenin Aktütün'e 1 kilometreden biraz daha uzak bir noktayı işaret ettiğini ve bunun Google Earth programında kontrol edildiğinde de anlaşılacağını belirtti ve Star TV ile Kanal 1'in iddialarını reddetti. Genelkurmay Başkanlığı'na ait "yasaklanan bilgileri açıklamak" ile suçlanan Taraf gazetesi Sorumlu Yazı İşleri Müdürü Adnan Demir için 3 ile 5 yıl arasında hapis istemiyle dava açıldı. Adnan Demir davadan beraat etti. 1985 Avrupa Kadınlar Voleybol Şampiyonası 1985 Avrupa Bayanlar Voleybol Şampiyonası, 29 Eylül-6 Ekim 1985 tarihlerinde Hollanda’da yapıldı. On dördüncüsü düzenlenen şampiyonaya on iki ülkenin ulusal takımları katıldı. Maçlar Beverwajk, Enschede, Leeuwarden ve Arnhem kentlerinde oynandı. Tehlikeli Masallar Tehlikeli Masallar, Ahmet Altan'ın 1996 yılında Can Yayınları'ndan çıkardığı romanıdır. Romanda eski sevgili ile yeni sevgili arasında gidip-gelen, kalabalıklar arasında "yalnız" olan bir erkek anlatılmaktadır. Altan'ın dördüncü romanı olan Tehlikeli Masallar, okurdan büyük bir ilgi gördü. Ahmet Altan bu romanı ile büyük bir başarı yakaladı. Roman, ilk altı ayda 40 basım yaptı. Parafreni Parafreni, paranoid şizofreniyle paranoya arası bir haldir. Genellikle ileri yaşlarda görülür. Dış dünyadan kopma ve megalomani başlıca göstergeleridir. Buna rağmen hasta canlılara ve şeylere karşı erotik duygularını kaybetmez. Parafreniklerde, megalomani, egoya geri dönmüş olan libidonun benzer bir biçimde içsel olarak işlenmesine imkan tanımaktadır. Parafreni genellikle olmasa bile sıklıkla libidonun objelere sadece kısmi bir ayrılışına yol açar. Cinsel içgüdüler, başlangıçta egosal içgüdülerin tatminine bağlıdır; ancak daha sonra egosal içgüdülerden bağımsız hale gelirler. Tanzanya'daki ÅŸehirler listesi Tanzanya'da 25 şehir bulunmaktadır. Bunlardan Darüsselam, en büyük şehir, Dodoma ise başkenttir. Ponza Ponza, volkanik bir kayaç türüdür. Türkçede pomza taşı, sünger taşı, köpüktaşı, topuk taşı, hışırtaşı, nasırtaşı, küvek gibi adlarla bilinir. İngilizcede iri taneli olanlara “pumiz”, ince taneli olanlara da “pumicite” denir. Volkanik bir cam yapısındadır. Genelde açık renkli olup beyazdan, kreme, mavi, griye kadar değişen renklerde olur, ancak yeşil, kahverengi ve siyah da olabilir. Asidik ve bazik karakterli volkanik faaliyetler sonucu oluşan; gözenekli bünyesinde kristal suyu olmayan, genellikle riyolit kompozisyonu içeren kayaç. Asidik pomza; beyaz, kirli beyaz renkte olup,daha yaygın olarak bulunur ve yoğunluğu 0,5-1 gr/cm³ arasında değişir. Bazik pomza ise yabancıların “Scoria” dedikleri, Türkçede ise bazaltik pomza olarak bilinen kahverengi, siyahımsı renkte pomza türü olup, özgül ağırlığı 1-2 gr/cm³ dür. İlk olarak antik Yunanlar tarafından kullanıldığı bilimektedir. ABD’de ise 1800’lü yıllarda keşfedilmiştir. Türkiye’de üretimine ilk olarak 1988 yılılnda başlandı. Pomza taşı, Türkiye’de ağırlıkla Kayseri ayrıca da Bitlis, Nevşehir, Van, Kars, Ağrı,Ankara ve Sivas civarında bulunmaktadır. Ponzanın fazla gözenekliliği, ısı ve ses geçirgenliğini düşürür ve bu özelliği inşaat sektöründe kullanımını sağlar. Türkiye’de üretilen pomzanın %90 kadarı inşaat sektöründe tüketilir. Pomzanın ikinci büyük kullanım alanı abrazif (aşındırıcı) sanayiidir. Oldukça hafif aşındırıcı olarak sınıflandırılan pomza gerek doğal, gerek yapay madeni eşyaları ve yumuşak metalleri (gümüş gibi) cilalamakta kullanılır. Tekstil sanayiinde kullanılan pomzanın kimyevi ve fiziki özellikleri büyük önem taşır ve bu özellikler ancak derinlik pomzalarında bulunur. Ahmet Tevfik Ozan Ahmet Tevfik Ozan, (d. 1953 Harput). Türk şair, yazar. Cumhuriyet Dönemi Türk Edebiyatı şairi. 1953 yılında Harput’ta dünyaya geldi. İlk, orta ve lise öğrenimi’ni Elazığ’da yaptıktan sonra; 1971 yılında Hacettepe Üniversitesi’ne girdi. Bir süre okulundan uzak kalan Ahmet Tevfik Ozan, öğrenimini Erzurum ve Kayseri’de tamamlayarak 1986 yılında tıp doktoru oldu. Zorunlu hizmetini, 1986 -1989 yılları arasında Balıkesir’de yaptı. Kayseri’de de bir müddet çalıştıktan sonra, memleketi Elazığ’a döndü. Halen Fırat Üniversitesi Tıp Fakültesi’nde öğretim üyesi olarak görev yapmaktadır. Türkiye genelinde, sosyal ve kültürel hizmet yapan birçok vakıf ve dernekte aktif görevlerde bulundu. Şair Ahmet Tevfik Ozan’ın şehircilik ve kentleşme üzerine bilimsel çalışmaları da bulunmaktadır. Ahmet Tevfik Ozan, şiire lise yıllarında başladı. 1971'de başlayan yazın yaşamı, şiir, düzyazı, makale, karikatürle çeşitli dergi ve gazetelere yansıdı. "Türk Edebiyatı, Töre, Doğuş, Boğaziçi, Devlet, Divan, Yağmur, Erciyes, Kültür ve Sanat, Yeni Düşünce, Konevi, Erguvan, Hedef, Gözyaşı, Mina, Hasret, Çağrı, Nizam-ı Alem, Ana, Gergef, Ülküm, Bozkurt, Liseli Genç" gibi çeşitli dergilerde üç yüzü aşkın şiiri yayınlandı. Yazarlar Birliği ve İLESAM’ın kayıtlı üyesidir. Halk şiirinin söyleyiş güzelliği içinde “sevda, aşk, hasret ve ölüm” gibi temaları işleyen şairin şiirlerinde vatan ve Allah sevgisi de öne çıkar. Déjà Vu (Beyoncé şarkısı) "Déjà Vu", R&B şarkıcısı Beyoncé ve rapçi Jay-Z tarafından seslendirilen bir şarkı. Yapımcılığı, Beyoncé'nin ikinci solo albümü "B'Day" için Rodney "Darkchild" Jerkins tarafından yapılmıştır. "Déjà Vu" parçası, albümün ilk teklisi olarak Temmuz 2006'da yayımlanmıştır. Müzik eleştirmenlerinden olumlu yönde tepkiler toplayan parça, 2006 MOBO Ödülleri'nde "En İyi Şarkı" ödülünü kazanmıştır. Dünyada birçok ülkenin listesinde ilk ona giren bu parça, "Billboard" dergisinin de birçok listesinde ve Birleşik Krallık'ta bir numara olmuştur. Şarkının video klibi İngiliz yönetmen Sophie Muller tarafından New Orleans, Louisiana'da, 21 Haziran 2006 tarihinde çekilmiştir. "Déjà Vu" videosu, MTV'nin "Total Request Live" programında 12 Temmuz 2006 tarihinde tanıtılmıştır ve video, listenin zirvesine ulaşmıştır. Ayrıca 2006 MOBO Ödülleri'nde "En İyi Video" ödülünü kazanmıştır. (bkz: Inna) Avrupa Partisi (Kıbrıs Cumhuriyeti) Avrupa Partisi (Yunanca: Evropaiko Komma, Ευρωπαϊκό Κόμμα; kısaca Ευρωκό, "Evroko"), Kıbrıs Cumhuriyeti'nde merkeziyetçilik ideolojisi ile hareket eden siyasi parti. 2005 tarihinde Yeni Ufuklar'ın ardılı olarak kuruldu. Avrupa Demokrasi Partisi'nin üyesiydi. Mart 2016'da Dayanışma Hareketi'ne katıldı. Ring the Alarm "Ring the Alarm", Beyoncé, Kasseem "Swizz Beatz" Dean ve Sean Garrett tarafından Beyoncé'nin "B'Day" adlı ikinci solo albümü için yazılan R&B/hip hop soul tarzdaki şarkıdır. "Ring the Alarm", albümün ikinci teklisi olarak Ekim 2006'da yayımlanmıştır. ABD "Billboard" Hot 100 listesine 12 numaradan giriş yaparak, Beyoncé'nin bu listedeki en yüksek girişi yapan şarkısı olmuştur. Hot 100'de 11 numaraya ulaşmış ve "B'Day" albümünden çıkan, bu listede "Get Me Bodied" (#68)'den sonra en düşük başarıyı gösteren şarkı haline gelmiştir. Şarkının 2007 Grammy Ödülleri'nde bir adaylığı bulunmaktadır. "Ring the Alarm"ın video klibi İngiliz yönetmen Sophie Muller yönetmenliğinde çekilmiştir. Video klibin tanıtımı Yahoo! Music'te 16 Ağustos 2006 tarihinde ve MTV'deki "Total Request Live" programında 22 Ağustos 2006 tarihinde tanıtılmıştır ve "TRL" listesine 10 numaradan girmiştir. Listenin bir numarasına ulaşmış ve listede otuz beş gün kalmıştır. Düdensuyu Mağarası Düdensuyu Mağarası ("Altınbeşik Mağarası") Antalya'nın İbradı ilçesinde bulunan mağara. Altınbeşik Düdensuyu mağarası ilk kez 1966 yılında, bölgede Oymapınar Barajı ile ilgili yapılan araştırmalar sırasında bulunmuştur. Adını bir üst kısmında yer alan Altınbeşik tepesinden almıştır. 1966-1967 yıllarında İngiliz ve Fransız mağaracılar ile ilk denemeler yapılarak kamuoyuna tanıtılmıştır. Mağara içinden çıkan su, yeraltından Beyşehir Gölü ile irtibatlıdır. Beyşehir Gölü'nün kuzeyindeki Mada Adası'nda bulunan bir düdene kaçan su üzerinde yapılan boya deneyi, Düdensuyu mağarasından çıkan ve Manavgat Çayı'na karışan suyu boyamış ve böylece bu yer altı ilişkisi kanıtlanmıştır. Altınbeşik Düden suyu mağarası iki kat üzerine yayılmıştır. Mağaraya 200 m uzunlukta bir yeraltı gölü üzerinden botla girilmektedir. Bu gölün sonunda traverten oluşumları vardır. Göl sonundan 44 m'lik dikey bir traverten oluşumu üzerinden ikinci kata çıkılmakta ve oradan 130 m uzunluğunda ince uzun sığ bir göl başlamaktadır. İkinci katın sonuna kadar küçük gölükcükler ve orta kısmında da göçük yapan çok büyük ve yüksek bir salondaki kalker blokları üzerinden, 1,5 km kadar ilerlenebilmektedir. Mağaranın bu bölümü kısmen fosil durumuna geçmiştir, üst kat sağ ve sol cihetlerde bulunan yan kolların hepsi henüz araştırılmamıştır. 1985 yılında 10 kişilik bir Japon mağara grubu mağarada araştırma yapmış; 1.göl sonundaki 44 m'lik duvar önünden, memba şeklinde çıkansuya dalış yaparak sifonun arka tarafına geçtikleri ve kumsal bir zemin üzerinden birçok gölleri geçerek dağın içine doğru 3500 m ilerledikleri bildirmişlerdir. 1992'da Orta Doğu Teknik Üniversitesi su altı dalış ekibine mensup, mağara sifonlarına dalış yapan dalgıçlar, mağara içindeki yer altı gölüne dalış yapmışlar, fakat arkaya geçit veren sifonun ağzını bulamamışlardır. Mağaradaki araştırmalar henüz bitmemiştir. Zaten mağara turizme açıldığında da bütün sistemin dolaşılması mevzubahis değildir. Düden suyu halen aktif bir sistem olduğundan, bu durumu gözetilerek turizme açılmıştır. Yağışlı günlerde Düden patlaması olmakta ve mağaradan çok büyük su çıkmaktadır. Upgrade U "Upgrade U", R&B şarkıcısı Beyoncé ve rapçi Jay-Z tarafından seslendirilen bir şarkı. Swizz Beatz, Cameron Wallace ve Beyoncé Knowles tarafından Beyoncé'nin "B'Day" adlı ikinci solo albümü için yapılmıştır. Parçanın altyapısında Willie Clarke ve Clarence Reid tarafından yazılmış 1968 çıkışlı Betty Wright şarkısı "Girls Can't Do What the Guys Do"dan örnekler bulunmaktadır. Parça, yalnızca Amerika Birleşik Devletleri'nde ve promo tekli olarak yayımlanmıştır. ABD "Billboard" Hot R&B/Hip-Hop Songs listesinde 11 numaraya yükselmiştir. Şarkının video klibi Melina ve Beyoncé tarafından çekilmiştir. Video klip, BET'nin "106 & Park" programında 28 Şubat'ta tanıtılmıştır. "Upgrade U" videosu, "106 & Park" listesinde 6 numaraya yükselmiştir. 1983 Avrupa Kadınlar Voleybol Şampiyonası 1983 Avrupa Bayanlar Voleybol Şampiyonası, 17-25 Eylül 1983 tarihlerinde Doğu Almanya’da yapıldı. On üçüncüsü düzenlenen şampiyonaya on iki ülkenin ulusal takımları katıldı. Maçlar Schwerin, Cottbus ve Rostock kentlerinde oynandı. Der HÃ¶lle Rache kocht in meinem Herzen Der Hölle Rache kocht in meinem Herzen (Türkçesi: "Cehennemin intikamı kalbimde kaynıyor") Mozart'ın "Sihirli Flüt" ("Die Zauberflöte") operasında "Gecelerin Kraliçesi" karakteri tarafından söylenen ikinci arya. Kısaca "Der Hölle Rache" olarak kısaltılan, "Der Hölle Rache kocht in meinem Herzen", opera eseri içinde Gecelerin Kraliçesi karakteri daha önce başka aryalar söylemiş olsa da çoğunlukla "Gecelerin Kraliçesi'nin aryası" olarak anılır. Hızlı akışlı, kolayca akılda kalan ve tehditkâr bir görkemliliğe sahip en tanınmış opera aryalarından biri olarak kabul edilir. Arya operanın ikinci perdesinin bir parçasını oluşturur. Karanlıklar Kraliçesinin, kızı Pamina'nın eline bıçağı verdiği ve kızını rakibi olan Sarastro'yu öldürmeye teşvik ettiği ve kabul etmediğinde ise kızını lanetleyip, reddettiği intikamcı bir öfkeyi tasvir eder. Arya Re-minör yazılmıştır ve flüt, obua, fagot, boru ve trompet çiftleri için timpani ve yaylılar bölümüyle birlikte partisyon yapılmıştır. Bu arya, "O zittre nicht" aryasından daha cok sayida bir orkestra çalgısı içerir, sadece trombonları kapsamaz. Arya en fazla nam salmış ve eserin en fazla istek alan parçası olmuştur. Arya iki oktav aralığında yayılmıştır, Fa4 seviyesinden başlar ve şaşırtıcı derecedeki üst Fa6 seviyelerine çıkar. Şarkı sözleri Almanca olarak Mozart'ın arkadaşı ve aynı zamanda ilk performanslarda Papgeno rolünü de oynayan Emanuel Schikaneder tarafından yazılmıştır Metrik olarak metin, bir kısa bir uzun 5 heceden oluşan (iambic) bir dörtlük ve onu takip eden bir kısa bir uzun 3 heceden oluşan bir dörtlük takip eder ve sonunda beş heceli çift mısra ile sonlanır. Mısraların kafiye şeması (ABAB) (CCCD) (ED) şeklindedir. Sahnede aryayı söyleyen ilk şarkıcı 33 kere sahneye çıkmış olan Mozart'ın baldızı Josefa Hofer'dir. Bütün şahitlere göre Hofer sıradışı bir ses seviyesine ve akıcılığa ulaşabilmişti ve besbelli ki Mozart Hofer'in ses kabiliyetini bilmekteydi ve bu yüzden onun sesine özgü onu virtine çıkaran iki gişe rekortmeni şarkı yazmıştı. Mozart'ın zamanından kalan bir anı notu bestecinin kendisinin baldızının performansından etkilendiğini öne sürmektedir. 1840 yılında besteci Ignaz von Seyfried Mozart'ın yaşamıyla ilgili ve 4 Aralık 1791 tarihli (operanın çok başarı sağladığı ilk beşinci haftası) olayla ilgili yazdığı mektupta değinir. Seyfried'e göre Mozart, Hofer söylerken eşi Constanze'a beğenisini anlatır. Modern zamanlarda arya, aralarında Edda Moser, Natalie Dessay, Mado Robin, Cristina Deutekom, Edita Gruberova, Sumi Jo, Diana Damrau, Roberta Peters, Lucia Popp, Luciana Serra, Beverly Sills, Rita Streich, Cheryl Studer, Dame Joan Sutherland, ve Barbara Hendricks gibilerin bulunduğu birçok önde gelen soprano tarafından söylenmiş ve ses kaydına alınmıştır. June Anderson, aryayı Amadeus filminde söyler. Irreplaceable "Irreplaceable", R&B şarkıcısı Beyoncé tarafından seslendirilen bir şarkı. Ne-Yo, Tor Erik Hermansen, Mikkel S. Eriksen, Espen Lind ve Amund Bjørklund tarafından Beyoncé'nin "B'Day" adlı ikinci solo albümü için yazılmıştır. Yapımcılığını Stargate ve Beyoncé Knowles yapmıştır. "Irreplaceable", albümün ikinci teklisi olarak ABD'de ve üçüncü teklisi olarak diğer ülkelerde yayımlanmıştır. Bu şarkı, Beyoncé'nin kariyerindeki "Crazy in Love"dan sonra ikinci ve "B'Day" albümünün en başarılı şarkısıdır. ABD "Billboard" Hot 100 listesinde bir numaraya çıkmış ve zirvedeki yerini on hafta boyunca korumuştur. ABD'de 2007 yılının en çok satan teklisi olma unvanına sahip olan şarkı, multi-platin plak kazanmıştır. "Irreplaceable" parçasının video klibi Anthony Mandler yönetmenliğinde çekilmiştir. 2007 BET Ödülleri'nde "Yılın Videosu" ödülünü kazanmıştır. 2007 MTV Video Müzik Ödülleri'nde "Yılın Videosu" ödülüne aday gösterilmiş, fakat ödülü Rihanna'nın "Umbrella" videosu kazanmıştır. Ayrıca 2007 Soul Train Müzik Ödülleri'nde "En İyi R&B/Soul veya Rap Müzik Videosu" dalında ödüle aday gösterilmiş, ödülü Jay-Z'nin "Show Me What You Got" videosuna kaptırmıştır. Discovery HD Discovery HD, Discovery Communications'un yüksek çözünürlüklü yani HD olarak uluslararası alanda yayın yapan kanalıdır. Türkiye'deki Türkçe yayın yapan Discovery Channel HD kanalına denktir. Discovery Channel HD Türkiye kurulmadan önce Türkiye'de de yayın yapmıştır. Daha sonra Türkçe yayın yapan kanal kurulunca kanal kapanmıştır. Kanal ilk olarak, Şubat 2005'te Kore'de yayına başlamıştır. Aralık 2005 'te Japonya'da ve Kanada'da yayına başladı. Discovery HD'nin bunları takip eden diğer platformlara girişleri: 1981 Avrupa Kadınlar Voleybol Şampiyonası 1981 Avrupa Bayanlar Voleybol Şampiyonası, 19-27 Eylül 1981 tarihlerinde Bulgaristan’da yapıldı. On ikincisi düzenlenen şampiyonaya on iki ülkenin ulusal takımları katıldı. Maçlar Pernik ve Sofya kentlerinde oynandı. Geita Geita, Tanzanya'da bir şehirdir. Kent, Tanzanya'nın kuzey kesiminde, Victoria Gölü'nün güney kıyılarında kurulmuştur. Bölge, Alman sömürge döneminden kalma tarihi kalıtlarıyla tanınmaktadır. Şehir, Tanzanya'nın kuzey kesiminde kurulmuştur. Victoria Gölü kıyısında yer alması, onu sömürge döneminde Almanya için uygun bir yer haline getirmiştir. Kentteki altın kaynakları, kenti günümüzde diğer Tanzanya kentlerine göre daha zengin kılmaktadır. 1990'lı yıllardan beri, kentte yabancı yatırımların artmaya başladığı görülmektedir. "Geita Altın Maden İşletmesi", Tanzanya'nın en büyük altın işletmesidir. Altın aramalarında kullanılan siyanür ve cıva, kent tabiatına büyük zararlar vermektedir. Amadeus (film) Amadeus, Miloš Forman tarafından yönetilen, Peter Shaffer'in sahneye koyduğu film. Amadeus oyununa dayanan ve 18. yüzyılda Viyana'da yaşayan besteciler Wolfgang Amadeus Mozart ile Antonio Salieri'nin başından geçenleri anlatan yapım 8 dalda Oscar ödülü kazanmayı başarmıştır. Iringa Iringa, Tanzanya'da bir şehirdir. Kent, Tanzanya'nın orta-güney kesiminde, bozkırlık bir alanda kurulmuştur. Bölge, Tanzanya'daki en yağışlı bölgelerden biridir. Şehir, Tanzanya'nın orta kesiminde yer almaktadır. Bu, kenti diğer kentler arasındaki karayolu ulaşımında işlek kılmaktadır. Kentten diğer şehirlere düzenli otobüs ve ticari tır seferleri mevcuttur. Kent, 1550 m rakıma sahiptir. Bu, kenti Afrika'nın ortasında yer almasına rağmen yağışlı kılmaktadır. Kent, tipik bir köy-kent görüntüsü çizmektedir. Kentin tarihine bakıldığında, insanlığın en eski mekanlarından olduğu görülmektedir. Arkeolojik kalıntılara bakıldığında, kentte ilk insan yaşamı 70,000 yıl öncesine dayanmaktadır. Yine yakın geçmişte kentin Alman ordusu tarafından kurulmuş olduğu gözlenmektedir. Kigoma Kigoma, Tanzanya'da bir şehirdir. Kent, Tanzanya'nın batı kesiminde, Tanganika Gölü kıyısında kurulmuştur. Bölge, Tanzanya'da balıkçılığın en gelişmiş olduğu yerlerden biridir. Şehir, Tanzanya'nın batı kesiminde yer almaktadır. Kent Tanganika Gölü kıyısında yer almaktadır. Bu da kenti Afrika'nın kurak ve susuz ikliminden korumaktadır. Kent ayrıca, Tanganika Gölü üzerindeki en yoğun limanlardan birisine sahiptir. Kent, bu gölden tarım için su aldığı gibi, balıkçılığın da kentte yoğun bir ticari iş olduğu gözlemlenmektedir. Kent, ulaşım konusunda Afrika'daki en stratejik konumlardan birine sahiptir. Komşu ülkelerin limanlarına feribot seferleri düzenlendiği gibi, otobüs hatlarıyla kolayca ülke değiştirmek mümkündür. Kentte ayrıca bir Demiryolu bağlantısı da mevcuttur. Despotizm Despotizm, ister bireysel, ister sıkıca birbirine bağlı bir grup tarafından olsun mutlak siyasi bir güç ile hükmeden tek bir idari otoriteye sahip hükûmet biçimidir. Klasik biçiminde despotizm, bir şahsın idaresinin olduğu devlet, despot ise bütün siyasi gücü kullanan ve bütün devleti temsil eden diğer herkesin ikincil önemde olduğu otoritedir. Bu tip despotizm medeniyetin kurulmasında ilk aşamalarda görülen derebeylik ve benzeri yönetimlerde yaygındı. Tarihteki Mısır Firavunları klasik despotlara bir örnektir. Lindi Lindi, Tanzanya'da bir şehirdir. Kent, Tanzanya'nın güneydoğu kesiminde, Hint Okyanusu kıyısında kurulmuştur. Bölge, Tanzanya'da turizmin en yoğun olduğu yerlerden biridir. Şehir, Tanzanya'nın güneydoğu kesiminde yer almaktadır. Kent, Lukuledi Nehri'nin Hint Okyanusu'na döküldüğü yerde, okyanus kıyısında yer almaktadır. Bu da kenti Tanzanya'nın en turistik mekanlarından biri yapmaktadır. Kent, tüm ekonomik etkinliklerini Lukuledi Nehri'ne borçludur. Kent, ulaşım bakımından denizin varlığı nedeniyle avantajlı bir konuma sahiptir. Şehir limanından düzenli feribot seferleri düzenlendiği gibi, karayolu ağıyla kent, diğer kentlere bağlanmaktadır. Yörede, yerli halkın dışında Arap ve Hint kökenli insanlar yaşamaktadır. Kentte halkın büyük bölümü müslümandır. Moneybookers Moneybookers, Internet üzerinden yapılacak ödemeler ve para transferlerine izin veren bir e-ticaret portalidir. Posta havaleleri gibi göreneksel kâğıt üzerinde yapılan metotlara elektronik bir alternatif olarak hizmet verir. Moneybookers, Mart 2008'de 105 milyon Euro'ya Investcorp teknoloji ortakları tarafından satın alındı. Moneybookers, birçok para transfer hizmetinden farklı olarak sahtekarlığı en aza indirmek için işlemlerde kimlik doğrulaması yapılmasını gerektirir. El Lissitzky Rus avangard sanatının önemli bir figürü olan Lissitzky birçok çalışmasının yanında SSCB'nin propaganda çalışmalarında tasarımlarıyla katkıda bulundu. Çalışmaları 20. yüzyılın grafik sanatına yön verdi. Aydınlanmacı mutlakiyet Aydınlanmacı mutlakiyetçilik (veya Aydınlanmacı despotizm), hükümdarlarının Aydınlanma'dan etkilendiği mutlâkî krallık yönetimi. Aydınlanmacı krallar, aydınlanma ilkelerini, bilhassa akılcılığı benimserler ve hükümranlıklarındaki bölgelerde bu ilkeleri uygularlar. Dini toleransa, basın ve konuşma özgürlüklerine ve özel mülkiyet hakkına izin verme eğilimindedirler. Çoğu sanatı, bilimi ve eğitimi teşvik eder. Emily Watson Emily Watson (d. 14 Ocak 1967, Londra), Ä°ngiliz oyuncu. Mimar bir babanın ve profesör bir annenin kızı olan Watson, çocukluğunda ailesiyle izlediği Shakespeare Kraliyet Topluluğu'nun sahnelediği "Much Ado About Nothing" adlı oyunda tiyatro ve sinemaya ilgi duymaya başladı. "Londra Drama Stüdyosu"'nda eğitim alan sanatçı, Bristol Üniversitesi'nden mezun oldu. Tiyatro oyunculuğuna başlayan Emily Watson, 1996 yılında sinemaya geçti. Tiyatroda olduğu gibi sinemada da başarılı bir oyunculuk sergileyen Watson, oyunculuğunda Judi Dench'i örnek aldığını belirtmiş, "Hilary and Jackie" filmindeki rolü ile ikinci kez "En İyi Kadın Oyuncu" dalında Oscar'a aday gösterildi. Yine bir oyuncu olan Jack Waters ile evlendi. Sinema alanındaki başarısına karşın tiyatrodan vazgeçmeyen oyuncu, seslendirme sanatçılığının yanı sıra, 2007 yılında "Mood Indigo" adlı filmin senaristliğini de yaptı. Joe Jonas Joe Jonas tam adıyla Joseph Adam Jonas (15 Ağustos 1989, Arizona), Amerikalı şarkıcı ve oyuncu. Jonas Brothers'ın vokalistidir. Kevin, Nick ve Frankie adında 3 erkek kardeşi bulunmaktadır. Çocukluğunda bir komedyen olmak istese de müziğe karşı olan yeteneği keşfedilince solo çalışmalar yapan Nick ve ağabeyi Kevin ile Jonas Brothers grubunu kurmuşlardır. "Camp Rock" isimli Disney filminde Shane Gray adıyla başrol oynamıştır. 2007 yılında Hannah Montana'ya kardeşleriyle birlikte konuk oyuncu olarak gelmiştir. 2011 yılında ilk solo albümü olan Fastlife'ı duyurmuştur.İlk solo şarkısıda 13 Haziran'da yayımlanan "See No More" olmuştur. Daha sonra uzun bir aradan sonra 2013 yılında kardeşleri ile beraber Nisan ayında "Pom Poms" şarkısı ile ayrılmadıklarının mesajını vermiştir. Temmuz ayında ise yine kardeşleri ile beraber "First Time" şarkısını yayımlamışlardır. Grup Ekim 2013 yılında dağılmıştır. Joe Jonas, Mayıs 2015'ten beri Amerika'daki NBC kanalında yayınlanan 'I Can Do That' adlı eğlence programında yer almaktadır. En son 2015 yılında kendi kurduğu DNCE adlı pop grubunda solistlik yapmaktadır.. MilliyetÃ§i Hareket Partisi Milliyetçi Hareket Partisi (kısaca MHP), 9 Şubat 1969 tarihinde Alparslan Türkeş liderliğinde kurulan Türk siyasi partisi. Parti tüzüğüne göre resmî kısaltması "MHP", simgesi üç hilâldir. TBMM'de 48 milletvekili ile temsil edilmektedir. Genel Başkanı ise Devlet Bahçeli'dir. Destekçileri tarafından lider anlamına gelen "Başbuğ" unvanıyla anılan Türkeş, 1965 yılında Cumhuriyetçi Köylü Millet Partisi'nin (CKMP) genel başkanlık görevini üstlenmiş bir emekli albaydı. 1997 yılında Türkeş'in vefatıyla genel başkanlık görevine Devlet Bahçeli seçilmiştir. Meclis'te Cumhur İttifakı'nda yer almaktadır. MHP'nin görüşünü milliyetçiliğin baskın olduğu, İslam dininin şekillendirdiği Türk milliyetçiliğini temel alan Dokuz Işık doktrini temsil etmektedir. Parti medyada aşırı sağ yelpazede konumlandırılır. MHP, 8-9 Şubat 1969 günlerinde Adana'da yapılan genel kongrede Cumhuriyetçi Köylü Millet Partisi'nin adını Milliyetçi Hareket Partisi olarak değiştirmesiyle kurulmuştur. Büyük Kongreden sonra toplanan ilk genel idare kurulunda partinin amblemi "Üç Hilâl" olarak kararlaştırılmış ve aynı toplantıda MHP Gençlik Kolları ("Ülkü Ocakları") için de "Hilâl İçinde Kurt" amblemi benimsenmiştir. MHP'nin bir de Türklerin özgürlüğünü temsil ettiğine inanılan bozkurt işareti vardır. MHP, 1969 ve 1973 genel seçimlerinde büyük başarılar sağlayamamıştır. Suat Hayri Ürgüplü kabinesinde "Türkeşçi" olarak tanımlanan üç bakan vardı: Mehmet Altınsoy, Hazım Dağlı, Mustafa Kepir. 1965 seçimlerinde parti %2,2 oy aldı. Millî Bakiye sistemiyle 11 milletvekili çıkardı. 1 senatörü vardı. 1968'de 14'lerden dört kişi partiden istifa etti. 1969 seçiminde Alparslan Türkeş Adana'dan milletvekili seçildi, 1973'e kadar MHP mecliste bir kişiyle temsil edildi. 1973 seçiminde 3 milletvekiliyle meclise girdi. 1 Nisan 1975'te 1. Milliyetçi Cephe Hükûmeti (39. Türkiye Cumhuriyeti Hükûmeti)'ne girdi. Alparslan Türkeş ve Mustafa Kemal Erkovan kabinede yer aldı. 22 Temmuz 1977'de oy oranını %3.4’ten, %6.4’e çıkartarak 16 milletvekiliyle mecliste grup oluşturdu ve senatoya bir üye soktu, bu seçimin ardından kurulan 2. Milliyetçi Cephe Hükûmeti (41. Türkiye Cumhuriyeti Hükûmeti)'nde ise biri başbakan yardımcılığı olmak üzere beş bakanlıkla temsil edilerek büyük bir atılımda bulundu: Alparslan Türkeş (başbakan yardımcısı), Agah Oktay Güner, Cengiz Gökçek, Gün Sazak ve Sadi Somuncuoğlu. Milliyetçi Hareket Partisi, milliyetçi muhafazakâr tabana seslendi. MSP ile görüş farklılığı milliyetçilik üzerindeydi. Alparslan Türkeş "Başbuğ" olarak nitelendiriliyordu. MHP, ÜGD, MİSK ve Pol-Bir kuruluşlarıyla toplumsal örgütlenmeye gitti. Birçok MHP'li 1970'lerdeki çatışmalarda sol görüşlüler tarafından öldürüldü. Ülkücülerin çatışmalara çekilmesinin fitilini, Ankara Erkek Teknik Yüksek Öğretmen Okulu öğrencisi ülkücü Ertuğrul Dursun Önkuzu'nun sol görüşlü öğrencilerce 3 gün boyunca işkence edilerek, 23 Kasım 1970 tarihinde öldürülmesi olayı ateşledi. Bu olaydan sonra, sol görüşlü gençlerle, ülkücü gençler sık sık çatıştı. Ülkücü gazeteci, yazar ve milletvekili İlhan Darendelioğlu, milletvekili ve bakan Gün Sazak, MHP İstanbul İl Başkanı Recep Haşatlı ve oğlu sol örgütlerin düzenlediği faili meçhul suikastlerde öldürüldüler. MHP 1975'ten 12 Eylül Darbesine kadar bütün yurtta yaşanan terör olaylarında, Ülkü Ocakları'nın partiyle ilişkilendirilip suçlanmasıyla karşılaştı. Bozkurtlar veya "komando" olarak nitelenen gençler ile sosyalist sol militanların çatışması birçok kaynakta ülkenin bir iç savaşa sürüklendiği şeklinde yorumlandı ve askerler darbeden sonraki bildirilerinde en çok buna vurgu yaptılar. Bozkurtların baş sloganı "Tanrı Türk'ü Korusun" şeklindeydi. Parti bazılarınca nasyonal sosyalistlikle suçlandı, sol görüş taraftarlarınca faşistlikle itham edildi. Partililer her iki suçlamayı da reddetti ve Atatürk ilkelerine uygun olarak "Türk-İslam Ülküsü" (Ülkücülük) görüşünü savunduklarını dile getirdiler. MHP içindeki çalkantılarda görüşleri ırkçılığa yakın olarak tanımlananlar zamanla partiden atıldı. Türkeş, 1976'da Mekke'ye gidip hacı oldu. 1977'de Millî Selamet Partisi'nden umudunu kestiğini açıklayan Necip Fazıl Kısakürek'in desteğini kazandı. MHP'nin resmî günlük gazetesi "Hergün" gazetesiydi. Daha akademik olan "Ortadoğu" gazetesinde milliyetçi ve mukaddesatçı profesörler yazıyordu. "Bayrak", "Millet" ve ""Millî Ülkü"" gazeteleri ile Adalet Partisi'nin yayın organları da partiye destek veriyordu. Töre dergisi partinin görüşlerini bilimsel tabanda araştırıyordu. 12 Eylül 1980 darbesi’nin ardından kapatılan MHP çizgisi, 1983 yılında yeni siyasal partiler kurulmasına izin verilince Mehmet Pamak tarafından kurulan Muhafazakâr Parti tarafından temsil edilmiştir. Bu parti 1985 yılında adını Milliyetçi Çalışma Partisi olarak değiştirmiştir. 1987 referandumundan sonra Türkeş'in siyasi yasağı kalkınca, MHP'nin tarihsel lideri, MÇP genel başkanı olmuştur. 27 Aralık 1992'de, 1979 yılındaki delegeleriyle toplanan MÇP Kurultayı, Sadi Somuncuoğlu'nun tüm çabalarına karşın MÇP’nin feshine, 24 Ocak 1993 tarihinde yapılan olağanüstü kongreyle ise