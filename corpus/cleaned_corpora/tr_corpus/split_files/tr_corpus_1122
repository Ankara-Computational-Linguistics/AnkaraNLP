. için uzaklaşmak istemeyen Charlotte pencereye doğru yürüyerek sanki konuşulanları duymuyormuş gibi görünmeyi yeterli buldu. Tasarladığı konuşmaya Bayan Bennet hüzünlü bir ses tonuyla başladı Ah, Bay Collins... Sayın hanımefendi, diye cevap verdi Bay Collins, bu konudan hiç söz açmayalım. Sonra hoşnutsuzluğunu belli eden bir ses tonuyla devam etti Kızınızın davranışını kınamak aklımın ucundan bile geçmez. Kaçınılmaz kötülükleri tevekkül ile karşılamak hepimizin, özellikle de benim gibi genç yaşta papaz olma şansına erişen birinin ödevidir. Ben bunu sabırla karşılıyorum. Güzel kuzenimin beni zaten mutlu edemeyeceğini düşünmek de belki bana bu durumda yardımcı oluyor çünkü elimizden kaçırdığımız nimetlerin çok da değerli olmadığını görmeye başladığımızda yazgımıza daha kolay boyun eğebiliriz ve Bay Bennet'ın benim için aracılık etmenize fırsat vermeksizin teklifimi geri alıyorsam bunu ailenize karşı yapılan bir saygısızlık saymayacağınızı umarım. 'Hayır' cevabını sizin ağzınızdan değil de sadece kızınızın ağzından işittiğim halde hemen boyun eğişimi belki doğru bulmayabilirsiniz. Ama hepimizin kusuru var. Bu işin başından sonuna kadar iyi niyetle hareket ettiğime emin olabilirsiniz. Amacım bütün ailenizin çıkarını gereği gibi göz önünde tutarak kendime sevimli bir hayat arkadaşı bulmaktı eğer ayıplanacak herhangi bir kusur işlemişsem şimdi burada özür dilerim. XXI Bay Collins'in teklifinin sözü artık kapanmış sayılırdı. Elizabeth sadece arada sırada bu konuyu düşündükçe kendi içinde uyanan tatsız duygulara ve annesinin rahatsız edici ters laflarına katlanmak zorundaydı. Söz konusu olan beyefendiye gelince duygularını, üzüntüye kapılarak ya da Elizabeth'den kaçmaya çalışarak değil, surat asarak, sitem dolu bir sessizlikle ifade ediyordu. Elizabeth'le neredeyse hiç konuşmadı. Bu zamana kadar Elizabeth'e yükselttiği övgülerle ilgiyi, günün geri kalan kısmında Charlotte Lucas'a çevirdi. Charlotte'un Bay Collins'i dinleme nezaketini göstermesi herkese, özellikle de arkadaşı Elizabeth'e rahat bir nefes aldırmıştı. Ertesi gün Bayan Bennet'ın ne huysuzluğu, ne de sinirliliği azalmıştı. Bay Collins de aynı öfkeli ve gururlu tavrını koruyordu. Elizabeth onun gücenince misafirliğini kısa keseceğini ummuştu, ama bunun Collins'in planına en küçük bir etki bile yapmadığını görüyordu. İlk geldiğinde cumartesi günü hareket edeceğini söylemişti ve hâlâ ertesi cumartesiye kadar kalmak niyetindeydi. Kahvaltıdan sonra kızlar, Bay Wickham'ın dönüp dönmediğini öğrenmek ve kendisine Netherfield balosuna gelemeyişine ne kadar üzüldüklerini bildirmek için Meryton'a kadar yürüdüler. Daha kasabaya girerlerken Wickham onlara katıldı ve teyzelerine kadar eşlik etti. Orada baloya gelemeyişinin kendisini ve herkesi nasıl üzdüğü uzun uzun konuşuldu. Hepsi de ilgisini adamakıllı belirtti. Wickham, baloya gelmesini engelleyen nedeni kendisinin yarattığını Elizabeth'e itiraf etti. Balo gecesi yaklaştıkça, Bay Darcy ile karşılaşmamanın benim için daha iyi olacağını, onunla aynı baloda, aynı salonda saatlerce bir arada bulunmaya belki de dayanamayacağıjjj. bunun yalnız benim için değil, başkaları için de hoşa gitmeyecek şeylere yol açabileceğini anladım. Elizabeth onun gösterdiği bu irade gücünü çok beğendi. Wickham ve bir subay arkadaşı, kızlarla beraber Longbourn'a kadar yürüdükleri için bu konu üzerinde ayrıntılı konuşmaya ve birbirlerini övmeye yetecek kadar zamanlan oldu. Yürüyüş sırasında Wickham özellikle Elizabeth'le ilgilendi. Wickham'ın onlara evlerine kadar eşlik etmesinin Elizabeth açısından iki hoş tarafı vardı Genç kız bunun kendisine yöneltilmiş büyük bir iltifat olduğunu hissediyor, aynı zamanda bu subayı babasına ve annesine tanıtmak için eline de güzel bir fırsat geçmiş oluyordu. Eve dönüşlerinden kısa bir süre sonra Jane'e bir mektup geldi Netherfield'den gönderilen bu mektup hemen açıldı. Zarfın içinde bir bayanın özenli, güzel el yazısı olan küçük, şık bir kâğıt vardı. Elizabeth, mektubu okurken ablasının renkten renge girdiğini ve kimi bölümleri üst üste okuduğunu gördü. Gerçi Jane hemen kendini topladı ve mektubu bir kenara kaldırarak her zamanki neşesiyle konuşulanlara katılmaya çalıştı. Ama Elizabeth, Wickham'a karşı bile ilgi gösteremeyecek kadar endişelendi ve Wickham arkadaşıyla beraber gider gitmez, Jane bir bakışıyla onu yukarı çağırdı. Odalarına vardıklarında Jane mektubu çıkararak, Caroline Bingley'den. Okuyunca çok şaşırdım doğrusu. Bütün aile şu anda Netherfîeld'den ayrılmış, Londra'ya doğru yola çıkmış durumda. Hem de geri dönmeye hiç niyetleri yokmuş. Dinle bak ne diyor, dedi. Bundan sonra Jane, Caroline'lerin hemen kardeşlerinin ardından Londra'ya gitmeye karar verdiklerini, o gün öğle yemeğini Bay Hurst'ün evinin bulunduğu Grosvenor Caddesi'nde yiyeceklerini bildiren ilk cümleyi yüksek sesle okudu. İkinci cümle şöyle idi Hertfordshire'dan ayrılırken yalnız sizin arkadaşlığınızdan uzaklaşacağım için üzülüyorum, çok sevgili arkadaşım ama tattığımız bu zevkli toplantıların gelecekte birçok kez yeniden tekrarlanacağını ümit edebilir o zamana kadar da birbirimize sık ve samimi mektuplar yollayarak ayrılığın acısını azaltabiliriz. Bu konuda size güveniyorum. Bu ağdalı sözleri Elizabeth inanmaz bir kayıtsızlıkla dinledi. Caroline'lerin ansızın Londra'ya taşınması onu şaşırtıyorsa da, bunda gerçekten üzülecek bir taraf göremiyordu. Netherfield'de olmayışlarının Bingley'yi buraya gelmekten alıkoyacağını sanıyorlardı. Arkadaşlıklarından yoksun kalmaya gelince, herhalde Jane, Bingley'nin yanında olmanın tadını çıkarırken onları özlemeye zaman bulamayacaktı. Kısa bir sessizlikten sonra ablasına, Arkadaşlarını buradan ayrılmadan görememen çok yazık, dedi, ama umarım Bayan Caroline Bingley'nin de ümitle beklediği mutluluk dönemi onun sandığından daha çabuk gelir ve arkadaş olarak tattığınız tatlı günleri kardeş olarak daha memnun edici şekilde yenicen canlandırırsınız. Bay Bingley onlar yüzünden Londra'da kalacak değil ya. Caroline aralarından hiç kimsenin bu kış Hertfordshire'a dönmeyeceğini kesin olarak söylüyor. Bak okuyayım 'Kardeşim dün bizden ayrılırken kendisini Londra'ya götüren işin üç dört günde bitebileceğim düşünüyordu ama biz öyle olmayacağından eminiz. Aynı zamanda, Charles'in bir kez Londra'ya gidince artık dönmekte çok acele etmeyeceğine de inanıyoruz. Boş zamanlarını rahatsız otellerde geçirmek zorunda kalmaması için hepimiz peşinden gitmeye karar verdik. Tanıdıklarımdan çoğu kışı geçirmek üzere şimdiden Londra'da bulunuyorlar ve sizin de onların arasına katılmak niyetinde olduğunuzu işitebilirsem çok sevineceğim sevgili kardeşim, ama ne yazık ki hiç ümidim yok. Noeli Hertfordshire'da bu mevsimin her zaman getirdiği neşelerden nasibinizi bol alarak geçirmenizi ve bizim ayrılmamız üzerine kaybettiğiniz üç arkadaşı aratmayacak kadar çok arkadaşın etrafınızı çevirmesini yürekten dilerim.' Jane, Bay Bingley'nin artık bu kış buraya dönmeyeceği açıkça anlaşılıyor, diye ekledi. Açıkça anlaşılan bir şey varsa o da Bayan Caroline Bingley'nin böyle istediğidir. Neden böyle düşünüyorsun. Bu karan Bay Bingley vermiştir. O kendi başına buyruk değil mi. Sonra sen her şeyi bilmiyorsun. Beni özellikle inciten bölümü sana okuyayım. Senden bir şey saklayacak değilim. 'Bay Darcy kız kardeşim görmek için sabırsızlanıyor doğrusunu söylemek gerekirse onunla tekrar bir arada olmayı biz de en az Bay Darcy kadar özledik. Gerçekten Georgiana Darcy'nin güzellikte, incelikte ve beceriklilikte bir eşi yoktur sanıyorum. Onun bende ve Louisada uyandırdığı sevgi, bundan sonra kardeşimiz olması konusunda besleme cesaretini gösterdiğimiz ümitlerden ötürü daha ilgi çekici bir hal almaktadır. Bu konudaki duygularımdan size hiç söz açmış mıydım, bilmiyorum, ama buradan ayrılırken size açılıyor, bu duygularımı anlamsız bulmayacağınızı umuyorum. Kardeşim Charles da onu çok beğeniyor, artık onunla çok samimi olarak görüşmeye sık fırsat bulacak. Akrabalarımız kadar, Georgiana Darcy'nin ailesi de bu birleşmeyi istiyor. Charles'in hemen her kadının kalbini kazanabilecek bir adam olduğunu söyleyerek bir kız kardeş olarak taraf tuttuğumu sanmıyorum. Her şeyin bu birleşme lehinde olduğuna ve buna hiçbir engel bulunmadığına göre, hepimizi mutlu edecek olayı ümitle beklemekte haksız mıyım, sevgili Jane'ciğim.' Jane bu kardeşine satırları okuduktan Lizzy'ciğim, bu cümleye sonra ne kız dersin, yeterince açık değil mi. diye sordu. Caroline'in beni kardeşliğe kabul etmeyi hem beklemediğini hem de istemediğini kesin olarak göstermiyor mu. Kardeşinin bana karşı kayıtsızlığını bildiğini, benim Bay Bingley'ye karşı beslediğim duygulardan kuşku duyuyorsa, beni (lütfen.) uyarmak niyetini beslediğini göstermiyor mu. Bu konuda başka türlü düşünmek mümkün mü. Evet mümkün çünkü benim düşüncem bambaşka. Dinlemek ister misin. Hay hay. Birkaç kelime ile söyleyeyim Bayan Caroline Bingley kardeşinin seni sevdiğini görüyor ve onun Georgiana Darcy ile evlenmesini istiyor. Kardeşini Londra'da tutacağını umarak arkasından Londra'ya gidiyor ve seni de onun sana ilgi duymadığına inandırmaya çalışıyor. Jane başını hayır anlamında salladı. Elizabeth devam etti Gerçekten Jane, inan bana. Sizi bir arada gören hiç kimse Bay Bingley'nin sevgisinden kuşkulanamaz. Herhalde Caroline Bingley de kuşku duymaz. O kadar aptal değil. Bay Darcy'de kendine karşı bu sevginin yarısını görse düğün elbiselerini ısmarlardı. Ama asıl konu şu Biz onların gözüne girecek kadar zengin veya soylu değiliz. Caroline'in Georgiana Darcy'yi daha çok istemesinin nedeni iki aile arasında bir evlenme olduktan sonra ikinci bir evlenmeyi daha kolaylıkla sağlayacağını düşünmesidir. Kuşkusuz biraz akıllıca bir düşünce ortada Bayan de Bourgh olmasa belki de bu düşüncesi başarıyla gerçekleşirdi. Ama, canım Jane, Caroline Bingley kardeşinin Georgiana Darcy'yi çok beğendiğini söylüyor diye, senin yeteneklerine karşı hayranlığının salı günü seninle vedalaştığı andan sonra en ufak bir kayba uğradığına ciddi olarak inanamazsın. Sonra kardeşini, senin yerine kendi arkadaşını sevdiğine inandırmak Caroline'in elinde olabilir mi. Caroline Bingley hakkındaki düşüncelerimiz aynı olsa, senin bu yorumun yüreğime su serperdi. Ama aslında haksızlık ettiğini biliyorum. Caroline'in elinden kimseyi bilerek ve isteyerek aldatmak gelmez. Bu konuda ancak onun kendi kendini aldattığını ümit edebilirim. Pekâlâ. Benim fikrimi kabul etmeyeceğine göre bu söylediğinden daha memnun edici bir fikir olamaz. Caroline'in aldandığına inan. Buna hiç itirazım yok. Ona karşı görevini yaptığına göre, artık kendini üzme. Ama, sevgili kardeşim, en iyiyi tahmin etsek bile kız kardeşleri ve dostlarının başkasıyla evlendirmek istediği bir adamı kabul ederek mutlu olabilir miyim. Bu senin bileceğin bir şey, dedi Elizabeth Eğer iyice düşündükten sonra Bay Bingley'nin iki kız kardeşini hoşnut etmemekten duyacağın ıstırabın, onun karısı olma mutluluğunu çok geride bırakacağını düşünüyorsan, sana tavsiyem, Bay Bingley'yi şüphesiz reddetmendir. Jane hafifçe gülümseyerek, Nasıl böyle konuşabilirsin. dedi. Onların rızaları olmamasına çok üzülmekle birlikte gözümü bile kırpmadan onunla evleneceğimi bilmen gerekir. 'Tereddüt etmeyeceğini ben de biliyorum. İş böyle olduktan sonra durumunda pek acınacak bir şey göremiyorum. Ama Bay Bingley bu kış buraya hiç dönmezse o zaman kimse benim kararımı sormayacak. Bu altı ay içinde her şey olabilir. Bingley'nin bir daha dönmeyeceği düşüncesine Elizabeth hiç olasılık vermiyordu. Ona göre bu, Caroline'in kendi çıkarını düşünerek ortaya attığı, ne kadar açık ve ustalıklı belirtilirse belirtilsin herkesten bağımsız bir gence etki edebileceğini bir an için bile aklına getiremediği bir fikirden başka bir şey değildi. Bu duygularını var gücüyle belirtti ve çok geçmeden bunun mutlu sonucunu görerek sevindi. Jane umutsuzluğa kapılacak bir kız değildi sevilmediği kuşkusu arada sırada ümitlerini bastırsa da, Bingley'nin Netherfield'e dönerek kalbinin bütün dileklerine karşılık vereceğine yönelik güveni yavaş yavaş arttı. Bayan Bennet'a yalnızca Bingley ailesinin ayrıldığını duyurmaya, onu, Bay Bingley konusunda endişelendirmemeye karar verdiler ama bu kadarı bile Bayan Bennet'ı bir hayli endişeye düşürdü. Tam sıkı fıkı olmaya başladıkları sırada oradan uzaklaşmalarını çok talihsiz bularak üzüldü. Fakat epeyce sızlandıktan sonra, Bay Bingley'nin yakında tekrar Netherfield'e ineceğini ve Longbourn'a yemeğe geleceğini düşünerek kendi kendini avuttu. Sonunda şöyle bir karara vardı Her ne kadar Bay Bingley her günkü aile sofrasına Çağırılmış olsa da, Bayan Bennet onun için iki türlü et yemeği hazırlatacaktı. Elizabeth fırsatını bulunca ona teşekkür ederek, Böyle yapmakla onu yatıştırıyorsun, dedi, sana ne kadar minnettar olduğumu anlatamam. Charlotte arkadaşına yararlı olabildiği için sevinç duyduğunu, bu uğurda seve birkaç saatini harcayabileceğini söyledi. Bunlar tatlı sözlerdi, ama Charlotte'un inceliğinde Elizabeth'in düşündüğünden öte çok şey gizliydi. Bay Collins'in ilgisini kendi üzerine çekerek bir daha Elizabeth'e dönmemesini sağlamayı amaçlıyordu. Charlotte Lucas'ın tasarısı işte buydu belirtiler de o kadar ümit vericiydi ki, Bay Collins, Hertfordshire'dan bu kadar kısa bir sürede ayrılacak olmasaydı, o gecenin sonunda Charlotte başarısına kesin gözüyle bakabilecekti. Ama bu noktada genç papazın ateşli ve bağımsız karakterine haksızlık ediyordu. Çünkü bu karakteri sayesinde, ertesi sabah Longbourn'dan imrenilecek bir ustalıkla sıvışıp kendini Charlotte'un ayaklarına atmak için Lucas'lann evine koşmuştu. Kuzenlerinin dikkatini çekmekten sakınmıştı çünkü evden çıktığını görürlerse niyetini kesinlikle sezeceklerini sanıyordu. Bu girişimin, ancak başarıyla sonuçlandığı takdirde duyulmasını istiyordu. Bu sonuçtan adeta emin olmakla birlikte Charlotte hoşgörüyle karşılanacak kadar cesaret vermişti çarşamba günü başından geçenlerden sonra oldukça korkuyordu. Neyse gittiği yerde pek iyi karşılandı. Geldiğini üst kattaki pencereden gören Charlotte Lucas onunla patikada tesadüfen karşılaşmak için hemen aşağı koştu. Gene de kendisini, ummaya cesaret edebildiğinden çok daha büyük bir aşk ve çok daha güzel sözler bekliyordu. Bay Collins'in uzun nutuklarının izin verdiği ölçüde her şey, her iki tarafı da hoşnut bırakacak şekilde kararlaştırıldı eve girerlerken Bay Collins, Charlotte'dan kendini dünyanın en mutlu adamı yapacak olan günü bildirmesini heyecanla diledi. Bu dileğin şimdilik bir kenara bırakılması gerektiği halde, genç kız onun mutluluğuyla oynamak istemedi. Bay Collins'in doğuştan aptallığı yüzünden, kur yapması bile çok soğuktu, hiçbir kadın bunun sürüp gitmesini istemezdi. Onu yalnız ve yalnız bir ev bark sahibi olmak istediği için kabul eden Charlotte Lucas da, bu ev barka ne kadar çabuk kavuşacağına artık aldırmıyordu. Hemen onaylan sorulan Sir William ile Leydi Lucas da büyük bir sevinçle razı olduklarını bildirdiler. Bay Collins'in varlık durumu, az çeyiz verebilecekleri kızları için bu evliliği çok uygun kılıyordu ileride zengin olma olasılığı da pek güçlüydü. Leydi Lucas şimdiye kadar bu konuya karşı hiç duymadığı bir ilgi ile Bay Bennet'ın daha kaç yıl yaşayabileceğini hesaplamaya başladı Sir William da Bay Collins'e, Longbourn mülkünün sahibi olunca hemen, hem kendisinin hem de karısının saraya takdim edilmeleri gerektiği fikrinde olduğunu belirtti. Sözün kısası bütün aile bu işe çok sevinmişti. Küçük kızlar beklediklerinden de bir iki yıl önce sıraya gireceklerini ummaya başlamışlar, oğlanlar da Charlotte'un ihtiyar bir kız olarak öleceği korkusundan kurtulmuşlardı. Charlotte oldukça sakindi. İstediği olmuştu. Düşünceleri genel olarak memnunluk vericiydi. Gerçi Bay Collins ne akıllı, ne de hoş bir adamdı Arkadaşlığı sıkıcı, kendine olan bağlılığı da herhalde hayal ürünüydü. Ama ne de olsa kocası olacaktı. Ne erkeklerden, ne de evlilikten çok fazla bir şey beklememekle birlikte, evlenmek öteden beri amacıydı. İyi eğitim görmüş, az gelirli genç kızlar için evlilik, tek şerefli geçim yoluydu. Her ne kadar mutluluk getireceği kesin değilse de, ihtiyaçlarını karşılamanın ve korunmanın en hoş yolu buydu. Charlotte işte bu korunmayı sağlamıştı. Hiç güzel olmadığını ve yirmi yedi yaşma da geldiğini göz önünde tutarak bunun kendisi için çok iyi bir talih olduğunu kabul ediyordu. Bu durumda hiç hoşa gitmeyen bir şey varsa o da arkadaşlığına her şeyden çok değer verdiği Elizabeth Bennet'ın duyacağı şaşkınlıktı. Evet, Elizabeth şaşıracak ve belki de onu ayıplayacaktı gerçi kararından dönecek değildi ama, arkadaşının dudak büküşü karşısında kesinlikle incinecekti. Haberi Elizabeth'e kendisi vermeye karar verdi, bunun için Bay Collins'e, Longbourn'a yemeğe gittiği zaman aileden hiç kimseye olup bitenleri sezdirmemesini söyledi. Bay Collins hemen bu sırrı saklayacağına söz verdi ama yerine getirmesi o kadar kolay olmadı. Çünkü uzun zaman ortalarda görünmemesinin uyandırdığı merak, Longbourn'a dönünce kendisine bir yığın soru sorulmasına yol açtı. Bunlara cevap vermek gerçekten ustalık istiyordu. İlan etmek için sabırsızlık duyduğu mutlu aşkının kazandığı başarıyı ancak kendini çok zorlayarak gizli tutabiliyordu. Bay Collins ertesi sabah çok erken yola çıkacağından ev sahipleriyle görüşemeyecekti bu nedenle bayanlar odalarına çekilirken veda töreni yapıldı. Bayan Bennet, büyük bir nezaket ve samimiyetle misafirini başka işlerinden fırsat bulabildikçe tekrar Longbourn'da görmekten mutluluk duyacağını söyledi. Bay Collins, Sayın hanımefendiciğim, davetinize özellikle teşekkür etmeliyim, diye cevap verdi. Çünkü benim dileğim de budur. Bu davetinizi mümkün olan en kısa zamanda yerine getireceğime güvenebilirsiniz. Herkes şaşırmıştı. Misafirliğinin bu kadar çabuk yenilenmesini hiç istemeyen Bay Bennet hemen söze karıştı Ama sevgili beyefendi, Leydi Catherine'in canının sıkılması tehlikesi yok mu. Koruyucunuzu gücendirme tehlikesini göze almak tansa akrabalarınızı ihmal ediverin daha iyi. Bay Collins, Sayın bay, bu dostça öğüdünüz için size özellikle minnet borçluyum, diye cevap verdi. Böyle bir adımı sayın leydinin onayı olmaksızın atmayacağıma güvenebilirsiniz. Ne kadar çekingen davranırsanız o kadar iyi olur. Ley dinin canını sıkmaktansa başka her şeyi feda etmeyi göze alın. Bize bir daha misafirliğe gelmenin böyle bir tehlike doğurabileceğini anlarsanız ki bence bu çok muhtemeldir rahatça evinizde oturun, içiniz ferah olsun, biz gücenmeyiz. Sayın bay, inanın ki bu sıcak ilgi, şükran duygularımı uyandırdı. Gerek bunun için, gerekse Hertfordshire'da kaldığım sürece gösterdiğiniz yakınlık için size teşekkürlerimi bildiren bir mektubumu yakında alacaksınız. Buradan uzakta geçireceğim zaman bu kadar uzun vadeli dilekleri gerektirmeyecek kadar kısa olacaksa da, Bayan Elizabeth de dahil olmak üzere, güzel kuzenlerimin hepsine sağlık ve mutluluk dilemek isterim. Bayanlar nezaketle çekildiler. Bay Collins'in yakında tekrar gelmeyi düşünmesi hepsini şaşırtmıştı. Bayan Bennet bundan, Bay CoUins'in küçük kızlardan birine teklif yapmayı düşündüğü anlamını çıkarmak istedi, belki Mary onu kabul etmeye razı olurdu. Genç adamın yeteneklerini kardeşlerinin hepsinden çok, sayıp döken o idi Bay CoUins'in düşüncelerindeki sağlamlık çoğu zaman Mary'yi etkilemişti. Genç kız onu kendisi kadar zeki bulmamakla birlikte, okuyup kültürünü artırmaya özendirilirse, teşvik edilirse, hele önünde kendi gibi bir örnek bulununca çok hoş bir arkadaş olacağını düşünüyordu. Ama ertesi sabah bu umutların hepsi suya düştü. Kahvaltıdan biraz sonra Charlotte Lucas geldi ve Elizabeth ile yalnız görüşerek bir gün önce olup bitenleri anlattı. Bay CoUins'in kendini Charlotte'a âşık sanması olasılığı son bir iki gün içinde Elizabeth'in aklına gelmişti ama Charlotte'un ona cesaret vermesini, kendisinin cesaret vermesi kadar uzak bir olasılık olarak görmüştü. Duyduğu şaşkınlık o kadar büyüktü ki, görgü sınırlarını aşarak bağırdı Bay Collins ile nişanlandın mı. Charlotte'cuğum olamaz bu. Charlotte Lucas'ın olup bitenleri anlatırken takındığı serinkanlılık bu apaçık saldın karşısında sarsıldı, ama bu beklemediği bir şey olmadığı için hemen kendini topladı ve soğukkanlılıkla Neden şaşıyorsun Eliza'cığım. dedi. Senin gözüne girme mutluluğuna eremedi diye Bay Collins'i hiçbir kadının beğeneceğine inanmıyor musun. Elizabeth de kendine gelmişti büyük bir çaba harcayarak, akraba olacaklarına çok sevindiğini ve mutluluklar dilediğini söyledi. Duygularını anlıyorum, dedi Charlotte. Daha bir iki gün önce Bay Collins seninle evlenmek istediği için herhalde şimdi şaşırmış, hem de çok şaşırmışsındır. Ama bunu iyice düşünmeye zaman bulunca umarım ki, yaptığım iş seni de memnun edecektir. Biliyorsun, romantik değilimdir hiçbir zaman da olmadım. Tek istediğim yalnızca rahat bir yuva. Bay CoUins'in karakteri, çevresi ve konumunu göz önüne alınca şuna inanıyorum ki, mutlu olmam için gereken imkânlar birçok insanın evlenirken övünmesine neden olacak imkânlar kadar çok. Elizabeth sakince, Kuşkusuz. diye cevap verdi ve tatsız bir sessizlikten sonra gidip diğerlerine katıldılar. Charlotte çok oturmadı o gidince Elizabeth de duyduklarını iyice kafasında tartmaya zaman buldu. Ama bu kadar uygunsuz bir birleşmeyi içine sindirmesi uzun zaman aldı. Bay Collins'in üç gün içinde iki evlenme teklifi yapmasındaki tuhaflık, şimdi teklifinin kabul edilmesi yanında hiç kalıyordu. Charlotte'un evlilik hakkındaki düşüncelerinin kendininkilere uymadığını her zaman hissetmişti, ama iş karar vermeye gelince bütün güzel duygulan maddi çıkar uğruna gözardı edebileceğine ihtimal vermemişti. Charlotte, Bay Collins'in eşi olsun, utanç verici bir tabloydu bu. Bir arkadaşının kendi kendini küçültmesinden, gözünden düşmesinden duyduğu acıya, bir de bu arkadaşın, seçtiği yolda mutluluğu bulamayacağını düşünmenin verdiği tasa eklenmiş oluyordu. çıkageldi. Bennet'lara birçok iltifatlar yağdırdıktan ve iki aile arasında kurulacak bağdan ötürü kendi kendini bir hayli kutladıktan sonra konuyu açıkladı. Ev sahipleri yalnız şaşırmakla kalmamış, aynı zamanda bu haberi inanılmaz da bulmuşlardı. Bayan Bennet ise inceliği filan unutarak Sir Lucas'ın kesinlikle bir yanlışı olduğunu söyledi. Her zaman patavatsız ve çoğu zaman kaba olan Lydia da bağıra bağıra, Aman Tanrım, Sir William. dedi, böyle bir masalı nasıl uydurabiliyorsunuz. Bay Collins'in Lizzy ile evlenmek istediğini bilmiyor musunuz. Böyle bir davranış karşısında bir saraylı hoşgörüsüne sahip olmayan hiç kimse öfkelenmemezlik edemezdi ama Sir William iyi terbiyesi sayesinde bütün bunları başarıyla atlatmayı sağladı. Verdiği haberin doğruluğunu izin isteyerek belirtmekle beraber, ev sahibinin bütün küstahlıklarını büyük bir sabırla ve nezaketle dinledi. ¦ Elizabeth, hiç de hoş olmayan bu durumdan misafirini kurtarmayı bir borç sayarak ortaya atıldı ve Charlotte'dan bu haberi kendisinin de duyduğunu söyleyerek verilen haberi doğruladı. Sonra da annesi ile kardeşlerinin çığlıklarına bir son verme çabasıyla Sir William'ı yürekten kutladı ve Elizabeth'in bu çabasına Jane de hemen katılarak bu birleşmenin getireceği mutlulukları sayıp döktü, Bay Collins'in mükemmel karakterini övdü, Hunsford ile Londra'nın yakın oluşundan dem vurdu. Bayan Bennet, çok afalladığından, Sir William oturduğu sürece gerçekten fazla bir şey söyleyememişti ama o gider gitmez hemencecik duygularını boşaltmaya başladı. İlk olarak konuya bütünüyle inanmamakta direndi, sonra Bay Collins'in kafese konulmuş olduğundan emin olduğunu söyledi, üçüncü olarak da hiçbir zaman mutlu olmayacaklarını kesin bir dille belirtti ve sonunda bu işin bozulacağını umduğunu ekledi. Ancak bütün bunlardan açıkça şu iki sonuç çıkarılıyordu Birincisi bütün bu rezaletin nedeni Elizabeth'di ikincisi hepsi de kendisine çok acı çektiriyordu artık o gün hep bu iki nokta üstünde durdu. Onu hiçbir şey avutamıyor, yatıştıramıyordu. Hatta bütün bir gün dargınlığını gidermeye bile yetmedi. Elizabeth'i görüp de azarlamadan durabilmesi için aradan ancak bir hafta geçmesi gerekti. Sir William ya da Leydi Lucas ile kabalık etmeden konuşabilmesi için bir ay geçmesi gerekti Charlotte'u da ancak aylar sonra bağışlayabildi. Bu konuda Bay Bennet'ın duygulan çok daha rahat ve söylediğine göre öfkeden çok uzaktı. Çünkü oldukça aklı başında biri olarak tanıdığı Charlotte Lucas'm en az karısı kadar ve kızından daha büyük bir aptal olduğunu öğrenmenin hoşuna gittiğini söylüyordu. Jane bu birleşmeye biraz şaştığını itiraf etti, ama şaşkınlığını belirtmekten çok, mutlulukları için hararetli dileklerde bulundu. Elizabeth mutlu olmalarına imkân olmadığını Jane'e bir türlü kabul ettiremedi. Bay Collins alt tarafı sadece bir papaz olduğundan, Kitty ile Lydia, Charlotte Lucas'ı kıskanmayı akıllarına bile getirmediler. Bu haber onlar için Meryton'a yayacak bir haber konusu olmaktan ileri gitmedi. Leydi Lucas, bir kızını iyi kocaya vermenin yarattığı iç rahatlığını Bayan Bennet'a söyleyerek kendine atılan taşı gediğine koymaktan geri durmuyordu. Bayan Bennet'ın asık suratı ve hırçın sözleri bu mutluluğu yok etmeye yetip de arttığı halde, Leydi Lucas ne kadar mutlu olduğunu söylemek için Longbourn'a her zamankinden daha sık uğramaya başladı. Elizabeth ile Charlotte arasında bu konuyu açmalarına engel olan bir gerilim vardı. Elizabeth, artık aralarında bir daha hiç gerçek bir güven duygusunun kurulamayacağına inanmıştı. Charlotte konusunda uğradığı hayal kırıklığı onu ablasına daha şefkatli bir saygı ile yaklaştırdı. Jane'in doğruluğuna, inceliğine olan inancının hiçbir zaman sarsılmayacağından emindi. Bingley gideli bir hafta olduğu, dönüşüne dair de hiçbir haber alınamadığı için, onun mutluluğu üzerine her gün biraz daha endişe duymaya başlamıştı. Jane, Caroline'in mektubuna hemen cevap vermiş, tekrar ne zaman mektup alabileceğini hesaplamaya başlamıştı. Bay Collins'in söz verdiği teşekkür mektubu salı günü gelmişti. Babalarına hitaben yazılan bu mektup ailede on iki aydır misafirmiş gibi ciddi teşekkürlerle doluydu. Bay Collins vicdanının emrettiği görevi yerine getirdikten sonra, bir yığın coşku dolu sözlerle sevimli komşuları Charlotte Lucas'm sevgisini kazanmaktan doğan mutluluğunu belirtiyor, kendisini tekrar Longboum'da görme dileğinde bulunma lütfunu gösterdikleri için yapılan daveti sadece Charlotte Lucas'ın yanında olma düşüncesiyle kabul ettiğini, iki hafta sonraki pazartesiye tekrar Longbourn'a gelmeyi umduğunu yazıyordu. Bay Collins daha sonra, Leydi Catherine'in bu evliliği çok yürekten desteklediğini, düğününün mümkün olan en kısa sürede yapılmasını istediğini, bunun üzerine sevimli Charlotte'un kendini dünyanın en mutlu adamı yapacak günü kararlaştıracağına inandığını bildiriyordu. Bay Collins'in Hertfordshire'a dönmesi artık Bayan Bennet için sevindirici bir olay değildi. Tam tersine bundan en az kocası kadar şikâyetçiydi. Lucas Köşkü yerine Longbourn'a gelmesi tuhaftı ayrıca hem çok uygunsuz, hem de fazlasıyla rahatsızlık vericiydi. Sağlık durumu bu kadar kötüyken, doğrusu evin içinde misafirden nefret ederdi en çok da âşıklardan. Bayan Bennet'ın kendi kendine mırıldandığı şikâyetler işte bunlardı ancak Bay Bingley'nin bir türlü dönmeyişinden doğan üzüntü bu şikâyetlere bazen ara verdiriyordu. Bingley konusunda Jane ile Elizabeth'in de içleri hiç rahat değildi. Günler, kısa bir zamanda Meryton'da yayılan ve Bay Bingley'nin o kış Netherfield'e dönmeyeceğini bildiren habere yeni bir şey katmadan birbirini kovalıyordu. Bu habere çok kızan Bayan Bennet, bunun çirkin bir yalan olduğunu ileri sürerek yalanlamaktan geri kalmıyordu. Elizabeth bile endişelenmeye başlamıştı. Bingley'nin kayıtsızlığından değil, kız kardeşlerinin onu Meryton'dan uzakta tutma konusunda başarılı olmalarından. Jane'in mutluluğuna gölge düşürecek ve sevgilisinin vefakârlığına leke sürecek böyle bir fikri kabul etmek istememekle birlikte, bu fikrin sık sık aklına gelmesini önleyemiyordu. İki duygusuz kız kardeşiyle birlikte genç adam üzerinde güçlü bir etkisi olan arkadaşının işbirliği, Georgina Darcy'nin çekiciliği ve Londra eğlencelerinin yardımıyla Bingley'nin ablasına olan bağhlığının sarsılacağından korkuyordu. Jane'e gelince, bu gecikmeden onun duyduğu endişe Elizabeth'inkinden daha büyüktü, ama duyguları ne olursa olsun dışa vurmak istemiyor, bu yüzden de Elizabeth ile aralarında bu konudan hiç söz açılmıyordu. Ancak böyle bir inceliğe sahip olmayan annesi, saat geçmiyordu ki Bingley'nin sözünü etmesin, gelmesi için duyduğu sabırsızlığı anlatmasın. Hatta Jane'i de sıkıştırıyor, eğer bu genç adam geri dönmezse kendisini aldatılmış sayacağını genç kıza itiraf ettirmeye çalışıyordu. Bütün bu saldırılara dayanabilmek Jane'in bütün serinkanlı yumuşaklığını kullanmasını gerektiriyordu. Bay Collins tam dediği günde, yani mektubundan on beş gün sonra Longbourn'a döndü. Ama ilk gelişindeki kadar candan karşılanmadı. Gelgeldim, genç adam pek fazla yakınlık beklemeyecek kadar mutluydu. Ev halkının şansına genç papaz çoğu zamanım nişanlısıyla geçirdiğinden, hep bir arada olma yükünden kurtuluyorlardı. Bay Collins günlerinin çoğunu Lucas Köşkü'nde geçiriyor, bazen Longbourn'a döndüğü zaman ancak ev sahipleri yatmadan önce özür dileyecek kadar zaman bulabiliyordu. Bayan Bennet gerçekten çok acınacak haldeydi. Bu birleşmeye dair duyduğu her söz onu huysuzluğa sürüklüyordu ve nereye giderse gitsin sanki hep bundan söz edildiğini duyduğunu sanıyordu. Charlotte Lucas'ı görmekten nefret ediyordu. Günün birinde Longbourn'da kendi yerine geçeceğini düşündükçe kıza karşı kıskançlıkla dolu bir kin duyuyor, Bayan Bennet, Charlotte ne zaman misafirliğe gelse Longbourn'a yerleşeceği günü hesapladığını ve ne zaman nişanlısıyla alçak sesle konuşsa kesinlikle Longbourn mülkünden söz ettiğini, Bay Bennet ölür ölmez kendisiyle kızlarını hemen kovmayı kararlaştırdığını düşünüyordu. Bütün bunlardan kocasına acı acı dert yanarak Gerçekten, Bay Bennet, dedi, Charlotte Lucas'ın bu evin hanımı olacağını, benim burasını ona bırakmak zorunda kalacağımı, benim yerime geçtiğini gözlerimle göreceğimi düşünmek çok zor. Şekerim, kendinizi böyle gamlı düşüncelere kaptırmayın. Daha iyi şeyler umalım. Benim sizden sonra öleceğimi düşünerek sevinelim. Bu, Bayan Bennet'ı pek avutacak bir fikir değildi. Onun için cevap verecek yerde sözlerine devam etti Bütün bu mülkün onlara kalacağını düşünmeye bile dayanamıyorum. Bu miras işi olmasa aldırmazdım. Neye aldırmazdınız. Hiçbir şeye aldırmazdım. Bu sorun sizi böyle bir duygusuzluktan koruduğu için şükredelim. Bu miras konusunda şükredebileceğim hiçbir yan yok, Bay Bennet. Bir insanın malını kızlarından başkasına bağışlaması nasıl bir vicdana sığabilir, anlamıyorum. Hem de bütün bunlar Bay Collins'in yararına oluyor. Bunu herkesten fazla niye o hak ediyormuş. Bay Bennet Orasını artık sen kendin bul çıkar, dedi. Genç kız daha ilk cümlesinde Londra'da bütün kış kalacaklarını kesin olarak bildiriyor ve Bay Bingley'nin Hertfordshire'dan ayrılmadan önce dostlarına saygılarını sunmaya zaman bulamadığı için duyduğu üzüntüyü belirterek son veriyordu. Ümit kalmamıştı, hem de hiç. Jane mektubun geri kalan kısmını okuyabilecek hale geldiğinde, Caroline Bingley'nin sevgilerini sunan cümlelerden başka bir avuntu bulamadı. Mektubun önemli bölümü Georgiana Darcy'yi övmeye ayrılmıştı. Yine bu genç kızın birçok çekici yönü üzerinde durulmuştu. Caroline aralarında artan yakınlığa sevinçle böbürleniyor bir önceki mektubunda sözünü ettiği dileklerinin gerçekleşeceğini ve aynı zamanda kardeşinin Bay Darcy'nin evinde kaldığını, Bay Darcy'nin yeni mobilya alma tasarılarını adeta kendinden geçercesine anlatıyordu. Elizabeth, az sonra mektubun özetini kendisine anlatan Jane'i sessiz bir öfkeyle dinledi. Kalbi ablası için duyduğu endişe ve diğerlerine karşı beslediği öfke arasında bölünüyordu. Caroline'in, kardeşinin Georgiana Darcy'ye eğilimi olduğu konusunda ileri sürdüğü fikirlere hiç aldırmıyordu. Onun Jane'e gerçekten tutkun olduğundan her zamanki gibi şimdi de kuşkusu yoktu ve Bay Bingley'ye karşı sevgi duymayı çok istemekle birlikte, onu düzenbaz arkadaşlarının esiri eden, onların keyif ve kaprisleri uğruna kendi mutluluğunu çiğneten yumuşaklığına ve kararsızlığına öfkelenmekten ve hatta bu yüzden onu küçük görmekten kendini alamıyordu. Çünkü Bingley çevresindeki sahtekârların esiri olmuş, onların keyifleri ve kaprisleri uğruna kendi mutluluğunu çiğnemişti. Çiğnediği yalnız kendi mutluluğu olsa istediği gibi oynanmasına belki izin verilebilirdi ama buna ablasının mutluluğu da dahildi, Bingley'nin bu konuda hassas davranması gerekirdi. Kısacası bu, insanı boş yere uzun düşündüren bir konuydu. Elizabeth'in kafası hep bu konuyla doluydu. Bingley'nin ilgisi gerçekten sönmüş müydü, yoksa arkadaşının baskısı altında sindirilmiş miydi Jane'in sevgisinin farkında mıydı, yoksa değil miydi. Ne olursa olsun, bu düşünceler Elizabeth'in Bingley hakkındaki olumlu fikirlerine etki edecekti Jane'in durumu da aynıydı, kalbi son derece kırılmıştı. Jane'in duygularını Elizabeth'e açmaya cesaret edebilmesi için aradan birkaç gün geçmesi gerekti. Bir gün Bayan Bennet, Netherfield ve sahibinden her zamankinden daha uzun ve daha öfkeli sözler ettikten sonra iki kızını odada bırakarak dışarı çıkınca, Jane kendini tutamadı Anneciğim, dedi, biraz kendini tutabilseydü Durmadan ondan söz açmakla bana ne çok acı verdiğinin farkında değil. Ama üzülmeyeceğim. Bu uzun süremez. Onu unutacağını ve hepimiz gene eski günlerimize döneceğiz. Elizabeth ablasına inanılmaz bir kaygıyla baktı, ama bir şey söylemedi. Jane hafifçe kızararak heyecanlı bir sesle, Bana inanmıyorsun. dedi. Bana inanmıyorsun. O, tanıdığım en sevimli erkek olarak anılarımda yaşayacak belki, ama o kadar. Ne korkum, ne ümidim, ne de onu suçlu bulmam için bir neden var. Tann'ya şükür hiç olmazsa beni bu acıdan korudu. Onun için biraz zaman... Kuşkusuz çalışarak daha iyi... Sonra daha kuvvetli bir ses tonuyla devam etti Şu avuntu hemen imdadıma yetişiyor Her şey yarattığım bir yanılsamadan kaynaklandı ve neyse ki benden başka kimse zarar görmedi. Elizabeth heyecanla, Sevgili Jane, dedi, aşın iyisin, tatlılığın ve bencillikten uzak oluşunla, sen gerçekten bir meleksin. Ne söyleyeceğimi bilemiyorum. Kendimi, senin hakkını hiçbir zaman verememişim, seni hak ettiğin kadar sevememişim gibi hissediyorum. Jane Bennet bu olağanüstü iyi olduğu fikrini reddetti ve bütün bu övgüleri kardeşinin sıcak sevgisinden geldiğini ileri sürdü. Elizabeth Hayır, bu doğru değil, dedi. Sen bütün dünyayı dürüst sanmak istiyorsun ve benim birini yermem seni kırıyor. Ben ise yalnız senin kusursuz olduğunu düşünmek istiyorum. Sen buna da karşı çıkıyorsun. Benim aşın bir şey yapacağımdan, bütün dünyaya karşı duyduğun iyi niyeti sarsacağımdan korkma. Korkmana gerek yok. Sevdiğim pek az kimse var, beğendiklerim ise daha da az. Dünyayı daha iyi tanıdıkça, hoşnutsuzluğum artıyor ve her geçen gün, insan karakterinin kararsızlığına ve insanların görünüşlerine ne kadar az bel bağlanabileceğine olan inancımı doğruluyor. Son günlerde bunun iki örneğiyle karşılaştım Birincisinden bahsetmeyeceğim, söylemeyeyim. Öbürü Charlotte'un evliliği. Böyle bir şeyi hiçbir bakımdan aklım almıyor. Lizzy'çiğim, kendini bu tür duygulara kaptırma. Bunlar mutluluğunu yıkar. Mevki ve karakter farklarına yeterli hoşgörüyü göstermiyorsun. Bay Collins'in saygın tavrını, Charlotte'un ölçülü, değişmez karakterini düşün. Charlotte'un kalabalık bir ailenin kızı olduğunu ve bu birleşmenin maddi bakımdan da çok iyi sayılacağını hatırla. Sonra herkesin hatırı için şuna da inanmaya çalış, Charlotte kuzenimize karşı saygı ve beğeniye benzer bir şey de duymuş olabilir. Seni hoşnut etmek için neredeyse her şeye inanmaya razıyım, ama buna inanmamın kimseye bir yaran olmaz. Çünkü Charlotte'un Bay Collins'e karşı biraz olsun sevgi duyduğuna inanabilsem, şimdi kalbine karşı duyduğum küçümsemeyi, o zaman aklına karşı, hem de daha şiddetle duyardım. Sevgili Jane, Bay Collins kibirli, kendini beğenmiş, dar görüşlü, aptal adamın teki bunu sen de benim kadar biliyorsun. Onunla evlenen kadının kesinlikle sağlıklı düşünemeyeceğini, benim gibi herhalde sen de hissediyorsun. Bu Charlotte Lucas da olsa, onu savunamazsın. Bir tek kişi için, ilkenin ve şerefin anlamını değiştiremez, bencilliğin hesap demek olduğuna, tehlikeyi duymazlığın mutluluk sağladığına da ne beni, ne de kendini inandıramazsın. Onlardan bahsederken kullandığın dil çok ağır, diye cevap verdi Jane. Umarım onları mutlu görerek düşünceni değiştireceksin. Ama şimdi bunu bir tarafa bırakalım. Bir şey daha ima etmiştin. İki örnek var demiştin. Seni yanlış anlamış olamam, ama yalvarırım Lizzy'ciğim, ona kabahatli bularak, onun gözünden düştüğünü söyleyerek bana acı verme. Bizi bilerek ve isteyerek kırdığı yolunda bir kuruntuya kapılmakta acele etmeyelim. Hayat dolu, genç bir adamın sürekli çok hesaplı ve art niyetli olmasını bekleyemeyiz. Çoğu zaman bizi aldatan kendi gururumuzdan başka bir şey değil. Kadınlar beğenmenin, olduğundan fazla bir anlam taşıdığı hayaline kapılırlar. Erkekler de böyle olmasını sağlamaya dikkat ederler. Tasarlanarak yapılırsa haklı görülecek bir tarafı elbette olamaz ama dünyada bazı kişilerin hayal ettikleri kadar çok komplo düzenlediğini sanmıyorum. Bay Bingley'nin hiçbir hareketinin özel bir tasan sonucu olduğunu söylemiyorum, dedi Elizabeth, Ama hata yapmayı veya başkalarını mutsuz etmeyi tasarlamadan da hata yapmak ve acıya yol açmak mümkün. Düşüncesizlik, başkalarının duygularına karşı ilgisizlik ve kararsızlık yapabilir. Mutsuzluğunu bunlardan birine mi bağlıyorsun. Evet. Sonuncusuna. Ama devam edersem, saygı beslediğin kişiler hakkında düşündüklerimi söyleyerek canını sıkacağım. Vakit varken beni sustur. Şu halde kız kardeşlerinin onu etkilediğinde ısrar ediyorsun. Evet, arkadaşıyla da beraber. Buna inanamam. Neden uğraşsınlar. Onlar Bay Bingley'nin ancak mutlu olmasını dileyebilirler eğer beni seviyorsa, onun sevgisini başka hiçbir kadın kazanamaz. İlk inancın yanlış. Onun mutluluğundan başka birçok şey daha dileyebilirler Servetinin ve mevkiinin artmasını paralı, yüksek sosyeteden, tanınmış bir ailenin kızıyla evlenmesini... Kuşkusuz Georgiana Darcy ile evlenmesini istiyorlar, dedi Jane. Ama bu konudaki düşünceleri senin sandığından daha iyi olabilir. Ne de olsa onu benden çok daha önceden tanıyorlar onu daha çok sevmelerine şaşmamalı. Ama istekleri ne olursa olsun kardeşlerinin isteklerine karşı gelmeleri pek mümkün değil. Çünkü ortada çok uygunsuz bir durum olmadıkça, hangi kız kardeş kendinde böyle bir hak bulabilir. Onun beni sevdiğine inansalardı, bizi ayırmaya çalışmazlardı eğer bağlı olsaydı zaten ayıramazlardı. Böyle bir sevginin varlığını hayal etmekle, herkesin hareketlerine aykırı ve yanlış bir anlam veriyor, beni de çok mutsuz ediyorsun. Yanılmış olmaktan utanmıyorum ya da en azından utansam da pek az, onun veya kardeşlerinin kötü insanlar olduklarına inanmanın yanında bu hiç kalır. Bırak bunu iyi yönden, aklımın alabileceği açıdan göreyim. Elizabeth böyle bir isteğe karşı gelemezdi. Bundan sonra Bay Bingley'nin adını aralarında hemen hemen hiç anmaz oldular. Bayan Bennet genç adamın dönmemesine hâlâ şaşmaya ve sızlanmaya devam ediyordu Elizabeth'in buna açıkça tanık olmadığı bir gün hemen hemen hiç geçmiyorsa da, annesinin bu konuyu daha az bir endişe ile düşünme olasılığı az görünüyordu. Elizabeth onu kendinin de inanmadığı bir şeye ikna etmeye çalışıyor Bay Bingley'nin Jane'e duyduğu ilginin genel, geçici bir beğenmeden başka bir şey olmadığını, kızı görmeyince bu ilginin de söndüğünü söylüyordu. Fakat bu sözlerin akla yakınlığı kabul edilse de aynı sızlanmalar her gün yineleniyordu. Bayan Bennet'ın en büyük avuntusu, Bay Bingley'nin yazın kesinlikle yeniden geleceği düşüncesiydi. Bay Bennet ise konuyu bambaşka bir açıdan ele alıyordu. Bir gün Elizabeth'e, Demek ablan aşkta hayal kırıklığına uğradı, dedi. Onu kutlarım. Bir kızın evlilikten sonra en Çok hoşuna giden şey, arada sırada aşkta hayal kırıklığına uğramaktır. İnsana düşünecek şey çıkar ve bir kıza arkadaşları arasında bir tür ayrıcalık kazandırır. Sana ne zaman sıra gelecek. Uzun zaman Jane'den geri kalmaya dayanamazsın sanırım. Şimdi sıra sende ayrıca Meryton'da ülkedeki bütün genç kızları hayal kırıklığına uğratmaya yetecek kadar da subay varken. Gel sen Wickham'ı seç. Hoş adam ve seni pek güzel yaralayacaktır. 'Teşekkür ederim efendim, daha az sevimli birine de razıyım. Hepimiz Jane kadar talihli olamayız ya. Doğru, dedi Bay Bennet, ancak kısmetine nasıl biri düşerse düşsün, çok şükür bunu büyütüp sorun yapmaya her zaman hazır olan bir anneniz var. Bay Wickham'm dostluğu, son günlerde ters giden olayların Longbourn ailesinden birçoğunun üzerine çöken üzüntüyü dağıtmakta gerçekten yararlı oluyordu. Bennet'lar onu sık görüyorlardı ve birçok üstünlüğüne şimdi açıksözlülüğü de eklenmişti. Elizabeth'in önceden duydukları, yani Bay Wickham'ın Bay Darcy'den gördüğü haksızlık ve çektiği ıstıraplar artık açıkça konuşuluyor, üzerinde dedikodu yapılıyordu. Bu konu hakkında hiçbir şey bilmeden önce bile Bay Darcy'den sürekli ne kadar nefret ettiklerini düşünmek bütün Meryton'luları sevindiriyordu. Bu konunun Hertfordshire halkınca bilinmeyen, hafifletici bir tarafı olabileceği yalnız Jane'in aklına geliyordu Onun uysallığı ve her zaman temiz olan kalbi sürekli bir mazeret arıyor, yanlışlık olma olasılığı üzerinde duruyordu. Ama ondan başka herkes Bay Darcy'ye insanların en kötüsü damgasını vurmuştu. XXV Aşk itirafları ve mutluluk planlan ile geçen bir haftadan sonra cumartesinin gelişiyle Bay Collins sevimli Charlotte'undan ayrılmak durumundaydı. Ayrılık acısını, Collins'in düğün hazırlıkları hafifletebilirdi. Çünkü Hertfordshire'a ikinci dönüşünden kısa süre sonra, onu dünyanın en mutlu adamı yapacak günün kararlaştırılacağına inanıyordu. Longbourn'daki akrabalarıyla geçen seferki kadar ciddi bir şekilde vedalaştı güzel kuzenlerine sağlık ve mutluluk diledi ve babalarına da bir teşekkür mektubu daha yollamaya söz verdi. Pazartesi günü Bayan Bennet her zamanki gibi Noeli Longbourn'da geçirmeye gelen kardeşi ile karısını sevinçle karşıladı. Bay Gardiner aklı başında, kibar, gerek huy gerek eğitim bakımından kız kardeşinden çok üstün bir adamdı. Ticaretle geçinen, kendi mağazaları olan bir adamın bu kadar hoş, bu kadar terbiyeli olabileceğine Netherfield hanımları inanmakta güçlük çekiyorlardı. Bayan Bennet'tan ve Bayan Philips'ten bir hayli genç olan Bayan Gardiner sevimli, akıllı, zarif bir kadındı ve Longbourn'daki yeğenleri arasında pek sevilirdi. Hele iki büyük yeğeni ile arasında çok özel bir yakınlık vardı. İki genç kız sık sık Londra'da ona misafir olurlardı. Bayan Gardiner'in gelir gelmez ilk işi hediyelerini dağıtmak ve en son modayı anlatmak oldu. Bu iş bitince daha az etkin bir rolü kalmış, dinleme sırası ona gelmişti. Bayan Bennet'ın anlatacak birçok derdi, sayıp dökecek çok sıkıntısı vardı. Son görüşmelerinden bu yana başlarına neler gelmişti neler. Kızlarından ikisinin evlenmesine ramak kalmışken, sonunda işler bozuluvermişti. Jane'i suçlamıyorum, diye devam etti, konuşmasına Bayan Bennet, çünkü elinde olsaydı Bay Bingley'le evlenecekti. Ama Lizzy. Ah kardeşim. Terslik etmeseydi şu anda belki de Bay Collins'in karısı olabilirdi, bunu düşünmek gücüme gidiyor. Adam ona tam bu odada teklifte bulundu, ama Lizzy kabul etmedi. Bunun sonucu olarak Leydi Lucas benden önce bir kız evlendirecek ve Longbourn mülkü de tabii gene başkasına kalacak. Lucas'lar çok becerikli insanlar, gerçekten kardeşim, ne kapabilirlerse kapmaya bakıyorlar. Onlar hakkında böyle konuşmak beni üzüyor, ama işin doğrusu bu. Kendi ailemin içinde sözümün geçmemesi komşularımın herkesten önce kendilerini düşünmesi beni çok yıpratıyor ve sinirlerimi bozuyor. Neyse, tam bu sırada gelmeniz içimi rahatlattı. Uzun modası konusunda anlattıklarınız beni çok sevindirdi. Bu haberlerin büyük kısmını Jane ve Elizabeth'in mektuplarından önceden öğrenmiş bulunan Bayan Gardiner, görümcesine kısaca cevap verdi ve yeğenlerine üzüldüğü için sözü başka konuya çevirdi. Daha sonra Elizabeth ile yalnız kalınca bu konu üzerinde daha çok konuştu. Öyle görülüyor ki, bu Janeiçin çok iyi bir evlilik olacaktı, dedi. Bozulduğuna üzüldüm. Ama böyle şeyler o kadar çok yaşanıyor ki. Anlattıklarınızdan çıkarabildiğim kadarıyla Bay Bingley tipindeki adamlar güzel bir kıza birkaç hafta için kolayca âşık olur, sonra bir kaza onları ayırınca onu çok kolaylıkla unuturlar. Bu tür uçarılıklara çok rastlanıyor. Bu bir bakıma çok güzel bir avuntu, dedi Elizabeth, ama bizi avutamaz. Bağımsız ve zengin bir gencin, çevresinin etkisiyle, daha birkaç gün öncesine kadar deliler gibi sevdiği bir kızı unutması pek sık rastlanan bir olay olmasa gerek. Ama şu 'deliler gibi sevme' deyimi o kadar beylik, o kadar ortada bir söz ki, bana çok da bir şey ifade etmiyor. Gerçekte bu deyim güçlü bağlar için kullanıldığı gibi, bir saatlik tanışıklıktan doğan duygular için de çok sık kullanılıyor. Sahi, Bay Bingley'nin sevgisi ne derece deli gibiydi. Bundan daha derin bir sevgi görmedim desem yeridir gözü kimseyi görmüyor gibiydi ve hep Jane ile ilgileniyordu. Her karşılaşmalarında bu daha kesin, daha göze çarpar bir durum alıyordu. Kendi verdiği baloda iki veya üç genç leydiyi dansa kaldırmayarak gücendirdi iki kez de benim sözlerimi cevapsız bıraktı. Bunlardan güzel belirti olabilir mi. Etrafa aldırış etmemek, aşkın ta kendisi değil midir. Evet, bu gencin duyduğunu tahmin ettiğim, aşkın ta kendisidir. Zavallı Jane. Ona acıyorum, çünkü onun yaradılışında bir kız bunu hemen atlatamayabilir. Keşke böyle bir Şey senin başına gelseydi Lizzy, her şeyi alaya alıp gülerek bu derdi çok daha çabuk unuturdun. Acaba Jane bizimle Londra'ya gelmeye razı olur mu dersin. Belki değişiklik iyi gelir ve evden biraz uzaklaşmak çok büyük yarar sağlar. Elizabeth bu teklife çok sevindi ve ablasının da kabul edeceğini hissetti. Umarım, diye ekledi Bayan Gardiner, bu gencin de Londra'da olması, Jane'in kararını etkilemez. Biz şehrin ayrı bir semtinde oturuyoruz, çevrelerimiz o kadar ayrı ve senin de çok iyi bildiğin gibi, o kadar az dışarı çıkıyoruz ki, Bay Bingley özel olarak Jane'i görmeye gelmezse karşılaşmaları olası değil. Ki bu da olacak iş değil çünkü şu anda arkadaşının gözetimi altında. Bay Darcy onun Jane'i görmek için Londra'nın böyle bir semtine gitmesine izin vermez. Yengeciğim, böyle bir şeyi nasıl düşünebildiniz. Bay Darcy, Grace Church Caddesi diye bir yerin adını duymuş olabilir, ama oraya ayak basacak olsa, pisliğinin bir aydan önce temizleneceğine hayatta inanmaz. Ayrıca inanın, Bay Bingley'nin onsuz surdan şuraya adım atmayacağından kuşkunuz olmasın. Böyle olması daha iyi. Umarım hiç karşılaşmazlar. Ama Jane, Bay Bingley'nin kız kardeşiyle mektuplaşmıyor mu. O, Jane'i görmeye gelmemezlik edemez. Jane'i tanıdığını unutacaktır. Ama Elizabeth bu noktayı vurgulamak ve özellikle Bingley'nin Jane'i görmekten alıkonduğunu belirtirken çok kesin bir dil kullandığı halde, bu duyguyu analiz edince tamamıyla ümidini kesmiş olmadığını görerek sevindi. Bingley'nin sevgisinin, Jane'in çekiciliğinin doğal etkisinin, arkadaşlarının etkisini ortadan kaldırmasının mümkün, hatta olası olduğunu düşünüyordu. Jane Bennet, yengesinin davetini sevinçle kabul etti ve Caroline kardeşi ile aynı evde oturmadığı için Bay Bingley ile karşılaşma tehlikesi olmaksızın, arada bir sabahlan ona uğrayabileceğini de düşündü. Gardiner'lar Longbourn'da bir hafta kaldılar ve Philipsler, Lucas'lar ve subaylar sayesinde bir günleri bile boş geçmedi. Bayan Bennet kardeşini ve gelinini eğlendirmek için öyle bir program hazırlamıştı ki, bir kere bile ailecek baş başa yemek yiyemediler. Evde yedikleri zamanlar aralarında kesinlikle Wickham'ın da bulunduğu subaylar geliyordu ve böyle günlerde Bayan Gardiner, Elizabeth'in hararetli övgülerinden kuşkuya kapıldığı için ikisini de adamakıllı inceleme imkânı buluyordu. Gördüklerinden çıkardığı kadarıyla bu iki gencin çok ciddi bir aşka tutulduklarını sanmamakla birlikte, onların birbirlerini herkese tercih ettikleri Bayan Gardiner'ın rahatını kaçıracak kadar ortadaydı. Hertfordshire'dan ayrılmadan önce bu konuda Elizabeth ile konuşup böyle bir bağı sürdürmenin düşüncesizce olacağını ona anlatmaya karar verdi. Wickham, Bayan Gardiner'a, genel özellikleriyle hiç ilgisi olmayan bir eğlence sunuyordu. Bayan Gardiner, evlenmeden önce on iki yıl, Derbyshire'da Wickham'ın büyüdüğü bölgede uzun süre oturmuştu. Bu yüzden, birçok ortak tanıdıkları vardı. Wickham, beş yıl önce Darcy'nin babası öldüğünden beri oraya pek az gitmişse de, eski arkadaşları Bayan Gardiner'a Wickham'la ilgili onun edinebildiğinden daha taze haberler verebiliyordu. Bayan Gardiner, Pemberley'yi görmüştü ve rahmetli Bay Darcy'yi de iyi bir insan olarak tanırdı. Bu da Bayan Gardiner ile Wickham arasında bitmez tükenmez bir konuşma konusu oluyordu. Pemberley'nin kendisinde kalan anılarıyla, Wickham'ın yaptığı ayrıntılı tanımları karşılaştırmak ve köşkün rahmetli sahibini bol övmekle hem kendini hem de Wickham'ı eğlendiriyordu. Artık babasının yerini alan Bay Darcy'nin Wickham'a yaptıklarını öğrenince bu gencin henüz bir delikanlıyken çevrede nasıl tanındığını hatırlamaya çalışarak, ondan böyle bir hareketin beklenip beklenmeyeceğini düşündü. Sonunda Bay Fitzwilliam'ın, Darcy'den çok gururlu, huysuz bir çocuk diye söz ettiğini hatırladı. Düşüncelerini dürüstçe anlattıktan sonra şöyle devam etti Yapma dediler diye inadına âşık olmayacak kadar aklı başında bir kızsın, Lizzy onun için seninle açık konuşmaktan korkmuyorum. Ciddi söylüyorum, dikkatli ol. Ne sen kendini ona kaptır, ne de onun sana bağlanmasına fırsat ver çünkü bu maddi açıdan çok hesapsız bir hareket olur. Onun kişiliğine diyecek bir şeyim yok çok ilgi çekici bir çocuk ve eğer konması gereken mirasa konsaydı, ondan daha iyisini bulamazdın. Ama durum böyleyken, hayal peşinde sürüklenmemelisin. Akıllı bir kızsın ve hepimiz senden aklını kullanmanı bekliyoruz. Eminim baban senin kararlarına ve iyi ahlakına güvenecektir. Onu hayal kırıklığına uğratmamalısın. Yengeciğim, gerçekten de ciddi konuşuyorsunuz. Evet, senin de bu işe benim gibi ciddi bakmanı umuyorum. Peki, öyleyse korkmanıza hiç gerek yok. Ben başımın çaresine bakarım, hatta Wickham'ın da. Elimden gelirse bana âşık olmasını önleyeceğim. Elizabeth, ciddi konuşmuyorsun. Özür dilerim baştan başlayayım. Şu an Bay Wickham'a âşık değilim, evet, kesinlikle değilim. Ama bugüne kadar gördüklerim ile kıyaslanamayacak kadar hoş bir genç eğer bana gerçekten bağlanırsa ama bağlanmasa daha iyi, çünkü bunun akıllıca olmayacağını anlıyorum. Ah, şu suratsız Bay Darcy. Babamın bana güvenmesi benim için büyük bir şereftir, gözünden düşersem yıkılırım, ama babam Bay Wickham'dan hoşlanıyor. Kısacası yengeciğim, içinizden birinin benim yüzümden mutsuz olmasına neden olursam çok üzülürüm. Ancak sevgi olunca parasızlığın gençleri birbirlerini sevmeyi engellemeyeceğini her gün görüyoruz. Hislerim kamçılanırsa, benzerlerimden daha akıllıca hareket edeceğime nasıl söz verebilirim. Hatta bu duygulara karşı durmanın akıllılık olacağını nasıl bilebilirim. Onun için size ancak acele etmeyeceğime dair söz verebilirim. Bay Wickham'ın gözdesi olduğuma inanmakta acele etmeyeceğim, onunla birlikteyken hayal kurmayacağım. Kısacası elimden geleni yapacağım. Belki de ona buraya bu kadar sık gelme cesaretini vermezsen iyi edersin hiç olmazsa annene onu davet etmesini hatırlatmasan. Elizabeth ne denmek istendiğini anladığını gösterir bir gülümseme ile Geçen gün yaptığım gibi. Çok doğru, bundan kaçınmak akıllıca bir iş olur. Ama bize her zaman bu kadar sık geldiğini sanmayın. Bu hafta sizin hatırınız için böyle sık çağrıldı. Bilirsiniz, annem misafirleri için durmadan eş dost çağırmayı görev sayar. Gerçekten, en akıllıca olduğunu sandığım şeyi yapacağıma şerefim üzerine söz veriyorum. Umarım içiniz rahat etmiştir. Yengesi içinin rahat ettiğini söyledi ve Elizabeth öğütleri için ona teşekkür ettikten sonra ayrıldılar. Böyle nazik bir konuda genç kızı gücendirmeden çok yerinde öğüt vermişti. Gardiner'lar ve Jane gittikten çok kısa bir süre sonra Bay Collins, Hertfordshire'a döndü, ama Lucas'larda kaldığı için gelişi Bayan Bennet'ı fazla rahatsız etmedi. Evlilik tarihi hızla yaklaşıyordu Bayan Bennet de artık buna kaçınılmaz gözüyle bakmaya başlayarak inattan vazgeçmiş, sık sık, Umarım mutlu olurlar, demeye başlamıştı. Düğün perşembe günü yapılacaktı. Charlotte Lucas çarşamba günü veda ziyaretlerini yaptı ve gitmek için kalktığı zaman annesinin iyi dileklerini söylerken gösterdiği nezaketsizlikten ve isteksizlikten utanan ve samimi olarak üzülen Elizabeth, arkadaşıyla beraber odadan çıktı. Merdivenlerden inerlerken Charlotte Senden sık sık mektup alacağımı umuyorum, Eliza, dedi. Elbette umabilirsin. Bir şey daha rica edeceğim. Beni görmeye gelir misin. Ben senin umuyorum. sık sık buraya geleceğini Bir süre şehirden ayrılmama ihtimal yok. Onun için Hunsford'a geleceğine söz ver. Elizabeth bu misafirlikten zevk alacağını hiç ummamasına rağmen, gelmem diyemedi. Babamla Mana martta bize gelecekler, dedi arkadaşı, senin de onlara katılacağını umanm. Gerçekten Eliza, onların gelişine nasıl sevindiysem, senin gelişine de en az o kadar sevineceğim. Nikâh kıyıldı ve gelinle damat kiliseden çıkar çıkmaz yolcu edildiler. Herkes bu konuda söylenmesi gelenek olan şeyleri dinledi ve söyledi. Elizabeth çok geçmeden arkadaşından mektup aldı. Birbirlerine her zaman yaptıkları gibi sık ve düzenli yazdılar ancak bunların eski mektupları kadar samimi olmasına imkân yoktu. Elizabeth, Charlotte'la olan samimiyetlerinin getirdiği bütün rahatlığın artık bittiğini hissetmeden yazamıyor ve cevaplarını geciktirmemeye karar vermiş olmasına rağmen, bunu bugünden çok, geçmişin hatırı için yapıyordu. Charlotte'un ilk mektupları bir hayli merakla karşılanmıştı Yeni evinden nasıl söz edeceğini, Leydi Catherine'i nasıl bulacağını, ne dereceye kadar mutlu olduğunu iddia edebileceğini merak etmemek elde değildi. Ama, mektuplar okunduğunda Elizabeth, Charlotte'un kendini her konuda tam önceden beklediği gibi bir dille ifade ettiğini hissetti. Neşeli bir ifade kullanıyor, rahatlık içindeymişe benziyor ve övemeyeceği hiçbir şeyden söz açmıyordu. Ev, eşya, muhit ve yollar... her şey tam beğendiği gibiymiş ve Leydi Catherine de ona karşı çok arkadaşça ve nazik davranıyormuş. Bu, Hunsford'un ve Rosings'in Bay Collins tarafından çizilen tablosunun akıllıca yumuşatılmış bir kopyasıydı ve Elizabeth, anlatılmayanları öğrenmek için misafirliğe gideceği zamanı beklemesi gerektiğini düşünüyordu. Jane kardeşine Londra'ya sağ salim vardıklarını bildiren birkaç satırlık bir mektup yazmıştı. Bundan sonraki mektubunda, Elizabeth, onun Bingley'lerden de bir haber verebilecek durumda olmasını diliyordu. Elizabeth, Jane'in ikinci mektubunu sabırsızlıkla bekledi ve her zaman olduğu gibi aldığı mektup bu sabırsızlığa değmedi. Jane Londra'ya gideli bir hafta olduğu halde Caroline'i ne görmüş, ne de ondan haber almıştı. Yine de arkadaşına Longbourn'dan yolladığı son mektubun bir kazaya uğrayarak kaybolduğuna karar vermiş ve mektubuna şöyle devam etmişti Yengem yarın Londra'nın onların oturduğu bölgesine gidecek. Ben de bu fırsattan yararlanarak Grosvenor Caddesi'ne uğrayacağım. Bu ziyareti gerçekleştirdikten ve Caroline Bingley'yi gördükten sonra bir mektup daha yazdı. Bunda da diyordu ki Caroline'in pek keyfi yoktu. Ama beni gördüğüne çok memnun oldu ve Londra'ya geleceğimi kendisine haber vermediğim için bana sitem etti. Demek ki mektubumun eline geçmediğini düşünmekte haklıymışım, ağabeyinin de hatırını sordum tabii. İyiymiş, ama vaktinin çoğunu Bay Darcy'ye ayırdığı için yüzünü bile görmüyorlarmış. Georgiana Darcy'yi yemeğe beklediklerini anladım. Onu görmeyi çok isterdim. Caroline ile Bayan Hurst dışarı çıkacakları için misafirliğim pek uzun olamadı. Sanırım yakında bize gelecekler. Elizabeth bunları okuyunca başını acıyla salladı. Ablasının Londra'da olduğunu Bay Bingley'nin ancak bir rastlantıyla öğrenebileceğine inanıyordu. Aradan dört hafta geçtiği halde. Jane hâlâ Bingley'yi görmemişti. Buna üzülmediğine kendi kendini inandırmaya çalışıyordu. Ama Caroline Bingley'nin kayıtsızlığını artık görmemezlik edemiyordu. Tam iki hafta her sabah evde bekledikten, her akşam da onun adına yeni bir özür bulduktan sonra beklediği ziyaretçi gelebildi. Ama çok kısa oturması ve özellikle tavırlanndaki değişiklik Jane'in kendi kendini daha fazla aldatmasına izin vermedi. Bunun üzerine kız kardeşine yazdığı mektup neler hissettiğini gösteriyordu Caroline Bingley'nin bana karşı olan duygularında tamamıyla yanıldığımı itiraf edersem sevgili Lizzy 'çiğimin, doğru yargıda bulunduğu için sevinmeyeceğine eminim. Ama canım kardeşim, olaylar seni haklı çikardıysa da, onun bana karşı davranışlarına bakarak duyduğum güvenin, senin kuşkun kadar doğal olduğunu ileri sürersem inatçı olduğumu düşünme. Benimle ne diye arkadaş olmak istemiş, hiç anlamıyorum. Ama aynı durum bugün tekrarlansa eminim gene aldanırım. Caroline düne kadar ziyaretime karşılık vermedi ve arada geçen sürede ise ne bir satır mektup ne de bir haber çıktı ondan. Geldiğinde, bundan keyif almadığı çok belliydi Daha önce gelemediği için üstünkörü bir özür diledi, beni tekrar görmek istediğine dair bir tek söz söylemedi ve her açıdan o kadar bambaşka bir kızdı ki, kalkıp gittiği zaman bu dostluğu artık burada kesmeye, daha fazla devam ettirmemeye karar vermiştim. Elimden onu suçlu bulmamak gelmese de, ona acıyorum. Herkesin içinden bir tek beni seçip arkadaş olmakla büyük bir hata işlemiş olduğunu düşündüğünü sanıyorum. Bir zamanlar arkadaş olmamızı istemişti. Ona acıyorum, çünkü yaptığının doğru olmadığını hissediyordur ve bunun nedeninin kardeşi için duyduğu endişe olduğuna kuşku duymadığımdan ona acıyorum. Bir konuya daha fazla değinmeme gerek yok. Bu endişenin hiç de yerinde olmadığını biz biliyoruz, ama eğer o her şeye rağmen endişe duyuyorsa, bana karşı neden böyle davrandığı anlaşılır. Kardeşinin üstüne haklı olarak o kadar titriyor ki onun için duyduğu her endişe doğaldır ve kardeşlikten kaynaklanıyordur. Ama Caroline'in hâlâ bu gibi korkular taşımasına şaşmamak elimden gelmiyor, çünfcü Bay Bingley'nin bana karşı biraz olsun ilgisi olsaydı çoktan, çok önceden karşılaşmamız gerekirdi. Caroline'in söylediği bir sözden çıkardığım kadarıyla, Londra'da olduğumdan haberi var. Yine de konuşurken büründüğü tavırdan kardeşinin Georgiana Darcy'ye eğilimi olduğuna kendi kendini inandırmaya çalıştığı sonucu çıkıyor. Bunu anlayamıyorum. Günah almaktan korkmasam bu işte büyük bir ikiyüzlülük sezebilirim. Ama bundan sonra kaygılı bütün düşünceleri silmeye ve yalnız beni mutlu edecek şeyleri düşünmeye çalışacağım. Senin şefkatini, dayıcığımın ve yengeciğimin bitmez tükenmez iyiliklerini hatırlayacağım. Ne olur bana hemen mektup yaz. Caroline Bingley onun Netherfield'e bir daha dönmeyeceği, köşkü elden çıkaracağı gibi bir şeyler söyledi, ama kesin konuşmadı. Artık bunun üstünde durmamak daha iyi. Hunsford'daki arkadaşlarımızdan güzel haberler veren mektuplar almana çok sevindim. Sir Wüliam ve Maria ile beraber ziyaretlerine gitmeni isterim. Orada çok rahat edeceğine kuşkum yok. Sevgiler... Bu mektup Elizabeth'i çok üzdü, ama Jane'in artık hiç olmazsa Caroline'in ikiyüzlülüğüne aldanmayacağını düşününce keyfi yerine geldi, artık Bay Bingiey'den hiçbir şey beklenemezdi. Zaten Elizabeth onun Jane'e olan ilgisinin yeniden canlanmasını bile dileyemiyordu. Olup bitenleri düşündükçe Bay Bingley gözünden düşüyordu hem ona ceza olması, hem de belki böylesi Jane için daha iyi olur diye onun gerçekten yakında Georgiana Darcy ile evlenmesini diledi. Wickham'ın anlattığına bakılırsa bu kız, Bay Bingley'yi Jane'i elinden kaçırdığı için bin pişman edecek türdendi. Öte yandan Bayan Gardiner, Elizabeth'e Wickham hakkında verdiği sözü hatırlatarak ondan bilgi istedi ve Elizabeth kendinden çok, yengesinin hoşuna gidecek şeyler yazma gereğini duydu. Bay Wickham'ın görünürdeki eğilimi azalmış, ilgisi sönmüştü şimdi artık bir başkasını beğeniyordu. Elizabeth olup bitenleri görebiliyordu. Ama bunu görmek de, yazmak da ona acı vermiyordu. Maddi durumları elverse, Bay Wickham'ın yalnız onu seçeceğine inanmak, gururunu okşuyordu. Wickham'n şimdi hoşuna gitmeye çalıştığı genç bayanın en göze çarpan çekiciliği ansızın on bin sterlinlik bir servete konmuş olmasıydı. Elizabeth, Wickham'a karşı arkadaşı Charlotte'a davrandığından daha hoş görülü davranıyor, onun para için evlenmek istemesini kınamıyordu. Tersine, bundan daha doğal ne olabilirdi. Ondan vazgeçmek için genç adamın duygularıyla savaştığını tahmin edebilmekle beraber, bunun her ikisi için de akıllıca ve uygun bir karar olduğunu kabul etmeye hazırdı ve ona gerçekten yürekten mutluluklar dileyebilirdi. Elizabeth bütün bunları Bayan Gardiner'e anlattı durumu da ayrıntılı olarak bildirdikten sonra şöyle devam etti Çok da âşık olmadığıma artık inandım yengeciğim çünkü bu temiz ve yüksek tutkuyu duymuş olsaydım, şu anda onun adından bile nefret edecek ve onun için her türlü kötülüğü dileyecektim. Oysa şimdi ona karşı yalnızca dostluk duymakla kalmıyor, aynı zamanda Bayan King'e karşı da tarafsız davranabiliyorum. Ondan nefret ettiğimi, onun çok iyi bir kız olduğunu düşünmekte isteksizlik duyduğumu gösteren bir şey hissetmiyorum. Bütün bunlar aşk olamaz. Olup bitenleri görebilmem çok yararlı sonuç verdi gerçi ona çılgınca bağlansaydım, tanıdıklarım için çok daha ilgi çekici bir konu olurdum, silik kaldığıma üzüldüğümü söyleyemem. Bu bazen çok pahalıya maloluyor. Kitty ile Lydia onun bu vazgeçişine benden fazla kederleniyorlar. Onlar henüz dünyayı anlamak için yakışıklı gençlerin de, çirkin erkekler gibi para kazanmaları gerektiği görüşünü tatsız bulurlar, kabul edemezler. Ocak ve şubat aylan Longbourn ailesi için bunlardan daha önemli olaylar ve Meryton'a yapılan yürüyüşlerden başka bir değişiklik getirmeden geçip gitti. Mart ayında, Elizabeth Hunsford'a gidiyordu. Önceleri oraya gitmeyi pek ciddiye almamıştı, ama çok geçmeden Charlotte'un onun gelmesine bel bağladığını anladı ve sonra kendisi de yavaş bu misafirliği daha büyük bir zevkle ve kesinlikle düşünmeye başladı. Charlotte'un yokluğu onu tekrar görme isteğini artırmış, Bay Collins'e duyduğu tiksintiyi azaltmıştı. Hem bu tasan içinde bir soyluluk da banndınyordu. Annesi ve uyuşamadığı kız kardeşleriyle evdeki yaşantısı kusursuz sayılmazdı ve genç kızın herhangi bir değişikliğe hiç olmazsa, yalnızca değişiklik olduğu için gereksinimi vardı. Kaldı ki, bu yolculuk Jane'i de kısa bir süre için olsun görmesini sağlayacaktı ve sözün kısası yolculuk vakti yaklaştıkça gidemezse üzüleceğini bile hissetmeye başladı. Neyse ki hiçbir aksilik çıkmadı ve her şey Charlotte'un ilk çizdiği programa göre ilerledi. Yolculuğa Sir William ve küçük kızıyla bir gece Londra'da kalmaları da eklenince program adamakıllı mükemmelleşti. Elizabeth'in tek üzüldüğü şey babasından ayrılmaktı. Kızını özleyeceği kesin olan Bay Bennet, iş ciddiye binince Elizabeth'in gitmesine o kadar üzüldü ki, ona, mektup yazmasını söyledi ve kendisinin de karşılık yazacağına dair söz verdi. Elizabeth'le Bay Wickham'm vedalaşmaları dostça oldu hatta Wickham, Elizabeth'ten bile dostça davrandı. Bugün başkasının peşinde olsa bile bu ona, ilk ilgisini çeken ve hak eden, ilk onu dinleyen ve ilk acıyan, ilk beğendiği kızın Elizabeth olduğunu unutturamazdı. Onu uğurlayıp, iyi eğlenceler dilerken, Leydi Catherine de Bourgh'dan neler beklemesi gerektiğini anlatırken, gerek bu leydi, gerekse göreceği diğer insanlar hakkındaki düşüncelerinin birbirlerini tutmasını dilerken, tavrında öyle bir incelik ve öyle bir ilgi vardı ki Elizabeth bunların kendini bu genç adama her zaman çok içten bir sevgiyle bağlayacağını hissetti. Ondan ayrılırken, ister evli, ister bekâr olsun, onu her zaman sevimli ve hoş bir erkek örneği olarak göreceğini düşündü. Ertesi gün Elizabeth'e yol arkadaşlığı edenler de Bay Wickham hakkındaki olumlu izlenimlerinden bir şey kaybettirmediler. Ne Sir William Lucas, ne de iyi huylu fakat babası kadar boş kafalı bir kız olan Maria dinlenmeye değer bir şey söyleyemiyordu. Elizabeth onları ancak arabanın tıkırtısından duyduğu kadar bir zevkle dinliyordu. Gerçi Elizabeth gülünç konulara bayılırdı, ama Sir William'ı saçmalıklarından sıkılacak kadar uzun süredir tanıyordu. Ne krala takdim edilişinin, ne de şövalyeliğinin anlatılmadık tarafı kalmıştı, nezaketi de anlattıkları kadar bayat, ezbere bilinen bir şeydi. Yolculukları yalnızca yirmi dört mil sürecekti. O kadar erken yola koyulmuşlardı ki, öğleyin Gracechurch Caddesi'ne vardılar. Araba, Bay Gardiner'm kapısına geldiği zaman Jane salonun penceresinde gelmelerini bekliyordu. Kapıdan girdikleri zaman da onları karşılamaya koşmuştu ve merakla ablasını süzen Elizabeth, onu her zamanki kadar güzel ve sağlıklı gördüğüne sevindi. Merdivenlerde sıra kız ve erkek çocuğu dizilmiş bekliyordu. Gardiner'in çocukları Elizabeth'i görmek için salonda bekleyemeyecek kadar sabırsızlanmışlardı ama onu bir senedir görmedikleri için duydukları utangaçlık da aşağı inmelerine engel olmuştu. Herkes şen, herkes memnundu o gün çok hoş, sabahleyin telaşla ve alışverişle gece de tiyatrolardan birinde geçti. Tiyatroda Elizabeth yengesinin yanında oturdu. İlk söz açtıkları konu Jane oldu. İnceden inceye sorduğu sorulara, Jane'in moralini yüksek tutmak için çok uğraştığı halde arada sırada ümitsizliğe kapıldığı cevabını alınca şaşkınlıktan çok, üzüntü duydu. Gene de, bunun uzun sürmeyeceğini ummak akla yakındı. Bayan Gardiner, Bayan Caroline Bingley'nin Gracechurch Caddesi'ne yaptığı ziyaret hakkında da ayrıntılı bilgi verdi. Jane ile kendisi arasında farklı zamanlarda geçen ve Jane'in bu dostluğun devam etmesini artık gerçekten istemediğini gösteren konuşmaları aktardı. Daha sonra Bayan Gardiner yeğenine Bay Wickham'ın uçarılığından ötürü takıldı ve bu duruma bu derece iyi katlandığı için genç kızı kutladı. Ama Elizabeth'çiğim, dedi, şu Bayan King nasıl bir kız. Dostumuzun kendisini para için sattığını düşünmek beni üzer. Rica ederim yengeciğim, evlenme işlerinde satılmakla akıllıca hareket etmenin arasında ne fark var. Sağduyu nerede biter, para hırsı nerede başlar. Geçen Noel'de onun benimle evlenmesinden korkuyor, çünkü bunun akıllıca olmayacağını düşünüyordunuz şimdi de on bin sterlini olan bir kızla evlenmeye kalkıştı diye kendini para için satıyor mu, satmıyor mu diye anlamak istiyorsunuz. Sen bana Bayan King'in nasıl bir kız olduğunu söylersen ben de bu konuda ne düşüneceğimi bilirim. Bence çok iyi bir kız bir kötülüğünü duymuş değilim. Ama büyükbabası ölüp de kız bu servete konuncaya kadar Bay Wickham ona metelik vermemişti. Vermemişti niye versin. Param olmadığı için benim sevgimi kazanması nasıl uygun görülmüyorsa, ilgi duymadığı, üstelik benim kadar da yoksul olan bir kıza ilgi göstermesinde ne anlam olabilirdi ki. Ama kıza bu olaydan hemen sonra ilgi göstermesi incelikten uzak görünüyor. Darda olan bir adamın, başkalarının uyabileceği kibarlıkları yerine getirecek zamanı yoktur. Kızın buna bir itirazı yoksa, bize ne. Kızın itiraz etmemesi Bay V/ickham'ı haklı gösteremez. Bu ancak kızda bir eksiklik ya aklının ya da duygusunun kıt olduğunu gösterir. Pekâlâ, dedi Elizabeth, istediğiniz gibi olsun. Adamı çıkarcı kızı da aptal olarak bilin. Hayır Lizzy, benim istediğim bu değil. Biliyorsun ki Derbyshire'da bu kadar uzun zaman yaşamış olan bir genç için kötü düşünmek beni üzer. Haa, eğer bütün sorun bu ise ben Derbyshire'da oturan gençler hakkında kötü düşünüyorum Hertfordshire'da oturan dostlarının da onlardan aşağı kalır yanı yok. Hepsinden bıktım. Çok şükür, yarın tek bir hoş tarafı olmayan, ne tavrında ne de zekâsında beğenilecek hiçbir özellik bulunmayan bir adamın oturduğu yere gidiyorum. Aslında, yakından tanımaya değer olan yalnızca aptal erkeklerdir. Dikkat et Lizzy bu sözlerde sevda yarası almış genç kızların hayal kırıklığı seziliyor. Oyunun bitmesiyle birbirlerinden ayrılmadan önce Elizabeth, dayısı ile yengesinin o yaz yapmayı tasarladıkları bir geziye katılma daveti alma gibi beklenmedik bir mutluluğa erdi. Bu yolculuğun nereye kadar uzanacağını kararlaştırmadık, dedi Bayan Gardiner, ama belki göller bölgesine kadar uzanırız. Elizabeth için bundan daha hoş bir plan olamazdı, daveti hemen büyük bir mutlulukla kabul etti. Benim canım, canım yengeciğim, dedi coşkuyla, ne sevinç, ne mutluluk canıma can kattınız, bana kuvvet verdiniz. Hayal kırıklığına ve hüzne elveda. Kayaların ve dağların yanında erkekler nedir ki. Ah, ne sevinçli saatler yaşayacağız. Döndüğümüz zaman gezip gördükleri yerlere dair herhangi bir izlenimleri olmayan yolcular gibi olmayacağız. Nereye gittiğimizi bileceğiz. Ne gördüğümüzü hatırlayacağız göller, dağlar ve nehirler hayalimizde birbirine karışmayacak ne de belirli bir manzarayı anlatırken onun yeri şurasıdır, burasıdır diye kavga edeceğiz. Bizim övgülerimiz diğer yolcularınki gibi bıktırıcı olmayacak. Keyfî de pek yerindeydi. Çünkü ablasını çok iyi görmüş sağlığı hakkında hiçbir endişeye neden olmadığını anlamıştı. Kuzeye yapacağı yolculuğun düşüncesi de kendisi için sonsuz bir sevinç kaynağıydı. Ana yoldan ayrılıp da Hunsford'a giden patikaya saptıklarında bütün gözler papaz lojmanını aramaya ve herkes, her dönemecin ardından karşılarına bu evin çıkmasını beklemeye başladı. Yolun bir yanını Rosings Park'm parmaklıkları sınırlıyordu. Elizabeth burada oturanlar hakkında duyduğu şeyleri düşünerek gülümsedi. Sonunda ev göründü. Hafif bir bayırla yola inen, bahçenin ortasında, yeşil tahta parmaklıklı ve taştan bir ev vardı. Her şey eve vardıklarını gösteriyordu. Bay Collins ve Charlotte kapıda göründüler ve araba küçük bahçe kapısının önünde durdu. Konuklar çakıllı yolda kısa bir yürüyüşle eve giderken herkes birbirine başıyla selam veriyor, gülümsüyordu. Misafirlerle ev sahipleri birbirlerini görmenin verdiği sevinç içindeydiler. Bayan Collins arkadaşını çok candan bir sevinçle karşıladı bu kadar samimi karşılanmak Elizabeth'i geldiği için gittikçe daha çok sevindiriyordu. Evlenmenin kuzeninin tavırlarında hiçbir değişiklik yapmadığını fark etti. Aynı resmi nezaketini koruyordu ve ailesinin sağlık durumunu sormak ve memnuniyet verici cevaplar almak için genç kızı birkaç dakika kapıda tuttu. Bundan sonra, Bay Collins'in girişteki holün güzelliğini övmesi için bir süre oyalanmasını saymazsak, vakit kaybetmeden içeri girdiler. Salona gelir gelmez Bay Collins ağdalı bir resmiyetle hepsine bir kez daha hoş geldiniz diyerek fakirhanesine şeref verdiklerini belirtti, sonra da karısının içecek bir şey almaları konusunda yaptığı bütün teklifleri yineledi. Elizabeth, kendini kuzeninin caka satmasını görmeye hazırlamıştı. Bay Collins odanın genişliği, manzarası ve mobilyaları üzerinde dururken genç kız Bay Collins'in bunları özellikle kendisine göstermek istediği duygusuna kapılıyordu. Bay Collins, Elizabeth'in kendini reddetmekle neler kaybettiğini ona anlatmak ister gibiydi. Fakat her şey rahat, derli toplu görünse de, genç kız herhangi bir pişmanlık belirtisi göstererek kuzenini memnun edemedi. Tersine, böyle bir hayat arkadaşı ile birarada olduğu halde hâlâ neşeli olabilen arkadaşına şaşkınlıkla bakıyordu. Bay Collins, karısının utanacağı bir şey söyleyince, ki bu sık oluyordu, Elizabeth gözlerini istemeden Charlotte'a çeviriyordu. Bir iki kez arkadaşının hafifçe kızardığını fark etti, ama genelde Charlotte akıllılık ediyor, her şeyi duymuyordu. Büfeden şöminenin önündeki parmaklığa kadar odadaki her mobilya parçasını beğenip övmeye, Londra'da olup bitenleri anlatmaya yetecek kadar oturduktan sonra, Bay Collins misafirlerini bahçede dolaşmaları için çağırdı. Geniş ve iyi düzenlenmiş bahçenin bakımı ile kendisi ilgileniyordu. Bahçesinde çalışmak en çok övündüğü zevklerinden biriydi ve Charlotte'un, bahçeyle uğraşmanın çok yararlı bir spor olduğunu ve kocasını buna elinden geldiği kadar özendirdiğini ciddiyetle söylemesine Elizabeth hayranlık duydu. Gerek yollarda, gerek yol dönemeçlerinde hep önden giden Bay Collins, onlardan beklediğini hissettirdiği övücü sözlerin söylenmesine güç bela fırsat verirken geride bıraktıkları manzaraların güzelliğine de işaret ediyordu. Dört bir yanda uzanan tarlaların ve çok uzak koruluktaki ağaçların sayısını bile ezbere biliyordu. Ama papaz evinin karşısına düşen ağaçların arasından görünen Rosings, ne kendi bahçesiyle, ne civardaki ne de ülkedeki hiçbir manzarayla kıyaslanamazdı. Bu köşk, bir yamaca yapılmış, güzel ve modern bir binaydı. Bay Collins misafirlere bahçeden sonra, kendine ait olan iki tarlayı da gösterecekti. Fakat bayanlar sabahki, kırağının* ıslaklığına dayanacak türden pabuçlar giymemiş olduklarından geri döndüler ve Sir William, Bay Collins'e eşlik ederken Charlotte da kardeşi ile Elizabeth'i diğer odaları gezmeleri için eve götürdü. Belki de burasını kocasının yardımı olmaksızın kendisi gezdirip göstereceği için çok seviniyor olsa gerekti. Ev biraz küçüktü, ama iyi inşa edilmişti. Her şey güzel, temiz ve kullanışlı bir şekilde yerleştirilmişti Elizabeth bunun Charlotte'un becerisi olduğu sonucunu çıkardı. Bay Collins'i unutabilse, etrafta gerçekten huzur hissediliyordu. Bundan Charlotte'un da açıkça memnun olduğunu gören Elizabeth, onun Bay Collins'i sık sık unutabilmeyi başardığını düşündü. Elizabeth, Leydi Catherine'in hâlâ köyde olduğunu öğrenmişti. Yemekteyken bundan gene söz açılınca Bay Collins söze karıştı *Soğuk havalarda, sabahlan, bitkiler üzerinde ve toprakta görülen donmuş çiy. Evet, Bayan Eliza, Leydi Catherine de Bourgh'u gelecek pazar kilisede görme şerefine ereceksiniz ve kendilerini çok beğeneceğinizi söylememe gerek yok. Çok hatır sayan, çok alçakgönüllü bir leydidir. Tören bittikten sonra sizinle biraz ilgilenme alçakgönüllülüğünde bulunacaklarından ve böylece size büyük bir şeref bağışlayacaklarından kuşkum yok. Burada bulunduğunuz süre boyunca bize bağışlayacakları her davet şerefinde, siz ve Maria kardeşimi de unutmayacağımı hiç çekinmeden söyleyebilirim. Charlotte'cuğuma karşı pek tatlı davranıyorlar. Haftada iki defa Rosings'de yemeğe kalıyoruz, dönüşte de yürümemize izin vermezler. Sayın leydinin arabası tam zamanında bizim için hazırlatılır. Arabalarından biri demek daha doğru olur, çünkü çok arabası var. Charlotte, Leydi Catherine gerçekten çok saygı değer, aklı başında bir kadın ve çok iyi bir komşu, diye ekledi. Çok doğru hayatım. Benim demek istediğim de bu. Ona ne kadar saygı duyulsa gene de azdır. O gecenin büyük kısmı, Hertfordshire ile ilgili haberlerden bahsedilmesiyle ve mektuplarda bildirilenlerin tekrarlanmasıyla geçti. Elizabeth odasında yalnız kalınca Charlotte'un ne dereceye kadar memnun olduğunu düşünmeye, kocasına yol göstermek ve onu idare etme işini ne dereceye kadar başarabildiğini anlamaya çalıştı. Arkadaşının bunda çok başarılı olduğunu kabul etmek zorundaydı. Misafirliğinin nasıl geçeceği de şimdiden belliydi Alışıldık eğlenceler, Bay Collins'in müdahaleleri, Rosings'e yapılacak ziyaretlerin neşesi... Çok geçmeden gördüğü rüyalar bu düşüncelerin hepsini sildi. Elizabeth ertesi gün öğleye doğru, yürüyüşe çıkmak için odasında hazırlanırken bütün evi karmaşaya boğan bir gürültü duydu. Bir an kulak kabarttıktan sonra, birinin müthiş bir acele ile yukarı koştuğunu, bağırarak onu çağırdığını duydu. Kapıyı