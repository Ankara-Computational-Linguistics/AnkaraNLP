işgalin kaçınılmaz olduğuna inanmıştı. Bir süre önce ABD'nin hazırladığı Operasyon PBFORTUNE ("White Papers", Beyaz Kağıtlar'da denmektedir) detaylı bilgileri açıklamıştı ve aynı yıl içinde Karakas'ta yapılan Amerikan Devletler Örgütü ("Organization of American States') birleşiminde ABD'nin eylemlerinin müdaheleyi yönlendirici şeklinde algıladıklarını bildirmişti. ABD yönetimi, hükûmeti devirmek için CIA'in Operasyon PBSUCCESS kodadı verilen bir darbe örgütlemesini emretmiştir. 27 Haziran 1954'te istifa eden Arbenz kaçmak zorunda bırakılmış ve Meksika Büyükelçiliği'ne sığınmıştır. Önce Meksika'da bir süre kaldıktan sonra ailesiyle birlikte İsviçre'ye gitti. İsviçre hükûmeti Arbenz'in İsviçre'de ikamet edebilmesi için Guatemala vatandaşlığından vazgeçmesini şart koşunca bunu reddeden Arbenz önce Paris'e sonra da Prag'a geçti. Çek resmi görevlileri Arbenz'in ülkelerinde kalmasından pek memnun değillerdi ve 1954'te sattıkları silahların düşük kalitesi nedeniyle geri ödeme isteyip istemeyeceğinden emin değildiler. Yalnızca üç ay sonra Moskova'ya geçti. Birçok kereler Latin Amerika'ya dönmeyi denedikten sonra 1957 yılında Uruguay'a gidebilmek için izin alabildi. 1960 yılında Küba Devrimi'nden sonra Fidel Castro Arbenz'i Küba'ya davet etti. Bu daveti hemen kabul eden Arbenz, kısa sürede Castro'nun Küba için seçtiği yoldan hoşnutsuzluk duymaya başladı. 1965 yılında en sevdiği büyük kızı Arabella'nın Bogotá, Kolombiya'da kendini öldürdüğünü duyunca yıkılan Arbenz, kızının cenaze töreni için verilen izinle Meksika'ya gitti ve sonra da orada kalmasına izin verildi. 27 Ocak 1971'de banyosunda ölü bulundu. Ya boğularak ya da kaynar suyla haşlanarak öldüğü sanılmaktadır ancak ölümünün arkasındaki gerçekler hala bilinememektedir. Bucaspor Bucaspor, İzmir'in Buca ilçesi merkezli Türk spor kulübü. 1928 yılında kurulmuştur. Futbolun yanında voleybol, basketbol gibi değişik spor branşlarında da faaliyet göstermektedir. Futbol takımı iç saha maçlarını Buca Arena'da oynamaktadır. 1928 yılında hedeflerini belirleyen Bucalı gençlerden Süleyman Atakan, Bekir Eromat, Niyazi Gökgönül, Hasan Yalçınkaya ve Niyazi Aktaş; Karşıyaka (1912), Altay (1914), İzmirspor (1923), Altınordu (1923) ve Göztepe’den (1925) sonra 1928 yılında Bucaspor’u İzmir’in 6. spor kulübü olarak kurdular. Kulübün ilk adı, Buca İdman Yurdu'dur. Kulübün ilk başkanlığını ise dönemin Belediye Reisi Muzaffer Ersezgin üstlenmiştir. 1937'de Altay ve Altınordu ile birleşerek Üçokspor adını aldı. 1939'da kulüpler, eski haline geri döndü. Kulübün o tarihteki renkleri de bugünkü gibi sarı ve laciverttir. Bu renklerin yanına, eski başkanlarından Yusuf Muhafız’ın döneminde eklenen “kırmızı” ise daha sonra genel kurul kararıyla iptal edilmiştir. 1928'den 1984'e kadar 56 yıl boyunca futbolun yanı sıra güreş, masa tenisi, atletizm gibi çeşitli spor branşlarında da faaliyet göstermiştir. Bucaspor, İzmir'in diğer beş köklü kulübünün aksine ilk yıl (1959) dönemin Süper Lig olan Millî Lig'de yer almayan ve Süper Lig'e sonradan yükselen, tek İzmir kulübüdür. Bunda ilçenin o zamanın şehir merkezine uzak kalması ve küçük bir yer olmasının da etkisi büyüktür. Ne var ki 1980'lere gelindiğinde Buca'da büyük bir gelişme başgösterir, nüfus artar. Üstüne üstlük 1984'te 3. Lig kurulunca Bucaspor, bu profesyonellik fırsatını kaçırmak istemez. 1984'te Türkiye Futbol Federasyonu 3. Lig'i kurmaya karar verince Anadolu'nun birçok yerinde olduğu gibi Bucaspor da gerekli niteliklere sahip olduğu için 3. Lig'e alındı. Böylece futbol branşında resmen profesyonel oldu. İlk yıllar, alışma süreciyle geçti. Zamanla tecrübe kazanan Bucaspor; nihayet 1990 yılının 6 Mayıs'ında Edremitspor'u 1-0 mağlup ederek tarihinde ilk defa Türkiye 2. Futbol Ligi'ne yani şimdiki 1. Lig'e çıktı. Bütün Buca ve Şirinyer; sokaklara döküldü, sabaha kadar kutlamalar yapıldı. Stadını da büyüten Bucaspor; o zaman Süper Lig'in bir alt kademesi olan 2. Lig'deki ilk sezonu olan 1990-91 sezonunda müthiş bir başlangıç yaparak ilk 5 haftada Altınordu, İzmirspor, Antalyaspor, Sökespor ve Göztepe'yi yenerek 5'te 5'e ulaşınca müthiş bir heyecan oluşturdu. İşte Bucaspor, kendisi ile özdeşleşen Fırtına lakabını bu galibiyetlerden sonra almıştır.Fakat sonradan aldığı istikrarsız sonuçlarla ligi 18 takım arasında ancak 11. sırada tamamlayabildi. Bucaspor, Süper Lig'e 2 kere yaklaştı. Türkiye 2. Futbol Ligi 1994-95 ve 1996-97 sezonlarında 2. Kademe Grubu'nu 6. ve sırada 5. bitirip Yükselme Grubu'na kalamayan Bucaspor; her iki sezonda da 2. Klasman Grubu'nu lider tamamlayarak Süper Lig'e yükselecek 3. takımın belirleneceği Yükselme maçlarına katılmaya hak kazandı. İlkinde çeyrek finalde yani ilk turda Adanaspor'a 3-2, ikincisinde ise yine çeyrek finalde Şekerspor'a 4-1 mağlup olarak Süper Lig biletini erkenden kaçırdı. 2003-04 sezonunda Türkiye 2. Futbol Ligi B Kategorisi A Grubu'nda mücadele eden Bucaspor, 63 puanlı Fatih Karagümrük'ün 4 puan gerisinde 59 puanla 2.sırada kalarak Türkiye 2. Futbol Ligi A Kategorisi'ne çıkamadı. Nihayet 2005-06 sezonunda, Türkiye 2. Futbol Ligi B Kategorisi 2. Kademe Grubu 18. ve son hafta maçında 72.dakikada Emre Eren'in golüyle Marmarisspor 1-0 mağlup edilince 1. olan Bucaspor; Yükselme Grubu'na kaldı. Ne var ki Yükselme Grubu'nu son sırada tamamlayıp Türkiye 2. Futbol Ligi A Kategorisi'ne çıkamadı. Sponsorluğun devreye girmesiyle adı İddaa Lig B olan ligin 2006-2007 sezonu ile Türkiye Futbol Federasyonu 2. Lig adı altında oynatılan 2007-2008 sezonunda kendine orta sıralarda yer bulan Bucaspor; 2008-09 sezonu öncesi iyi transferler yaptı ve sezona da iyi başladı. Kademe Grubu'nda 45 puanla en yakın rakibi Tarsus İdman Yurdu'nun 7 puan önünde 1. olan Bucaspor; Tarsus İ.Y. ile beraber Yükselme Grubu'na kaldı. Başarısını Yükselme Grubu'nda da devam ettirip 11 galibiyet, 4 beraberlik ve 3 mağlubiyet ile 37 puanla en yakın rakibi Mersin İdman Yurdu'nun 6 puan önünde şampiyon olan Bucaspor, evinde koca yıl boyunca sadece Akhisar Belediyespor ve Mersin İdman Yurdu'na kaybetti. Altınordu'ya 8 ve Vanspor'a ise 6 gol attı. 2008-2009 sezonunda Türkiye Liglerinde istatistikî anlamda en başarılı takım oldu. 2009-10 sezonunda tarihinde ilk defa 1. Lig'de yer alan Bucaspor; lige 3'te 3 yaparak başladı ve liderliğe oturdu. Ancak sonradan deplasmanda alınan istikrarsız sonuçlar, Bucaspor'u ilk 2'den uzaklaştırdı. Ligin ilk yarısının sonuna doğru üst üste aldığı galibiyetlerle ilk devreyi 32 puanla 4. sırada tamamladı. Devre arasında yaşadığı maddî sorunlara rağmen mücadelesinden yılmayan Bucaspor; Karşıyaka derbisinden galibiyet çıkarınca son 5 haftaya en yakın rakibi Adanaspor'un 7 puan önünde 2. sırada ve Spor-Toto Süper Lig'e doğrudan yükselme potasında girdi. Fakat sonraki üç haftada yaşadığı puan kayıpları yüzünden son haftaya Adanaspor ile puan puana giren Bucaspor; son hafta evinde Kayseri Erciyesspor'u mağlup ederek Adanaspor'u hem ikili hem de genel averaj farkıyla geçti ve adını Süper Lig'e yazdırarak hem iki sezon üst üste şampiyon olup iki kademe atladı hem de tarihinde ilk defa Süper Lig'e yükselmekle birlikte İzmir'in 7 senelik Süper Lig özlemini de bitirdi. Bucaspor; Süper Lig'deki ilk sezonuna, 2007-2008 ve 2008-2009 sezonlarında şampiyonluğu son 1-2 haftada kaçıran Sivasspor'un teknik direktörü Bülent Uygun'u getirerek start verdi. Bülent Uygun, kadroyu büyük oranda yeniledi. Mehmet Batdal, Yılmaz Özlem, Cenk Tekelioğlu, Bekir Yılmaz, İzzet Kaya, Yunus Altun gibi sene boyunca büyük katkılar veren oyuncularını ve teknik direktör Özcan Kızıltan'ı gönderen Bucaspor; Jerko Leko, Stjepan Tomas, Musa Aydın, İbrahim Dağaşan, Landry Mulemo, Orhan Ak gibi önemli isimleri transfer edince hedefini ilk 10 olarak belirledi. Fakat yeni kadro, uyum sıkıntısı çekince Bucaspor; istediğini elde edemedi. Sezona evindeki Beşiktaş maçıyla başlayan Bucaspor; ilk 13 maçta sadece 1 galibiyet alarak 8 puan toplayabildi. Ligdeki 13.maçında Fenerbahçe'ye 5-2 yenilen Bucaspor; 13 karşılaşmada sadece 7 gol kaydederek o ana kadar ligin en az gol atan takımı oldu. İlk devrenin son dört maçında Antalyaspor'u 1-0 mağlup eden Bucaspor, Manisaspor deplasmanından da bir puan kopardı. İkinci devrede Buca Arena'ya kavuşan Fırtına; ilk maçında Kasımpaşa'yı 4-0, iki hafta sonra da Konyaspor'u 3-2 yenince ibre bir anda Bucaspor lehine döndü. Bucaspor, 15.sıraya yükselerek düşme hattından kurtuldu. 25.haftada ise ligin flaş takımı Gaziantepspor'u da 2-1 ile geçen Bucaspor; bir hafta sonra evinde oynayacağı Sivasspor karşılaşmasını kazanarak ligde kalma yolunda büyük avantaj hedefliyordu ancak Bucaspor umduğunu bulamadı. Tartışmalı penaltı kararı ve kırmızı kart ile maça büyük devzavantajla başlayan Bucaspor rakibine 4-0 yenilince Süper Lig'de kalma umutlarını zora soktu. Kalan haftalarda üstteki Sivasspor'un başarılı sonuçlar alması ve Bucaspor'un iyi oynamasına rağmen çok basit puanlar kaybetmesi ile Sivasspor ile aradaki fark iyice açıldı. 32.haftada Trabzonspor'a evinde 2-1 yenilen Bucaspor; 8 Mayıs 2010'da 'merhaba' dediği Süper Lig'e bitime 2 hafta kala 8 Mayıs 2011'de 'elveda' demek zorunda kaldı. TFF 1. Lig'e 23 milyon liralık bir borç yüküyle başlayan Bucaspor, sene başında transfer yasağı gelmeden önce ancak birkaç transfer yapabildi.Kısa süre sonra TFF transfer yasağını getirince, Bucaspor lige elindeki oyuncularla devam etmek zorunda kaldı.Ne var ki,Bucaspor'un altyapısından çıkarılan oyuncular büyük başarı gösterince takım alt sıralardan uzaklaşarak play-off için mücadele etmeye başladı.Ligin ortasında Torric Jebrin,Erman Güraçar gibi önemli isimler kulübü para sıkıntılarından dolayı terketti.Ayrıca Emre Güral,Alpaslan Erdem ve Civar Çetin gibi isimler ise temel nedeni paraya dayanan disiplinsizlik sorunlarından dolayı kulüp tarafından kadro dışı bırakıldı.Kadro darlığına bir de bu sıkıntılar eklenince takım son haftalara play-off umuduyla girmesine rağmen play-offlara katılamadı.Fakat elindeki kısıtlı imkânlara rağmen lige tutunarak da büyük bir başarı göstermiş oldu.Ayrıca Salih Uçan,Ömer Kahveci gibi genç isimleri de Türk futboluna kazandırarak sene sonunda önemli kulüplerin dikkatini üzerine çekti. 2012-2013 sezonuna PTT 1. Lig'de play-off hedefiyle başlayan Bucaspor kadrosunu Mehmet Batdal, Erkan Taşkıran gibi eski oyuncularının yanı sıra Umut Gündoğan, Okan Alkan, Luiz Henrique de Souza Santos gibi isimlerle güçlendirdi. Ligin ilk yarısını 7. sırada bitiren Bucaspor, ara transferde kadrosuna iki nokta transfer yaptı. Ön libero olarak Yunanistan 2. Lig'inden Tamandani Nsaliwa'yı transfer eden Bucaspor, forvete Göztepe'de uzun süre bekleneni veremeyen Yasin Avcı'yı transfer etti. Bucaspor ligin ikinci yarısında Yasin Avcı-Mehmet Batdal-Erkan Taşkıran üçlüsüyle gol sorununu çözdü ve tırmanışa geçti. Şehir,siyaset ve belediye destekli takımlarla elindeki az imkânlarla mücadele eden Bucaspor ligi 5. sırada tamamladı ve play-off için mücadele etme hakkı kazandı. Play-off yarı finali ilk maçında Bucaspor, Konyaspor'u deplasmanda 1-0 yendi. Ancak, Buca Arena'da oynanan rövanş maçında kendi taraftarı önünde 2-1 yenildi ve Süper Lig'e çıkamadı. 2013-2014 sezonuna maddi sorunlarla başlayan Bucaspor, buna rağmen elindeki genç isimlerle ligi küme düşme korkusu yaşamadan, 9.sırada noktalamayı başardı. 2014-2015 sezonu sonunda 2. Lig'e düşmüştür. 2018-19 3. Lig 3. grupta yer alan Bucaspor, Yüksel Kepoğlu ile başladığı sezonda, 5. haftanın ardından Algun Erdem, 17. haftanın ardından Tolga Doğantez ve 22. haftanın ardından Levent Eriş yönetiminde ligde mücadele etti. 34 maçta 6 galibiyet, 10 beraberlik ve 18 mağlubiyet aldı. 28 puan toplayarak grubunu 18. tamamlayan Bucaspor profesyonel liglerde geçirdiği 35 sezonun ardından Bölgesel Amatör Lige 2019-2020 sezonu sonunda ise Yerel Amatör Lig'ine düştü. 2006 senesinde kurduğu Bucaspor Futbol Akademisi ile çok önemli bir altyapı temeli oluşturan Bucaspor; kısa sürede bunun meyvelerini aldı. Buca Genç; Türkiye ve Dünya genelinde çok önemli başarılar kazandı. Ayrıca millî takımlara birçok futbolcu veren ve Ümit Özat, Rıdvan Dilmen gibi isimleri ağırlayan Bucaspor; günümüzde de altyapı çalışmalarını sürdürmektedir. Bucaspor, şu anda sahip olduğu altyapı ile Türkiye'nin en büyük ve en iyi altyapı tesislerine sahiptir. 2010 senesinde Bucaspor; Buca Genç ile zaman zaman farklı algılandığından birleşme kararı almıştır. Buca Genç'in adı, Bucaspor Futbol Akademisi olarak değişmiştir. Bucaspor Kulübü; aldığı karar gereği ile 2010-2011 sezonunda karşılaşmalara bir yaş küçük takımlarla çıkarak Türk futbolunda yeni bir ilke imza attı.Bu durum bir senelik başarısızlığa yol açınca yönetim bu uygulamayı kaldırdı.Böylece 2011-2012 sezonunda Bucaspor Futbol Akademisinin alt yaş takımları yeniden ülke çapında dereceler almaya başladı.Bucaspor A2 takımı ise final oynama başarısını göstererek ülke ikincisi oldu. Bucaspor ilk kez 1994-1995 sezonunda Türkiye Kupası'na katılmıştır. Bucaspor'un kupa tarihindeki ilk büyük başarısı, 2006-2007 sezonunda gruplara kalmasıdır. Gruplarda Beşiktaş ile de bir maç yaparak tarihinde ilk kez "Üç Büyük"lerden bir takım ile karşılaşmıştır. 2001-2002, 2002-2003, 2003-2004, 2005-2006, 2007-2008 ve 2008-2009 sezonlarında turnuvaya katılmayan Bucaspor, 1999-2000 sezonuna kadar da turnuvaya statü gereği 2. turdan dahil olmuştur. 2009-2010 Sezonunda da önce 1.Tur'da Göztepe'yi 1-0 ile, sonra da Sakaryaspor'u 2.Tur'da 4-2 ile elemiş, böylece Play-Off turuna hak kazanan takım, bu turda Galatasaray'a 2-1 yenilerek kupaya veda etmiştir. Bucaspor, 2010-2011 sezonunda ise Konyaspor'u deplasmanda 1-0 yenerek Türkiye Kupası'nda gruplara kalmayı başarmıştır. Gruplarda ilk maçında ise Yeni Malatyaspor'u evinde 2-1 ile geçen Bucaspor; Fenerbahçe'yi 3-2 yenerek tarih yazmıştır. Gençlerbirliği'ne 2-1 yenilmesine rağmen deplasmanda MKE Ankaragücü'nden beraberlik kopararak çeyrek finale çıkmayı başarmıştır. Çeyrek finalde Gençlerbirliği'ne deplasmanda 2-0, evinde 2-1 kaybeden Bucaspor; çeyrek finalde elendi fakat tarihinin en büyük kupa başarısını elde etti. 2011-2012 sezonunda ikinci turda Eyüpspor'a, 2012-2013 sezonunda ise ilk turda Arsinspor'a elenmiştir. 2013-14 sezonunda son on altı takım arasına kalmayı başaran Bucaspor, Antalyaspor'a elenerek kupaya veda etmiştir. 2. Seviye Lig "Ä°kinci (1) :" 2009-10 "Play Off Yarı final (1) :" 2012-13 3. Seviye Lig "Åžampiyonluk (1) :" 2008-09 "Åžampiyonluk (1) :" 1989-90 Ä°zmir Futbol Ligi "Şampiyonluk (1)": 1937-38 (Üçok adı altında) İzmir TSYD Kupası "Åžampiyonluk (1)": 2008 Türkiye Kupası "Ã‡eyrek final (1):" 2010-11 2010-2011 1990-2001, 2009-2010, 2011-2015 1984-1990, 2001-2009, 2015-2018 2018-2019 2019- 1928-1984 Bucaspor'un en eski taraftar grubu, Sıçanköy ve Poşulular'dır. Bucaspor sevdalısı gençlerin çocukluklarından beri maçlara hep birlikte gitmelerinden ötürü Bucaspor'a gönül vermiş en eski taraftar oluşumudur. Poşulular, Bucaspor taraftarının eskiden beri maçlara poşuyla gelmesinden türemiştir. 2000'li yılların başından itibaren ise başka taraftar grupları da eklenmiştir. Bucaspor taraftarı 2008'de taraftarda birliktelik ve sayıca artış sağlamak amacıyla Buca Fan Club adı altında tek bir çatıda toplanmıştır. Yeni stadın tamamlanması ve iki senede gelen iki şampiyonluğun da etkisiyle Buca Fan Club, kısa sürede büyük bir büyüme göstermiştir. Günümüzde de faaliyetlerini sürdürmektedir. Beykoz ile dost takımlardır. Karşıyaka, Altay, Göztepe, İzmirspor ve Altınordu ile aralarındaki maçlar ise rekabet içinde geçer. St. Anger (albüm) St. Anger, Amerikan heavy metal grubu Metallica'nın 8. stüdyo albümü. Albüm 5 Haziran 2003'te Elektra Records etiketiyle yayınlanmıştır. Grubun bas gitaristi Jason Newsted'in 17 Ocak 2001'de gruptan ayrılması ve diğer çeşitli sebeplerle sıkıntılı zamanlar geçiren grubun dağılacağı iddialarının ortasında çıkmıştır. Bir dönem Ozzy Osbourne'nin bas gitaristliğini yapan Robert Trujillo 2003 yılında gruba katıldı, fakat o sırada albüm kayıtları sona ermek üzere olduğundan bas gitarı o değil, aynı zamanda yapımcıları olan Bob Rock çaldı. Albüm eleştiri yağmuruna tutulsa da hayranlarından büyük ilgi gördü. Eleştiriler James Hetfield'in vokalinden Lars Ulrich'in davuluna kadar varan boyutlardaydı. Tarz olarak diğer albümlerden kısmen de olsa farklıdır. Thrash metalden zamanla uzaklaşan grup bu albümünün tarzını garage punk olarak belirledi. Edinburgh Edinburgh, İskoçya'nın 1437 yılından beri başkentidir. Glasgow'dan sonra ülkenin ikinci büyük kenti olan Edinburgh, İskoçya'nın doğusunda, kuzey denizine yakın bir konumdadır. Avrupa'nın en güzel görünümlü kentlerinden biri olarak kabul edilen şehir, Orta Çağ ve Georgian dönemlerine ait mimarisiyle bilinmektedir. Edinburgh Üniversitesi ve İskoç Aydınlanması'nın etkisiyle yükselen kültür düzeyi ile bununla beraber yeni oluşan ve klasik tarzdaki "New Town"'ın (Yeni Şehir) mimarisi, Edinburgh'ya "Kuzeyin Atinası" unvanını kazandırdı. Kayaların üstüne kurulu olan ve tarihî şehirle, şehrin ana caddesi Royal Mile'a hakim bir konumda bulunan şatosu başta olmak üzere birçok tarihi ve turistik özelliğe sahiptir. Şehrin "Old Town" ve "New Town" bölgeleri UNESCO Dünya Miras Listesi'ndedir. Şehrin Düklüğünü, Kraliçe II. Elizabeth'in eşi Prens Philip yapmaktadır. Prens Philip bu göreve, II. Elizabeth kraliçe olmadan önce atanmış, II. Elizabeth ise kraliçe olmadan önce Edinburgh Düşesi Prenses Elizabeth Alexandra Mary olarak Birleşik Krallık veliahtı sıfatı taşımıştır. Prens Philip armasında hâlen Edinburgh armasını taşımaktadır. Edinburgh'da dört tane üniversite bulunmakta ve üniversite öğretim yılı içinde şehirde 100.000'den biraz fazla sayıda öğrenci yaşamaktadır. Bunlardan en eskisi dünyanın en saygıdeğer üniversitelerinden biri olan Edinburgh Üniversitesi'dir. 1583 yılında kurulan Edinburgh Üniversitesi, 2010 yılında uluslararası üniversiteler arasında dünyanın en iyi 9. üniversitesi seçilmiştir. Bu üniversite dışında şehirde 1966'da üniversite statüsü kazanan Herriot-Watt Üniversitesi, uzun yıllar politeknik eşiti yüksek eğitim okulu olan ve 1992'de tam üniversite statüsü verilen Edinburgh Napier Üniversitesi ve günümüzde Edinburgh yakınlarında "Musselburgh, East Lothian"'da kampüsü bulunan ve 2007'de üniversite statüsü kazanan Queen Margaret Üniversitesi bulunmaktadır. Edinburgh şehrinin şu resmî kardeş şehir anlaşması vardır: Hans Blix Hans Blix, "(d. 28 Haziran 1928, Uppsala, İsveç)" Uluslararası Atom Enerjisi Kurumu`nun İsveçli eski başkanı. Kariyerine, 1980 yılında Irak'ın Osirak Nükleer Santrali'ni denetleyerek başlayan, 1981-1997 yılları arasında merkezi Viyana'da bulunan Uluslararası Atom Enerjisi Kurumu'nun başkanlığını yürüten Blix, Körfez Savaşı ve Irak Savaşı öncesinde gündeme gelen bir isimdi. Blix 2004 yılı şubat ayında, İngiliz yayın kuruluşu BBC'ye verdiği bir mülakatla gündeme geldi. BBC'ye yaptığı açıklamalarda kitle imha silahlarıyla ilgili olarak Saddam Hüseyin rejimine yöneltilen suçlamaların Amerika Birleşik Devletleri ve İngiltere tarafından fazlasıyla dramatize edildiğini 8 Kasım 2002 tarihli 1441 sayılı BM Güvenlik Konseyi kararının meşru bir zemin oluşturmadığını dile getirmiştir. Muhsin Batur Muhsin Batur, (5 Aralık 1920, İstanbul - 25 Eylül 1999, İstanbul) Türk asker ve siyasetçi. 1940 yılında Harp Okulu'nu, 1942 yılında da pilot olarak Hava Okulu'nu bitirdi. Merzifon'da 4. Tayyare Alayında pilot olarak göreve başladı. 1946 yılında girdiği Hava Harp Akademisi'nden 1949 yılında mezun olduktan sonra, çeşitli hava birlik ve karargahlarında ve Napoli'deki NATO karargahında görev yaptı. 27 Mayıs 1960 günü Adnan Menderes'i tutuklayarak Ankara'ya götürmüştür. 1961 yılında Tuğgeneral rütbesine terfi etti. 1. Taktik Hava Kuvveti Komutanlığı'na atandı. Aynı görevde iken 1963 yılında Tümgeneral rütbesine terfi etti. 5 yıl süre ile 1. Taktik Hava Kuvveti Komutanlığı görevinde bulundu. 1966 yılında Korgeneral rütbesine terfi etti. Bu rütbede Genelkurmay Lojistik Başkanlığı, Yüksek Askerî Şura üyeliği görevlerini yürüttü. 1969 yılında Orgeneral rütbesine terfi etti ve Hava Kuvvetleri Komutanlığı'na atandı. 1 Haziran 1970 tarihinde Hava Kuvvetlerini Güçlendirme Vakfı'nı kurdu ve vakfın yönetim kurulu başkanlığına getirildi. 30 Ağustos 1973 tarihinde emekliye ayrıldı. 12 Mart 1971 Muhtırası'nı imzalayan dört üst düzey komutandan biriydi. Muhtıradan sonra 1. Ordu Komutanı Orgeneral Faik Türün'ün emriyle İstanbul'da Millî İstihbarat Teşkilatı tarafından Ziverbey Köşkü'nde yapılan sorgulamalarda, 9 Mart 1971 darbe teşebbüsü ile Millî Demokratik Devrim yapmak isteyenler arasına "Yavuz Bey" kod adı ile katıldığı iddia edildi. Emekli olduktan sonra 8 Haziran 1974'te Cumhurbaşkanı Fahri Korutürk tarafından kontenjan senatörü olarak atandı. Senatörken Cumhuriyet Halk Partisi'ne geçti ve 1980'de bu partiden cumhurbaşkanı adayı gösterildi. Cumhurbaşkanlığı seçiminde en yüksek oyu almasına karşın, gerekli sayıyı tutturamadığından bu göreve seçilemedi. 12 Eylül Darbesi'nden hemen önce senatörlük süresi bittiği için siyasetten çekildi. Anılarını "Anılar ve Görüşler" (1986) adıyla yayımlandı. 25 Eylül 1999 tarihinde İstanbul'da vefat etti. İngilizce ve İtalyanca bilmekteydi. Evli ve iki çocuk babasıydı. Çocuklarından biri Şair Enis Batur'dur. Türkiye Cumhurbaşkanı Şeref Madalyası, Üstün Hizmet Madalyası, İtalya Cumhurbaşkanı Grande Ufficiale, ABD Cumhurbaşkanı Legion Of Merit, Afganistan Kralı Düstur-u Evvel, İngiltere Kraliçesi K.C.V.O., Türk Hava Kurumu Altın Brövesi ve Hava Kuvvetleri Güçlendirme Vakfı Altın Madalyası sahibiydi. Güneş balığı Güneş balığı ya da Ay balığı ()("Mola mola". Latince "mola" değirmen taşı demektir), Molidae familyasına ait balık türüdür. Lezzetsiz ve kötü kokan etinden dolayı ticari değeri yoktur. Güneş balığının derisi 15 cm kalınlığındadır, İspermeçet balinasından sonra bütün organizmalar içinde en kalın deriye sahip canlı olma özelliğini taşır. Bu kalın derisinin üzerinde 50 civarı değişik parazit türü ve çeşitli mikroorganizmalar yaşar. Bu canlılar ay balığının karanlıkta parlamasına yol açabilirler. Ay balıkları bazen, henüz bilinmeyen nedenlerden suyun yüzünde yan yatarlar. Geceleri bu şekilde su yüzünde yan yatarak derisinin mikroorganizmalar sayesinde parladığı anlarda ay ışığının su yüzündeki gölgesini andırır. Güneş balıklarının yüzgeçleri sivridir ve köpek balığının yüzgeçlerine benzer. Sudan dışarıya dikilen sivri yüzgecini görenler, ay balığını köpek balığı zannedebilirler, ama Güneş balığı çok sakin bir hayvandır, örneğin kendine yaklaşan dalgıçları çok sakin karşılar. Vücutları, fugu balığında ve bazı diğer Tetraodontiformes takımına ait balıklarda görülen tetrodotoksin zehirini üretebilir. Eti yenilmediğinden, insanlar için hiçbir değeri olmasa bile ay balıklarının sayıları denizlerin kirlenmesiyle azalmaya devam etmektedir. En büyükleri ağzından kuyruğuna kadar 3 metre, sırt yüzgecinden anal yüzgecine kadar 4 metre ve 2 ton ağırlığa kadar varabilirler. 25-30 yaşına kadar varabildikleri tahmin edilir. 2 ton ağırlıkları dikkate alınarak, toplam 27.000 balık türünü kapsayan kemikli balıklar sınıfının en büyük balığı denilebilir (çünkü boyları 7-8 metreye kadar varan mersin balıklarının ağırlıkları en fazla 1,5 tondur). Kaba yapılı vücudunun sanki yarısı eksikmiş gibi görünmektedir. Karın yüzgeçlerinin de eksik olması bu görüntüyü daha da ilginçleştirir. Daha henüz yavru olan ay balıklarının iyi gelişmiş ve kullanışlı bir kuyruk yüzgeçleri vardır, ama balıklar büyüdükçe kuyruk yüzgeçleride gittikçe genişler ve sonunda dalgalı uzun bir perde oluşturur. Bu yüzgecini ilerlemek için kullanamaz, yalnızca çok büyük olan sırt ve anal yüzgeçlerinin gücü ile ileriye doğru hareket eder. Güneş balığı iyi bir yüzücü değildir ve hareketleri çok kabadır. Sadece iki türden oluşan "Mola" cinsinin diğer türü "Mola ramsayi"'dir. Bu türün vücut yapısı biraz daha kibardır. Dişileri 300 milyon yumurta döker. Bunların çoğu diğer balıklara yem olur. Yumurtadan çıkan yavrular sadece 2-3 milimetre büyüklüğündedirler ve böylece annelerinin büyüklüğü ile orantılı bakış açısından hayvan aleminin en küçük yavrularıdırlar. Yavru balıkların uzun bir dikenleri vardır. Besinlerini deniz anaları, plankton, küçük balıklar ve diğer küçük deniz hayvanları oluşturur. Ay balıkları özellikle Asya'nın, Afrika'nın ve Avustralya'nın ılık denizlerinde bulunurlar ve 1000 metre derinliğe kadar dalabilirler. Yaz zamanında yoğunlukla Akdeniz'de de görülebilirler. Türkiye'de Ege ve Marmara denizinde nadirende olsa görülmektedir. Atagün Yalçınkaya Atagün Yalçınkaya (d. 14 Aralık 1986), Türk boksör, beden eğitimi öğretmeni. 2004 Atina Olimpiyatları'na 48 kiloda katılmaya hak kazanan Atagün Yalçınkaya, rakiplerini yenerek finale çıkmıştır. Finalde Kübalı rakibine yenilerek gümüş madalya kazanmıştır. 29 Ağustos 2004'te kazandığı ikincilik derecesi ile Türkiye'nin Olimpiyatlar tarihinde en genç yaşta madalya kazanan sporcusu olan Yalçınkaya 17 yaşında final oynayan sporcu, Muhammed Ali'den sonra olimpiyatlarda final müsabakası oynayan en genç boksör unvanına sahip olmuştur. Maçlarını anlatan, Türk spor tarihinin en ünlü spikerlerinden Orhan Ayhan, çok genç olması nedeniyle ona "Dövüşçü Bıdık" lakabını takmıştır. Rakibini serseme çeviren direkt ve kroşeleri nedeniyle kendisine, adından hareketle "Atagüm" dendiği de olur. 21 Haziran 2014 tarihinde Caferağa Spor Salonunda Furkan Ulaş Memiş ile yaptığı müsabaka ile jübilesini yapmış ve ringlere veda etmiştir. Wikimania Wikimania, viki projeleri kullanıcıları için Wikimedia Vakfı tarafından düzenlenen uluslararası bir konferanstır. Viki Çılgınlığı anlamına gelen Wikimania, ilk defa 5, 6, 7 Ağustos 2005 tarihlerinde Almanya'nın Frankfurt şehrinde yapıldı. Araştırmacılar ve konuşmacıların katıldığı konferansta, Vikipedi üzerine yapılan çalışmalar ve araştırmalar, Wikimedia Vakfı tarafından yürütülen diğer projelerle ilgili çalışmalar, wiki kültürü ve teknolojisi konuları işleniyor. Özgür yazılım ve özgür içerik konuları da konferansın ele aldığı başlıklar. Programda, slayt sunumları, posterler sunumları, sohbetler bulunmaktadır. İlk Wikimania konferansı Almanyan'nın Frankfurt şehrinde, "Haus der Jugend"'da 4-8 Ağustos 2005'te yapıldı. 1-4 Ağustos tarihleri "Hack etme günleri" idi ve 25 programcı yazılım üzerinde fikir alışverişinde bulunup, Wikimedia projelerinin teknik detaylarını tartıştılar. 5-7 Ağustos tarihlerinde de konferansın sunumları gerçekleşti. Konuşmacılar arasında Jimmy Wales, Ross Mayfield, Ward Cunningham ve Richard Stallman gibi isimler vardı. Wikimania 2006, 4-6 Ağustos 2006 tarihleri arasında, Amerika Birleşik Devletlerinde Cambridge, Massachusetts’da Harward Law okulunun toplum ve internet için Berkman merkezinde yer aldı. Konuşmacılar arasında Jimmy Wales, Lawrence Lessig, Brewster Kahle, Yochai Benkler, Mitch Kapor, Ward Cunningham, ve David Weinberger isimler vardı. Ã‡epniler Çepni boyu, Oğuz Kağan Destanı'na göre Oğuzların 24 boyundan biri ve Kaşgarlı Mahmud'a göre yirmi iki Oğuz bölüğünden Divân-ı Lügati't-Türk'te; ""Yirmibirincisi: "جآپنِ Çepni"lerdir. Belgeleri şudur : şeklinde tanımladığı bir Oğuz boyudur. Boyun genel özelliği asi, atılgan, cesur, mert ve savaşçı olmalarıdır. Çepni kelimesi düşmanla savaşan, mert, yiğit, asi, cesur anlamında kullanılmıştır." Günümüzde Rumeli ve Anadolu'da yaşayan Oğuz/Türkmen boylarından biridir. Karadeniz bölgesindekiler çoğunlukla Sünni olmakla birlikte, Alevi olan gruplara da rastlanır. Prof. Dr. Irene Melikoff, Hacı Bektaşi Veli ve onun ilk müritlerinden olan Kadıncık Ana ve Abdal Musa'nın da Çepni olduğunu yazar. Ayrıca Prof. Dr. Faruk Sümer Oğuzlar/Türkmenler isimli eserinde Çepnilerin, Hacı Bektaşi Veli'nin müritlerinden olduklarını ve Anadolu'nun değişik yerlerinde yaşadıklarını, Gaziantep, Giresun, Gümüşhane, Ordu, Trabzon, Bayburt olmak üzere Karadeniz Bölgesi'nde yoğun olarak yaşayan Çepnilerin ise çoğunlukla Sünni olduğunu, ancak zamanında Alevi olduklarını ve sonradan Sünnileştiklerini yazar. Anadolu'ya gelmeden önce Türkistan ve Horasan'da öbür boylarla birlikte yaşayan Çepniler, Selçuklular'a katılıp Anadolu'ya geldiler. Başta Karadeniz olmak üzere Anadolu'nun Türkleşmesinde önemli rol oynadılar. 1515 yılındaki tahrir defterlerine göre Şimdiki Giresun ve civarındaki iller Vilayeti Çepni isimli bir idari bölge olarak gösterilmiştir. Vilayet-nameye göre Kırşehirin Suluca Kara-Hüyük köyüne gelen Hacı Bektaş-ı Veli'nin ilk müridleri Çepni'den idiler. Bu husus aynı zamanda bu boyun mensuplarından mühim bir kısmının niçin Alevi olduğunu izah edebilir. Çepnilerin mühim bir kısmı 1240'taki Baba İshak Türkmenleri'nin isyanına katılmıştır. Oğuz, Türkmen Çepni boyu, Üçoklar kolundan (sol kolundan) Oğuz Kağan'ın oğlu Gök Han'ın soyundan geldikleri kabul edilir. Çepniler, Doğu Karadeniz'in Türkleşmesinde önemli bir rol oynamışlardır. Çepniler; 1071'de Anadolu'nun, 1277 yılından itibaren de Sinop'tan Trabzon'a kadar olan Karadeniz Bölgesi'nin fethedilmesinde başta Güvenç Abdal olmak üzere çok aktif görevler üstlendiler. 1277 yılında Sinop'a saldıran Trabzon İmparatorluğu ordusunu bozguna uğrattılar. Güvenç Abdal'ın makamı Gümüşhane, Kürtün, Güvendi yaylasında bulunur. Çepnilerin mühim bir kısmının 1277 yılında Sinop çevresinde yaşadığı görülüyor. 1404 yılında Timur'a giden İspanyol elçisi Clavijo Ordu ve Giresun'un 10.000 kişilik bir Çepni kuvvetine sahip Hacıemiroğulları Beyliği'nin kurucusu olan Hacı Emir Bey'in oğlu Hacı Süleyman Bey'in elinde olduğunu yazar. Çepni boyunun özelliği ""nerde yağu görse orda savaşır"" olarak anlatılmaktadır. Onların haksızlıklara karşı gelen ve savaşçı karakterleri, önemlerini günümüze yansıtacak kalıcı sanatsal ürünler meydana getirmelerini engellemiştir. Çepnilere ait kabileler, değişik tarihlerde farklı cephelerde savaşmışlar ve ordu ile gittikleri bölgelere yerleşmişler. Savaşlarda nüfusları azalmıştır. Türkmen Safevi İmparatoru Şah İsmail'in şahsi muhafızlarının Çepnilerden olduğu gibi Gazi Mustafa Kemal Atatürk'ün de özel muhafızlarının Giresunlu Topal Osman ve diğer Çepniler'den olması ilginç bir rastlantı olup, bu durum bu boyun daima cesur, mert ve güvenilir olduğunun en çarpıcı örneğidir. Osmanlı devleti kurulmadan önce Sarı Saltuk ve İzzeddin Keykavusla birlikte Deliorman ve Dobruca bölgelerine geçen Türkmenler Çepni boyundandır. Deliorman ve Dobrucadaki bu Çepniler hem yerel Kıpçak ve Peçenek halklarıyla hem de daha sonra gelen diğer Türkmen boylarıyla karışmışlar ve Çepnililik bilincini yitirmişlerdir. Ancak Çepni inancı olan Bektaşiliği devam ettirmektedirler. Birçoğu'da Batı Anadolu'ya geri göçerek bugünkü Batı Anadolu Çepnilerini oluşturmuştur. Dobruca'da bulunan Türkler kendilerinin Türkmen olduklarını ve inanç önderlerinin Sarı Saltuk olduğunu söyleyerek bu gün bile Camilerde ve Tekkelerde onun adına dualar ederler. Romanya ve Moldova'daki İzzeddin Keykavus taraftarı bir grup Çepni ise Hristiyanlığa geçmiştir. Keykavustan dolayı bu Çepnilere Gagavuz dendiği ileri sürülür. İlginç olanı Gagavuz Türklerinin Trabzon ağzıyla konuştuğu tespit edilmiştir. Örneğin "geçen sene" yerine Ordu-Giresun-Trabzon ağzında kullanılan "Bıldır" kelimesi kullanılır. Daha bunun gibi birçok örnek kelime bulunmaktadır. Rum ve Ermeni Çetecilere karşı savaşıp doğu Karadeniz'de asayişi sağlamışlardır. Atatürk 19 Mayıs 1919'da Samsun'a çıktığında Giresun Çepnilerinden olan Topal Osman Ağa ve arkadaşlarını milli mücadeleye davet etmiş ve Kazım Karabekir'in de tavsiyesiyle de kendisine Giresun,Trabzon Çepnilerinden oluşan bir muhafız kıtası seçmiştir. Topal Osman ve Giresun Çepnileri bu şerefli görevi başarıyla yerine getirmiş ve Cumhuriyetin ilanına kadar Atatürk'ün en yakın silahlı unsurları olmuşlardır. Sivas kongresinden sonra Atatürk'e karşı Padişah yanlısı muhalefet artınca Kazım Karabekir Topal Osman ve arkadaşlarından oluşan Muhafız kıtasının sayısının artırılmasını ve Atatürk'e karşı olan muhalefetin kuvvetle bastırılmasını emretmiştir. Şöhreti belli Çepni muhafızları gören muhalefet sinmek zorunda kalmıştır. Giresun,Trabzon Çepnilerinden oluşan Mustafa Kemal Atatürk'ün muhafız kıtası bugünkü TBMM deki muhafız bölüğünün ve Cumhurbaşkanlığı muhafız alayının temelini oluşturur. Kurtuluş savaşı esnasında TBMM deki localarında oturan Giresunlu Muhafızların yerinde bugün askeri erkan oturur. Giresun ili ve yöresi Vilayet-i Çepni olarak tarihte anılmaktadır. Trabzon, Kürtün, Ordu, Mesudiye, Gürgentepe, Koyulhisar, Suşehri, Akıncılar, Canik, Giresun, Görele, Eynesil, Beşikdüzü, Çorum ili Kargı ilçesi Göletçetmi, Kargı köyü, Şalpazarı'nda Çaykara'nın Yukarıkumlu, Şahinkaya, Ataköy, Akdoğan, Soğanlı, Maraşlı ve Araklı'nın (Ayvadere, Yassıkaya, Kaymaklı, Yeniköy, Yeşilköy, Yolgören, Karatepe, Ayven, Çapan, Küçükdere, Çamlıktepe, Samayer, Pervane, Hasköy, Halilli, Yeşilyurt, Yenice, Birlik, Kestanelik, Özgen, Kalecik, Dulköy) birçok köyünde yoğun olarak Çepni boyları yaşamaktadır. Bugün bile Rize'nin Merkez, İkizdere, Kalkandere ilçeleri ile Giresun ve Trabzon'da Hacıhasanoğlu, Hasanoğlu, Karahasan, Aygün, Tenk, Türkmen, Çebi, Hamzaçebi, Sevindik, Suiçmezoğulları, Alemdar, Bayraktar,Sancaktar, Ulusoy, Çep, Kandemir, Kantek, Atalar soyadı ile anılan kalabalık sülaleler vardır ve bunların Çepni Oğuzlarından olduğu ileri sürülmektedir. Öte yandan; Trabzon, Gümüşhane, Giresun, Görele, Espiye, Eynesil başta olmak üzere birçok yüksek köyde Çepniler yaşamaya ve geleneklerini sürdürmeye devam etmektedir. Batı Karadeniz'de Kastamonu'nun Tosya ve Çatalzeytin ilçesinde "Çepni" adında bu boydan gelen insanların yaşadığı köyde bulunmaktadır. Ayrıca yine Kastamonu'nun Pınarbaşı ilçesine bağlı Urva köyünde yaşayan ve Karasoy ismi ile anılan ailenin Çepni boyundan olan Karahasan soyundan geldiği ve Karahasanoğulları olarak anıldığı bilinmektedir. Karadeniz Çepnileri makamı, Gümüşhane Kürtün, Güvendi yaylasında bulunan Güvenç Abdal Ocağına bağlıdırlar. Ayrıca Şanlıurfa'da Yaslıca beldesi adında tamamen Çepni Türkmenlerinden oluşan bir belde vardır. Çepniler ayrıca; Ege bölgesinde Manisa, İzmir; Marmara'da Çanakkale ve Balıkesir'de yaşarlar. Ayrıca Sivas, Gaziantep'te de Çepni köyleri vardır. Çanakkale, Balıkesir, İzmir, Manisa ve Gaziantep bölgelerinde de yaşamaya devam etmektedirler. Çanakkale Küçükkuyu'da bulunan Büyük Çetmi ve Küçük Çetmi köylerinin ve civar köylerin halkının önemli bir bölümü Çepni kökenlidir. Bolu Merkez ve Mudurnu ilçesinde de birer tane Çepni köyü bulunmaktadır. Bursa'nın Mudanya ilçesinde de bir Çepni köyü bulunmaktadır. Yozgat ili uzun yıllar Bozok Sancağı adı ile anılan ve Kayseri’yi de içine alan sancağın merkezi kazanın şimdiki Akdağmadeni Çepni köyü olan Karahisar Beyramşah kazasına bağlı göstermektedir. Boğazlıyan köyleri Dereçepni ve Yazıçepni köyleride bulunmaktadır. Mersin Ä°dman Yurdu SK Mersin İdman Yurdu, 1925 yılında Mersin merkezli olarak faaliyete başlayan eski spor kulübü. Amatör liglerde başlayan Mersin İdman Yurdunun tarihçesi 15 sezon mücadele ettiği Türkiye'nin en üst düzey futbol ligi olan Süper Lig'e dek uzanmıştır. 2018 yılında 55 yıl aradan sonra tekrar amatör liglere düşen kulüp Haziran 2019'da ağır borç yükü nedeniyle kapatılmıştır. Bunun üzerine İçelspor ile anlaşma sağlanarak bu kulübün adı İçel İdman Yurdu olarak değiştirilmiş ve Mersin İdman Yurdunun adının yaşatılması sağlanmıştır. Kulüp, Ziraat Bankası memuru İbrahim Yekta, Numune Mektebi öğretmeni İbrahim Bigam, Tahmil Tahliye memuru Edip Buran, memur İhsan Dağıstan, 23. Alay yaveri Üstteğmen Hasan Tahsin, ticarethane sahibi Hamit Abey, tüccar Hakkı Cemal Üçer, tüccar Hayri Güntekin, gümrük memuru Rauf Süleymaniyeli, gümrük memuru Sami İstanbullu, posta memuru Semih Can, tüccar Ömer Cevdet Türkmenelili, iskele memuru Asım Güler, tüccar Fevzi Serdengeçti, vapur kumpanyası sahibi Kazım Kırzade, Ticaret Odası memuru Lütfi Resimci, tüccar Muhammer Yeğin, 23. Alay İşae Subayı Mustafa Lütfü, Muhasip Muhip Batıbeki ve Gümrük memuru Necati Salim tarafından 16 Ağustos 1925 Perşembe günü Mersin'de kurulmuştur. İbrahim Yekta ve arkadaşlarının kulübü kurmalarındaki amaç Türk gençliğinin, fizik ve moral kabiliyetlerini ulusal ve devrimci amaçlara yöneltmek, yurt müdafaası amaçlarını geliştirmek, beden terbiyesi ve spor yapmasını temin etmekti. Kuruluşundan itibaren 1949 yılına kadar bölge birinciliğini kimseye kaptırmayan Mersin İdman Yurdu, 1944 yılında Ankara'da yapılan Türkiye Futbol Şampiyonası'nda üçüncü olma başarısı göstermiştir. 1963-64 sezonunda şampiyon olarak 2. Lig'e çıkan Mersin İdman Yurdu, 2. Lig'deki üçüncü senesinde profesyonel bir kadro oluşturarak şampiyon olmuş ve de ilk kez o yıl (1966-67) Lefter Küçükandonyadis öncülüğünde Türkiye 1. Ligi'ne çıkmıştır. Kulüp, tarihinin ilk anlamlı kupası olan Başbakanlık Kupası'nı da aynı yıl Amatör Küme şampiyonu olan İzmir Denizgücü'nü 2-0 yenerek dönemin başbakanı Bülent Ecevit'ten almıştır. 1967 yılından itibaren aralıksız 7 yıl süreyle 1. Lig'de oynayan Mersin İdman Yurdu'nun bu dönemdeki en büyük başarısı 1969-70 sezonunu evinde oynadığı maçlarda yenilgi yüzü görmeden ligi 4. sırada bitirmesidir. Takım 1973-74 sezonunda 2. Lig'e düşmüş, 1975-76 sezonunda ise tekrar yükseldiği 1. Lig'de toplam 11 sezon boyunca mücadele etmiştir. Mersin İdman Yurdu, 1982-83 sezonunda evinde oynadığı 17 maç da kalesinde sadece 1 gol görerek bir sezonda kendi evinde en az gol yiyen takım olmuştur. Kulübün tarihindeki en büyük başarılarından biri de Türkiye'yi UEFA Kupa Galipleri Kupası'nda temsil etmiş olmasıdır. 1982-83 yılında Türkiye Kupası finalinde Fenerbahçe'ye elenerek kupayı alamamasına rağmen, Fenerbahçe'nin aynı yıl şampiyon olması ile Avrupa kupalarında mücadele hakkı kazanmıştır. Eleme maçında Spartak Varna takımına Mersin'de 0-0 ve deplasmanda 0-1'lik skorlarla elenen Mersin İdman Yurdu, o tarihten sonra düştüğü 2. Lig'den, 29 sene sonra 2010-11 1. Lig'i şampiyon tamamlayarak Süper Lig'e çıkmıştır, 2 sezonluk Süper Lig macerasından sonra 2012-13 Süper Lig'de ise 30.haftada Kardemir Karabükspor'a 1-0 mağlup olarak 1. Lig'e düşmüştür. Kırmızı-lacivertli ekip yeni sezonla birlikte 25 bin seyirci kapasiteli Mersin Stadyumu'na taşınmıştır. 2013-14 1. Lig play-off finalinde Samsunspor'u Fenerbahçe Şükrü Saracoğlu Stadyumu'nda 2-0'lık skorla yenip adını bir yıl sonra Süper Lig'e yazdırmıştır. Yükseldiği Süper Lig'de tutunamayan takım gerek sportif başarısızlık gerekse de ödeyemediği borçları nedeniyle aldığı cezalarla üç yılda beş küme birden düşerek amatör lige kadar gerilemiştir. Son olarak 2018-19 sezonunda mücadele ettiği Mersin Süper Amatör Ligi'nde 5. sırada yer almış ve sezon sonunda kapanma kararı almıştır. Son maçını 29 Nisan 2019 tarihinde Mersin Stadyumu'nda Erdemli Belediyespora karşı oynayan MİY 0-3 mağlup olmuştur. Haziran 2019'da ise İçelspor yönetimi ile anlaşma sağlanmış; buna göre İçelspor adını İçel İdman Yurdu, renklerini ise kırmızı-lacivert olarak ve logosunu da MİY logosuna benzer bir logo ile değiştirmiştir. Bu değişiklik 13 Temmuz'da Türkiye Futbol Federasyonu tarafından tescil edildikten sonra Mersin İdman Yurdu, Erol Antonie Vitel'in başkanlığında borçlarıyla birlikte feshedilmiş ve kulüp 94. yılında kapanmıştır. Kulübün son başkanı Halil Türer olmuştur Mersin İdman Yurdu, ilk başta Mersin Gençlerbirliği adıyla, renkleri kırmızı-beyaz olarak kurulmasına rağmen daha sonraki yıllarda kulüp Çukurova İdman Yurdu ile birleşmiş ve kulübün adı Mersin İdman Yurdu, renkleri ise kırmızı-lacivert olarak değiştirilmiştir. Kulübün arması ortada kırmızı zemin üzerine "MİY" kısaltması, onun etrafında Mersin İdman Yurdu yazısı ile kuruluş yılı olan 1925 yılı bulunan, aynı oranda değişik ölçülerde yapılan armaydı. Kulübün flaması, boyu eninin bir buçuk katı olan eşit ende ve yatay yönde ikisi üst ve alt kenarda, birisi ortada kırmızı ile iki lacivert şerit içermekteydi. Mersin İdman Yurdu'nun Çukurova bölgesindeki takımlardan Adana Demirspor, Adanaspor ve Tarsus İdman Yurdu kulüpleriyle geçmişten gelen bir rekabeti bulunmaktaydı. Bunlarla birlikte Adana Demirspor ve Adanaspor ile oynanan maçlar da Çukurova Derbisi olarak bilinmekteydi. 1967-1974, 1976-1978, 1980-1981, 1982-1983, 2011-2013, 2014-2016 1963-1967, 1974-1976, 1978-1980, 1981-1982, 1983-2001, 2002-2006, 2009-2011, 2013-2014, 2016-2017 2001-2002, 2006-2009, 2017-2018 1925-1963, 2018-2019 *Kademe-klasman grubu olan sezonlar birleştirilerek yazılmıştır. *Play-off maç sonuçları dahildir. Deli YÃ¼rek: Bumerang Cehennemi Deli Yürek: Bumerang Cehennemi, Osman Sınav'ın yazıp yönettiği bir 2001 Türk aksiyon filmi. Marco Tardelli Marco Tardelli, (d. 24 Eylül 1954) İtalya millî futbol takımının eski orta saha oyuncusu. Futbolu bıraktıktan sonra teknik direktörlük yapmaya başlamıştır. Tardelli juventus'un tarihinin en önemli futbolcuları arasındadır. 10 yıl boyunca görev aldığı kulüpte 5 kez Serie A şampiyonluğu yaşamıştır. Avrupa futbolunun 3 büyük kupasını da kazanan ender futbolcular arasına girmiştir. Ayrıca İtalya'nın FIFA Dünya Kupası şampiyonu olduğu 1982 yılında kadroda yer almıştır. Özellikle finalde attığı gol ve sonrası yaşadığı sevinç kupa tarihinin unutulmaz görünütleri arasına girmiştir. 1976 - 1985 yılları arasında 81 kez millî olmuş ve 6 gol atmıştır. Bu süre içinde 3 kez İtalya'nın Dünya Kupası kadrosu içinde yer almıştır. I. MelikÅŸah Melikşah (Farsça: "ملكشاه") veya unvanlarıyla Ebü’l-Feth Celâlü’d-devle ve’d-dîn Muizzü’d-dünyâ ve’d-dîn Kasîmü emîri’l-mü’minîn Melikşâh b. Alparslan) (d. 16 Ağustos 1055 - ö. 19 Kasım 1092), Büyük Selçuklu Devleti Hükümdarı. Hükümdarlık döneminde (1072-1092) Büyük Selçuklu Devleti en geniş sınırlarına ulaştı. Sınırlar Anadolu'dan Umman'a Kafkaslar'dan Hindistan önlerine uzandı (10.000.000 km). Melikşah'tan sonra Selçuklular eski gücüne kavuşamadı. Devrin en önemli kişileri arasında Ömer Hayyam bilim ve Nizamülmülk siyaset dalında bulunur. Melikşah, 16 Ağustos 1055 pazar günü doğmuştur. Çocukluğu İsfahan ve civarında geçmiştir. Babası Alparslan, kabiliyeti ve cesareti ile dikkati çeken Melikşah ile yakından ilgilendi. Melikşah uzun boylu, biraz şişmanca ve beyaz tenli olarak tasvir edilmiştir. Melikşah babası ile birlikte küçük yaşta Gürcistan seferine katıldı. Aynı yılda Karahanlılar Han'inin kızı Terken Hatun ile evlendirildi. Alparslan 1066 tarihinde Melikşah'ı veliaht tayin etti ve "ikta (veya timar)" olarak İsfahan şehri verildi, 1071'de babası Alparslan ile Suriye'ye sefere çıktı. Babası Bizans İmparatoru Romen Diyojen'in Anadolu'da ilerleyişini durdurmak için kuzeye yöneldi (ve Malazgirt Meydan Muharebesi'ni yaptı). Melikşah bu sırada Suriye'de Halep'te kaldı. 1072'de yine babası Karahanlılara karşı bir sefer yapmakta iken onunla birlikteydi. Babası bu seferdeyken esir aldığı bir Karahanlı kale komutanı olan Yusuf Harzemi tarafından şehit edildi. Melikşah Selçuklu ordusu başına geçti ve Sultanlığını ilan etti. Çağrı Bey'in oğlu olan amcası Kavurt Bey Melikşah'ın Sultan olmasını kabul etmedi. Melikşah yanında Vezir Nizam-ül Mülk ile birlikte batıya İran içine yürüdü. Kavurt Bey'in ordusuyla 17 Nisan 1073'te Karaç yakınlarında (günümüzde İran'da "Erak") "Karaç Muharebesi" 'ne girişti. Bu muharebede Melikşah'ın ordusunda bulunan birçok Türkmen asker çarpışma sırasında Kavurt Bey'in ordusuna katıldı. Buna rağmen Melikşah ve ordusu galip geldi. Kavurt Bey idam edildi ve iki oğlunun gözlerine mil çekilip kör edildiler. Böylece Selçuklu ülkesinde bulunan emirler arasında Melikşah Sultan olarak belirlenmiş oldu. 1074'te Bağdad'da yeni Abbâsî halifesi olan Melikşah'ın Sultan olduğunu resmen ilan etti. Melikşah 1072'de sultan olduktan sonra babası zamanında vezirlik makamına getirilen Nizamülmülk'ü görevinde bıraktı. Melikşah'ın hükümdar olduğu dönem Büyük Selçuklu Devleti'nin en parlak dönemidir.. Tahta geçtiği ilk yıllarda kardeşi yönetimi ele geçirmek için isyan etti. Onu yenerek ülkesinde düzeni sağladı. Bu arada devletteki iç isyandan faydalanan Gazneli ve Karahanlı devletleri birleşerek saldırdılar. Melikşah bu iki devleti de yendi. Karahanlı Devleti bu mağlubiyetten sonra ikiye ayrıldı. Doğu Karahanlılar'ı Karahitaylar, Batı Karahanlılar'ı ise Harzemşahlar yıktı. Melikşah tahta çıktıktan sonra Gazneliler ve Karahanlılar Selçuklu topraklarına saldırdılar. 1073'te Gazneliler Sultanı İbrahim Alparslan'ın ölümünü fırsat bilip Hindikuş Dağları kuzeyinde bulunan Horasan bölgelerini ele geçirdi. Fakat Melikşah bir karşı hücumla bu arazileri geri aldı. Bundan sonraki 20 yıl döneminde, birbirinden 20 yıl yaş farkı olan Gazneliler Sultanı İbrahim Han ile Melikşah arasındaki ilişkiler iyi olarak devam etti, sınırlar değişmedi ve bu iyi ilişkiler iki haneden mensupları arasında yapılan evlenmeler ile pekiştirildi.). Buna karşılık diğer komşu ülkelerine karşı Melikşah daha mütecaviz bir politika uygulamaya başladı. Selçuklu Devleti'ne yeni araziler katmak hedefiyle arazi fethi için çarpışmalar ve savaşlar yapmıştır. Melikşah Maveraünnehir bölgesine kendinin de şahsen katıldığı iki büyük askeri sefer yapmıştır. 1073/74'teki seferde Batı Karahanlılar'a saldırarak onların Ceyhun Nehri sağ kıyılarında bulunan arazilere çekilmelerini sağlamış ve stratejik bir şehir olan Termez şehrini zaptemiştir. 1089'daki seferde ise yörel ulemanın da desteği ile önemli Semerkant şehrini eline geçirmiş ve orada idareci olan ve eşi olan Terken 'un yeğeni olan Ahmet Han bin Kezr'i tutuklatmıştır. Bu fetihten sonra sefer Yedisu bölgesine (günümüzde Kazakistan'da bulunan "Jetişu" veya Rusça "Semirechye" bölgesine) yönelmiş ve Kaşgar merkezli olan Doğu Karahanlılar devletinin hükümdarı Ebu Ali el-Hasan Melikşah'in tabiliğini girmeyi kabul etmiştir. Anadolu Selçuklu'nun ilk hükümdarı olan Süleyman Şah'ın ölümünden takriben altı ay sonra Suriye'ye gelen Melikşah; bu sırada iç kale hariç Halep'i fethetmiş bulunan kardeşi Tutuş'u Şam meliki olarak bırakmış ve Tutuş, Şam şehrine çekilmiştir. Melikşah, Halep'i Kasım ud-devle Ak-sungur'a, Antakya'ya varınca oraya Süleyman Şah'ın vezirinden alıp Yağı-sıyan'a, Urfa'yı Bozan Bey'e ve Musul'u da Çökermiş Bey'e ikta etmiştir. Artuk Bey ise; geçmişte Tutuş tarafından kendisine ikta edilen Kudüs'e yerleşmiştir . Böylece bölgedeki düzen ve asayiş sağlanmıştır. Hakkında belirsizlik olan Urfa şehrine gelince; Filaret'in yerine Barsuma idaresinde bulunan Urfa, Bozan Bey tarafından kuşatılmış ve şehir halkının Barsuma'ya isyanıyla fethedilmiştir. İbn ül-Adim; Melikşah'ın Urfa'ya varınca, burayı Müslüman Filaret'e verdiğini yazarken daha evvel vukubulan bir hadiseyi yanlışlıkla bu zamana almıştır . Urfalı Mathieu ise böyle bir şeyden bahsetmediği gibi şehrin Melikşah tarafından görevlendirilen Bozan Bey tarafından fethedilmesi, Melikşah'ın burayı Filaret'e vermediğini göstermektedir. Nitekim, şehir halkının Filaret'e olan nefretinden dolayı Urfa değil Maraş Filaret'e verilmiştir ve Filaret, 1085 yılında burada ölmüştür. Urfalı Mathieu; "dünyanın sultanı, Hristiyanlar'ın hamisi ve babası" olarak nitelendirdiği Melikşah'ın, sayısız bir orduyla Anadolu'ya gittiğini yazarken tüm Anadolu'yu değil sadece Bizans'a ait sayılan Antakya ve Urfa havalisini kastetmiştir. Böyle belirsiz ifadelere İslam kaynaklarında da rastlanıldığı halde Melikşah, doğu ve güney Anadolu'dan daha ileriye gitmemiştir. Bu rivayetlerin Süleyman Şah'ın ölümünden sonra İznik üzerine gönderilen Porsuk Bey'in veya Bozan Bey'in seferiyle karıştırıldığı muhakkaktır . 1086-1087'de Doğu Arabistan'da Lahsa'da yerleşmiş bulunan Karmatiler üzerine bir ordu göndermiştir. Kafkasya bölgesinde Melikşah'ın Gürcistan'a üç sefer yapmıştır. Bu seferlerden 1078-79 ve 1086'da yapılanlara Melikşah şahsen iştirak etmiştir. Bu seferler sonunda Gence'de idarede bulunan Emir İİİ. Fazıl, Gürcüler Kralı ve bölgedeki diğer mahalli hükümdarlar Büyük Selçuklu Devletinin hakimiyetini kabul ettiler. Güney-Doğu Anadolu'ya Diyarbakır'a yeni yerleşmiş olan Mervani Kürtleri buradan uzaklaştırmak için 1087'de veziri İbni Cahir'in hazırladığı planı uygulamaya başlamıştır. Sonra dikkatinin bu yörenin güneyine Musul ve Halep arasında bulunan ve "Ukeyl aşireti" Araplarının yerleşmiş olduğu bölgeye çekmiştir. 1086-87'de kışın yapılan bir sefere şahsen iştirak edip Urfa, Halep, Antakya ve Lazkiye'nin Selçuklular eline geçmesini sağlamış ve Büyük Selçuklu Devleti Doğu Akdeniz kıyılarına erişmiştir. Böylesine geniş sınırlara hükmeden Melikşah Vardan Areveltsi'nin aktarımına göre deniz kıyısından aldığı toprak ile babasının mezarını ziyaret etmiş, kumu mezarın üzerine serperek şu sözleri söylemiştir: "Müjde sana ey baba! Çünkü çocuk olarak bıraktığın evladın dünyayı baştan başa fethetti!" Melikşah'ın bu çok geniş alanlarda askeri seferler ve fetihler yapabilmesine başlıca etken babası zamanında geliştirilip yetiştirilen ordusudur. Bu Selçuklu ordusu bir profesyonel ordu idi ve "gulam" adı verilen kölemenler ve paralı askerlerden oluşmaktaydı. Melikşah'ın devamlı olarak asgari 46 bin süvari askeri emri altında olduğu belirtilmiştir. Bu askerlerle komuta eden yetenekli emirleri de bulunmaktaydı. Melikşah'ın emirleri arasında Emir Savtekin (ö.1084), Emir Bozan (ö.1094), Emir Porsuk (ö.1099), Emir Aksungur (ö.1094), Emir Goharayın (ö.1100) ve Kumak sayılabilir. Melikşah ülkesinin batısında yürüttüğü fetih politikası Türkmen emirlere dayanmaktaydı. Örneğin Emir Artukü önce Filistin'e Atsız'a karşı sefere gönderdi; sonra Doğu Arabistan'da bulunan Karamatilere karşı seferde komutan yaptı. Yine Türkmen asıllı olan Emir Ahmed'i Gürcistan'a ilk seferde komutan yapmıştı ve sonra yine Türkmen asıllı Emir Yakup ve Emir İsaböri'yi Gürcistan seferlerine komutan olarak tayin etmiştir. Yemen'e gönderdiği ordunun komutanı'da Türkmen Emir Çabak idi. Bu Türkmen komutanların yol açtığı fetihler çok kere göçebe Türkmenler yeni yerleşecek araziler sağlamıştır. Örneğin Harran ve Diyarbakır ovalarına Türkmenler yerleşmiştir. Fakat Melikşah 'ın Sultanlığı'nın başında Türkmenlerle arası iyi olmadığı iddia edilir. Buna örnek olarak 17 Nisan 1073'te amcası Kavurt Bey ile yaptığı "Karaç Muharebesi"'nde Türkmen emirlerinin muharebe içinde Melikşah ordusunu terk ettikleri gösterilir ve bu savaştan sonra da Melikşah'ın ülkesinin merkezinde bulunan İran'daki Cebal bölgesinde bulunan Türkmenleri zorla göç ettirip bu bölgeyi Türkmenlerden temizlediği de bu iddiaya ilave edilir. Melikşah zamanında Büyük Selçuklu Devletinin sınırları Akdeniz ve Marmara Denizinden Kaşgar'a, Kafkasya'dan Yemen'e kadar uzanıyordu. Melikşah askeri seferde olmadığı zamanlar İsfahan bölgesinde yaşamıştır. Bu nedenle İsfahan Melikşah döneminde Büyük Selçuklu Devleti'nin başkenti sayılmaktadır. Şahsi ve devlet hazinesi ile ordusunun kullanılmayan silahları İsfahan'dan 8 km güneyde Soffa Dağı zirvesinde bulunan bir dağ kalesi olan Dezkûh (veya Sāhdez)'de saklanmaktaydı. Saltanatını son dönemlerinde kendi kışlık ikametgâhını ve kışlık devlet merkezini Bağdad'a taşıma kararı almıştı. Bu nedenle 1092'de büyük masraflar ve yatırımlar yaparak bu şehri imar ettirip devletin ilerigelenlerine de büyük ikametgâhlar yaptırmıştı. Melikşah'ın ülkesinin değişik kısımları aynı standartlara uyularak idare edilmemekteydi. Ülkenin merkezi bölgelerini ve stratejik önemi olan alanlarını (örneğin Bağdad, İsfahan, Nişabur, Harezm şehir ve bölgelerini) "sehna" adı verilen ordusunda başarı göstermiş olan gulam-kölemen asilli valilerle idare etmekteydi; örneğin Emir Atsız Harezm valisi, Emir Goherayin Bağdat valisi idi. Askeri fetihlerle eline geçirdiği kuzey Suriye ve Kafkaslarda da benzer idare uygulanmaktaydı. Emmir Savtekin Gence, Emir Yağı-Basan Antakya, Emir Aksungur Halep, Emir Bozan Urfa, Emir Çökermiş Musul valileri idiler. Buna benzer önemi olan yeni fetih edilmiş diğer bölgelere kendi Selçuklu sülalesinden gelen valiler tayin edilmekteydi ve bunlardan bazılarına "melik (kral)" unvanı verilmişti. Böylece Valvaley (günümüzde Kunduz Vilayeti) vadisine amcası Osman bin Çağrı; Tokaristan'a kardeşi Ayaz (ö.1073); sonra oğlu Tekiş bin Ayaz (ö.1084) daha sonra da onun oğlu Ahmet bin Tekiş; Herat'a kardeşi Boribars; Kerman'a (isyan çıkardığı için idam ettiği amcası Kavurt Bey'in oğulları) kuzenleri Sultanşah ve Turanşah; Azerbaycan'a kuzeni İsmail bin Yakuti bin Çağrı ve Suriye'ye kardeşi Tutuş vali olarak tayin edilmişlerdi. Melikşah avlanmayı sever ve alimleri korurdu. Gazali, Kaşgarlı Mahmud ve Ömer Hayyam gibi alim ve şairleri himaye etti. Bağdat'ta Sultan Melikşah Camiini yaptırdı. İsfahan'da bir rasathane, çeşitli yerlerde ise kervansaray, köprü, imaret, kale, hisar ve medreseler inşa ettirdi. Fakat Melikşah'ın yaptırdığı eserlerden hiçbiri günümüze kadar gelememiştir. İsfahan ve Nişabur'da onun adına yaptırılmış binalar için hazırlanamış kitabeler bulunmaktadır. 1074'te Celalî takvimini hazırlattı. Bu takvim başkenti olan İsfahan'daki gözlemevinden yapılmış astronomik rasatlara bağlanmıştır. Ticari mallardan alınan vergilerin bazılarını kaldırdı. Ermeni Patriğinin isteği üzerine kiliseleri, manastırları ve rahipleri vergiden muaf tuttu. Hac yollarında su kuyuları açtırdı ve bu yolların emniyetini sağladı. Bir şii kaynağa göre Melikşah İslam içinde ayrılan mezheplerin nedenini ve hak olanı bulmak amacıyla, Bağdat'taki Nizamiye Medresesi'nde, çeşitli ilimlerde kendilerine güvenilir 10'ar tane Ehl-i Sünnet ve Caferî büyük alimini konuk etmiştir. Sultan Melikşah'ın kendi başkanlığında ve tarafsız olarak Nizamülmülk'ün danışmanlığında, Nizamülmülk'ün damadı olan Mukatil b. Atiyye'nin kaleme aldığı konferans 3 gün boyunca sürmüş, Caferî alimlerinin, Melikşah'ın bütün sorularına eksiksiz olarak Kur’an-ı Kerîm'den ve Hadis-i Şerifler'den delil getirdiğini görünce, çok şaşırmış ve şu ana kadar düşüncesinin yanlış olduğunu görüp Şiî mezhebine geçtiğini konferansta dile getirmiştir.. Hemen ardından Nizamülmülk başta olmak üzere mecliste bulunan alimlerden de büyük bir kısmı Caferî Mezhebi'ne dahil olmuşlardır.. Fakat daha sonra bazı Sünni alimler Sultan Melikşah ile veziri Nizamülmülk'ün aleyhinde karalama politikası güdüp ve sonunda hicri 12 Ramazan 485 yılı (16 Ekim 1092) Vezir Nizamülmülk'ü ve izleyen dönemde de Sultan Melikşah'ı daha 37 yaşında iken öldürttüler. Bazı kaynaklar Nizamülmülk'ün Hasan Sabbah'ın emrindeki Haşhaşiler tarafından öldürüldüğünü yazarlar. Döneminde yazılmış olan bazı kronik-tarihçilerin eserleri de neden ve nasıl öldüğü hakkında farklı bilgiler vermektedirler. Tarihçi Ebu'l Feda Sultan Melikşah'ın 1092/1093 (Hicri 485)'te Bağdad'da bir sürek avından sonra hastalanıp öldüğünü yazmaktadır. Kronik-tarihçi Hamdullah Müstevfî-i Kazvînî "Târîh-i Güzîde" adlı eserinde Melikşah'ın Kasım 1092'de (Hicri Şevval 485'te) 38 yaşında iken Bağdad'da bir sürek avından sonra öldüğünü bildirmektedir. Ermeni kronik-tarihçi Vardan'a göre 1092'de "barış seven sultan karısı tarafından zehirlenip" öldürülmüş ve babası Alparslan'in yanında Merend'da gömülmüştür. Kronik-tarihçi Kırakos Ganjaketsis yazdığı Ermenistan Tarihi eserinde Melikşah'ın 20 yıl hüküm sürüp Ermeniler dahil tüm tebaları için iyi işler yaptığını fakat karısı tarafından zehirlenerek öldürüldüğünü yazmaktadır. Urfalı Matias adlı Hristiyan kronik-tarihçi ise Melikşah'ın 27 Şubat 1092 veya 25 Şubat 1093'da Bağdad'da karısı olan Semarkand sultanının kızı tarafından zehirlenip öldürüldüğünü ve babası Alparslan'ın yanında Marand'da defin edildiğini bildirmektedir. Arnavutluk millî futbol takımı Arnavutluk millî futbol takımı, Arnavutluk'u uluslararası arenada temsil eden futbol takımı. Arnavutluk Futbol Federasyonu tarafından kontrol edilmektedir. 2016 Avrupa Futbol Şampiyonası elemelerinde Portekiz, Danimarka, Sırbistan ve Ermenistan ile mücadele eden Arnavutluk, 4 galibiyet, 2 beraberlik ve 2 mağlubiyet ile 14 puan toplayarak ikinci sırada yer aldı ve Portekiz'in ardından Avrupa Futbol Şampiyonası'na doğrudan katılım hakkı elde etti. Elemelerde Sırbistan ile 14 Ekim 2014'te oynadığı maçta bir grup Arnavut, bir hava aracıyla sahanın tepesinde, üzerinde Büyük Arnavutluk haritası olan bir pankart gezdirmeye başlaması üzerine söz konusu pankartı indirmeye çalışan Sırp futbolcular ile Arnavut futbolcuların arasında çıkan gerginlik tribünlere de sıçrayınca Arnavutluk takımı sahadan çekildi ve maç tatil edildi. Sonrasında UEFA, sahadan çekildiği için Arnavutluk'u 3-0 hükmen mağlup sayıp Sırbistan'a da çıkan olaylar neticesinde "3 puan silme cezası" verince iki ülke federasyonu da CAS'a itiraz etti. CAS ise 15 Temmuz 2015'te verdiği kararda Sırpların itirazını reddederken Arnavutluk'unkini kabul etti ve Sırpların cezası sabit kalırken Arnavutluk maçı 3-0 hükmen kazanmış sayıldı. Aşağıdaki oyuncular, 7 ve 10 Eylül 2019 tarihlerinde Fransa ve İzlanda'ya karşı oynanan UEFA Euro 2020 maçlarına çağrıldı. Moldova millî futbol takımı Moldova millî futbol takımı, Moldova'yı uluslararası arenada temsil eden futbol takımıdır. Önceleri Romanya ve SSCB'nin bir parçası olan Moldova ilk millî maçını 1991'de Gürcistan ile oynadı. Avrupa'nın güçsüz takımlarından biri olan Moldova tarihinde hiçbir uluslararası organizasyona katılamadı. Aşağıdaki oyuncular, 7 Eylül'de İzlanda'ya ve 10 Eylül 2019'da Türkiye'ye karşı olan eleme maçlarında UEFA Euro 2020'ye çağrıldı. The following players have been called up for the team within the last 12 months. Battle Hymns Battle Hymns heavy metal grubu Manowar'un 1982 yılında çıkardığı albümdür. Grubun ilk albümüdür. YeÅŸiloba, Yunak Yeşiloba, Konya'nın Yunak ilçesine bağlı bir mahalledir. Mahalle genel olarak yeşilliktir. Karşılıklı dağların ortasında yer alır.Etrafı dağlarla çevrilidir.Rakımı 1040m'dir Heckler & Koch HK33 HK33, G3 piyade tüfeğinin 90'lı yıllara güncelleştirilmiş, NATO standardına getirilmiş versiyonudur. Türk Silahlı Kuvvetleri bu silâhı fizikî ömürlerini tamamlamakta olan G3 ile değiştirmek istemekteydi. Fakat, HK416 varyasyonu Mehmetçik-1'in üretilmesine karar verildi. HK33 Türkiye'de MKEK tarafından üretilmektedir. TSK tarafından komando, jandarma, özel harekât ve bazı ÖKK birliklerinde kullanılmaktadır. Türk Silahlı Kuvvetleri için MKEK tarafından lisans altında üretilen HK33, G3 piyade tüfeği üzerinde geliştirilmiştir. 5,56 x 45 mm olan HK33'ün otomatik atışlardaki isabet oranı G3'e göre önemli ölçüde arttırılmıştır. Standart olarak 30 fişeklik bir şarjör ile birlikte kullanılan tüfeğin, 25 ve 40 fişeklik şarjör opsiyonları da mevcuttur.1986 yılında seri üretimine başlanan HK33, Malezya,Şili ve Tayland tarafından da kullanılmaktadır. Dönemsel olarak komando birliklere verilecek olan HK33'ler ilerde tüm piyade erlere dağıtılması planlanmaktaydı, ancak MKEK Ar-Ge ortağı Sarsılmaz Silah Sanayi ile %100 yerli MPT-76 piyade tüfeğini yapınca bu plan da rafa kalktı. Ayrıca MKEK, bu silahın yerli üretimi olan MKEK T-50 Saldırı tüfeği, MKEK T-12 Keskin nişancı tüfeği'ni üretmiştir. Celal Bayar Üniversitesi İktisadi ve İdari Bilimler Fakültesi Celal Bayar Üniversitesi İktisadi ve İdari Bilimler Fakültesi, Manisa'nın ilk yükseköğretim kurumu olma özelliğini taşıyan, şu an Celal Bayar Üniversitesi'ne bağlı bir fakültedir. İktisadi ve İdari Bilimler Fakültesi, 1975 yılında Ege Üniversitesi'ne bağlı olarak önlisans programı olarak kurulmuş, daha sonraları ise lisans düzeyinde Manisa Maliye-Muhasebe Yüksekokulu adıyla 4 yıllık eğitim-öğretim vermeye başlamıştır. 1987'de Dokuz Eylül Üniversitesi altında eğitim vermiş, daha sonraları Celal Bayar Üniversitesi bünyesinde yeniden yapılandırılan ilk ve kurucu fakülte olmuştur. Manisa'nın Yunusemre ilçesinde yer alan Şehit Prof. Dr. İlhan Varank Yerleşkesi'nde eğitim öğretim yapılmaktadır. İngilizce eğitim görmek isteyenler için hazırlık sınıfı zorunlu olup, eğitim süresi boyunca, bölümler tarafından belirlenen sayıda ders İngilizce okutulmaktadır. 1995 yılından beri İİBF Yönetim ve Ekonomi Dergisi (ISSN-1302-0064) adıyla yılda iki sayıdan oluşan bir dergi yayımlanmaktadır. Dekanlığını Prof. Dr. Mustafa Miynat yapmaktadır. Silvio Piola Silvio Piola (29 Eylül 1913 - 4 Ekim 1996) İtalyan golcü futbolcudur. İtalyanın en üst düzey ligi Serie A'nın tarihinin en çok gol atan futbolcusudur. Bu ligde 1929 ile 1954 yılları arasında çeşitli takımlarda oynamış ve toplam 274 gol atmıştır. İtalya millî futbol takımında 34 kez forma giymiş ve 30 gol atmıştır. 1938 FIFA Dünya Kupası'nda İtalya kadrosunda yer almış ve şampiyonluk yaşamıştır. "Not: Takımları yanındaki sayı toplam oynadığı maçı, parantez içindeki sayı ise attığı golü göstermektedir." Sedat Ã–zden Ali Sedat Özden (d. 30 Ağustos 1953, Bursa), eski Türk millî futbolcu, Teknik Direktör. Bursaspor'nun efsane olmuş futbolcusu. Futbola Bursaspor Genç Takımı'nda başlayan Sedat Özden, daha sonra Sölöz Gençlerbirliği ve Bursa Gençlerbirliği'nde oynadı. 1973'te Bursaspor'a geçti ve Bursaspor için ilk resmî maçını, 17 Mart 1974'te Samsunspor'a karşı oynadı. Takımda iki adaşının (Sedat Habeş ve Sedat Özbağ) olmasından dolayı ve o zamanlar futbolcuları soyadlariyla anılmadığından adaşlarından ayırt edebilmek için Sedat 3 lakabıyla anılmaya başladı. İstanbul takımlarından defalarca transfer teklifi almasına rağmen yeşil-beyazlı formayı üstünden hiç çıkarmadı. 1985-86 sezonunda Bursaspor ile Türkiye Kupası Şampiyonluğu yaşadı. Bursaspor'la özdeşleşen efsane kaptan 1986 yazında futbolu bıraktı. Sedat Özden, tüm futbolculuk kariyerini doğduğu ve yetiştiği kentin takımında geçiren nadir oyunculardan biri olarak Türk futbol tarihine geçmiştir. 36 kez millî takımlara çağrılan Sedat Özden, 1 kez Türkiye U-21, 34 kez de Türkiye A millî takım forması olmak üzere toplam 35 kez millî formayı giymiştir ve bu müsabakalarda 7 gol kaydetmiştir. İlk kez 23 Mart 1977 tarihinde A millî takım formasını Romanya ile oynanan Balkan Kupası müsabakasında giydi. Daha sonraları, A millî takımın değismez oyuncusu oldu ve bununla beraber 3 müsabakada A millî takımın kaptanlığını üstlendi. 16 Ekim 1985 tarihindeki oynanan İngiltere-Türkiye 1986 FIFA Dünya Kupası Elemeleri maçında efsanevi Wembley Stadyumu'na çıkan Türkiye A millî takımın kaptanlığını yaptı. Sedat Özden 1986-87 Türkiye 1. Futbol Ligi sezonu'nun 11. haftasinda teknik direktör Toma Kaleperoviç ile yollarını ayıran Bursaspor'u geçici olarak beş haftalığına çalıştırmıştır. BOSSEK Bursa Otomobil Sporu Sevenler Kulübü (BOSSEK), Türkiye'nin en eski otomobil sporları kulübü olup, 10 Eylül 1972 tarihinde Orhan Akiş'in kurucu başkanlığında kurulmuş ve 30 yıldan bu yana faaliyetlerini devam ettirmiştir. Orhan Akiş'in ardından sırasıyla Feridun Pehlivan, Mahmut Erdilek, İsmail Koşarer, Sabri Ersavaş, Raşit Barışıcı, Selçuk Özsevinç, Fethi Önder ve Emin Akça başkanlık görevini yürütmüş ve son olarak da halen bu görevi sürdürmekte olan Erdal Elbay başkanlığındaki yönetim görevi devralmıştır. Akçapınar, Ula Akçapınar, Muğla'nın Ula ilçesine bağlı bir . Akçapınar, il merkezi Muğla'ya 42 km, ilçe merkezi Ula'ya 20 km, yakınında bulunan Marmaris'e ise 26 km uzaklıktadır. Metro Metro, hızlı taşımacılık için kullanılan şehir içi raylı metro sistemidir. Belirli bölgelerde istasyonları olur. Bölgenin yoğunluğuna göre istasyon kapasiteleri artabilir ve istasyon mesafeleri yakın olabilir. Metro sistemi rayın yanına bağlı olan enerji (kataner) sisteminden alır. Metro hatlarının en önemli özelliği hızlı, güvenli, konforlu olması ve başka trenlerin geçmediği sadece metro trenlerine özel sistemli ray hattı olmasıdır. Geçtiği bölgenin imkanına göre viyadük, hemzemin, veya yer altından gidebilir. Metro hatları yol ve diğer demir yollarına kesişmez, bağlantısı olmaz. Çoğu bölgelere ara hat ayrılmaktadır. Anders FridÃ©n Anders Fridén, İsveçli melodik death metal grubu In Flames vokalistidir. Ayrıca Dark Tranquillity ve Passenger'ın eski üyesidir. "The Jester Race" albümünden beri Anders Fridén, grubun ana söz yazarıdır. Ã‡iroz Çiroz şu anlamlara gelebilir: DolaylÄ± tutum stratejisi Dolaylı tutum stratejisi, bir askeri strateji olarak, düşmanın ana kuvvetlerinin savaş alanında imha edilerek yenilmesi şeklindeki geleneksel doğrudan tutumdan farklı olarak, düşmanın fizik ve psikolojik dengesinin bozularak savaşma kararlılık ve gücünün kırılmasına yönelik stratejik tutumlardır. Yaşamın hemen her alanında uygulanabilen bir genel prensip olarak dolaylı tutum, karşı tarafın direncini zayıflatmak, savunma durumu almasını engellemek ya da en azından teşvik etmemek şeklinde formüle edilebilir. Dolaylı tutumun askeriyede uygulanışı da aynı mantığı içermektedir. Geleneksel doğrudan tutum, Clausewitz’in Savaş Üstüne adlı çalışmasında en net şekliyle formüle edilen tutumdur. Clausewitz’in formüle ettiği şekliyle, düşmanın ana kuvvetlerinin savaş alanında kesin bir şekilde imha edilmesidir. Savaş tarihi boyunca pek çok komutan ve askeri teorisyen tarafından, savaşı kazanmanın tek kesin yöntemi olarak kabul edile gelmiştir. Oysa düşmanın hazırlıklı olduğu, öngörebileceği bir hareket tarzı, doğal olarak onun dengesini pekiştirerek direnç gösterme olanaklarını artırır. B.H.Liddell Hart, “Stratejide en dolaşık yol, çok kez hedefe ulaşmada kullanılan en kısa yoldur” diye yazmaktadır. Bir askeri manevra olarak dolaylı tutum, düşmanın en az beklediği hattan, dolayısıyla en az direnç görecek hattan girişilecek bir ya da bir dizi manevrayı ifade eden taktiksel ya da operatif (operasyona yönelik) bir kavramdır. Dolaylı tutum stratejisi ise, izlenecek tüm taktik ve stratejilerin, düşmanın fizik ve psikolojik dengesini çökertmeye yönelmesidir. Bunun sağlanması, düşmanın savunma ve direnç gösterme anlamında hazırlıksız yakalanması olduğu kadar, hazırlık yapma olanaklarının elinden alınmasını da içine alır. Dolaylı tutum stratejisi ilk olarak Liddell Hart tarafından formüle edilmiş olmakla birlikte, tarihteki pek çok kesin sonuçlu harekatta izlenmiş olan bir stratejidir. Yıldırım savaşı taktikleri de esas olarak dolaylı tutum stratejisine dayanmaktadır. Çiroz (mühendislik) Çiroz (mühendislik) Betonarme yapılarda; kolon ya da perde yapımında kullanılan etriye şeklidir. Düşey donatıların etrafının etriye ile dolanılamadığı durumlarda kullanılır. Uçları kıvrılmış çelik çubuğun karşılıklı düşey donatıyı tutması işine yarar. Bombelenme boyunu kırmak için kullanılır.Perde lerde en az m'ye 4 tane yapılması 1997 Deprem Yönetmeliği'nce zorunludur. Şaşırtmalı düzenleme esastır. KÃ¼ba Devrimi Küba devrimi, 26 Temmuz Hareketi'yle birlikte kovulan Fulgencio Batista rejimi yerine Fidel Castro önderliğinde yeni bir Küba hükûmeti kurulması. Süreç 26 Temmuz 1953 Moncada Kışlası isyanıyla başlar, 1 Ocak 1959'da Batista'nın kovulması ve Santa Clara, Santiago de Cuba şehirlerinin Fidel Castro, Che Guevara, Raul Castro liderliğindeki isyancılar tarafından ele geçirilmesiyle son bulur. "Küba devrimi" terimi, aynı zamanda kısaca Batista'nın devrilmesi ve sosyalist ilkelerin yeni Küba Hükûmeti tarafından uygulanmasını da belirtir. 26 Temmuz 1953 tarihinde yaklaşık yüz kişilik az cephaneli gerilla grubu Moncada Kışlası'na saldırdı. Birçoğu saldırıda hayatını kaybetti. Hayatta kalanlar, Fidel Castro ve Raúl Castro da bu gruba dahildir, kısa süre içinde yakalandı. Dava sonunda hepsi uzun süreli hapis cezaları aldı. Castro, Isla de la Juventud adasında yer alan "Presidio Modelo" hapishanesinde geçirmek üzere 15 yıl hapis cezası aldı. 1955`te baskılar üzerine Batista Moncada baskıncıları da dahil bütün politik mahkûmları serbest bıraktı. Castro kardeşler Meksika'ya sürgün edildi. Burada sürgün edilmiş diğer Kübalılarla tanışıp daha da güçlendiler. Bu yeniden örgütlenme sürecinde Castro, Arjantinli doktor Ernesto "Che" Guevara ile tanıştı, Che de onlara katılmakta gecikmedi. Burada Kübalı eski askeri lider devrimci Alberto Bayo tarafından eğitildiler. Meksika'da eğitilen grup Fidel Castro önderliğinde Küba`ya gitmek için Kasım 1956'ta Granma yatına bindiler. Planlarına göre Doğu Küba'ya geldikleri zaman Küba'da kalan isyancılar tarafından genel bir çatışma başlatılacak böylelikle Batista hükümetini çabucak devireceklerdi. Granma yatı Küba'ya planlanan zamandan daha geç ve planlanan bölgeden daha doğuya vardı. 26 Temmuz Hareketi'ne bağlı olan "llano" kanadıyla temas etmek zorlaştı ve koordine bir saldırı gerçekleştirilemedi. Varıştan sonra gerillalar Sierra Maestra dağlarına kendi çabalarıyla ilerlemeye başladılar. Kısa bir süre sonra Küba Hava Kuvvetleri'nin saldırısı sonucu birçok kişi hayatını kaybetti, yüz civarında kişiden geriye 15-20 kişi kalmıştı. Hayatta kalanlar küçük gruplara ayrılıp, dağlarda ilerleyerek hayatta kalan kişilere ulaşmaya çalıştılar. Birbirlerini bulmaları köylü sempatizanlar sayesinde oldu. Bu 12 kişilik küçük grup, Fidel Castro, Raúl Castro, Camilo Cienfuegos ve Che Guevara da buradaydı, gerilla kuvvetinin çekirdek lider grubunu oluşturacaklardı. 1956'dan 1958'in ortalarına kadar Castro Ramos Latour, Frank País, Huber Matos ve diğerlerinin yardımıyla Sierra Maestra dağlarındaki ufak Batista garnizonlarına başarılı saldırılar düzenledi. Cevap olarak Batista kontrolü kaybetmemek için Küba'daki şehirlerde kanlı tepkiler verdi. Che Guevara ve Raúl Castro da dağlarda Batista yanlılarını ve Castro düşmanlarını idam ederek politik kontrolü sağladı. Bu zaman diliminde Castro ve ekibi yaklaşık 200 kişiden oluşuyordu ve bu sayı Küba ordusu ve polis gücünün toplamına (30.000-40.000 arası Bockman, Chapter 2) oranla oldukça küçüktü. Fakat her çatışma öncesi savaşmaya isteksiz olan orduydu ve saldırıları etkisiz oluyordu. Batista güçleri için diğer bir sorun ise Birleşik Devletler tarafından 14 Mart 1958'de konulan ambargoydu. Küba Hava Kuvvetleri uçakları tamir ettiremiyor ya da yedek parça alamıyordu. Batista güçleri sonunda Verano Operasyonuyla dağlara güçlü biçimde saldırmaya başladı. 12.000 asker (yarısından fazlası eğitimsiz erdi) bu operasyona katıldı fakat Castro'nun kararlı savaşçıları tarafından püskürtüldü. Örneğin 11 Temmuz'dan 21 Temmuz'a kadar süren La Plata Muharebesi'nde Castro'nun güçleri 240 kişiyi esir alırken sadece 3 kişi kaybetti. 29 temmuzda General Cantillo'nun tuzağına düşen Castro ve savaşçıları yaklaşık 70 kişiyi yitirdi. Castro 1 Ağustos`ta geçici ateşkes önerdi ve Cantillo kabul etti. Pazarlıklar sürerken Castro savaşçılarını tekrar dağlara taşıdı ve operasyonu en az kayıpla bitirdi. Büyük umutlarla başlatılan Verano Operasyonu Batista hükûmeti için başarısızlıkla sonuçlanmıştı. Batista saldırısı başarısızlığa uğratıldıktan sonra 21 Ağustos 1958 tarihinde Castro güçleri saldırmaya başladı. Fidel Castro, Raúl Castro ve Juan Almeida komutanlığındaki "Oriente" bölgesinde (şimdi 4'e ayrılmıştır, Santiago de Cuba, Granma, Guantánamo, Holguín) 4 cephe kurulmuştu. Batista saldırısı sırasında ele geçirilen cephaneler oldukça işe yaramıştı ve Castro güçleri seri halde zafer kazanmaya başladı. Bu sırada, Che Guevara, Camilo Cienfuegos ve Jaime Vega kumandanlığındaki 3 ekip de Santa Clara'ya doğru ilerlemekteydi. Jaime Vega ekibi yok edildi. Kalan iki ekip ana merkezlere ulaşarak Castro kumandanlığında olmayan direniş örgütleriyle birleşti. Cienfuegos 30 Aralık 1958'de Yaguajay Çarpışması'nı kazanarak önemli bir başarı elde etti ("Yaguajay Kahramanı" ismi buradan gelir). Ertesi gün (31 Aralık) Santa Clara şehri Che Guevara, Cienfuegos ve William Alexander Morgan güçleri tarafından ele geçirildi. Bu haberler Batista'yı paniğe sürükledi. Haberi aldıktan saatler sonra, 1 Ocak 1959 tarihinde uçakla Dominik Cumhuriyeti'ne kaçtı. Castro, Batista'nın kaçtığını duydu ve Santiago de Cuba'yı almak için görüşmelere başladı. 2 Ocak'ta Albay Rubido askerlerine Castro güçleriyle savaşmamalarını emretti ve şehir ele geçti. Guevara ve Cienfuegos da Havana'ya aynı saatlerde girdi. Santa Clara'dan Küba'nın başkenti Havana'ya gelirken hiçbir güçle karşılaşmamışlardı. 6 Ocak'ta Castro Havana'ya ulaştı. Küba'nın yeni başkanı ve lideri belli olmuştu. Küba Devrimi zafere ulaştıktan sonra Küba toplumunun ekonomik ve sosyal hayatında çok önemli değişiklikler gerçekleştirmiştir. Özellikle başta United Fruit Company, Shell ve ITT gibi yabancı işletmelerin kamulaştırılması, toprak reformunun gerçekleştirilmesi gibi uygulamalar ülke ve ülke dışında yoğun ilgi çekmiştir. Adada büyük yatırımları bulunan ABD, Castro yönetimini devirmek için çeşitli girişimlerde bulunmuş, Batista yanlısı ordunun kılıç artıklarından meydana getirdiği 2506. Tugay adındaki askeri birlikle adayı Domuzlar Körfezi Çıkartması olarak bilinen saldırıyla işgal etmeye çalışmıştır. İşgal girişiminin püskürtülmesiyle Küba hızla sosyalist sisteme geçmiş ve Sovyetler Birliği ile ilişkilerini sıkılaştırmıştır. ABD'nin düzenlediği ve adadaki Guantánamo Üssü'nden de desteklenen Mongoose Operasyonu yüzünden işgal edilme tehlikesi bir kez daha belirince Castro yönetimi adaya Sovyet balistik füzelerini yerleştirerek Küba Füze Krizi'nin patlak vermesine yol açan süreci başlatmıştır. Adaya 2015 yılından itibaren ambargo uygulanmamaktadır ve ABD vatandaşlarına turistik geziler düzenlemektedir. Teknoloji TV Teknoloji TV, yayın hayatına ilk olarak 12 Ekim 2003 tarihinde Digiturk platformu üzerinde başlamıştır. Bir yıl sonra maddi zorluklar yüzünden kapanmak zorunda kalmış, ancak kapandıktan üç ay sonra yeni genel müdür "Mehmet Marangoz" ve eski kadronun hemen hemen tamamıyla, bu sefer Türksat uydusu ve TurksatKablo şebekesi üzerinden yeniden yayın hayatına geçmiştir. Daha sonra kanal 8 Aralık 2007 yılında Aydın Doğan tarafından satın alınmış ve 4 Ocak 2008 yılında yayınını durdurmuştur. Hafta içi her gün yayınlanan, Burak Aydoğan ve Serkan Ayan'ın sunduğu Kapanış Sayfası aldığı her program aldığı binlerce mesaj ile dönemin fenomen programlarından biri olmuştur. Teknolojik geyik muhabbeti üzerine kurgulu Kapanış Sayfası, Türk televizyonlarının en interaktif programlarından biri olma özelliği de taşımaktadır. Kanalın dikkat çeken ve en çok izlenen programları arasında Türkiye'de ilk uyguladığı yardım masası formatıyla DrX, ve bir oyun programı olan Oyun Stüdyosu da vardır. DrX programı hem eğlenceli hem de tüm merak ve problemlere ışık tutan yapısıyla kanalı dikkat çeker hale getirdiler. Türkiye'nin Teknoloji Televizyonu olarak seyirci karşısında yer bulan Teknoloji Televizyonu Magazinden Spor a kadar her türlü yapımlarıyla dikkatleri üzerine çekmeyi başardı. Yapımcılığını ve Yönetmenliğini Uğur Özarslan'ın yaptığı Otoloji,Tek Magazin, Elektronik Hobiler, Mercek gibi programlar Televizyonu lokomotifleri arasında yerini aldı. Kabardino-Balkarya'nın idari yapılanması Menemen (yemek) Menemen, yumurta, biber, domates ve isteğe bağlı olarak soğan kullanılarak yapılan bir Türk yemeğidir. İlk kez mübadele ile İzmir'in Menemen ilçesine gelen Girit Türkleri tarafından yapılmıştır ve adını ilçeden almaktadır. Kızan yağa ilk olarak soğanlar atılarak pembeleşene kadar kavrulur. Ardından biberler atılarak hafifçe kavrulur, doğranmış domates malzemeye eklenir, domates suyunu bırakana kadar pişirilir. Sayısı ihtiyaca göre değişecek yumurtalar kırılır ve karıştırılarak pişmeye bırakılır. Daha sonra yemeğin üzerine isteğe göre pul biber, nane gibi baharatlar atılabilmektedir. Yumurtaların pişmesiyle yemek hazırlanmış olur. Sucuk, pastırma, sosis veya peynir eklenerek de yapılabilir, ancak bu geleneksel tariften uzaklaştırır. Samsun-Çorum karayolu üzerindeki Çakallı mevkiinde bulunan lokantalara has menemen türü olan Çakallı usulünde yumurtaların yalnız sarısı kullanılmakta, yöreye has ekmekle servis edilmektedir. Yükselen burç Batı astrolojisinde, yükselen burç, kişinin doğum anında, doğu ufkunda yükselen burca verilen addır. Doğum haritasında, doğu ufuk çizgisine bakıldığında doğu tarafında bu burç gözükür. Yükselen burç astrolojide aynı zamanda birinci evin yönetcisidir. Boji Boji, Demiryolu taşıtlarının bir bileşenidir. Görevi tekerleklerin hareketini sağlamak ve taşıtın geri kalan kısmını taşımaktır. Boji'in esas kullanım amacı uzun olan demiryolu taşıtlarının kıvrımlı raylarda daha uyumlu geçişini sağlamak, rijid yapıya sahip olan sabit konumlu tren tekerlek dingilinde taşıtın vagon kısmında rayların pozisyonlarındaki düzensizliklerle olan bağını yok etmek amacı ile ikinci bir yay basamağı elde edebilmek ve böylece de sürüşteki konforu artırmaktır. Boji'ler daha iyi sürüş özellikleri sağlamak, rayda daha az aşınmaya yol açmak ve daha az raydan çıkma tehlikesi sunmak ile yükümlü bileşendir. Boji'deki dingil sayısı arttıkça ray kıvrımlarından geçişteki konumlanışları daha da önem kazanmaya başlar. Boji'nin gözlemleneceği sabit noktalar dingil kutularıdır. Dışarıdan konumlandırılmış yük vagonu bojileri için yatay genişlikleri; tekerlek dingilleri ve boji gövdesini uyumlu tutmak içindir ve UIC rayları için standart bir değer taşırlar. Dışarıdan konumlandırmadaki kasıt dingil yuvası ve boji gövdesinin parçalarının teker disklerinin dışında bulunmasıdır ki, içerden konumlandırılmış bojilerde tekerlerin arasında bulunurlar. Yolcu vagonu ve lokomotif bojileri iki aşamalı yay sistemine sahipken, yük treni bojileri genelde tek aşamalı yaya sahiptirler. Teker dingil bileşenleri ile boji arasında birincil yay, boji ile vagon arasında ise ikincil yay yer alır. Dingil yuvası üzerinde yer alan birincil yay tabaka, burma ya da lastik yaydır. İkincil yay ise yolcu vagonlarında genelde burma ya da hava yaylarından, lokomotif bogîlerinde ise burma yaylardan oluşur Bojiler daha da karmaşık halde olabilirler. Kobe Tai Kobe Tai (d. 15 Ocak 1972) Tayvan ve Japon melezi, Asya asıllı Amerikalı bir porno yıldızıdır. Gerçek ismi Carla Carter'dır. Kobe Tai, Taipei - Tayvan'da doğmuştur. 5 aylıkken Arkansas'ta, Amerikalı bir aile tarafından evlat edinilmiştir. Çifte vatandaşlığa sahiptir. Ayrıca, 2002 yılında yürürlülüğe giren Popmundo isimli interaktif oyunda, Meryem