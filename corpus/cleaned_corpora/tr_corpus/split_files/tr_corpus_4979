yerleşik bir hayat yaşamış Neolitik balıkçı kültür ve toplumlarını kapsayan terim. Günümüzde bu bölgeler Kazakistan, Özbekistan ve Türkmenistan sınırları içerisinde bulunmaktadır. Kültür ilk olarak 1939 yılında S.P. Tolstoy önderliğinde Sovyetler Birliği tarafından keşfedilmiş ve kültüre keşfedildiği bölgenin ismi verilmiştir. Tazabagyab kültürü ilerleyen zamanlarda Kelteminar kültürünün yerine geçmiştir. Bu kültürün mensuplarının ilk olarak avcı-toplayıcılık ve balıkçılık yaptıkları daha sonra ise hayvancılıkla uğraşmaya başladıkları düşünülmektedir. Buzul çağının bitmesi ile beraber pek çok insan grubu bu bölgeye göç etmiş, köpek gibi hayvanların, yay ve ok gibi yeni icatların yaygınlaşmasında rol oynamışlardır. Bilim insanları Kelteminar kültürünün "Pit–Comb Ware kültürüne" akraba olduğunu düşünmekte ve bir erken Fin-Ugor kavmi olarak sınıflandırmaktalardır. Ancak daha yeni araştırmalar kültürün Hint Avrupa dil ailesi ve Fin-Ugor dilleri dışında bulunanan şu an soyu tükenmiş bir yalıtık dil konuşmuş olabileceklerini ortaya koymuştur. The Decemberists The Decemberists, Portland, Oregon'da kurulmuş olan 5 kişilik bir rock grubudur. İlk albümleri 5 Songs'u kendi çabalarıyla 2001'de çıkardılar. The Tain, Castaways and Cutouts, Her Majesty, Picaresque, The Crane Wife adında 5 albüm daha çıkaran grubun yaptığı müziğin türü progressive rock, indie rock, folk gibi birçok tarza yakın görülmektedir. Hem müzik tarzları, hem de şarkı sözleri nedeniyle sıkça Neutral Milk Hotel grubuyla karşılaştırılırlar. 2005 Mart'ında grup 16 Military Wives adlı şarkılarının klibini BitTorrent üzerinden yayınlayarak bunu yapan ilk grup oldular. Grubun üyeleri kurulduğundan bu yana büyük miktarda değişiklik göstermiştir. Chen Ning Yang Chen Ning Yang (C. N. Yang; ; d. 22 Eylül 1922), zayıf kuvvet içeren etkileşmelerde eksi dönüşümün (paritenin) sistemi değiştirdiğini gösteren çalışmalarıyla T. D. Lee ile birlikte 1957'de 35 yaşında Nobel Fizik Ödülü'nü kazanan Çin kökenli Amerikalı fizikçidir. Bilime yaptığı birçok katkının arasında Robert Mills ile ortaya koydukları Yang-Mills teorisi de vardır. Pazırık Kurganı Pazırık Kurganı, Altay bölgesinde, MÖ 3. ve 6. yüzyıllara ait İskit sanatının, özellikle halı ve küçük el sanatlarının, örneklerinin bulunduğu bölge. Pazırık Kurganı, bölgede ele geçirilen objeler ve eserlerden dolayı UNESCO Dünya Mirası Bölgelerinden birisidir. Altaylar'da MÖ 3. yüzyıl olarak tarihlenen bu kurganda Arkeolog Sergei Ivanovich Rudenko'nun keşfettiği MÖ 5. yüzyıla ait eserler İskitlerin İran, Hindistan, ve Çin ile güçlü ticaret bağlantıları olduğunu göstermektedir. Bulunan eserler arasında en değerlilerinden birisi İskit halısıdır. Boyu 200, eni 189 cm, kalınlığı 2 mm olan bu Pazırık Halısında, her 10 cm'de 36.000 düğüm bulunmaktadır. Dünyanın en eski halısı olarak nitelendirilen Pazırık halısı, Ermitaj Müzesi'nde sergilenmektedir. Pazırık, Güney Sibirya'da Altay eteklerinde Pazırıkta bulunup MÖ 5. yüzyıla tarihlendirilen ve arkeolog Natalia Polosmak tarafından bulunduktan sonra Buz bakiresi adı verilen mumyalanmış ceset ve bunun gibi, kollarında hayvan desenli dövmeleri bulunan mumyalar keşfedilmiştir. Bulunan eserlerde ağırlıklı olarak geyikler, dağ keçileri; Leningrad Ermitaj müzesinde yer alan eserler arasında da halı dışında kumaş, renkli keçe, aplike örtüler, hayvan ve bitki desenli tekstil ürünleri vardır. Noin-Ula Kurganı Noin-Ula Kurganı (Noyon-Uul), Moğolistan'ın kuzey kesiminde Noin-Ula'de bulunan Hiung nulara ait sanat eserlerinin ortaya çıkarıldığı kurgan. Noin-Ula kurganı Albay P.K. Kozloff tarafından 1923 - 1926 tarihleri arasında çıkarılmıştır. Selenga nehrinin Baykal Gölüne aktığı yerin civarında bulunan bu bölgede 212 kurgan bulunmuştur. Noin-Ula mezarlarının çoğu I. yüzyıla aittir. Kurganlardaki yün işlemeciliği dikkati çeker. Bıyıklı iki insan başı portresi Göktürk ve Uygur porte sanatının öncüsü olarak kabul edilir. Şipovo Kurganı Şipovo Kurganı, Hunlardan kalan bir kurgandır. Volga bölgesinde Saratov civarında bulunan kurganlar Avrupa Hunlarına aittir. Buradaki buluntuların, Macaristandaki Hun sanatının menşeini göstermesi bakımından önemi büyüktür. "Üç köşeli ok uçları" Saratov buluntularında ve Macaristandaki Hunlarda aynıdır. Bu kurganlarda, Altın kaplama tekniği oldukça ileridir. Drogheda Drogheda İrlanda'nın doğu kıyısında, Dublin'in kuzeyinde bulunan bir liman kasabasıdır. Resmi adı "Droichead Átha" Galce'de "sığ ırmağın üzerindeki köprü" demektir. 1847-1850 yıllarında Avrupa'da ortaya çıkan kıtlık her yeri etkilediği gibi Büyük Britanya'yı da etkisi altına almıştı. Dönemin en çok tüketilen besini olan patates tarlalarının mantar virüsü kapmaları bu sefaletin yaşanmasındaki en büyük etkendi. Uzun yıllar süren bu kıtlık döneminde yaklaşık 1 milyon kişi hayatını kaybetti ve 2 milyon İrlandalı da adayı terk ederek Amerika'ya göç etmek zorunda kaldı. Yaşanan kıtlığın en çok etkilediği bölgelerden biri de Droghedaydı. İrlanda başbakanı Mary McAleese bu konuda Türkiye ziyareti sırasında bir açıklamada bulunmuştur; ""İrlanda halkı bu eşine az rastlanır bonkörlük girişimini asla unutmadı ve bunun sonucunda sizin bayrağınızdaki semboller, bu güzel yıldız ve hilali bölgenin sembolü haline getirdiler. Hatta futbol takımının formalarının üzerinde de bu güzel Türk sembollerini görüyoruz. Önümüzdeki Cumartesi günü eğer Drogheda'yı ziyaret edecek olursanız Türk millî takımının sahada futbol oynadığını düşünebilirsiniz"" Bu şehrin futbol kulübünün takımı Drogheda United ile Türkiye'den Trabzonspor kardeş kulüplerdir. 2013'ün Mart ayında bu iki kulüp bir dostluk maçı yapmışlardır. DenizkÃ¶y, Dikili Denizköy, İzmir'in Dikili ilçesine bağlı bir mahalle. Terakki Vakfı Okulları Terakki Vakfı Okulları, Terakki Vakfı'na bağlı, İstanbul'da yer alan bir okullar bütünüdür. Bünyesinde anaokulu, ilkokul, ortaokul ve lise (eski adıyla Şişli Terakki Lisesi) yer alır. Tarihi, 1877 yılında Selanik'te kurulmuş olan Mekteb-i Terakki adlı okula dayanır. Selanik, 19. yüzyılda çeşitli uluslardan insanları ve kültürleri barındıran yapısıyla, hareketli kültür ve politika yaşamıyla ve en önemlisi zengin ekonomisi ile Osmanlı İmparatorluğu’nun başkenti İstanbul’dan sonra gelen en önemli kentlerinden biriydi. Osmanlı’da Tanzimat Fermanı gibi çağdaşlaşma hareketleri Selanik’te yankı buluyor, Fransız Devrimi'nin ilkeleri Osmanlı topraklarında bu kentte yaygınlaşıyordu. Sonuçta toplumsal ve kültürel yaşamı böylesine canlı bir kentin Osmanlı İmparatorluğu'nda eğitim alanında da öncülük görevi yüklenmesi bir bakıma kaçınılmazdı. 1873 yılında kentin ilk özel Müslüman Türk ilkokulu olarak kapılarını açan Şemsi Efendi Mektebi; çağdaş kuşaklar yetiştirmeyi hedeflemişti ve yöntem olarak da "usul-i cedid" (yeni yöntem) öğretimini seçerek bu atılımı yapıyordu. İşte bu Şemsi Efendi Mektebi, bugün artık Türk millî eğitiminin en köklü kurumlardan birisi olan Terakki Vakfı Özel Şişli Terakki Okulları'nın çekirdeğidir. Okul, Şemsi Efendi'nin öncülüğünde Abdi Kamil, Derviş Efendi, Halil Vehbi Efendi gibi Selanik eşrafının katılımı ve diğer hayırseverlerin yardımlarıyla kurulmuştur.Kuruluşundan bir müddet sonra kız öğrencilere eğitim olanağı sağlaması, okulda batılı eğitim anlayışına uygun özel dersler verilmesi, bu kurumun çağdaş niteliğinin kanıtlarıdır. Şemsi Efendi Mektebi, kuruluşunun üzerinden daha dört yıl geçmeden devralınarak Emin Lütfi Efendi’nin başkanlığındaki 13 kişilik bir encümen ile tam teşkilatlı ve daha büyük kapasiteli bir okula dönüşme çabalarını başlattı. Bu çalışmalar sonucunda 2 Ağustos 1877 tarihinde okul, rüştiye (ortaokul) düzeyine çıkarıldı ve Terakki Mektebi adı altında öğrenime başladı. Okul, bu tarihten sonra da gelişmesini sürdürdü. 27 Mart 1880 tarihinde okulun adı Selanik Terakki Mektebi olarak değiştirildi. Selanik Terakki Mektebi ortaokuldan sonra lise düzeyinde de eğitim vermeye başladı. Bu hızlı gelişim ve verdiği eğitimin kalitesi açısından Selanik’in en gözde okullarından biri haline gelen Selanik Terakki Mektebi, velilerin de isteğine uyarak yatılı kısım ve kızlar bölümünü de açtı. Okul, 20’nci yüzyılın başında adını Yadigar-ı Terakki Ticaret Mektebi olarak değiştirdi. 1912 yılına gelindiğinde Balkan Savaşı nedeniyle Selanik'te zor günler yaşanmaya başladı. Kentin Müslüman Türk halkı; savaş, baskılar ve o yılların karışıklıkları içinde Selanik'i terkedip, başta İstanbul ve İzmir olmak üzere doğuya doğru göç etmek zorunda kaldı. 1923 Lozan Antlaşması'ndan sonra da Terakki Mektebi'nin Selanik'te kalan son bölümü de diğer Türk malları gibi tasfiye edilip kapatıldı. Böylece okulun Selanik’teki yaklaşık 55 yıllık tarihi sona erdi. Ama okulun Selanik'teki son bölümünün kapanmasından dört yıl önce, İstanbul'da Terakki ruhunu taşıyan bir başka okul açılmıştı. Selanik Terakki Mektebi'nden yetişmiş ve Balkan Savaşı yıllarında İstanbul’a göç etmiş bir grup genç, içinden çıktıkları irfan yuvasının geleneğini sürdürmek ve genç kuşaklarda da aynı geleneği yaşatmak için 5 Nisan 1919'da Şişli Lisan Mektebi adı altında bir okul kurdular. 3 Eylül 1919'da Mahmut Celalettin Konağı'nda kapılarını açan Şişli Lisan Mektebi, 24 Haziran 1920 akşamı bu ahşap konak yanınca 1 Eylül 1920 tarihinden itibaren eğitime Pangaltı'da kiralanan Nuri Paşa Konağı'nda devam etti. Okul, 1921 yılından itibaren adını Şişli Terakki Mektebi olarak isim değiştirir. Kuruluş yıllarında olduğu gibi, bu okul da "encümen" adı verilen kurucu ve koruyucu üyelerden oluşmuş bir heyet tarafından yönetildi. Okul kurucularının benimsedikleri ilke Terakki geleneğini ifade ediyordu: Şişli Terakki Mektebi, 1935 yılında kendi mülkiyetindeki binalarına kavuşuncaya kadar hep Nişantaşı ve Pangaltı arasında, okul hizmeti vermeye uygun konakları kiralayarak tam teşkilatlı, yatılı, karma bir lise olarak gelişti. Şişli Terakki Mektebi, 1922 yılında Ferit Paşazade Mehmet Bedri Bey ve validesine ait binada, 1924 yılında Şerif Paşa Konağı ve Münire Sultan Konağı'nda, 1927 yılında Halil Rifat Paşa Konağı'nda ve 1928 yılında da Nişantaşı’ndaki Baş Mabeyinci Konağı'nda hizmet verdi. Baş Mabeyinci Konağı 1935 yılında Emlak ve Eytam Bankası'ndan satın alındı. Konak 1949 yılında yıkılarak yeni ve çağdaş okul tesislerinin yapımına başlandı. Ön cephesi Teşvikiye Caddesi, arka cephesi Akkavak Sokağı, ortası da büyük bir avludan oluşan tesislerin inşaatı 1962 yılında tamamlandı. 1969 yılında da ön cepheye iki kat ilave edildi. Şişli Terakki Mektebi, 17 Mart 1934 tarihinde aynı adla anılan bir limited şirkete devredildi. Ancak, bu biçimsel bir değişimdi. Çünkü şirket ortakları Terakki ruhuna ve ilkelerine uygun olarak hiçbir biçimde kar hissesi istemeyecekleri konusunda birer taahhütname imzalamışlardı. 1963 yılında şirket ilk kuruluştaki yapısına, yani vakıf kavramının o günkü yasal ifadesi ile tesis'e dönüştürülmüş, 1967 yılında yürürlüğe giren 903 sayılı yasanın vakıf kurma olanağını tanıması ile de Terakki Tesisi, Terakki Vakfı'na dönüşmüş ve okul bu vakıf tarafından yönetilmeye başlamıştır. Okulun bugünkü modern tesislerini oluşturan Levent tesislerine doğru ilk adım, 1966 yılında satın alınan 25,800 metrekarelik arazi ile atıldı. Levent’teki ilkokul binasının yapımına 1973 yılında başlandı ve binanın birinci modülü 1975 yılında, ikinci modülü ise 1983 tarihinde tamamlanarak öğretime açıldı. Terakki Vakfı Okulları'nın Levent tesislerinin temeli ise 14 Temmuz 1991’de atıldı. Levent eğitim tesislerinin kuruluşundaki ilke, artık bilgi toplumuna dönüşen ve sanayileşen bir ülkenin gereksindiği üretici insan gücünün yetiştirilmesi için uygulamalı bir öğretimin, sosyal, kültürel ve sportif bir eğitim ile bütünleştirilmesi olmuştur. Bu nedenle, Levent eğitim tesislerinde, sayısı giderek artan öğrencilere, gelişen teknolojinin sağladığı olanaklarla düzenlenen özel derslikler, laboratuvarlar, kütüphaneler, toplantı ve konferans salonları, yemek salonları, büfeler, Bilgi İşlem Merkezi, kültür merkezleri, Terakki Sanat Galerisi ve spor tesislerinden oluşan tüm çağdaş olanaklar sunulmaktadır. Terakki Vakfı Okulları, 1994-1995 öğretim yılından itibaren Anaokulu, İlköğretim Okulu, Lise ve Fen Lisesi olarak İstanbul’un en güzel semtlerinden Levent’teki tesislerinde hizmet vermektedir. Arzhang Arzhang (Aržang "lâyık" mânâsında Farsça bir kelime) Maniheizm'in kutsal kitabı. Mani tarafından yazılıp resimlendirilmiştir. Kitap kaybolmuştur ve içeriği de bilinmemektedir. Bununla birlikte, kitabın resimlendirilmesinin kayda değer bir kalitede olduğu, kopyaların MS 1092'nin sonlarında Orta Doğu'da muhafaza edildiği ve Gazni kütüphanesinin de bir kopyasını elinde bulundurduğu biliniyordu. 1904'te AlmanlarÄ±n Orta Asya'ya olan seferinde Maniheist kutsal metinleri geri getirdiler. Gil-Galad Gil-Galad, J.R.R. Tolkien evreninde hayali kahraman. Noldor soyundandır ve bu soyun, son yüksek elf kralıdır. Güneş'in birinci çağında Beleriandda bulunan Hithlum'da kral Fingon'un oğlu olarak doğdu. İsminin anlamı "parlak yıldız"dır. 473 yılında Balar adasına kaçtı. Gondolin'in yıkılışı ve amcası Turgon'un ölümüyle yüksek elf kralı oldu. 3434 yılında, kadim mızrağı Aeglos ile müttefik ordulara Son İttifak Savaşında Elendil'le beraber önderlik etti. Müttefik ordular yedi yıl boyunca Mordor'u kuşattı. Kuşatma sırasında Sauron ortaya çıkmaya zorlandı ve yenilerek karanlığa gönderildi. Fakat bu savaş sırasında hem insanların kralı Elendil hem de Gil-Galad öldü. Ölümünden sonra kadim mızrağı Aeglosun, vilyayla beraber Gil-Galad'ın kol subayı olan Elrond'a geçtiği sanılıyor. Yüzüklerin Efendisi: Yüzük Kardeşliği filminde Mark Ferguson tarafından canlandırılmıştır. Gil-Galad'ın düşüşü ise ortak lisanda şu şiirle anlatılır: Uluslararası Uzay İstasyonu Seferleri Bu Uluslararası Uzay İstasyonu'na atanan mürretebatın listesidir (UUI). Tüm kalıcı mürettebat olarak adlandırılmıştır, burada "n" her seferde artar. Seferlerin ortalama süresi yaklaşık yarım yıldır. Tedarik görevleri ve uzay turistleri sefer üyesi olarak sayılmazlar. Uluslararası Uzay İstayonu tarihin en çok ziyaret edilen uzay istasyonu. 11 Eylül 2006 itibarıyla 159 farklı ziyaretçisi olmuştur. Ecchi Eççi (ya da "Etçi", Japonca エッチ) sıfat olarak kullanıldığında "şehevi", "seksi", "sapık", veya "yaramaz" anlamına gelen, isim veya fiil olarak kullanıldığında "cinsel ilişki" anlamını taşıyan, Japonca bir kelimedir. Bu kelime genellikle, Anime ve mangalarda cinsel içerik olduğu zaman kullanılır. Bu tür içerikli anime veya mangalar karakterler tam çıplak, yarı çıplak veya açık giysili olabilir ancak cinsel ilişki yoktur. Eççi animeler genellikle seyircinin ilgisini çekecek içerik veya çıplaklık içerir, bazen de her ikisini içerir. Eççi anime bazen de kinayeler ve cinsel espriler ile doludur. Eççi anime seks göstermez, en azından seyirci kısmına. Eççi animeleri genellikle R dereceli (18 yaşından büyükler için), cinsel imalar içeren filmlere benzerler (örnek olarak: Amerikan Pastası). Eççi, Hentai'ye benzerlik gösteriyor gibi gözükebilir ama Hentai kadar ileriye gitmez. Terimin hentai kelimesinden gelme olasılığı vardır ama çıkış yeri belli değildir. Mabel's Busy Day (film, 1914) Mabel's Busy Day (Mabel'ın Yoğun Günü), 1914 yapımı kısa ve sessiz bir filmdir. Charles Chaplin'in rol aldığı bu filmi yazan ve yöneten Mabel Normand' dır. Charlie and the Sausages, Hot Dog Charlie , Hot Dogs ve Love and Lunch adlarıyla da bilinir. Mabel (Mabel Normand), oto yarışları sırasında sosisli sandviç satıp para kazanmaya çalışan bir kızdır. Yarışın yapıldığı alana girebilmek için bekçiye rüşvet olarak sandviç verir ama pek de iyi bir satıcı olmadığından işleri iyi gitmez. Genellikle sattığı sosislerin parasını alamaz ve müşterilerle kavga eder. Bu sırada orada dolaşan çakırkeyif bir serseri (Chaplin) Mabel'e kötü davranan bir müşteriyi döver fakat sonrasında ondan sosis çalar. Sinirlenen Mabel polis çağırmaya gider. Bu sırada başıboş kalan sosisleri alıp kaçan serseri onları izleyicilere dağıtır; ardından da Mabel'le ve beraberinde getirdiği polisle kavga eder. Linda A. Morabito Linda A. Morabito-Kelly, Jet Propulsion Laboratory'de Voyager 1 ve Voyager 2 programları sırasında seyir mühendisi olarak optik navigasyon ve görüntü işleme (Optical Navigation Imaging Processing System (ONIPS) sisteminden sorumluydu. Voyager 1'in Jupiter gezegeninden çektiği fotoğrafları inceleyen Morabito, 8 Mart 1979'da Jüpiter'in ayı İo (uydu)'nun çeperinden 300 kilometre yükselen bir bulut tespit etmiştir. Böylece başka bir gökcismi üzerinde ilk kez volkanizm olduğu anlaşılmıştır. Kendisi, daha sonra The Planetary Society'de program geliştirme yöneticisi olarak çalıştı. Space Topics: Voyager - The Stories Behind the Missions. Gramofon Avrat Gramofon Avrat, Sabahattin Ali'nin aynı isimli hikâyesinden esinlenilerek senaryolaştırılmış 1987 yapımıYusuf Kurçenli filmi. Cumhuriyetin yeni kurulduğu yıllarda, Konya'da oturak alemlerinde dans eden ve bade sunan Cemile ile onu bu alemlere taşıyan faytoncu Murat arasında geçen dramı anlatır. Oturak alemlerinin gözdesi olan Cemile kendisi gibi eski bir oturak kadını olan Azime ile birlikte yaşamaktadır. Yaşadığı hayattan kurtulup bir kente göç etmek için para biriktirmeye çalışır. Faytoncu Murat'ın kendisine aşık olmasıyla birlikte kendisine aşık olan diğer erkeklerle sorunlar yaşamaya başlar. Bunlardan bir tanesi tüccar Ali'dir. Kasabanın ileri gelenlerinden zengin bir hovarda ; Cemile'yi zorla bir oturak alemine götürmek isteyince Faytoncu Murat katil olur. Kasaba'da yaşadığı sorunlar yüzünden Tüccar Ali'ye sığınır. Bu arada hapishanede sık sık Murat'ı ziyaret etmesi Ali'yi rahatsız eder. Kıskançlıklarına dayanamayıp geneleve yerleşir. Çöl ötleğeni Çöl ötleğeni ("Sylvia nana"), ötleğengiller (Sylvidae) familyasından bir ötleğen türü. Her iki cins de benzer görünümdedir. Kum rengi sırt ve başa, beyazımsı alt kısımlara ve sarı bir göze sahiplerdir. Akrabaları gibi böcekçillerdir, fakat dağ meyveleriyle de beslenirler. Ötüşleri, ayırt edici, zil sesi gibi ve özellikle uçuşları sırasındadır. Bu küçük ötücü kuşlar yarı kurak alanlarda bulunurlar. Kısa çalılar üzerine yaptıkları yuvalarına 4-6 yumurta bırakırlar. Necdet YakÄ±n Necdet Yakın, (d. 1 Ocak 1932, Bulgaristan - ö. 20 Eylül 2006, İstanbul) tiyatro, sinema ve dizi oyuncusu. İstanbul Şehir Tiyatroları sanatçısı olan Yakın, 1958'de İstanbul Teknik Üniversitesi'nde tiyatroya başlamıştı. Haldun Dormen'in yönettiği Cep Tiyatrosu kurslarına katılan sanatçı, 1960'ta Şehir Tiyatroları'na girerek, 1997 yılında emekli olduktan sonra da rol almayı sürdürdü. 1962 yılında sinemaya başladı. Sakar Şakir filminde Lüfer karakterini başarılı bir şekilde canlandırmıştır.Yardımcı oyuncu rollerinde yer alan Necdet Yakın; genellikle gülmece türü eserlerde oynadı. İstanbul'da ölen oyuncu Ortaköy mezarlığında gömülüdür. Vurgun Vurgun veya dekompresyon hastalığı, kısa sürede yüksek basınçlı bir bölgeden alçak basınçlı bir bölgeye geçilmesi nedeniyle vücutta gaz kabarcıklarının oluşmasına sonucu ortaya çıkan gaz embolizmidir. Özellikle dalgıçlar, pilotlar veya su altı inşaat işçileri gibi basınç değişimi etkisinde kalanlarda rastlanır. Sünger avcılarında görülen bu tabloya halk dilinde vurgun denir. Dekompresyon sözcüğü "basınç azalması" anlamına gelir. İnsan vücudu yeryüzündeki normal hava basıncı altında (deniz seviyesinde yaklaşık 760 mmHg) yaşamaya alışıktır. Bu basınç düzeyinde -başta azot olmak üzere- atmosferdeki bazı gazlar vücut dokularında çözelti hâlinde (sıvı hâlde) bulunurlar. Hava basıncı düşmeye başlarsa, dokulardaki gazlar yavaş yavaş kana karışırlar ve solunum yoluyla vücuttan atılırlar. Ancak vücuda etki eden basınç aniden düşerse (örneğin basınç ayarlaması olmayan bir uçak aniden yüksek bir irtifâya çıkarsa) bu gazlar dokularda kabarcık hâline gelirler. Dalış esnasında dalgıçların vücuduna etki eden basınç gitgide artar. Dalgıcın soluduğu havanın da basıncı aynı oranda artar. Dalış uzadıkça ve derinlik arttıkça dalgıcın vücudunda daha fazla basınçlı hava soğurulur. Dalgıç yüzeye çıkmaya (yükselmeye) başladığında vücuttaki fazladan gazların atılması için yeterli zaman ayırmazsa (hızla yükselirse) dokularda gaz kabarcıkları meydana gelir. Atmosferdeki gazların yaklaşık %78'i azot (nitrojen), %21'i oksijendir. Azot, dekompresyon rahatsızlıklarına en fazla neden olan gazdır. Havadaki oksijen vücuttaki hücreler tarafından kullanılır ve atık ürün olan karbondioksit (CO) sürekli olarak, solunum yoluyla vücuttan atılır. Azot ise -o anki çevre basıncında- dokular doyana kadar vücutta birikir ve basınç azaldığında fazlalık kısmı serbest kalır. Atmosfer basıncına, havada ve denizin ilk 10 metresinde "1 Atmosfer" de denilebilir. Azot daha çok yağlı dokularda çözülür. Bu nedenle lipit vb. dokular diğerlerinden daha fazla azot çözünür. Sinir sisteminin %60'ı lipidlerden oluşur. Beyin, omurilik ve çevresel sinirlerde oluşan kabarcıklar felç, konvulsiyon (istemsiz kasılma), kas koordinasyon sorunları, duyu anormallikleri, uyuşma, mide bulantısı, konuşma güçlüğü ve kişilik değişimlerine neden olabilir. Kabarcıklar eklemlerde oluştuğunda ağrı dayanılmaz hâle gelir ve vücut hareketleri kısıtlanır. Vurgun hastalığına İngilizcede "Bends" (bükülme, The Grecian Bends ) denmesinin nedeni kişinin vücudunu düz hâle getirememesidir. Deri altındaki gaz kabarcıkları kızarıklığa ve kaşıntıya neden olurlar. Bu durum genellikle 10-20 dakikada geçer. Şiddetli öksürme ve nefes darlığı, solunum sisteminde gaz kabarcıklarının varlığına işaret eder. Diğer belirtiler göğüs ağrısı, nefes alıp-verirken yanma hissi ve şiddetli şoka girmedir. Vurgun (dekompresyon hastalığı), sinir sistemi başta olmak üzere birçok organı etkiler: Hastaların tedavi edilmesi için yüksek basınç altına alınmaları ve basıncın yavaş yavaş azaltılması gereklidir; ayrıca hastalara hava yerine oksijen-hel­yum karışımı verilebilir. Caisson apareyinde çalışanlarda görülen kronik dekompresyon hastalığında femur, tibia ve humerus başı iskemik nekrozları tipik bulgulardır.Ancak bu yöntem de dokulardaki hasarlanmanın tam olarak geriye döndürülmesini sağlayamayabilir. Ak gözlü ötleğen Ak gözlü ötleğen ("Sylvia hortensis"), ötleğengiller (Sylviidae) familyasından bir ötleğen türü. Boyları yaklaşık 15–16 cm ve ötleğenlerin en irisidir. Yetişkin erkekler düz gri sırta ve beyazımsı alt kısımlara sahiplerdir. Gaga uzun ve sivri, bacaklar siyahtır. Erkeklerin başları koyu gri, boğazları beyaz ve gözleri siyah maskelidir. Gözbebekleri beyazdır. Dişiler daha soluk renklerde ve sarımsı kahve alt kısımlara sahip, gri başları hafif kahvemsidir. Genç kuşlarda göz bebeği koyu renklidir. Şakımaları "liroo-liroo" şeklinde seridir. Bu ötleğenler, yaprak döken ağaçlık alanlarda bulunurlar. Çalı ya da ağaca yaptıkları yuvalarına 4 ila 6 yumurta bırakırlar. Diğer ötleğenler gibi böcekçillerdir. Akdeniz kıyısı ülkelerinde ve Anadolu ile Türkistan arasında uzanan alanlarda yaşar. Batı ve Kuzeydoğu Afrika'da kışlar, Avrupa'da ovalar ve tepelerde, Asya'da 1.500-2.500 m arasındaki yüksekliklerde rastlanırlar. Kışları Afrika'nın Sahara çölü civarlarına göç ederler. Kuzey ve Batı Avrupa'da çok ender olarak görülürler. Cassius Apronianus Cassius Apronianus ya da Apronianus (ö. 180) İkinci yüzyılda yaşamış, Antik Roma'nın en eski ve köklü ailelerinden "Cassius" ailesine mensup Roma'lı. Apronianus, senatör sınıfından bir Roma'lıydı. Köken olarak Bithynia'lıdır. Nervan-Antoninler Hanedanı'nın Roma'ya hakim olduğu politik kariyeri boyunca, değişik zamanlarda Kilikya ve Dalmaçya eyaletlerinde(şimdi Dalmaçya, Hırvatistan) Roma Prokonsül'ü (ya da Valisi) olarak görev yapmıştır. Apronianus, Yunan tarihçi, hatip ve filozof Dio Chrysostom'un kızıyla evlenmiştir. Oğulları, ünlü Roma'lı tarihçi, konsül ve senatör Cassius Dio'dur. Öldüğü yıl olan 180'de Roma Senatosu'na kabul edilmiştir. Küçük akgerdan Küçük akgerdan ("Sylvia curruca"), Avrupa'nın ılımlı kesimleri, güneybatısı hariç ve Batı ve Orta Asya'da bulunan ötleğengiller (Sylvidae) familyasından yaygın, tipik bir ötleğen türüdür. Diğer ötleğenlerden farklı olarak, eşeyler birirlerine benzerdir. Grimsi sırt, beyaz alttaraflar ve koyu renk, gözlerin ve boğazın çevresinde beyaz olarak bulunan maskeli gri bir başa sahiptirler. Diğer ötleğenler gibi böcekçil beslenirler. Bununla beraber dağ meyvelerini de yerler. Açık alanlarda ve ekili arazilerde, büyük çalılar ya da ağaçlara yuvalarını yaparlar. Yuva kısa veya dikenli bir çalıya, yapılır, 3 ila 7 yumurta bırakılır. Göçmendir ve kışlarını Afrika'nın Sahara çölü, Arabistan ve Hindistan'a yakın bölgelerde geçirler. Hovarda Mabel's Married Life (film, 1914) Mabel's Married Life, ("Mabel'ın Evlilik Yaşamı") 1914, ABD yapımı sessiz ve kısa bir komedi filmdir. Charles Chaplin'in yönettiği bu film, Mabel Normand ve Chaplin tarafından yazılmış, başroller yine aynı ikili tarafından paylaşılmıştır. The Squarehead ve When You're Married adlarıyla da bilinir. Kocası (Chaplin) ile parkta dolaşan Mabel, onun içki içmek için uzaklaştığı sırada başka bir adam (Swain) tarafından rahatsız edilir. Fakat geri dönen ufak tefek kocası, bu iri yarı adama hakettiği dersi veremez. Bu duruma çok sinirlenen Mabel eve giderken kocası için boks yapanların egzersiz için kullandığı kuklalardan alır. Amacı kocasının bunu kullanarak antrenman yapmasını sağlamaktır. Bu kukla ise gece eve sarhoş gelen kocası tarafından Mabel'ın aşığı zannedilecektir. Geçirimli elektron mikroskobu Geçirimli elektron mikroskobu veya TEM (Transmission Electron Microscope) çok ince bir örnek içinden geçirilen yüksek enerjili elektronların görüntülenmesi prensibine dayanır. Elektronların örnek ile etkileşimleri sonucu oluşan görüntü büyültülür ve floresans ekran, fotoğrafik film katmanı ya da CCD kamera gibi bir sensör üzerine odaklanır. Max Knoll ve Ernst Ruska tarafından 1930'larda yapılan çalışmaların sonucu ortaya çıkan geçirimli elektron mikroskobu, optik mikroskoba kıyasla çok daha küçük ayrıntıları görmeye olanak tanır. Yapay uydu Yapay uydular, insanoğlunun geliştirip Dünya'nın veya başka gezegenlerin yörüngesine yerleştirdiği uydulardır. Bu uydular genellikle yarı-bağımsız bilgisayar kontrollü sistemlerdir. 1957'de SSCB tarafından fırlatılan ilk yapay uydu olan Sputnik 1'den beri, binlerce yapay uydu Dünya'dan fırlatılmıştır. Bu uyduların her birinin belli bir amacı vardır. Yapay uyduların amaçlarından bazıları şunlardır: Bulutsuz bir gecede büyükçe yapay uyduları çıplak gözle görmek mümkündür. Bunları uçaklardan ayırmak çok kolaydır. Uçaklar geceleri yanıp sönen sarı-kırmızı,yeşil anti-çarpışma ve sis lambalarını yakarlar. Oysa yapay uyduların parlaklığı yıldız gibidir. Akanyıldızlar gibi kayıp geçmezler,çok yavaş hareket ederler ve gök ufkunda kayboluncaya kadar görünürler. Ufukta dünyanın gölgesine geçtikleri için artık görünmez olurlar. En iyi göründükleri zaman, güneşin batışından az sonraki zamandır. Bunları uçan dairelerle de karıştırmak mümkün değildir. Çünkü; yörüngeleri üzerinden, sapmadan, belli bir doğrultuda giderler. Talas Yazıtları Talas Yazıtları: Orhun Yazıtları'ndan başka, Talas ve Yenisey nehirleri civarında da Türk yazıtları bulunmaktadır. Bu yazıtları ilk olarak ele alıp inceleyen Fin bilim adamı Heikel oldu. Göktürk harfleriyle yazılmıştır. Batı Türkistan Yazıtları olarak da bilinmektedir. Laughing Gas (film, 1914) Laughing Gas (Gülme Gazı), yönetmenliğini ve başrolü Charlie Chaplin'in, yapımcılığını ise Keystone Studios sahibi Mack Sennett' in üstlendiği 1914, ABD yapımı sessiz ve kısa bir komedi filmidir. Laffing Gas adıyla da bilinir. Chaplin bir dişçinin asistanıdır. Dişçi hastalardan birine yanlışlıkla fazla narkoz verince hasta sürekli gülmeye başlar ve bunu durduramaz. Durumu düzeltemeyen dişçi, asistanını ilaç alması için eczaneye gönderir. Asistan eczanede bir adamla kavga eder, onun yerine yanlışlıkla başka bir adamın suratına tuğla fırlatır, bu sırada da ordan geçmekte olan bir kadının (dişçinin karısı) eteğine basıp yırtar. Sokakta zor durumda kalan kadın sinir krizi geçirip eve koşar ve kocasını (dişçiyi) yanına çağırır. Muayenehaneye geri dönen asistan dişçinin orada olmamasından faydalanıp gelen hastaların dişini çekmeye, genç ve güzel olana ise kur yapmaya çalışacaktır. NÃ¼kleer fizik Nükleer fizik veya çekirdek fiziği, atom çekirdeklerinin etkileşimlerini ve parçalarını inceleyen bir fizik alanıdır. Nükleer enerji üretimi ve nükleer silah teknolojisi nükleer fiziğin en çok bilinen uygulamalarıdır fakat nükleer tıp, manyetik rezonans görüntüleme, malzeme mühendisliğinde iyon implantasyonu, jeoloji ve arkeolojide radyo karbon tarihleme gibi birçok araştırma da nükleer fiziğin uygulama alanıdır. Atom fiziğinden farklı bir disiplin olan nükleer fiziğin tarihçesi 1896’da Henri Becquerel’in uranyum tuzlarının fosforesans olayını araştırırken radyoaktiviteyi keşfetmesiyle başlar. Bir yıl sonra J.J. Thomson tarafından elektronun keşfedilmesiyle atomun bir iç yapıya sahip olduğu ortaya çıktı. 20. yy başlarında ise kabul edilen atom modeli J.J. Thomson’un üzümlü kek modeli oldu buna göre büyük pozitif yüklü parçacıklar, küçük negatif yüklü parçacıklarla atomun içine gömülüdür. 20. yüzyılda fizikçiler aynı zamanda atomdan yayılan alfa, beta ve gama ışınlarını keşfetti. 1911 yılında Otto Hahn ve James Chadwick tarafından yapılan deneyler sonucunda 1914’te beta bozunma spektrumun ayrılmasına göre daha devamlı olduğu keşfedildi. Diğer bir deyişle, alfa ve gama bozunmalarına göre daha çok enerji gözlemlenmiştir. Fakat nükleer fizikçiler için bu bir problem olmuştur, bu bozunmalar sonuncunda enerjinin korunmadığı anlaşıldı. 1915 yılında Albert Einstein kütle-enerji denkliği fikrini formüle etti. Madam Curie ve Becquerel’in radyoaktivite üzerine çalışmaları bundan daha eski olmasına rağmen radyoaktif enerji kaynağıyla ilgili açıklama çekirdeğin küçük bileşenler- nükleonlardan- oluştuğunun anlaşılmasına kadar beklemek zorundaydı. 1907 yılında Ernest Rutherford “Radyumdan Gelen Alfa Parçacıklarının Radyasyonunun Maddeden Geçmesi” yayınladı. Hans Geiger’de bu çalışmayı Royal Society ile iletişim içinde genişletti ve alfa taneciklerinin ince metal yapraklardan saçılmasını inceledi. Daha fazlası 1909 yılında Geiger ve Marsden tarafından yayınlanmış ve daha ileri düzeyde genişletilmiş bir çalışma 1910 yılında Geiger tarafından yayınlanmıştır. 1911-1912 yıllarında Rutherford önce Royal Society’e deneylerini açıklamak için gitti ve daha sonra şu an bizimde bildiğimiz atom çekirdeği teorisini ortaya attı. Bunun ardındaki anahtar deneyi, 1910 yılında Rutherford gözetimi altında Geiger ve Marsden’ın ince altın folyo filminden alfa parçacıklarını ateşleyip yaptıkları deneyle gerçekleştirdiler. Üzümlü kek atom modeline göre folyodan çıkan alfa parçacıkları folyoyu hafifçe bükmesi gerekiyordu. Rutherford takımını bilgilendirmek için birçok deney yaptı, bu deneylerde alfa paracıklarının genel anlamda küçük açılarla saptığını ama bazılarının büyük açılarla saptığını hatta bazılarının geri döndüğünü gözlemledi. 1911 yılında Rutherford’un analiziyle başlayan bu keşif sonucunda atomun kütlesinin çoğunu içeren yoğun bir kütleye sahip olduğu, pozitif parçacıklar içinde dengeli olarak elektronların gömülü olduğu Rutherford atom modelini buldu. Bu modele göre örneğin Nitrojen-14 14 proton 7 elektron içeriyor (21 parçacık) ve çekirdeğin çevresinde 7 den fazla elektron yörüngesi vardır. Bu model 1929 yılında Franco Rasetti’nin atom dönüşü çalışmasına kadar geçerliliğini sürdürdü. 1925 yılında proton ve elektronların ½ oranında spine sahip olduğu ve Rutherford modeli biliniyordu. Fakat Rasetti Nitrojenin 1 spin olduğunu keşfetti. 1932 yılında Walther Bothe, Herbert Becker, Irene and Frederic Joliot-Curie gözlemlediği nötronların varlığı Chadwick tarafından keşfedilmiştir. Aynı yıl Dimitri Ivanenko nötronların ½ spinde olduğunu keşfetmiştir ve çekirdeğin nötron ve protondan oluştuğunu elektron bulunmadığını söylemiştir. Böylece nötron spinler Nitrojen-14 problemini çözdü çünkü buna göre 1 tane eşlenmemiş proton ve bir tane eşlenmemiş nötron vardır her biri aynı yönde ½ spinine katkıda bulunur sonuç olarak 1 spin olur. Nötronun keşfiyle, bilim adamları bağlanma enerjisinin sürtünmesini her atom çekirdeği için nükleer kütle içindeki her proton ve nötronu karşılaştırarak hesaplayabildiler. Nükleer kütleler arasındaki fark da bu yolla bulunmuştur ve Einstein’ın kütle-enerji hesaplamalarıyla da desteklenmiştir. Alexandra Proca, vektör boson alanı denklemlerini ve nükleer kuvvetlerin mesonıc alan teorisini geliştiren ve rapor eden ilk kişi olmuştur. Proca’nın denklemleri Wolfgang paulıon’ un nobel konuşmasında bu denklemlerden bahsetmesiyle bilindi. Aynı zamanda bu denklemler atom çekirdeği teorisini geliştirdiği için Yukawa, Wentzel, Taketani, Sakata, Kemmer, Heitler, ve Fröhlich tarafından takdir edilmesiyle bilinir. 1935 yılında Yukawa’nın ilk önemli kuramı olan güçlü kuvvetler kuramında çekirdeğin nasıl bir arada tutulduğunu fikrini öne sürmüştür. Daha sonra meso olarak anılacak olan Yukawa’nın sanal parçacıklarının etkileşimi tüm nükleonlar arasındaki kuvvete aracı olmuştur. Bu kuvvetler çekirdeğin proton itmesi altında neden parçalandığı ve aynı zamanda etkili ve güçlü kuvvetlerin protonlar arasındaki elektromanyetik itmelere göre neden daha sınırlı aralığı olduğuna açıklama getirdi. Daha sonra pi mesonunu keşfi ile Yukawa parçacıkların özelliklerini kanıtladı. Yukawa’nın kâğıtları ile modern atom modeli tamamlandı. Atomun merkezi çok büyük olmayan sıkı bir top içerisinde nükleer kuvvet tarafından bir arada tutulan nötron ve protonlardan oluşur. Kararsız çekirdekler, enerjik bir helyum çekirdeği ya da beta bozunmasına uğrayabilirler. Bu bozunmalardan sonra çıkan çekirdek uyarılmış halde olabilir ve bu durumda yüksek enerjili fotonlar salarak taban durumuna düşer. Güçlü ve zayıf nükleer kuvvet çalışması çarpışmasına daha yüksek enerjideki elektron ve çekirdeğin çarpışmasına yol açmıştır. Bu araştırmalar parçacık fiziğinin standart modeli olan güçlü ve zayıf elektro manyetik kuvvetleri açıklayan bir bilim haline geldi. Ana makaleler: sıvı damla modeli ve çekirdek kabuğu modeli ağır çekirdekler kısmi yüzey gerilimine ve kısmi protonun elektriksel itilmesinden kaynaklanan bir enerjiye sahiptir. Sıvı damla modelinde kütle numarasına göre genel bağlanma enerjisi eğiliminin yanı sıra nükleer fisyon fenomeni içeren çekirdeklerin birçok özelliğini çıkarmak mümkündür. Fakat bu klasik resim üzerine büyük ölçüsü Maria Goeppert-Mayer tarafından gerçekleştirilen ve nükleer kabuk kullanımı olarak tanımlanan kuantum mekaniğinin de etkisi vardır. Çekirdekte proton ve nötronlar belirli numaralara göre (bunlar 2.8.20.28) dizilmiştir çünkü onların kabukları doludur. Çekirdek için diğer karmaşık modellerde öne sürülmüştür. Örneğin; etkileşen bozon modeli, bu modele göre nötron ve proton çiftleri bozonlar gibi etkileşimdedir. Bu Cooper elektron çiftlerine benzer. Mevcut fizik araştırmalarının çoğu yüksek spin uyarma enerjisi gibi uç koşullarla da ilgilidir. Çekirdekler aynı zamanda farklı şekillere, farklı nötron ve proton oranlarına sahip olabilirler. Uzmanlar, hızlandırıcıdan çıkan iyon ışınlarını kullanarak, yapay füzyon ya da nükleon transfer reaksıyonları oluşturabilir. Daha yüksek enerjiler ile yüksek sıcaklıkta çekirdek oluşturmak için kullanılabilir. Seksen elementin bozunmada gözlenmeyen en az bir kararlı izotopu vardır 254 izotop içerisinde. Fakat bununla birlikte binlerce izotopun kararsız olduğu karakterize edilmiştir. Bu radyo izotoplar haftalarca, yıllarca, milyonlarca ve hatta trilyonlarca yıl gibi değişen zaman ölçeklerinde bozunabilirler. Çekirdeğin kararlılığı içindeki nötron ve proton oranı ya da dengeli düştüğü zaman en yükseğe ulaşır, çok az ya da çok fazla nötron bozunmaya neden olabilir. Örneğin beta bozunmasıyla nitrojen atomu (7 proton, 9 nötron ) oksijen atomu ( 8 proton, 8 nötron ) birkaç saniye içerisinde dönüşür. Bu element başka bir elemente yeni protonlar elde ettikçe dönüşür. Radyoaktif elementlerdeki alfa bozunmalar, helyum yayarak ya da başka verilen bir elementte bozunur. Bu işlem bozunmanın diğer türlerinde de sabit bir element oluşana kadar birkaç adım boyunca devam eder. Gama bozunmasında, çekirdek uyarılmış bir durumdan daha düşük enerji haline gama ışını yayarak bozunur. Bu süre boyunca bu element başka bir elemente dönüşmez. Diğer farklı bozunmalarda mümkündür ( ana yazıya bakınız ). Örneğin iç dönüşüm bozunmasında, uyarışmış bir çekirdek elektronları yüksek hızlı üreten bir işlemde atomun içyapısındaki orbitali çıkarmak için kullanılabilir, ancak bu beta bozunması değildir ve başka bir elemente dönüşmez. Nükleer füzyonda iki düşük kütleli çekirdek birbirine çok yakın temas eder böylece güçlü kuvvet onları kaynaştırır. Çekirdekler arasındaki bu itmenin üstesinden gelebilmek için yüksek bir enerji gerekir, böylece nükleer füzyon sadece yüksek sıcaklıkta ve yüksek basınçta gerçekleşir. Bir kez bu işlem başarıya ulaşınca çok büyük miktarda enerji ortaya çıkar ve birleşik çekirdekler daha düşük enerji düzeyine gelir. Nükleon üzerindeki bağlanma enerjisi, kütle numarası 62 olan nikele kadar, kütleyle orantılı olarak artar. Güneş gibi yıldızlar, bir helyum çekirdeği iki pozitron ve iki nötrona içine dört proton füzyonu ile güçlendiriliyor. Helyumun içindeki hidrojenin bu kontrolsüz füzyonu termonükleer kaçak olarak bilinir. Örneğin, mevcut araştırmanın öncüsü olan, JET ve ITER kontrollü füzyon reaksiyonlarından ekonomik açıdan enerji kullanım yöntemi geliştirmişlerdir. Güneşinde içinde olduğu tüm yıldızlar çekirdek tarafından üretilen doğal ışık ve enerji kaynağıdır. Nükleer fisyon, nükleer füzyonun ters işlemidir. Nikel-62’den daha ağır çekirdekler için, nükleonun bağlanma enerjisi kütle numarası ile azalır. Bu yüzden ağır bir çekirdek iki hafif çekirdeğe parçalanırsa enerjinin serbest kalması mümkün olur. Alfa bozunumu kendiliğinden gerçekleşen bir fisyondur. Bu işlem yüksek derecede asimetrik fisyon üretir çünkü alfa parçacıkları birbirine sıkı bir şekilde bağlı yapan dört parçacık büyük olasılıkla fisyon çekirdeğinin üretimini yapıyor, fisyon üzerinden nötron üreten ve fisyonu başlatmak için nötronları soğuran ağır çekirdekler kendi kendine nötron ateşleme tipi olarak adlandırılan reaksiyonu elde edebilirler. Bu zincir reaksiyonları fizikten önce kimyada biliniyordu aynı zamanda yanma ve kimyasal patlama gibi birçok tanıdık olay kimyasal zincir reaksiyonudur. Fisyon veya nükleer zincir reaksiyonları nükleer santrallerin ve nükleer fisyon tipi bombaların enerji kaynağıdır, 2. Dünya Savaşı sonunda Amerikan’ın Hiroşima ve Nagasaki’ye attığı bombalar bu tiptir. Aynı zamanda Uranyum ve Toryum gibi ağır çekirdeklerde kendiliğinden fisyon olabilir, ama onların alfa bozunması geçirmeleri daha muhtemeldir. Başlatılan nötron zincir reaksiyonun oluşması için, belirli koşullar altında, belli bir alan içinde mevcut elementin önemli düzeyde bir kütleye sahip olması gerekiyor. Bu koşullarda küçük kritik kütleler için yayılan nötronların korunmasını ve onların yavaşlamasını ve moderasyonunu gerektirir bu yüzden daha büyük bir kesit veya muhtemelen başka bir fisyon başlatılamasın vardır diyebiliriz. 1,5 milyar yıl önce, Oklo, Gabon, Afrikanın iki bölgesinde doğal nükleer fisyon reaktörleri aktifti. Doğal nötrona emisyon ölçümlerine göre Dünyanın çekirdeğinden kaynaklanan ısı radyoaktif bozumların iki katıdır. Bununla birlikte herhangi fisyon reaksiyon sonucu bilinmemektedir. Kurama göre büyük bir patlamadan sonra evren soğumuş ve bizimde bildiğimiz alt atomik parçacıklar oluşmuştur (nötron, proton ve elektron). Büyük Patlama sonucunda bugün rahatlıkla gözlemleyebildiğimiz proton ve nötron oluşmuştur. Protonlar sonunda da hidrojen atomu oluşmuştur. Büyük Patlamada oluşturulan hemen hemen tüm nötronlar ilk üç dakika içerisinde helyum-4 içine soğurulmuş ve bu helyum şu an evrendeki helyumun çoğudur. ( Bakınız: büyük patlama nükleosentez ) Helyum dışında bazı elementlerde büyük patlama sonucunda oluştu çünkü proton ve nötronlar birbiriyle çarpışmıştır sonucunda da lityum, berilyum ve muhtemelen biraz boron oluşmuştur, fakat bugün gördüğümüz bütün ağır metaller füzyon aşamaları boyunca yıldızlarda oluşmuştur. Örneğin proton proton zinciri CNO döngüsü ve üçlü alfa süreci. Kademeli ağır elementler her yıldızın evrimi sırasında oluşur. Mehmet Tomanbay Mehmet Tomanbay (d. 15 Eylül 1953, Konya) Gazi Üniversitesi İktisadi ve İdari Bilimler Fakültesi İktisat Anabilim Dalı Öğretim Üyesi. 2002-2007 yılları arasında 22. dönem CHP Ankara milletvekilliği yaptı. 2004 yerel seçimleri sonrasında Deniz Baykal'a karşı ilk muhalefet eden milletvekili idi. Bu davranışı, partiden ihracına yol açtıysa da mahkeme kararı ile CHP'ye geri döndü. Siyaseti kişiler üzerinden yapmayan ve gençliğin siyaset eğitimine önem veren Mehmet Tomanbay, Ankara'da her cumartesi, bürosunda güncel siyasetin sığlığına bulaşmadan, Ankara'daki akademisyenleri gençler ile buluşturur. 1976 yılında Orta Doğu Teknik Üniversitesi, İ.B.F. Ekonomi ve İstatistik Bölümü'nden lisans aldı. Master'ını 1981 yılında Gazi Üniversitesi'nde tamamladı. 1985 yılında gene Gazi Üniversitesi'nden doktorasını aldı. Ufuk Üniversitesi İktisadi ve İdari Bilimler Fakültesi İktisat Anabilim Dalı Öğretim Üyesi. Ufuk Üniversitesi Sosyal Bilimler Enstitüsü Müdürü 2012 1969 yılında CHP Gençlik Kollarına kayıt oldu. 1969-70 yıllarında Sosyal Demokrasi Dernekleri Federasyonuna bağlı Kemalist Liseliler Derneği'nin kuruculuğunu ve başkanlığını yaptı. 1973-75 yılları arasında CHP Çankaya İlçe Gençlik Kolları Başkanlığı yaptı. 1977-78 yıllarında Halkevleri Genel Saymanlığı görevinde bulundu. 1978’de CHP iktidarı döneminde bir süre İşletmeler Bakanlığı Özel Kalem Müdürlüğü görevinde bulundu. 1980 askeri darbesi sonrasında Mamak Sıkıyönetim mahkemesinde Halkevleri Merkez Yöneticisi olarak yargılandı ve aklandı. SODEP ve SHP döneminde parti içi eğitim çalışmalarında görev aldı. 2000 yılında CHP Parti meclisi üyeliğine seçildi. 2005 Ocak ayına kadar Parti Meclisi üyesi olarak görev yaptı. CHP Bilim, Yönetim ve Kültür Platformu üyeliğinde bulundu. 3 Kasım 2002 seçimlerinde Ankara 1. Bölgeden CHP Milletvekili seçildi. Millî Eğitim, Kültür, Gençlik ve Spor Komisyonu üyeliği yaptı. Daha sonraları, Türkiye - Avrupa Birliği Derneği ve Türkiye Avrasya Sanat, Kültür ve Turizm Kurumu gibi kuruluşlarda üyelik ve yönetim kurulu üyeliklerinde bulundu. Proskenyon Proskenyon kemeri ya da kısaca proskenyon, bir gösteri salonunda sahne ile salonun seyirci kısmını (oditoryum) ayıran kemer veya çerçeve. İzleyiciler sahnenin doğrudan karşısına yerleştirilir ve oyun genelde içeri doğru bir perspektifte oynanır. Yunanca "proskênion" sözcüğü "sahne önü" anlamına gelir. Sözcük Antik Yunan tiyatrosunda önceleri sadece yükseltilmiş bir sahneyi taşıyan kemer şeklinde eşit aralıklı kolonlar için kullanılıyordu. Günümüzdeki anlamda ise 17. yüzyılda İtalya'da kullanılmaya başlandı. Önceleri proskenyon kemerindeki sahne perdesi sadece atmosfer yaratmak amacıyla kullanılıyor, sahne dekoru izleyicilerin gözü önünde değiştiriliyordu. 18. yüzyılda perde yaygın şekilde sahne değişimlerini gizlemek amacıyla kullanılmaya başlandı. Apron Apron (tiyatro) Apron tiyatroda bir sahne tipidir. Bu sahne tipinde perde geride kalır ve sahne seyircinin bulunduğu yöne doğru çıkıntı şeklindedir. Kimi zaman proscenium sahne ile birlikte kullanılır ve ön sahne görevini görür. Subhash Kak Subhash Kak (d. 1947 Srinagar), Hint asıllı İngiliz şair ve oyun yazarı. TBMM İnsan Haklarını İnceleme Komisyonu Türkiye Büyük Millet Meclisi İnsan Haklarını İnceleme Komisyonu, dünyada ve Türkiye'de insan haklarına saygı ve bu konudaki gelişmeleri izlemek suretiyle uygulamaların bu gelişmelere uyumunu sağlamak ve başvuruları incelemek üzere Türkiye Büyük Millet Meclisi'nde kurulan komisyondur. Komisyonunun kuruluş, görev, yetki, çalışma usul ve esaslarını düzenleyen 3686 sayılı Komisyon Kanunu 5 Aralık 1990 tarihinde kabul edilmiştir. 3686 sayılı Komisyon Kanunu'nun 4. maddesine göre Komisyon'un görevleri şunlardır: Temel hak ve özgürlüklerinden birisinin ihlal edildiğine inanan her birey komisyona başvuru yapabilir. Başvurulardan dikkat edilmesi gereken husus ulusal ve uluslararası insan hakları belgelerinde yer alan temel hak ve özgürlüklerden birisine yönelik bir ihlalin var olması iddiasıdır. Başvurularda esas alınacak temel haklar ve hürriyetler başlıca şunlardır: David Adeang David Adeang Naurulu bir siyâsetçidir. Adeang avukat olarak kariyerine başladı. David Adeang Nauru maliye bakanıydı. Dalgıç Su altına dalma işini gerçekleştiren kişi. Dalgıçlık eski tarihlerde sadece su yüzeyinden gelen gaz/hava hortumları ile yapılabilen bir ameliye idi. Bu sistemin çalışabilmesi için gaz/hava basan kompresörler ve hava hortumları, dalgıcın tasınmasında gerekli olan can halatlarının kullanılması gerekiyordu. Aynı zamanda bu sistemin kurulması için ekibin kalabalık olmasıda elzemdi. Daha sonraları sistemin hafifletilerek daha hızlı olarak kullanımını sağlamak amacıyla sıskıştırılmış gaz/hava tüplerinin kullanılmaya başlanması ile yüzey bağlantısız dalma işlemi gerçekleştirilmeye başlandı. Balıkadamlar kendilerini deniz dibindeki sürtünmelerden ve ısı değişikliklerinden korumak için vücutlarına tıpatıp uyan kauçuk/neopren/membran elbiseler giyerler ve yine kauçuktan yapılmış palet,başlık,maske ve ayrıca dalış maskesi takarlar. Sırtlarında taşıdıkları gaz/hava tüpleriyle nefes alabilen balıkadamlar 60 metre derinliğe kadar solunabilir HAVA,60 metreden daha fazla derinliklere ise oksijen ve helyum gazıyla dolu tüplerle dalarlar. Derinlik ve zaman tablolarina uymayan bir balıkadam su yüzüne kurallara uymaksızın çıkarsa halk arasında vurgun adı verilen dekompresyon hastalığına maruz kalabilir. Bu yüzden çok derinlere yapılan dalışlarda su yüzüne çıkış, dalıştan daha zordur ve birkaç saat sürebilir. Balıkadamlara profesyonel camiada ve deniz kuvvetlerinde «kurbağa adam» adı verilir ve «dalgıç» terimi halen satıh bağlantılı dalış yapanlar için kullanılır. Dalıcılık iki kısma ayrılır. ABC(Serbest dalıcılık) ve Aletli dalıcılık. Serbest dalıcının da temel malzemeleri kısmen aletli dalıcının temel malzemeleri ile aynı olup, dalış ameliyesi için minimum olarak gerekli olduğu için alfabemizin ilk uc harfi ile temsil edilmiş ve Dalış ameliyesinin A.B.C. araçları olarak adlandırılmışlardır. Şöyle ki: A- MASKE Sadece bu malzemelerle yapılan dalış eğitimine SERBEST veya ŞNORKELLİ DALICI deyimlerini kullanıyoruz. Serbest dalış eğitimi; belirli bir disiplin içerisinde insanların sağlıklı olarak sualtına inip çıkabilmeleri için yapılan bir eğitim sistemidir.Bir kimsenin sağlıklı şekilde akciğerlerini ve bedeni yeteneklerini kullanarak sualtında amacı yönünde süre geçirmesidir. Serbest dalışta kullanılan araçlar, temini daha kolay malzemelerdir. ABC malzemesinin yanı sıra sualtına inen bir kişinin olası takılmalar (misina, balık ağı, erişte yosun vb)ile nefesi yettiği süre içerisinde mücadele etmesi için mutlaka yanlarında keskin ve bir yüzü tırtıklı bıçak bulundurmaları da önemlidir. Dalış ameliyesinde malzemelerin her birisinin kullanım amaçlarına göre performansları farklıdır. Her malzeme her türlü derinlik, su ortamı, ve su sıcaklığı ile en önemlisi kullanıcının vücut yapısına (kas vb) uygun olmayabilir. Malzemelerinizin ve bedensel performans sınırlarınızın bilinmeden dalış planlaması yapılması doğru değildir. Serbest dalış tekniğinde kullanılan bazı malzemeler aşağıda kısaca anlatılmıştır. Sualtında gözler ve su arasında hava boşluğu oluşturarak görme yeteneğimizi kullanmak amacıyla yapılmıştır. Gözlük kelimesi yüzücü gözlüklerini tanımlar ki sadece gözleri kaplayan lenslerdir. MASKE kelimesi ise gözler ve burun kısmını da kapsar ki dalış ameliyesinde MASKE kullanılır gözlük değil. Maskenin burun kısmını kaplamasının 3 sebebi vardır: a- Maske barotravmasını engellemek amacıyla maske içerisindeki basıncı eşitlemek. b- Maske içerisine dolan suyun tahliyesini yapmak c- Dalıcının kulak zarlarına etki eden su basıncının eşitlenmesine yardımcı olmak. Her nevi dalış için kullanılacak olan maskelerin cam/camları üzerinde fırınlanmış anlamına gelen ve basınca mukavim olduğunu gösteren Tempered ya da T yazı ve harfinin bulunmasına dikkat etmeliyiz. Ağza alınan kısa boruya denir. Başı sudan dışarı çıkarmadan nefes alıp vermeye yarar. En az iki parçadan yapılmış olan bu aracın ağız kısmına giren bölümü kauçuk veya silikondan imal edilir. Ağza giren,(biz buna,MAPS diyoruz) bölümün dudak ile diş arasında kalan bir muhafazası vardır. Bu muhafaza, ağza suyun girmemesini sağlar. Ayrıca, bu muhafaza üzerinde iki adet dişlik bulunur. Bunlar da dişler arasında kalmalıdır. Paletler açık ve kapalı palet olarak sınıflandırılabileceği gibi çalışma derinliğine veya akıntı mukavemetine ya da paletin kullanım amaçlarına göre sınıflandırılabilirler.Amacı yüzücü/dalıcıya ek bir destek vermektir. Su ve hava şartları ile yapılacak olan işin amacına göre seçim ve tercihi yapılabilecek olan dalış elbiselerini üretim materyallerine göre 3'e (neopren, kauçuk, membran) su geçirgenliğine göre de 3'e (ıslak, yarı kuru veya yarı ıslak, kuru elbise) ayırabiliriz. Asıl amacı ısıl korunma sağlamak olan dalış elbiselerinde yapılacak olan tercihlerde dikkatli olunması tavsiye edilebilir. Sıcak sularda cok kalın elbiseler giymek kişinin bunalmasını hatta hipertermiye yakalanmasına sebebiyet verebilir. Balıkadam elbiseleri kalınlık ve inceliklerine göre de değerlendirilir. 2 milimetreden 8 milimetreye kadar kalınlıkta olanları vardır. 2006 Dünya Snooker Şampiyonası 2006 Dünya Snooker Şampiyonası 15 Nisan-1 Mayıs 2006 tarihleri arasında Crucible Tiyatrosu'nda, Sheffield'de yapıldı. Shaun Murphy 2005 yılında kazandığı Dünya unvanını korumaya bakıyordu. Mamafih çeyrek finalde elendi. Graeme Dott,Peter Ebdon'ı İngiltere yaz saatine göre 00:52 de yenerek, 12 yıllık kariyerinde ilk profesyonel unvanını kazandı. Avrupa Birliği ve Birleşik Krallık'ta sigara reklamının yasaklanması kanunundan sonra 2006 yılı Dünya Snooker Şampiyonası sponsorluğu İmperial Tabacco tarafından yapılamayacaktı. 2006 yılı Ocak ayında Dünya Profesyonel Bilardo ve Snooker Birliği Casino 888.com'un yeni sponsor olduğunu açıkladı. Mamafih bu karar bazı sporcular tarafından kendi kişisel sponsorlarından elde ettikleri gelirin kaybolması nedeniyle çatışmalara yol açtı. Kıztaşı Kıztaşı ya da Markianos Sütunu (Yunanca: Στήλη του Μαρκιανού "Stíli tou Marcianoú"), 455 yılında İstanbul'da Bizans İmparatoru Markianos anısına dikilen bir anıt. İstanbul'da Fatih ilçesinde bulunmaktadır. Bizans devri İstanbul’unda 455 yılında dikilen bulunan Markianos Sütunu Fatih’te Kıztaşı olarak isimlendirilen küçük bir meydanın ortasında günümüze ulaşabilmiştir. İstanbul’un fethinden sonra kurulan ilk Türk mahalleleri arasında “Kıztaşı Mahallesi” olarak adı geçmiştir. Uzunca bir süre Saraçhanebaşı’nda Yeniçeri odalarında bir evin bahçesinde kalan bu anıt bütün bölgeyi yakan Çırçır Yangını’ndan (1908) sonra yeniden yapılan düzenleme sonunda ortaya çıkarılmıştır. Kızıl-gri Mısır granitinden iki parça olarak yapılmıştır. Kaidesi dört yüzlüdür ve beyaz mermerden yapılmıştır. her üç yüzündeki madalyonlar Yunan haçları ile bezenmiştir. Kaidesinde Nike heykelinin bulunuşundan ötürü halk arasında Kıztaşı olarak bilinmektedir. Kadesinin batı yüzünde bir de kitabe bulunmaktadır. Kitabede Latince olarak şu metin yazılıdır: Metnin çevirisi şöyledir: "İşte bu imparator (birinci yurttaş) Marcianus'un anıtıdır / Ki Tatianus bu eseri adamıştır". Sütunun üzerinde ise bir Korint başlığı bulunmaktadır. Başlığın İmparator Markianos'un heykellerinden birinin kaidesi olması muhtemeldir. Sütunun üzerinde bulunan ve İmparator Marcanius'a ait bronz heykelin 13. yüzyılda Venedikliler tarafından İstanbul'dan Bari'ye götürüldüğü ve şu an orada bulunan "Barletta heykeli" olduğu söylenmektedir. Joe Wright Joe Wright BAFTA ödülü sahibi İngiliz film yönetmeni. 2005 yapımı Pride and Prejudice filmi ile tanındı. Keira Knightley'nin başrolünü oynadığı film 4 dalda Oscar'a, 6 dalda BAFTA ödülüne aday gösterildi. Başrolünde Keira Knightley ve James McAvoy olan 2007 yılı yapımı Atonement filminin yönetmenliğini üstlendi. Film Ian McEwan'ın kitabından uyarlanmıştı ve Venedik Film Festivali'nin açılış filmi olarak seçildi. 2009 yılı The Soloist filminin yönetmenliğini üstlenmiştir. Filmde Jamie Foxx, Robert Downey Jr., Catherine Keener gibi oyuncuların yer alacağı duyurulmuştur. Güneşli, Karabük Güneşli, Karabük ilinin merkez ilçesine bağlı bir köydür. Köyün eski adı Yortandır.Yortan aşireti Düzce-Safranbolu arasında konar göçer olarak yaşamış önemli bir Türkmen aşiretidir.Osmanlı arşivlerinde Yortan Kiçi cemaati olarak görünen bu Türkmen aşireti bütün batı karadeniz bölgesine yayılmıştır.Oğuzların Avşar boyuna mensuptur. Karabük merkezine 20 km uzaklıktadır. Seinfeld Seinfeld, Emmy Ödülü kazanmış, NBC televizyonunda 5 Temmuz 1989, 14 Mayıs 1998 tarihleri arasında yayımlanmış bir Amerikan sitkom. Toplamda 9 sezon yayımlanmıştır. Yayınlandığı dönemde dizide geçen birçok replik özellikle ABD'de günlük hayatın bir parçası olmuş ve şov, tüm sezonlarında reytinglerde ilk ya da ikinci sırayı almıştır. 2002 yılında "TV Guide" dergisi diziyi gelmiş geçmiş en iyi Amerikan tv şovu olarak seçmiştir. Dizi, Larry David ve Jerry Seinfeld tarafından yaratılmış ve başrol oyuncusu da Jerry Seinfeld olmuştur. Temel olarak New York'un Batı Yakasında geçen - ancak aslında Los Angeles,Kaliforniya'da çekilen- dizide, Jerry ve arkadaşları George Costanza, Elaine Benes ve Cosmo Kramer'ın maceraları konu edilmiştir. Jerry Seinfeld ve Larry David şovlarını, daha sonra da 4. sezon bölümlerinden birisinde da parodileştirdikleri gibi, "hiçbir şey hakkında bir şov" olarak tanımlarlar. Dönemin ve hatta günümüzün birçok sitcomu genel bir konu etrafında dönerken, Seinfeld ise günlük hayatın anlık komiklikleriyle, örneğin bir restoranda yerlerine oturmayı beklerken, bir elbise alırken yaşananlar gibi olaylarla ilgilenmiştir. Hatta bazı kesimler dizinin nihilist bir tavır sergilediğini bile düşünmüşlerdir. Temel olarak, dizi Jerry Seinfeld'in stand up şovunun -bölümün konusuyla genellikle uzaktan ilgili- bir parçasıyla başlar.Kimi zaman aralarda da bölümde parçalar görülür. Dizinin tüm ana ve birçok yardımcı karakteri, yazarların gerçek hayatlarından alıntıdır. Birtakım karakterler de gerçek hayattakilerin karikatürize versiyonlarıdır, örneğin The Soup Nazi (Soup Kitchen International yöneticisi Al Yeganeh), J. Peterman kataloğunun sahibi Jacopo Peterman (John Peterman), ya da George Steinbrenner, New York Yankees’in sahibi gibi. Birçok “Seinfeld” bölümünde, başlangıçta bir öykü girişi yapılır, ve genelde karakterler ayrı durumdalardır. Dizinin sonuna kadar da ilişkiler ve olaylar birbirine girer. Deniz suyu Deniz suyu, denizlerde ve okyanuslarda bulunan su. Dünyadaki bütün okyanuslardaki ortalama tuzluluk yaklaşık %3.5'tur. Bu oran, her bir kilogram (ya da litre) deniz suyuda yaklaşık 35 gram çözünmüş tuz (çoğunluğu sodyum klorür iyonları olan Na ve Cl) içeriğini belirtir. Deniz suyunun ortalama yoğunluğu su yüzeyinde 1.025 g/ml (1025 kg/m³)'dir. İçeriğindeki tuz taneciklerinin kütlesinden dolayı deniz suyunun yoğunluğu tatlı/saf suyun yoğunluğundan fazladır; (4C sıcaklıkta 1.000 g/ml). Deniz suyunun donma noktası tuzluluktaki artışla orantılı düşer; %3.5 tuzluluk derecesinde yaklaşık -2C'dir. Deniz sularının büyük bir kısmı %3.1 ilâ %3.8 tuzluluk değerlerine sahip olsa da dünya üzerinde denizlerdeki tuzluluk oranı farklılık göstermektedir. Tuzlu su ile tatlı suyun karıştığı nehir ağızlarında veya buzulların erime bölgelerinde deniz suyu önemli ölçüde daha az tuzludur. En tuzlu açık deniz Kızıldeniz'dir. Aşırı buharlaşma, düşük yağış, denize karışan nehir suyunun azlığı ve kısıtlanmış su dolaşımı bu durumun başlıca sebepleridir. Lut Gölü gibi kapalı havza denizlerde ise tuzluluk kayda değer derecede daha fazladır. Deniz yüzeyinde su yoğunluğu, suyun sıcaklığına ve tuzluluğuna bağlı olarak 1,020 - 1,029 kg/m³ arasında değişebilir. Okyanusun derinliklerinde çok yüksek basınç altında deniz suyunun yoğunluğu 1,050 kg/m³ veya daha yüksek değerlere ulaşabilir. Deniz suyunun pH değeri 7.5 ile 8.4 değerleri arasında sınırlıdır. Deniz suyunda ses hızı 1,500 m/s civarında olmakla birlikte sıcaklık, tuzluluk ve basınç ile değişir. Asimetrik savaÅŸ Asimetrik savaş, güçsüz olan askeri birliklerin daha güçlü olan askeri birliklere karşı yürüttüğü gayrinizami harp unsurlarını da barındıran savaş yöntemidir. Asimetrik savaş özellikle 11 Eylül sonrasında ortaya çıkan bir kavramdır. Genelde Yumurta (film) Yumurta, Semih Kaplanoğlu'nun 2007 yılında çektiği film. Bal ve Süt ile birleşen üçlemenin ilk filmi. Film Avrupa Film Festivali'nde 12 dalda aday gösterildi. Çekimleri İzmir'in Tire ilçesinde yapıldı. Başrollerini Nejat İşler ve Saadet Işıl Aksoy'un paylaştığı, üçlemenin ilk filmi olan "Yumurta", şair Yusuf'un hikâyesini anlatıyor. Filmin konusu şöyle: Şair Yusuf annesinin ölüm haberini alır ve yıllardır uğramadığı kasabadaki çocukluk evine geri döner. Bakımsızlıktan harap düşmüş bir evde onu genç bir kız, beklemektedir. Yusuf beş yıldır annesi ile yaşayan bu uzak akrabadan habersizdir. Ayla'nın Yusuf'tan bir isteği vardır. Zehra'nın ölmeden önce adadığı adağı oğlu Yusuf yerine getirmelidir. Yusuf, taşra hayatının durağan ritmi, eski sevgili, dostlar ve içini kaplayan suçluluk duygusu yüzünden bu isteğe karşı koyamaz. Ve Ayla ile Yusuf, üç-dört saat uzaklıktaki bir yatır türbesinde yapılacak kurban kesimi için yola çıkarlar. Kurbanlığın seçileceği sürünün bulunamaması yüzünden geceyi bir krater gölünün kenarındaki otelde geçirirler ve katılmak zorunda kaldıkları düğünün atmosferi Yusuf ile Ayla'yı birbirlerine yaklaştırır. Yağan ilk kar suçluluğu örterken, koçun kurban edilişi Yusuf'un kaderini değiştirecek midir?. "Yusuf Üçlemesi"nin ikinci filmi "Süt" 2008'de gösterime sunuldu, "Bal" filmi ise, 9 Nisan 2010'da Türkiye'de gösterime çıktı. Gökçesu, Gönen Gökçesu, Balıkesir ili Gönen ilçesine bağlı bir mahalledir. Yaklaşık 60 hanelik bir köy olan Gökçesu Köyü halkı 1877-1878 Osmanlı-Rus Harbinde Bulgaristanın Çırpan kasabasından göç etmiş ve Güney Marmara'da çeşitli yerlerde iskan edilmişlerdir. Bulgaristan'dan geldikleri yerin adına istinaden köylerinin adı da Çırpan olmuştur. İlerleyen yıllarda çevredeki tatlı sulardan esinlenerek tatlı, güzel su anlamına geldiğinden Gökçesu Çırpan olarak değiştirilen mahallenin adı daha sonraki yıllarda da komşu köy Gökçesu Osmanpazarı ile isim benzerliğinin vermiş olduğu yanlışlıkların önüne geçmek maksadıyla Gökçesu olarak değiştirilmiştir. Komedi Dizilerinde En İyi Yardımcı Kadın Oyuncu Emmy Ödülü Komedi Dizilerinde En İyi Yardımcı Aktris Emmy Ödülü (Primetime Emmy Award for Outstanding Supporting Actress - Comedy Series) kazananların ve adayların listesi; Ankara tavşanı Ankara tavşanı, (diğer adıyla Angora tavşanı) uzun ve yumuşak tüyleriyle tanınır. Ankara keçisi ve kedisi gibi safkan tavşanlar, Ankara ilinden tüm Dünya'ya yayılmışlardır. En meşhur bilinen Angora kılı,angora koyunundan elde edilirdi ama sonradan(1700ler sonrası) angora tavşanı daha bilinir hale gelmiş,tüyünün sıcaklık hissinden dolayı daha çok tutulmuştur.(Sir Matthew McHammer'ın Seyahat Günlükleri-1678-2.cild).1700'lü yıllarda Avrupa'da Fransız yüksek tabakasının rağbet ettiği en popüler evcil hayvan olmuşlardır. 1900'lü yılların başında ise Amerika'da tanınmaya başlanmışlardır. Birçok varyetesi türetilmiştir. Fransız, Alman, Dev, İngiliz, Satin, Çin, İsveç, Fin türleri gibi. Yalnız yerel Amerikan tavşan besleyicileri kulübünün (ARBA) kategorize ettiği İngiliz, Fransız, Dev ve Satin türleridir. Türkiye'de tüylerinin tekstil endüstrisinde hammadde olarak değerli olmasından ötürü besiciliği yapılmaktadır. Sıcak tutması açısından koyun yününden iki kat daha verimlidir. Lakin beslenmesi özellikle kırpılacak uzunluğa gelene kadar tüylerinin korunması zor, özel beslenme alanına ihtiyaç duyduğundan pek yaygınlaşamamıştır. Kökeni Ankara olan Ankara tavşanının soyu 1723 yılında Türkiye'de tükenmiştir. Tarih boyunca Galatlar'ın bir boyu olan Tektosaglar, Frigler aynı dönemde İngiliz denizcileri tarafından Fransa ve Birleşik Krallık'a götürülmüştür. Yüzyıllar sonra Almanya'da yaşayan bir Türk vatandaşı tarafından Türkiye'ye yeniden getirilerek Kayseri'de bir çiftlikte yeniden üretilmeye başlanmıştır. Bugün bu tavşan türü sadece yün üreticileri tarafından özel olarak yetiştirilmektedir. Dünyada Ankara tavşanı yetiştiriciliği yaygın olarak yapılmaktadır. Günümüzde Çin, Fransa, Macaristan, Arjantin, Şili, Almanya, Brezilya bu tavşandan yün üreten başlıca ülkelerdir. Tavşan yününü işleyen en önemli ülkeler ise İtalya, Japonya, Almanya, Fransa, Hindistan ve Şili'dir. Dünyada Ankara tavşanı yünü üretiminin 8000-12.000 ton arasında olduğu tahmin edilmektedir. Üretimin %90'ı Çin tarafından yapılmaktadır. Epifiz Epifiz, omurgalıların beyninde yer alan mercimek tanesi büyüklüğünde bir bezdir. Uyku paternini ve mevsimsel fotoperiyotları düzenleyen melatonini salgılar. Diğer ismi pineal bezdir. İki hemisferin arasında talamus cisimlerinin birleştiği noktada yer alır. Kırmızı-gri renkte ve 5–8 mm uzunluğundadır. Kafa filmlerinde sıklıkla görülebilir ve genellikle kalsifiyedir. Epifiz, lobüler yapıdaki pinealosit kümeleri ve bunları çevreleyen bağ dokusundan oluşur. Piameterin uzantısı olan bir kapsülle çevrilidir. Ana hücre tipi pinealosit olmakla birlikte 4 tip hücre daha vardır. Özellikleri: Epifize, süperior servikal gangliondan sempatik uyaranlar gelir. Sfenopalatin ve otik gangliyonlardan da parasempatik lifler ulaşır. Yaşla birlikte epifizin kalsiyum, fosfor ve flor içeriği artmaktadır. Pinealositler gözdeki fotoreseptörlerle büyük benzerlik gösterir. Bu durum, epifizle gözün ortak bir embriyolojik kökten geldiğini düşündürmüştür. Beynin pek çok bölgesinin aksine, epifiz bezi kan-beyin bariyerinin dışında kalmaktadır. Sirkadyen ritmi oluşturan ışık uyaranları, gözden retinohipotalamik yol ile suprakiyazmatik nükleusa ve epifize ulaşır. Eskiden, epifizin, büyük bir organın işlevini kaybetmiş kalıntısı olduğu düşünülürdü. 1917'de inek epifiz ekstrelerinin kurbağa derisinin rengini açtığı bulundu. 1958'de Yale Üniversitesi'nden araştırmacılar deri hastalarında kullanmak üzere epifiz ekstreleri elde ettiler ve melatonin hormonunu izole ettiler. Bu madde belki başta planlanan etkiyi sağlamadı ama pek çok başka gizemin çözülmesine katkı yaptı. Örneğin, farelerde epifizin çıkartılması yumurtalıklarda büyümeye neden oluyordu, düzenli ışık altında tutulan hayvanlarda epifiz ağırlıkları azalıyordu ve aynı zamanda overler büyüyordu. Melatonin, triptofan isimli amino asitten elde edilir. Üretim karanlıkta artar, aydınlıkta azalır. İnsandaki fonksiyonu tam bilinmemekle birlikte sirkadyen ritim uyku bozukluklarında sıklıkla reçete edilir. İnsan epifizi 1-2 yaşına kadar büyür, ondan sonra sabit kalır. Çocuklardaki yüksek melatonin düzeylerinin cinsel olgunlaşmayı inhibe ettiği düşünülür. Epifiz tümörleri erken cinsel olgunlaşmaya yol açar. Ergenlik dönemi gelince melatonin üretimi düşer. Erişkinlerde, epifizin kalsifiye olması tipiktir. Steve Carell Steven John Carell (16 Ağustos 1962) Emmy adaylığı bulunan, Altın Küre ödülü sahibi Amerikalı komedyen, oyuncu, yapımcı ve yazar. Little Miss Sunshine filmi ile En İyi Oyuncu Kadrosu dalında Screen Actors Guild Awards / Screen Actors Guild Ödülü kazanmıştır. 1995'ten bu yana Nancy Walls ile evlidir ve iki çocukları vardır. Cadılar Bayramı II Cadılar Bayramı II, 1981 tarihli, yapımcılığını Dino De Laurentiis'in yaptığı film setinin İllinois, Midwest'deki kurgusal kasaba Haddonfield'da geçtiğin 1978 tarihli filmin devam bölümüdür. Film 1978 tarihli (Cadılar Bayramı)'nın devamı niteliğindedir. Cadılar Bayramı II'nin yönetmeni Rick Rosenthal'dir ve filmde ünlü yıldız Donald Pleasence, Dr.Sam Loomis rolünde, Jamie Lee Curtis, Laurie Strode rolünde ve Dick Warlock, Michael Myers rolündedir. Nancy Loomis ise Annie Brackett'in cesedini canlandırmaktadır. Film serinin ikinci bölümü olup, yine John Carpenter ve Debra Hill tarafından yazılmıştır. Bir önceki filmde Michael Myers, kardeşi Laurie'yi öldüreceği sırada Dr. Loomis tarafından ateş edilerek vurulmuştur. Dr. Loomis'in ateş etmesiyle Michael içinde bulundukları evin balkonundan aşağı düşmüştür. Bu filmde ise Michael ölmeyip yine Laurie'yi öldürme peşindedir. 2,5 milyon dolar bütçeli film 25,5 milyon dolar ile gişe rekorları kırmıştır. Film Cadılar Bayramı serisinde bir devam filmidir. Michael Myers bu bölümde yanarak ölmüştür. Bu filmden sonra üçüncü filmi çekmeyi düşünen John Carpenter ve ekibi konu ile alakası olmayan 'ni çekmişlerdir.Bu filmle istenilen başarıyı yakalayamayan ekip Myers'ı ölmemiş gibi gösterip asıl devam filmi olan ve Myers'ın da göründüğü 'nü çekmişlerdir. Filmin Sloganları: Filmin başlangıcı, ilk filmin sona erdiği yerden başlamaktadır. Dr. Loomis ilk filmin sonunda Michael'a tabancası ile ateş etmiş Michael ateşin etkisi ile evin balkonundan aşağı düşmüştür. Dr. Loomis aşağı indiğinde Michael yerinden kalkıp gittiğini görür. Laurie Strode ise Haddonfiel Hastanesi'ne kaldırılmıştır.Ambulansda Jimmy Strode vardır. Laurie ile yakından ilgilernir. Bu sırada Michael kasabanın her yanında Laurie'yi aramaktadır. Jimmy hastanede Laurie'ye, onu öldürmek isteyenin ağbisi Michael olduğunu anlatır. Laurie ise hayatında bir kez Michael'ı görmüştür. O da küçükken Michael akıl hastanesinde olduğu sıralar, Michael'a yaptığı ziyarettir. Dr. Loomis ve Haddonfield polisi kasabada Michael'ı aramaktadır. Bu sırada Bennett "Ben" Tramer adlı genç, Michael Myers'ın giydiği kostümün aynısını giymiştir. Dr. Loomis onu görünce yine vumak ister. Dr. Loomis onu vurmadan Ben Tramer'ı araba çarpar ve orada bir patlama yaşanır. Ben Tramer yanarak ölür. Gencin otopsiye kaldırılır. Dr. Loomis ve Haddonfield polisi gencin dişçi kayıtlarına bakmaya gittiklerinde gencin 18 yaşında olduğu anlaşılır. Ama Michael 21 yaşındadır. Yani gencin böylelikle Michael olmadığı anlaşılır. Bu sırada Dr. Loomis ve Haddonfield polisi ilkokula birinin girdiği haberini alır. Dr. Loomis ve Haddonfield polisi ilkokula giderler. Öğretmenin masasının üzerindeki bir resimde kız çocuğu vardır. Michael ilkokula girip bu resmin üzerine bir bıçak saplar. Ayrıca sınıfın tahtasında "Şamhain" yazmaktadır. Bu kelime oradaki polislere anlamsız gelse de Dr. Loomis Şamhain'in Kelt kültüründe yaz sonu 31 Ekim'de ölülerin efendisine yapılan bir ayin olduğunu söyler. Bu ayinde deliler ve hayvanların kurban edildiğinden bahseder. Michael, radyodan yaplan bir duyuruda Laurie'nin Haddonfield Hastanesi'ne kaldırıldığını öğrenir. Bunun üzerine hastaneye doğru yol alır.Hemşire Marion Chambers, Dr. Loomis'in ılahevine dönmesi için yanına gelir. Valinin emri olduğunu bildirir. Yolda giderken Hemşire Marion Chambers, Laurei'nin Michael'ın kardeşi olduğunu söyler. Bunu duyan Dr. Loomis belinden çıkardığı tabanca ile şoföre hastaneye dönmesini söyler. Bu sırada Michael hastanedeki çoğu kişiyi öldürmüştür. Loomis, sürücü ve Hemşire Marion Chambers hastaneye geldiği sırada Michael, Laurie'yi kovalamaktadır. Dr. Loomis, Michael'a ateş eder. Şoför Michael'ın ölüp ölmediğini kontrole gittiği sırada Michael ayağa kalkıp şoför'ü öldürür. Hemşire ise dışarı çıkıp arabadaki telsizle polislere haber vermektedir. Laurie ile Dr. Loomis ise köşeye sıkışmıştır. Dr. Loomis ve Laurie bir odaya saklanır. Michael içeri girer. Dr. Loomis tam ateş edeceği sırada tabancanın içinde kurşun kalmamıştır. Michael, Dr. Loomis'i karnından bıçaklar. Dr. Loomis önceden tabancanın birini de Laurie'ye vermiştir. Laurie, Michael'ın gözlerine ateş eder. Michael kör olur. Bu sırada Dr. Loomis ve Laurie odadaki oksijen tanklarının ağzını açar. Dr. Loomis, Laurie'ye kaçmasını söyler. Laurie dışarı kaçar. Dr. Loomis, çakmağını yakarak odayı ateşe verir. Büyük bir patlama sonucu Michael Myers yanarak ölmüştür. Daha sonra olay yerine polis ve ambulans ekipleri gelir. Laurie başka bir ambulans ile başka bir hastaneye kaldırılır. Altın Küre En İyi Erkek Oyuncu Ödülü - Müzikal veya Komedi (TV) TV dizilerinde En İyi Erkek Oyuncu Altın Küre Ödülü - Müzikal ya da Komedi ("Golden Globe Award for Best Performance by an Actor In A Television Series - Musical Or Comedy") kazananların ve adayların listesi; CatalÃ£o Catalão Brezilya'nın Goiás eyaletinin bir belediyesidir. 2017 yılında nüfusu 100.590 ve alanı 3.777,7 km²'dir. Yükseltisi ise 835 metredir. Çelik Harekâtı Çelik Harekâtı, Türk Silahlı Kuvvetleri'nin PKK'ya karşı yapmış olduğu askeri harekâtın adıdır. Harekât, 1994-1995 yılları arasında Kuzey Irak'ta yapılmış ve 43 gün sürmüştür. Türk askerlerinin komutanlığını Korgeneral Hasan Kundakçı yürütmüştür. Türkiye harekâtın amacının "bölgeyi 3.000 PKK'lı Teröristi temizlemek" olduğunu açıklamıştır. Harekâta Türkiye tarafından 35.000 asker katılırken, PKK'nın gücü bilinmemektedir. Türkiye 64 askerini kaybederken, PKK'nın kayıp sayısı 568 olarak açıklanmıştır. Anne Boleyn Anne Boleyn (d. 1501/1507 – ö. 19 Mayıs 1536) İngiltere kraliçesi. VIII. Henry'nin ikinci karısı ve I. Elizabeth'in annesidir. VIII. Henry'nin uğruna -adı daha sonra Anglikan Kilisesi olacak olan- İngiltere Kilisesi'ni kurduğu karısıdır.Katolik Kilisesi VIII. Henry'nin ilk karısı Aragonlu Catherine'den boşanmasına izin vermediği için Kral Anglikan Kilisesi'ni kurup, kendisini kilisenin başı ilan etmiştir ve bu sayede Anne ile evlenerek ilk evliliğini geçersiz ilan etmiştir. Taç giyme töreni sırasında Anne I. Elizabeth'e hamileydi. Anne ile Henry 3 yıl kadar evli kaldı. Kral Anne Boleyn'le evliliği sırasında Jane Seymour'a aşık olmuştur ve Anne Boleyn'i, Sir Francis Weston, Henry Norris ve kardeşi George Boleyn'in de aralarında bulunduğu altı kişiyle zina yapma gerekçesiyle Londra Kulesi'nde kafasını kestirerek idam ettirmiştir. Anne Boleyn, Sir Thomas Boleyn ile Elizabeth Howard'ın kızlarıdır. Babası Thomas Boleyn birçok dil bilen saygın bir diplomattı ve kral VIII. Henry'nin en sevdiği saraylılardan biriydi. Anne'in bilinen kesin bir doğum tarihi olmamakla beraber, kardeşi Mary Boleyn'den küçük olduğu tahmin edilmektedir. Ağabeyleri George Boleyn'dir. Anne'in doğumu ile ilgili tek bilinen gerçek, doğduğu sırada Boleyn ailesinin İngiliz aristokrasisinde saygın bir yeri olduğudur. Thomas Boleyn, diplomatik kariyeri sırasında kendine Kutsal Roma İmparatoru I. Maximilian'ın kızı Habsburglu Margaret'in de aralarında bulunduğu pek çok hayran edindi. O sırada babasına vekaleten Hollanda'ya hükmetmekteydi. Margaret, Thomas Boleyn'den öyle etkilenmişti ki kızı Anne'i nedimesi olarak aldı. O zaman nedime olabilmek için on iki yaşını doldurmak gerekiyordu, ancak Anne daha gençti. Tutumu ve çalışkanlığıyla Hollanda'da iyi bir izlenim bıraktı. Babası ona VIII. Henry'nin kardeşi ve Fransa Kraliçesi olan Mary Tudor'un yanında nedimelik ayarlayana kadar orada kaldı. Fransa'da önce Kraliçe Mary'nin, daha sonra da Kraliçe Claude'nin nedimesi oldu. Kraliçe Claude'nin hizmetindeyken Fransızcasını geliştirdi ve moda ile din felsefesine merak saldı. Ayrıca Fransız kültürü hakkında da bilgi edindi. Fransa'daki eğitimi, babasının onu İngiltere'ye geri götürdüğü 1521 kışına kadar sürdü. Fransa'daki deneyimleri Anne'i yeni Rönesans Hümanizmi geleneği ışığında dindar biri yaptı. Hayatının bu aşamasında Anne, "tatlı ve neşeli" olarak tanımlanıyordu. Kumar oynamaktan, şarap içmekten ve dedikodudan hoşlanıyordu. 1515 yılında Anne, Dük Henry Percy ile evlendi fakat Henry'nin o sıralar başka bir kadınla nişanlı olması nedeniyle bu evlilik iptal edildi. Bu sırada kardeşi Mary Boleyn, William Carey ile evliydi ve kralın metresiydi. Daha sonra Anne okuması ve kendini yetiştirmesi için yurt dışına gönderildi. Anne saraya geri döndüğünde güzelliği ve zekasıyla Kralı büyüledi ve onu kendiyle evlenmesi için ikna etti. Dönemin kadınlarının aksine kendine güvenli ve kararlı tavırları vardı ve bu tavırlar kralın hoşuna gidiyordu. Kraliçe Aragonlu Catherine'yi ve Kralın metresliğini yapan kız kardeşi Mary'i bu sırada gözden düşürdü.1 Eylül 1532 tarihinde İngiltere tarihinde bir ilki gerçekleştirerek evlenmeden kendi haklarıyla Pembroke Markizi oldu. 23 Mayıs 1533 tarihinde Başpiskopos Thomas Cranmer'in topladığı mahkeme tarafından Henry ve Catherine'in evliliğinin geçersiz olduğuna karar verildi. Catherine'nin kızı Mary gayrımeşru ilan edildi. 28 Mayıs 1533 gününde Anne ve Henry gizlice evlendiler ve evliliklerinin geçerli olduğuna karar verildi. Kral,Anne Boleyn'e delicesine aşıktı Anne ona hep " Sana oğlan doğuracağım,bir sürü oğlumuz olacak." diye vaatler veriyor,her fırsatta Henry'nin ona olan aşkını besliyordu. Anne 1 Haziran 1533 tarihinde taç giydi. Bu arada Avam Kamarası Roma'ya başvuruları yasakladı ve İngiltere'ye papalık belgelerini sokanlara cezalar verildi. Bunun üzerine Papa, Kralı ve Cranmer'ı Aforoz etti ve geçersizlik kararının hükmü olmadığına, Kral ve Anne Boleyn'in evliliğinin geçersiz olduğuna karar verdi. Böylece İngiltere ve Roma arasındaki bağlar koptu ve İngiltere Kilisesi Kralın kontrolü altına girdi. İngiliz Reformu'nun başladığı haberi tüm Avrupa'ya yayılınca Anne Boleyn bazı Protestan tasvirlerde kahraman olarak resmedildi. 7 Eylül 1533'te, ileride İngiltere'nin en önemli hükümdarlarından biri olacak olan I. Elizabeth dünyaya geldi.Kral erkek çocuk beklediğinden hayal kırıklığına uğradı. Anne, Aragon'lu Catherine'in kızı Mary'nin bir tehdit oluşturabileceğini düşünerek Mary'yi saraydan uzaklaştırdı. 1534'te Anne düşük yapınca Kral bunu kendine ihanet olarak gördü ve kendini yeni metreslere yöneltti. Genelde sakin ve sevgiyle dolu zamanlar geçirip birbirlerini çok sevseler de, kralın bu düşüklerden sonra edindiği metresler Anne'in sinirlenmesine,ağlamasına ve kralın üzerine gitmesine neden oluyordu. Henry Anne'in bu tutumundan hoşlanmıyordu. Kralın mızrak dövüşlerinde attan düşüp ayağını yaralamasının ardından karnında çocuk taşıyan Anne'in düşük yapması, onu VIII. Henry'nin gözünden düşürmüş ve evliliklerinin bir büyü eseri gerçekleştiğine inanmasına neden olmuştur. Nisan ayının sonlarına doğru Mark Smeaton adlı bir müzisyen, Henry Norris ve Sir Francis Weston tutuklanmıştır. Hepsi Kraliçenin aşığı olmakla suçlanmıştır ancak işkence ile itirafta bulunan Smeaton hariç hepsi inkar etmiştir. Ardından Kralın özel odalarındaki hizmetkarlarından biri olan William Brereton ve Anne'in kardeşi George Boleyn de zina suçlarıyla tutuklanmıştır. Anne ise 2 Mayıs 1536 tarihinde ensest, zina ve vatan hainliği suçlarını işleme gerekçesiyle tutuklanıp Londra Kulesi'ne götürülmüştür. Aleyhindeki delillerin yetersiz olmasına rağmen Anne ve diğer beş kişi ölüm cezasına çarptırılmış ve Sir George Boleyn, Henry Norris, Sir Francis Weston, Mark Smeaton ve William Brereton 17 Mayıs'ta idam edilmiştir. Fransız bir cellat istemiş,kral ise Anne'in bu son arzusunu kabul etmiştir. Anne Boleyn, bazı kaynaklara göre Fransız bir cellat tarafından plan yapılarak dikkatinin dağıldığı anda, diğerlerinden iki gün sonra, 19 Mayıs'ta idam edilmiştir. Fransız cellat Anne'den onu öldürmeden önce yapacağı şey için af istemiştir. Bir başka ihtimal ise Anne'in diğer suçlular gibi idam kürsüsünde öldürüldüğüdür. Tutuklulardan bir tek Thomas Wyatt affedilmiştir. Anne tutuklandıktan sonra kızı Elizabeth'i bir daha hiç görememiştir. Siyah çeneli sinek kuşu Siyah çeneli sinek kuşu ("Archilochus alexandri"), sinek kuşugiller (Trochilidae) familyasından küçük bir kuş türü. Erişkinlerin, vücutlarının alt kısımları metallik yeşil ve üst kısımları beyazdır, böğürleri ise yeşildir. Gagası, uzun, düz ve çok incedir. Erişkin erkeğin, siyah bir yüz ve çenesi vardır. Düz ve parlak mor bir boğaz bandı ve bir koyu renk çatallı kuyruğa sahiptirler. Dişinin koyu renk, beyaz uçlara sahip yuvarlak bir kuyruğu ve yamasız bir boğazı vardır. Kızıl sinek kuşunun dişilerinden daha küçüktürler. Siyah çeneli sinek kuşu aynı zamanda "Calypte costae" türüyle melez üretmek için seçilmiştir. Bir avuç kadar oldukları halde biraz şirindirler. Çoğaldıkları habitatlar Amerika Birleşik Devletleri, kuzey Meksika ve güney Britanya Kolumbiyasındaki açık, yarı kurak-verimsiz alanlara yakın sulardır. Göçmendirler ve kışı en çok Meksika'da geçirirler. Dişi, funda veya ağaç-bitki lifi, örümcek ağları ve likenlerde korunan bir yerde iyi kamufle edilmiş bir yuva inşa eder. Yemek için nektar toplarlarken aynı zamanda bitkilerin tozlaşmasında da yardımcı olurlar. Boyutları küçük olduğu için böcek-yiyen kuşlar ve hayvanlara karşı korunmasızdırlar. Åžeytan Marka Giyer (film) The Devil Wears Prada, Lauren Weisberger'in aynı adlı romanından sinemaya uyarlanmış olan 2006 yapımı Oscar adayı film. Meryl Streep, Anne Hathaway, Emily Blunt, Stanley Tucci, Adrian Grenier ve Tracie Thoms filmde rol alırken filmin yönetmenliğini David Frankel, yapımcılığını ise Wendy Finerman yapmıştır. Filmin kitaptan uyarlanan senaryosunu Aline Brosh McKenna yazmıştır. Meryl Streep bu film ile En İyi Aktris dalında, Patricia Field ise En İyi Kostüm dalında Oscar'a aday gösterilmiştir. Meryl Streep rolü ile Altın Küre kazananırken, film de En İyi Film - Müzikal/Komedi dalında Altın Küre'ye aday gösterilmiştir. Ayrıca Emily Blunt bu filmdeki rolü ile Altın Küre ve BAFTA'ya En İyi Yardımcı Aktris dalında aday olmuştur. Anne Hathaway bu filmdeki rolü ile dikkat çekmiştir. New York'ta sıradan bir hayat yaşayan gazeteci Andrea Sachs (Anne Hathaway),