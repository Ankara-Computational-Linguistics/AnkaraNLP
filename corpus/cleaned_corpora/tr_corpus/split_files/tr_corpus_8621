ise Habeşistan işgal edildi ve o da kolonileştirildi. 1936'da ise Almanya ile Berlin-Roma Mihveri kuruldu. II. Dünya Savaşı sırasında İtalyan Ordusu Kuzey Afrika ve Balkanlar'da Müttefikler'e karşı mağlup oldu. İtalya Almanya'dan aldığı destek ile işgal ettiği bölgelerde direndi ancak İtalya'da gücünü kaybetmeye başladı. Komünistler önderliğindeki direnişçilerin ülkede etkili olması ve müttefiklerin 1943'te Sicilya'ya çıkartma yapmasının ardından Kral III. Victor Emmanuel, Mussolini'yi görevden aldı. Almanya; Kuzey İtalya'yı işgal etti ve Alman paraşütçüleri Mussolini'yi 12 Eylül 1943'te Gran Sasso'da tutuklu bulunduğu otelden kurtararak uçakla Viyana'ya kaçırdı. Mussolini Cumhuriyetçi Faşist Parti'yle beraber İtalyan Sosyal Cumhuriyeti'ni kurdu ve kendine bağlı birliklerle mücadeleyi sürdürdü. Mussolini, Nisan, savaşın son günlerinin yaşandığı 1945'te kılık değiştirip Alman askerî üniformasıyla kaçmaya çalışırken İtalyan direnişine mensup partizanlar tarafından yakalandı ve göğsünden vurularak öldürüldü. Ertesi gün Mussolini'nin, sevgilisinin ve birkaç yandaşının cesedi Milano'da Loreto Meydanı'nda baş aşağı sallandırıldı. Faşist Parti Faşist Parti aşağıdaki anlamlara gelebilir: Estonya millî futbol takımı Estonya millî futbol takımı, Estonya'yı uluslararası organizasyonlarda temsil eden futbol takımıdır. 2012 Avrupa Futbol Şampiyonası elemeleri grubunda 2. olup play-off'a kalarak tarihindeki en büyük başarısını göstermiştir. Estonya Bağımsızlık Savaşı'nın ardından 17 Ekim 1920'de ilk millî maçını Finlandiya ile oynayan Estonya, 1923 yılında Yugoslavya, Letonya, Polonya, Çekoslovakya, Türkiye ve Uruguay'la beraber FIFA üyeliğine kabul edildi. 1924 Paris Olimpiyatları'na katılan Estonya, turnuvadaki tek maçını ABD'ye karşı 1-0 kaybetti. İlk katıldığı Dünya Kupası elemeleri olan 1934 FIFA Dünya Kupası elemelerinde oynadığı ilk maçta İsveç'e 6-2'lik skorla yenildi. Sonrasında İsveç, Letonya'yı da yenince gruptan çıkma şansı olmayan Letonya ve Estonya federasyonları oynanacak eleme maçını iptal ettiler. Dünya Kupası elemelerindeki ilk puanını 1938 FIFA Dünya Kupası elemelerinde kazanan Estonya, Finlandiya önünde 1-0'lık skorla galip geldi. 1940-1991 yılları arasında Sovyetler Birliği'nin bir parçası olarak millî takımlar düzeyinde temsil edilemeyen Estonya, Sovyetler Birliği'nin dağılmasının ardından 1994 yılında tekrar FIFA üyesi oldu. 1994 FIFA Dünya Kupası elemelerinde Estonya, İtalya, İsviçre, Portekiz, İskoya ve Malta'nın olduğu grupta sadece Malta'yla berabere kalarak 1 puan topladı ve grupta sonuncu oldu. 1996 Avrupa Futbol Şampiyonası elemelerinde ise puan alamayan Estonya, Hırvatistan, İtalya, Litvanya, Ukrayna ve Slovenya ile aynı gruptaydı. İzlandalı teknik adam Teitur Thordarson'un göreve geldiği 1998 FIFA Dünya Kupası elemelerinde Avusturya, İskoçya, İsveç, Letonya ve Belarus'la aynı gruba düşen Estonya, sadece Belarus'u mağlup ederek, topladığı 4 puanla Belarus önünde grubu 5. sırada bitirdi. 2000 Avrupa Futbol Şampiyonası elemelerinde Çek Cumhuriyeti, İskoçya, Bosna Hersek ve Litvanya'nın ardından, sadece Faroe Adaları'nı geçerek grubu 5. sırada tamamlayan Estonya, Bosna Hersek ve Litvanya ile beraber 11 puan topladı ancak averaj dolayısıyla grubu bu iki ülkenin altında tamamladı. 2002 FIFA Dünya Kupası elemelerinde ise Portekiz, İrlanda Cumhuriyeti ve Hollanda'nın gerisinde kalıp grubu, topladığı 8 puanla, 4. sırada tamamlayan Estonya, Güney Kıbrıs ve Andorra'nın önünde yer aldı. Estonya, 2004 Avrupa Futbol Şampiyonası elemelerinde 8. Grup'ta Bulgaristan, Hırvatistan, Belçika ve Andorra ile eşleşti. Gruptaki 8 maçta 2 galibiyetini de Andorra karşısında 2-0'lık skorlarla alan Estonya, Hırvatistan ve Bulgaristan'la da golsüz berabere kaldı. Bu sonuçlarla 8 puan toplayan Estonya, grubu 4. sırada, sıfır çeken Andorra'nın üstünde tamamladı. 2006 FIFA Dünya Kupası elemelerinde 3. Grup'ta Portekiz, Slovakya, Rusya, Litvanya, Lihtenştayn ve Lüksemburg'la mücadele eden Estonya, 12 maçta 5 galibiyet, 2 beraberlik, 5 mağlubiyetle 17 puan toplayıp 4. sırada kalırken, 16 gol atıp 17 gol yedi. Lihtenştayn'ı 2-1 ve 2-0, Lüksemburg'u 4-0 ve 2-0, Litvanya'yı da 2-1 yendi. Rusya ile 1-1, Litvanya ile 2-2 berabere kaldı. Portekiz'e 4-0 ve 1-0, Rusya'ya 1-0, Slovakya’ya ise 2-1 ve 1-0'lık sonuçlarla boyun eğdi. 16 golden 7'sine Andres Oper imza atarken Kristen Viikmae ile Ingemar Teever ikişer gol kaydetti. 2008 Avrupa Futbol Şampiyonası elemelerinde ise Estonya’nın grubunda İngiltere, Hırvatistan, İsrail, Rusya, Makedonya ve Andorra yer alıyordu. Estonlar, İngiltere'ye 4-0 ve 3-0, Hırvatistan'a 2-0 ve 1-0, Rusya'ya her iki maçta da 2-0, İsrail'e 1-0 ve 4-0, Makedonya'ya da 1-0 yenildiği maçlarda tek gol bile atamadı. Bu gruptaki iki galibiyetini, grubun averaj takımı Andorra'yı 2-1 ve 2-0 yenerek elde eden Estonya, ayrıca Makedonya ile de 1-1 berabere kalarak 7 puan topladı. Kasım 2007'de Tarmo Rüütli takımın başına geçti. 2010 FIFA Dünya Kupası elemelerinde ise Estonya, İspanya, Türkiye, Bosna-Hersek, Belçika ve Ermenistan bulunuyordu. Grupta Estonya 8 puanla beşinci sırayı elde edebildi. Estonlar, 10 maçlık periyotta 2 galibiyet, 2 beraberlik ve 6 yenilgi alırken, kalelerinde gördükleri 24 gole 8 golle cevap verdi. Baltık ekibi, iki galibiyetini evinde Belçika ve Ermenistan'ı 1-0'lık skorlarla yenerek elde ederken en ağır yenilgisini de Bosna-Hersek deplasmanında 7-0'lık mağlubiyetle aldı. Estonya, 2012 Avrupa Futbol Şampiyonası elemelerinde İtalya, Slovenya, Sırbistan, Kuzey İrlanda ve Faroe Adaları ile birlikte C Grubu'nda yer aldı. Bu grupta ilk sırayı İtalya alırken, 2. sıada Estonya yer aldı ve Euro 2012 finallerine gitmek için baraj maçları oynamaya hak kazandı. İlk 7 maçta 7 puan toplayan Estonya, Faroe Adaları'nı 2-1 yendikten sonra grup lideri İtalya'ya 2-1 yenildiler, ardından Sırbistan'ı deplasmanda 3-1'lik skorla yendiler. Grubun ilk maçında Faroe karşısında 1-0 mağlupken uzatma dakikalarında attıkları iki golle maçı kazanırlarken, İtalya maçında ise tam tersini yaşadılar. İlk yarıyı 1-0 önde kapatsalar da, ikinci yarıda 2 gol yediler. Sahasında Slovenya'ya 1-0 yenildiği maçta golü kendi kalesine atan Estonya, ertesi maçta Sırbistan'la 1-1 berabere kaldı. İtalya'ya deplasmanda 3-0 yenilmesine rağmen grup ikinciliği iddiasını sürdüren Estonya, hemen ardından grubun averaj takımı Faroe Adaları'na 2-0 yenilerek ikincilik şansını riske attı. Ancak; Kuzey İrlanda'yı 4-1 ve 2-1, Slovenya'yı da deplasmanda 1-0 yenerek Sırbistan'ı arkasında bırakan Estonya, tarihinde ilk kez onayacağı baraj maçlarında İrlanda Cumhuriyeti'ne rakip oldu. İlk maçta 4-0 yenildiği rakibi karşısında rövanş maçında aldığı 1-1'lik beraberlik yeterli olmadı ve şampiyonaya katılamadı. 2014 FIFA Dünya Kupası elemelerinde ise Hollanda, Romanya, Macaristan, Türkiye ve Andorra ile aynı gruba düşen Estonya, 7 puan toplayarak grubu puansız Andorra'nın önünde 5. sırada bitirdi. İki galibiyetini de Andorra karşısında alan Estonya, tek beraberliğini ise sahasında 2-2 sonuçlanan Hollanda maçıyla aldı. Bu maçta Robin van Persie'nin 90+4. dakikadaki penaltı golüyle grup lideri Hollanda beraberliği son saniyede kurtadı. 8 Haziran 2016 tarihinde Portekiz karşısında oynanacak maçı için kadroda seçilen futbolcular: Eritropoetin Eritropoetin "(ya da EPO)" eritrositler "(alyuvar)" için sitokin görevi gören bir glikoprotein hormondur. "Hematopoetin" ya da "hemopoetin" olarak da adlandırılır. Böbreklerde, renal kortekste tübülüsler arasındaki dar interstisyel aralıkta yer alan fibroblast benzeri hücrelerce üretilir ve eritrosit üretiminin kontrolünden sorumludur. Eritropoetin, memeli hücre kültüründe rekombinant DNA teknolojisi ile üretilerek tedavi amaçlı olarak da kullanılmaktadır. Böbrek yetersizliğine ya da kanser kemoterapisine bağlı Anemilerin "(kansızlık)" tedavisinde yeri vardır. Ayrıca bisiklet yarışı, triatlon ve maraton koşusu gibi dayanaklılık gerektiren sporlarda doping amacı ile suistimal edilmektedir. Osmanlı İmparatorluğu'nda faiz Osmanlı İmparatorluğu, İslami bir imparatorluktu. İslam'da faiz yasaklanmıştı, haramdı. Yasaklanmış bu faiz ve tefeciliğe riba deniyordu. Osmanlı'da kredi ilişkileri Avrupa'daki gibi gelişmedi, ama faiz gerçeği her zaman işlemeye devam etti. Para ve kredi işlerini sarraflar yürütüyordu. Gayrimüslimler bireylere ve devlete, hatta dış devletlere borç veriyordu. İç piyasada ise para vakıfları yüzde 10 faizle tüketim kredisi veriyordu. Sarraflar 19.yy.da Galata Bankerleri adıyla önem kazandılar. Devlet ilk dış borçları bu bankerler aracılığıyla Fransız bankalarından sağladı. Kırım savaşından sonra Osmanlı'nın uzun vadeli borç tahvilleri Avrupa borsalarında satışa girdi. Osmanlı çok yüksek faizlerle borç aldı. Anapara ve faiz ödemeleri için yine borç aldı. 1876'da borç ödemelerini durdurdu. Dış borç 200 milyon sterlin, anapara ve faiz ödemeleri yılda 11 milyon sterlindi. Alacaklılar kapıya dayanınca Osmanlı yönetimi Düyun-ı Umumiye'yi kabul etti. Osmanlı iktisadının temelleri şeriattan destek buluyordu, ancak günlük ihtiyaçların değişmesiyle kuralların değişmesi veya katı bulunan kuralların delinmesi söz konusu oldu. Çağdaşlaşırken fıkıh umursanmadı, devlet için fetvalar formaliteydi. Sistem faize karşıydı ama uygulamada faiz işliyordu. Selahattin Hilav Abdullah Selahattin Hilav (1928 - 12 Mayıs 2005), Türk felsefeci, yazar ve çevirmen. 1928 yılında İstanbul'da doğdu. İstanbul Üniversitesi Edebiyat Fakültesi Felsefe Bölümü'nden mezun olduktan sonra, Fransa'da Sarnbonne ve İşçi Üniversiteleri'nde okudu. Ardından felsefe çalışmalarını kesintisiz sürdürdü. Babası İran Kürtlerinden İstanbul'a göç etmiş ve sonradan Hilav soyadını almış olan Muhammed Mihri Bey'dir. Felsefeci, çevirmen ve denemeci olarak tanındı. Yazko Felsefe Yazıları adlı dergide yöneticilik yaptı. Felsefe yazılarının yanı sıra edebiyat üzerine yazılar da yayımladı. Türkiye'de felsefenin ve birçok kuramsal konunun anlaşılmasına ve öğrenilmesine açıklayıcı yazılarıyla öncülük etti. Selahattin Hilav, 12 Mayıs 2005 tarihinde İstanbul'da öldü. Aydınlanmacı felsefenin ve Marksizm'in Türkiye'de kuramsal olarak anlaşılmasında önemli katkıları oldu. Yabancılaşma kavramı başta olmak üzere, Asya tipi üretim tarzı, şeyleşme gibi pek çok marksist kavramın bu şekilde Türkçeye girmesini sağladı. Öte yandan, varoluşçuluğun hem edebî hem de felsefî olarak Türkiye'ye girmesine katkıda bulundu. Sartre'ın Bulantı'sını, Arthur Schopenhauer'un Aşkın Metafiziği'ni, Michel Foucault'nun Bu Bir Pipo Değildir'ini çevirdi. Koçgiri aşireti Koçgiri aşiretleri, çoğunlukla Sivas ilinde yaşayan Alevi aşiretlerin adı. Aralarında Zazaca konuşanlar da olmakla birlikte çok büyük bir bölümü Kurmanci konuşur. Koçgiri Aşireti, Dersim kökenlidir ve büyük çoğunluğu şu an Sivas’a bağlı olan İmranlı ilçesinde Yaşar. İmranlı bölgesi Cumhuriyetten önce Dersim sancağının kuzey-batısını oluştururdu. Cumhuriyetin ilk dönemlerine kadar Dersim vilayetine bağlı iken daha sonra çıkarılan bir yasa ile Sivas’a bağlanmıştır. Sivas ilinin aZara, İmranlı, yöresinde yerleşik, yer yer Tunceli'de özellikle Ovacık Hozat; Kayseri'nin Sarız, Erzincan'ın Refahiye ve Kemah;Kuzey Dersim'in aksine Kürtçe-Kurmanci konuşurlar ve kullandıkları ağız Mazgirt- Pertek ağzı ile neredeyse aynıdır. Koçgiri dendiği birçok kabile gelir. Koçgiri yöresine yüzyıllar Dersim, (çoğunlukla Hozat ve Ovacık çevresinden göç eden kabileler bu ad altında birleşerek bir konfederasyon oluşturmuşlardır. Bölgeye sonradan gelen kabileler ise bu Konfederasyona katılmamışlardır. Mart 1921'de, aşiret reisleri Alişer ve Haydar Beylerin desteğiyle Sivas'ta başlayan ve devam eden Koçgiri İsyanı, 11 Nisan 1921 tarihinde Ankara Hükûmeti tarafından uygulanan bastırma hareketi ile kısa sürede son bulmuştur. İsyan, Nurettin Paşa ve Topal Osman yönetimindeki Abazıkalı Giresun Gönüllü Alayları tarafından şiddetli bir şekilde bastırılmıştır. Operasyon sonrası meclisteki vekillerin tartışmalarına göre 180 ile 210 arası Koçgiri köyaleti ve mezrası insanlarıyla birlikte imha edilmiştir. İsyan neticesinde büyük tahribatlar alan Koçgiri köyleri, kalan köylerinin büyük bölümüyle 1937-1938 Dersim isyanına da destek olarak başta Alişer Bey ve Zarife Hanım olmak üzere birçok mensubunu Dersim’deki muharebelerde yitirmiştir. Koçgiri aşireti ve çevresindeki diğer Kurmanç kökenli Alevi aşiretler, Güney Tunceli'den gelmelerinden dolayı Tunceli, Elazığ, Bingöl çevresindeki Kurmanciyi kullanırlar. Kelime dağarcığı ve fonetiği hemen hemen Tunceli, Maraş, Malatya, Bingöl Kurmancisi ile aynıdır. Koçgirililer standart Kurmanciye göre daha sade ama sert bir ağız kullanırlar. Arabik fonetik Koçgiri Kürtçesine etki edememiştir. Koçgiri yöresinde J sesi çoğu zaman Z ve C seslerine dönüşür ve tüm köylerde aynıdır. Ez jî (Ben de) sözcüğü ve takısı bu bölgede "ez cî" ve "ez zî" olarak telaffuz edilir çoğu zaman. Koçgiri Kürtçesi ile Standart Kurmanci arasındaki birtakım farklara göz atalım: 240'ın üzerinde köy Kurmanci konuşur ve Alevidirler; 25 kadar köy ve mezra ise Zazaca konuşur ve onlar da Alevidirler. Bölgede 20'nin üzerinde halk oyunu çeşidi vardır. Bunlardan bazıları: Finlandiya millî futbol takımı Finlandiya millî futbol takımı, Finlandiya Futbol Federasyonu tarafından yönetilen, Finlandiya'yı uluslararası futbol organizasyonlarında temsil eden futbol takımıdır. Tarihindeki ilk millî maçını 22 Ekim 1911'de komşusu İsveç'le oynayan ve Helsinki'deki mücadeleyi 5-2 kaybeden Finlandiya, 1930 ve 1934 Dünya Kupalarına katılmadı. Finlandiya millî futbol takımının katıldığı ilk elemeler, 1938 FIFA Dünya Kupası elemeleriydi. Almanya, İsveç ve Estonya ile eşleşen Finlandiya, üç maçını da gol atamadan kaybetti ve kalesinde 7 gol gördü. 1950 FIFA Dünya Kupası elemelerinde İsveç ve İrlanda ile aynı gruba düşen Finlandiya, İrlanda'ya 3-0, İsveç'e 8-1 yenildikten sonra bir kez daha karşılaştığı İrlanda ile 1-1 berabere kalarak grubu son sırada tamamladı. 1954 FIFA Dünya Kupası elemelerinde Belçika ve İsveç'le eşleşen Finlandiya, dört maçın ikisini berabere tamamlayınca tekrar grup sonuncusu oldu. 1958 FIFA Dünya Kupası elemelerinde Sovyetler Birliği ve Polonya ile aynı gruba düşen Finlandiya, tüm maçlarında mağlup oldu. 1962 FIFA Dünya Kupası elemelerinde ise bu kez Fransa ve Bulgaristan karşısında aynı sonucu alan Finlandiya, 1966 FIFA Dünya Kupası elemelerinde İtalya, İskoçya ve Polonya karşısında beş maçı kaybedip, sadece Polonya'yı 2-0 yenerek elemeler tarihindeki ilk galibiyetini aldı. Avrupa Futbol Şampiyonası elemelerine ilk olarak 1968'de katılan Finlandiya, Sovyetler Birliği, Yunanistan ve Avusturya'nın bulunduğu grupta iki puanı iç sahada Avusturya ve Yunanistan'la berabere kalarak aldı. 1970 FIFA Dünya Kupası elemelerinde Belçika, Yugoslavya ve İspanya ile eşleşen Finlandiya, 2-0'lık İspanya galibiyetiyle elemeleri tamamladı. 1972 Avrupa Futbol Şampiyonası elemelerinde Romanya, Çekoslovakya ve Galler karşısında sadece Çekoslovakya deplasmanından beraberlik çıkaran Finlandiya, elemelerdeki grup sonuncusu olma performansını sürdürdü. 1974 FIFA Dünya Kupası elemelerinde ilk kez grup sonunculuğundan kurtulan Finlandiya, Doğu Almanya, Romanya ve Arnavutluk ile birlikte yer aldığı grupta Arnavutluk'u 1-0 yenip Romanya ile 1-1 berabere kalarak 3 puan topladı ve böylece grubu Arnavutluk'un üstünde tamamladı. 1976 Avrupa Futbol Şampiyonası elemelerinde Hollanda, İtalya ve Polonya ile eşleşen Finlandiya, gruptaki tek puanını golsüz tamamlanan İtalya deplasmanından aldı. 1978 FIFA Dünya Kupası elemelerinde bir kez daha grup sonunculuğundan kurtulan Finlandiya; İtalya, İngiltere ve Lüksemburg'un bulunduğu grupta iki galibiyetini de Lüksemburg önünde aldı. 1980 Avrupa Futbol Şampiyonası elemelerinde Yunanistan, Macaristan ve Sovyetler Birliği ile paylaştığı grupta, Yunanistan 7 puanla ilk sırayı alırken Macaristan 6 puanla ikinci oldu. Finlandiya aynı puan ve averajla üçüncü sırada kalırken 5 puanlı Sovyetler Birliği'ni geride bıraktı. 1982 FIFA Dünya Kupası elemelerinde Finlandiya; Batı Almanya, Avusturya, Bulgaristan ve Arnavutluk'un da yer aldığı grupta sadece Arnavutluk galibiyetiyle puan alabilirken, 4 gol atıp kalesinde 27 gol gördü. 1984 Avrupa Futbol Şampiyonası elemelerinde Portekiz, Sovyetler Birliği ve Polonya karşısında tek puanını Polonya deplasmanından 1-1'lik beraberlikle dönerek alan Finlandiya, 1986 FIFA Dünya Kupası elemelerinde İngiltere, Kuzey İrlanda, Romanya ve Türkiye'nin yer aldığı grupta 8 puan toplayarak 1 puanlı Türkiye'nin üzerinde grubu tamamladı. Gruptaki üç galibiyetinin ikisini Türkiye, birini de Kuzey İrlanda karşısında alan Finlandiya, iki beraberliğini ise İngiltere ve Romanya karşısında aldı. 1988 Avrupa Futbol Şampiyonası elemelerinde Danimarka, Çekoslovakya ve Galler ile birlikte yer aldığı grupta 1-1'lik Galler beraberliğiyle tek puanını alan Finlandiya, 1990 FIFA Dünya Kupası elemeleri grubunda ise Hollanda ve Batı Almanya'nın gerisinde kalıp Galler maçlarından çıkardığı bir galibiyet ve bir beraberlikle sadece Galler'i geçebildi. 1992 Avrupa Futbol Şampiyonası elemelerinde Hollanda, Portekiz ve Yunanistan'ın arkasında kalan Finlandiya, Malta'nın önünde yer alarak dördüncü oldu. 1994 FIFA Dünya Kupası elemelerinde İsveç, Bulgaristan, Fransa, Avusturya'nın ardında sadece İsrail'i averajla geçebildi. 1990'ların ortalarından itibaren AFC Ajax'ta forma giymeye başlayan Jari Litmanen gibi Avrupa'nın üst seviye liglerinde forma giyen futbolcularının sayısının artmasıyla uluslararası arenada daha başarılı sonuçlar almaya başlayan Finlandiya, 1996 Avrupa Futbol Şampiyonası elemelerinde oynadığı 10 maçta 15 puan toplayarak Rusya, İskoçya ve Yunanistan'ın ardından grubu 4. sırada tamamladı. 1998 FIFA Dünya Kupası elemeleri öncesinde takımın başına Danimarka'yı 1992'de Avrupa Şampiyonu yapan Richard Møller Nielsen getirildi. Norveç'in 20 puanla birinci olduğu grupta 12 puanlı Macaristan'ın sadece bir puan gerisinde kalarak 3. sırada yer alan Finlandiya, Dünya Kupası'na katılmak için baraj maçı oynamayı kıl payı kaçırdı. 2000 Avrupa Futbol Şampiyonası elemelerinde, Almanya ve Türkiye'nin gerisinde kalarak grubu yine 3. sırada bitiren Finlandiya, baraj maçı oynama hakkı elde edemeyince 2000 yılında Nielsen'in yerine Antti Muurinen getirildi. Litmanen kaptanlığında Antti Niemi, Sami Hyypiä, Joonas Kolkka, Teemu Tainio ve Mikael Forssell'li kadrosuyla mücadele ettiği Finlandiya, 2002 FIFA Dünya Kupası elemelerindeki grubunu İngiltere ve Almanya'nın ardından 12 puanla tekrar 3. sırada tamamlarken Yunanistan ve Arnavutluk'u geride bıraktı. 2004 Avrupa Futbol Şampiyonası elemelerinde, İtalya'nın 17 puanla birinci olduğu grubu Galler ve Sırbistan-Karadağ'ın ardından 10 puanla 4. sırada tamamlayıp sadece Azerbaycan'ı geride bıraktı. 2006 FIFA Dünya Kupası elemelerinde Hollanda, Çek Cumhuriyeti ve Romanya'nın gerisinde kalan Finlandiya, Makedonya, Ermenistan ve Andorra'yı geride bırakarak 4. sırada yer aldı. Maçların ardından Haziran 2005'te kovulan Muurinen'in yerine 2006 yılında Roy Hodgson getirildi. Hodgson yönetiminde başladığı 2008 Avrupa Futbol Şampiyonası elemelerinde 28 puanlı Polonya ile 27 puanlı Portekiz'in gerisinde kalan Finlandiya, Sırbistan'la birlikte 24 puan topladı. Averaj farkıyla grubu 4. sırada tamamlayan Finlandiya; Belçika, Kazakistan, Ermenistan ve Azerbaycan'ı geride bıraktı. Ancak, bu sonuçtan sonra Hodgson istifa edince yerine Stuart Baxter getirildi. 2010 FIFA Dünya Kupası elemelerini 26 puanlı Almanya ve 22 puanlı Rusya'nın ardından 18 puanla 3. sırada bitiren Finlandiya, Galler, Azerbaycan ve Lihtenştayn'ı geride bıraktı. 2012 Avrupa Futbol Şampiyonası elemelerinde Hollanda, İsveç ve Macaristan'ın gerisinde kalarak 10 puanla 4. olan Finlandiya, sadece Moldova ve San Marino'yu geride bırakırken elemelerdeki ilk üç maçın mağlubiyetle sonuçlanması üzerine Baxter'ın görevine son verilerek elemelerde oynanan maçlara Mixu Paatelainen ile devam edildi. 2014 FIFA Dünya Kupası elemelerinde İspanya ve Fransa'nın gerisinde kalarak grubunu 3. sırada tamamlayan Finlandiya, topladığı 9 puanla, 5 puanlı Gürcistan'ı ve 4 puanlı Beyaz Rusya'yı geride bıraktı. 2016 Avrupa Futbol Şampiyonası elemelerinde Kuzey İrlanda, Romanya, Macaristan, Faroe Adaları ve Yunanistan'la eşleşen Finlandiya, 3 galibiyet ve 3 beraberlik neticesinde 12 puan toplayıp Faroe Adaları ve Yunanistan'ı geride bıraktı ve grupta dördüncü sırayı aldı. 2018 FIFA Dünya Kupası elemelerine Mixu Paatelainen'in yerine Hans Backe teknik direktörlüğünde başlayan ancak henüz ilk maçında evinde Kosova ile 1-1 berabere kalarak kötü bir sürprize uğrayan Finlandiya; İzlanda'ya, Hırvatistan'a ve Ukrayna'ya da kaybedince Backe'nin görevine son verilip takımın başına 21 yaş altı takımını çalıştıran Markku Kanerva getirildi. İlk dört maçından bir puanla ayrılan Finlandiya, Kanerva yönetiminde çıktığı son dört maçı içerisinde İzlanda'yı ve Kosova'yı mağlup ederek 6 puan topladı. Aşağıdaki 23 oyuncu 2018 FIFA Dünya Kupası eleme grubu maçları için çağrıldı "Caps and goals as of 6 June 2016 after the game against Italy." Galler millî futbol takımı Galler millî futbol takımı, Galler Futbol Federasyonu tarafından yönetilen ve Galler'i uluslararası futbol organizasyonlarında temsil eden futbol takımıdır. Tarihi boyunca 1 kez FIFA Dünya Kupası'na katılabilen Galler millî futbol takımı 1958'de, İsveç'te düzenlenen turnuvada çeyrek final oynamıştır. Grubunda Macaristan, Meksika ve turnuvaya ev sahipliği yapan İsveç ile mücadele eden Galler, grup ikincisi olmuş ve bir üst tura adını yazdırmıştır. Ancak çeyrek finalde Brezilya'ya yenilerek elenmiştir. Galleri eleyen Brezilya millî futbol takımı ise finalde ev sahibi İsveç'i yenerek turnuvanın şampiyonu olmuştur. 2010 FIFA Dünya Kupası Avrupa Elemeleri'ne 4.torbadan katılan Galler, 4.grupta yer almıştır. Grubunda Almanya ,Rusya ,Finlandiya, Azerbaycan ve Lihtenştayn ile mücadele eden Galler, grubu 4. sırada tamamlamış ve turnuvaya katılma hakkı kazanamamıştır. Takım, tarihinde 1 kez de Avrupa Futbol Şampiyonası'na katılma hakkı kazanmıştır. Yugoslavya'da düzenlenen ve 1992 yılında bölünen Çekoslovakya'nın şampiyon tamamladığı 1976 Avrupa Futbol Şampiyonası'na katılan ülke, 2. grupta Macaristan, Avusturya ve Lüksemburg ile mücadele etmiştir. Gruptan birinci olarak çıkan Galler, bir üst turda turnuvaya ev sahipliği yapan Yugoslavya'ya 2-0 yenilerek elenmiştir. Şampiyon İkincilik Üçüncülük Dördüncülük Aşağıdaki oyuncular 19 Kasım 2019'da Macaristan ile Euro 2020 eleme maçına çağrıldı. İzlanda millî futbol takımı İzlanda millî futbol takımı, İzlanda Futbol Federasyonu tarafından yönetilen, İzlanda'yı uluslararası futbol organizasyonlarında temsil eden futbol takımıdır. İzlanda, 2014 Dünya Kupası elemelerinde E grubunu 2. tamamlayarak Play-off'ta Hırvatistan ile eşleşmiştir. İlk maçta kendi sahasında 0-0 berabere kalmış rövanş maçında Hırvatistan'da rakibine 2-0 kaybedip Dünya Kupasına katılamamıştır. EURO 2016 elemelerde A Grubu'nu 20 puanla 2. sırada bitirmiş ve tarihinde ilk kez bir turnuvada boy göstermeye hak kazanmıştır. EURO 2016 ilk maçında Portekiz ile 1-1 berabere kalmış, ikinci maçında ise Macaristan ile 1-1 berabere kalmıştır. Son maçında Avusturya'yı 2-1 yenerek son 16'ya girmiş ve eşleşmelerde rakibi İngiltere olmuştur. 27 Haziran 2016 Pazartesi günü TSİ 22:00'de Allianz Riviera stadında İngiltere'yi 2-1 mağlup etmiş EURO 2016'da çeyrek finale yükselmiştir. "8 Eylül 2012 itibarıyla." Aşağıdaki oyuncular 7 Eylül ve 10 Eylül 2019 tarihlerinde Moldova ve Arnavutluk'a karşı eleme maçlarında UEFA 2020 Euro'yu kadruna çağırıldı. E-Plus E-Plus, Türkiye'ye de yatırım yapmayı planlayan ve dünyanın birçok ülkesinde GSM hizmeti veren bir GSM operatörüdür. E-Plus bir Alman şirketidir ve büyük çoğunluğu Almanlara aittir. E-Plus, 2002'den bu yana Hollanda telekomünikasyon operatörü KPN'ye aitti. Temmuz 2013'te "Telefónica Germany" planlanan devralmayı açıkladı. Anlaşma, Ekim 2013'te KPN hissedarları tarafından onaylandı. Birleşme, Avrupa Komisyonunun Alman mobil pazarındaki rekabetin azalması endişeleri nedeniyle ertelenmişti. Temmuz 2014'te, Avrupa Komisyonu, E-Plus'ın bazı frekanslardan ve ağ kapasitesinden vazgeçmesini şart koşan birleşmeyi onayladı. Anne Parillaud Anne Parillaud (6 Mayıs 1960, Paris) Fransız oyuncu. Müzisyen Jean Michel Jarre ile evlidir ve eski kocası Luc Besson'dan bir kızı vardır "(Juliette (1987)". Magister militum Magister Militum Roma İmparatorluğunda ve cumhuriyet döneminde bugünün genelkurmay başkanına denk gelen memurluk rütbesi. İmparatordan veya Konsülden sonra askeri alanda en yetkili rütbe Magister Militumdur. Roma İmparatorluğunun ikiye bölünmesinden sonra her iki imparatorluktada bu rütbe sistemi devam etmiştir. Doğu Roma İmparatorluğunun son dönemlerinde imparatorların bu rütbeyi bizzat kendilerine verdikleri görülmüştür. Meşhur Magister Militumlara örnek olarak Batı Roma İmparatorluğunu Attila'dan kurtaran Flavius Aethius gösterilebilir. Flavius Aethius son namlı ve büyük Roma generalidir. Tağşiş Tağşiş; değerli madenlerin içerisine daha değersiz olanlarına katılarak gerçek değerinin düşürülmesi işlemidir. Böylece üzerinde yazılı olan değer aynı kalsa da gerçek değeri düşmektedir. Örneğin altın için “Ayar” kavramı içerisine katılan yabancı madenlerin oranını ifade eder. Ayar yükseldikçe altının oranı artmaktadır. (24 Ayar en kaliteli olandır.) Altına genellikle bakır katılır. Fakat bu durum rengini değiştirerek kızıllaşmasına neden olur. Günümüzde bozuk paraların gerçek değeri ihmal edilir. Çünkü göreceli olarak değersiz madenlerden imal edilirler. Önemli olan üzerindeki nominal değerdir. Osmanlı İmparatorluğunda 19. yüzyıla kadar madeni para, sikke kullanılıyordu. Temel para birimi akçe idi. Mangır veya pul denilen bakır paralar günlük alışverişte geçerliydi. Akçe, gümüştendi. Büyük işlerde, ihracatta, birikimde ise altın para kullanılırdı. Osmanlı önce başka devletlerin altın parasını dolaşımda tuttu. 17. yüzyıla kadar bu altın sikkelerden en meşhurları yaldız altını, efrenciyye denilen Venedik Dukası'dır. Mısır'dan gelen eşrefi denilen altınlar vardı. Para sistemi altın ve gümüşe dayanan bir sistemdi. Paranın değeri bu madenlere göreydi. Altın ve gümüş fiyatı değiştikçe kur da değişiyordu, yani sikke fiyatları. Tağşişte devlet dolaşımdaki sikkeleri toplar, bunların madeni içeriğini azaltır, yeniden piyasaya sürer. 18. yüzyıla kadar bu işlem gümüş parada yapıldı. 1580'in akçesinde 0.61 g olan saf gümüş, Orhan Bey'in ilk akçelerinde 1.04 gramdı. Yüzde 40'lık bir düşüş. Tağşişin en sık görüleni devletin piyasaya daha fazla para sürerek ek gelir elde etmesidir. Hem devalüasyon, hem ek para basma. Memurların alım gücü düşünce Yeniçerilerle birlikte ayaklanıyorlardı. Beylerbeyi Vakası'nda para işleri sorumlusu Rumeli Beylerbeyi Mehmed Paşa'nın kellesi istenmiş, padişah paşayı asmıştır. Tağşişten sonra fiyatlar yükselirken satın alma gücü düşer, hayat pahalılığı artardı. Ayrıca yerli paranın bu düşüşüyle piyasaya Avrupa paraları girer, bir süre sonra onların da sahtesi ürerdi. Akçe gitgide düştü ve kullanılamaz hale geldi. Para adıyla üç akçe değerinde bir sikke basıldı. 17. yüzyıl başında 120 akçe değerinde büyük gümüş kuruş tedavüle sürüldü. Temel para birimi Osmanlı kuruşu oldu. Ama yüzyıl sonunda yüzde 80 devalüasyona uğramıştı. Tağşişlerin sonuçları: Devlet gelirlerinin önce artmış görünmesi sonra düşmesi, yabancı sikkelere kaçış, kalpazanlık, devletin iç piyasalardan borç almasını güçleştirme ve en önemlisi siyasal muhalefet. Devlet, yeniçerileri yok ederek tağşişe devam etti. Şevket Pamuk, "100 Soruda Osmanlı Türkiye İktisat tarihi", K Kitaplığı, İstanbul 2003. Kıbrıs Cumhuriyeti millî futbol takımı Kıbrıs Cumhuriyeti millî futbol takımı, Kıbrıs Cumhuriyeti Futbol Federasyonu tarafından yönetilen Kıbrıs Cumhuriyeti'ni uluslararası futbol organizasyonlarında temsil eden futbol takımıdır. Aşağıdaki 23 oyuncu 25 Mayıs 2016 tarihinde Sırbistan'a karşı hazırlık maçı için çağrıldı. Kuzey İrlanda millî futbol takımı Kuzey İrlanda millî futbol takımı, Kuzey İrlanda Futbol Federasyonu tarafından yönetilen, Kuzey İrlanda'yı uluslararası futbol organizasyonlarında temsil eden futbol takımıdır. 26 Mart'ta Bosna-Hersek'e karşı 2020 Euro eleme play-off maçına aşağıdaki oyuncular çağrıldı. Dünya Ruh Sağlığı Günü Dünya Ruh Sağlığı Günü;(10 Ekim) Dünya Ruh Sağlığı Federasyonu'nun bir projesi olarak doğmuştur. Ruh sağlığı ve ruh hastalıklarının toplumda farkındalığını ve anlaşılırlığını artırmak amacıyla 1992 yılından bu yana her yıl 10 Ekim'de kutlanmaktadır. Ruh sağlığı gününün amaçları şu ana başlıklarda özetlenebilir: Her yıl belirli konulara odaklanılan Dünya Ruh Sağlığı Günü'nde yıllar itibarıyla konular aşağıda belirtilmiştir: JonBenÃ©t Ramsey JonBenét Patricia Ramsey (6 Ağustos 1990 - 26 Aralık 1996), Amerikalı çocuk güzellik kraliçesi. 1996'da başına sert bir cisimle vurularak ve boğularak öldürülmüştür. Otopsi raporunda kafatasında çatlak olduğu, işkenceye maruz kaldığı ve tecavüze uğradığı belirlenmiştir. Eski bir okul öğretmeni olan ve Ramsey'in katili olduğu iddia edilen John Mark Karr, cinayetten on yıl sonra 2006'da Tayland'da bulunmuştur. JonBenét Ramsey, 1990'da Atlanta, Geogia'da Northside Hastanesi'nde doğmuştur. Adını babasından almıştır. Annesi 1977'de Miss West Virginia'da ödül almıştır. Bir yaşındayken ailesi Colorado'da bulunan Boulder kasabasındaki on beş odalı evlerine taşındı. Burada 1996 Noelinin ertesi günü babası tarafından kaybolmasından sekiz saat sonra ölü bulundu. JonBenét'in ölümünün ardından ailesi tekrar Atlanta'ya taşınmışlardır. JonBenét Ramsey, altı yaşına kadar Little Miss Merry Christmas, Little Miss Sunburst, Tiny Miss Beauty, Little miss Colorado gibi güzellik ödüllerini almıştır. 26 Aralık 1996 günü sabah 05.45'te polisi annesi Patsy Ramsey arar ve evin alt katında üç sayfalık bir fidye notu bulduğunu söyler. Bu notta kızın hayatına karşılık babasından 118.000 dolar fidye istenmektedir. Ancak JonBenét kaybolmasının ardından 8 saat sonra evin bodrum katına aile dostuyla inen babası tarafından ölü bulundu. On yıl süren dava 2006'da Tayland'da yakalanan John Mark Karr'ın her şeyi itiraf etmesiyle çözülmüş gibi göründü. Ancak daha sonra yapılan DNA testlerinde ve çelişkili açıklamaları ile katilin o olmadığı anlaşılmıştır. John Moyer John Moyer (d. 30 Kasım 1973), Amerikalı nu metal ve hard rock grubu Disturbed grubunun bas gitaristidir. Moyer, önceki kurucu üyelerden olan bas gitarist Steve Kmak'ın yerine gruba alınmıştır. Sanatçı ayrıca grupta arka plan vokalistidir. Burhan Çaçan Burhan Çaçan (17 Ekim 1960; Eleşkirt, Ağrı), Türk halk müziği sanatçısı. 1978 yılında TRT Erzurum Radyosunun açmış olduğu amatör sesler yarışmasını kazandı. Daha sonra Ankara'ya, ardından İstanbul'a geldi. 1981 yılında ilk albümünü çıkardı. "Sefa Geldin", "Ben Yarime Neler Alayım", "İpek Mendil", "Memik Oğlan", Ayaz Geceler, Yağ Yağmur ve Vurun Dalgalar isimli albümleri ile müzik dünyasında yer edindi. "'Ağlama, Her Yer Karanlık, Ayaz Geceler" ve "Yağ Yağmur" isimli dört sinema filmi çekmiştir. "İlahiler 99" ve "Mevlüt Ve İlahiler" isminde iki tane de ilahi albümü yapmıştır. Halen müzik çalışmalarına devam etmektedir. Evli ve iki çocuk babasıdır. John Otto John Otto (d. 22 Mart 1977, Jacksonville, Florida, ABD) Limp Bizkit Nu metal grubunun bateristidir. Amorf katı Amorf katı atomların kararlı bir kristal yapıya sahip olmadığı katılar için kullanılan terim. Yunanca, morphé (şekil) kelimesinden türemiştir. Şekilsiz katı da denmektedir. Amorf katılar, gelişigüzel bir yapı gösterebilirler. Uzun süre beklemede akışkan olduğu gözlenmektedir. Genellikle sıvı halinin ani olarak soğutulmasıyla elde edilirler. Örneğin; cam, lastik ve plastikler bu türdendir. Bu tür maddeler şekilsiz olduğu için amorf grubuna girerler. Amorf katılar belli bir sıcaklık aralığında gitgide yumuşarlar ve akıcılık kazanırlar. Yumuşamanın başladığı bu noktaya camsı geçiş sıcaklığı denir. Erime, amorf bir cisimde belirli bir sıcaklıkta olmaz. Erimenin başladığı ve bittiği sıcaklık derecesi arasında belirli bir fark vardır. Bu nedenle, amorf bir maddenin erime noktasından bahsedilemez. Amorf maddenin sıcaklığı yükseldikçe, yumuşar ve belirsiz bir sıcaklıkta sıvı hale geçer. Bu maddelerin erime noktası yoktur. Cam ısıtıldığı zaman önce yumuşar, sıcaklık daha da yükselirse akıcı hale gelir. Yumuşama ile akıcı hale gelme arasında kalan sıcaklıklarda çalışılarak laboratuvarlarda ve evlerde kullanılan cam eşyalar kalıplanarak yapılır. Plastik ve lastik malzemelerde kalıplanarak üretilir. Dave Grohl David Eric Grohl (d. 14 Ocak 1969, Ohio), Amerikalı müzisyen. Grohl Nirvana grunge grubunun eski bateristi ve Foo Fighters rock grubunun vokalistidir. Amerikalı müzisyen bateri dışında, gitar, bas gitar, söz yazarlığı, vokalistlik gibi alanlarda da çalışmaktadır. Grohl, 1994'te Kurt Cobain'in ölümünün ardından Nirvana'nın dağılmasıyla , grubun iki numaralı elektrogitaristi Pat Smear'la ile birlikte "Foo Fighters"ı kurmuştur. Foo Fighters'ın lideri olarak grubu ileri taşımıştır. Queens of the Stone Age grubunun Songs for the Deaf albümünde bateri çalmıştır. Grohl sadece müzik yapmamış; oyunculukla da ilgilenmiştir. Tenacious D ile birlikte Beelzeboss şarkısında şeytanı oynamıştır. 2013'te yönetmenliğini yaptığı Sound City filmi vizyona girmiştir. Ayrıca Them Crooked Vultures grubunda bateri çalmaktadır. John Mather John Cromwell Mather (d. 7 Ağustos 1946, Roanoke, Virginia), Amerikalı astrofizikçi ve evren bilimcisidir. Mather, NASA'nın Maryland'de bulunan Goddard Uzay Uçuş Merkezi'nde ("Goddard Space Flight Center" - GSFC) uzman astrofizikçi olarak çalışmaktadır. "Kara Gövde Formunun ve Kozmik Mikrodalga Arka Plan Radyasyonu'nun Eş Yönsüzlüğü" hakkındaki buluşundan dolayı George F. Smoot'la birlikte 2006 Nobel Fizik Ödülü'nün sahibi olmuştur. John Boslough'la yazdığı kitabı "The Very First Light: The True Inside Story of the Scientific Journey Back to the Dawn of the Universe" 1996'da yayınlandı. Zbigniew Robert PromiÅ„ski Zbigniew Robert Promiński (d. 30 Aralık 1978, Tczew, Polonya) sahne ismiyle Inferno, Polonyalı ekstrem metal grubu Behemoth'un bateristi. Behemoth başta olmak üzere, Azarath, Deus Mortem, Christ Agony, Witchmaster, Damnation(grup), Artrosis ve Devilyn gruplarına olan katkılarıyla bilinir.Spaundrums adlı bateri şirketi tarafından ""black metalin en hızlı ve en iyi"" bateristi olarak gösterilen Inferno'ya özel snare davul üretildi. Davulun üzerinde Behemoth grubunun simgesi ve Inferno'nun adı yazılıdır. Ayrıca günümüzün death metal türünde hız ve teknik olarak üstün bateristlerdendir. Takva (film) Takva, 2005 yapımı Türk filmidir. Filmin yönetmenliğini Özer Kızıltan yaparken, senaryosu Önder Çakar'a aittir. Takva'nın yapımcı ve dağıtımcı firması Yeni Sinemacılar'dır. Filmin başrollerini Erkan Can, Meray Ülgen, Güven Kıraç, Erman Saban paylaşmaktadır. Türü dramdır. Film 43. Antalya Altın Portakal Film Festivali'nde, En iyi Erkek Oyuncu, En İyi sanat Yönetmenliği de dahil olmak üzere toplam 8 ödül almıştır. Toronto Film Festivali'nde de bu filme "Kültürel Yenilik" ödülü verilmiştir. 2007'de 13. Saraybosna Film Festivali'nde büyük ödülü kazandı. Takva, piyasaya girdiğinden itibaren, hem sinema çevrelerinde hem politik çevrelerde olumlu/olumsuz tepkiler almış ve tartışmalara neden olmuştur. Film Kuran-ı Kerim Isra suresi 81.Ayet ile başlamakta ve Nâzım Hikmet'in "Ya ölü yıldızlara götüreceğiz hayatı/ya da dünyamıza inecek ölüm" dizelerinin yer aldığı şiiriyle son bulmaktadır. Kelime anlamı olarak Allah sevgisi ve korkusu anlamlarını içeren "takva", aynı zamanda Allah'ın buyruğuna girme,onun emirlerine uyup yasaklarından kaçmakta titizlik gösterme ve onun himayesinde olma anlamlarına gelmektedir ki, bu noktada filmin ismi ana karakterin yönelimini/çatışmasını yansıtır. Film, 80. Akademi Ödülleri'nde Türkiye'nin yabancı dilde en iyi film dalında Oscar aday adayı olarak seçilmiştir. Ancak yarı finale seçilen 9 film arasına giremedi. Muharrem, kendi halinde yaşamakta, babasından kalan evde tek başına yaşamını sürdürmekte, zamanının çoğunu bağlı olduğu dergâhta ibadetle geçirmektedir. Kendini Allah'ın buyruklarına adamıştır ve bu şekilde günah ve kötülükten sakındığını düşünür. Bağlandığı tarikatta, dünyadan elini eteğini çekmişliği ile dikkat çeken Muharrem, şeyh tarafından tarikatın/dergâhın "dünya işleri"ni yürütmek için ihtiyaç duyduğu adam olarak seçilir. Muharrem böylece tarikatın mali işlerini üstlenir. Tarikata ve şeyhe duyduğu güven ve saygıyla, ayrıca Allah sevgisi-korkusu ile bu göreve itiraz edemeyen Muharrem, ne var ki bu yolla sakınmaya çalıştığı dünya ile daha yoğun bir temasa geçmek durumunda kalır. Rüyalarında para, içki ve kadın eksik olmaz. Her rüyasında aynı kadınla sevişir ve boşalarak uyanır. Dünyevi olan ile uhrevi olan arasındaki çatışmada giderek tükenen Muharrem hızla değişime uğramaya başlar, sakinliğini ve dürüstlüğünü kaybetmeye başlar, akıl gücünü yitirmeye engel olamaz. Takva Takva ( "") kulun, azametinden korkarak ve rahmetini ümit ederek Rabb'ine karşı olan kulluk görevlerini yerine getirmesi, emirlerini tutup yasakladıklarından kaçınması anlamına gelen bir terimdir. Kuran'ı Kerim'de Allah katında insanların en üstünün en çok takva sahibi olanlar olduğu belirtilmiştir. Takva, insanın, özde ve sözde, davranışlarda, sözlerde ve fiillerde her zaman kendini Allah'ın huzurunda bilerek buna göre hareket etmesi, harama düşmek korkusuyla bazı helalleri de terketmesi ve tüm varlığıyla O'na yönelmesiyle zirve bulur. Bu bağlamda Takva kelimesi, aynı zamanda Allah'a ve O'nun yarattıklarına karşı saygı, sevgi ve şükür duyarak varlık bilincinde olmak anlamını ifade eder. Arapça "Vikaye" kökünden türemiştir. 'İttika' kelimesi kendini korumak, kendi duygu, davranış ve düşüncelerinin farkında ve bilincinde olmak demektir. Bu kelime morfolojik olarak aynı zamanda bir şeyi muhafaza etmek, bir şeyi ıslah edip düzene koymak gibi anlamlara gelir. Muttakîn sıfatı Kur'an'da, her an Allah ile birlikte olduğunun bilincinde olup kendilik bilincinde olanlara verilen bir sıfattır. Takva kelimesi Kur'an'da farklı kelime kalıplarıyla pek çok yerde geçmektedir: Ey iman edenler, kendinizi ve yakınlarınızı ateşten koruyun ... O'na gönülden yönelmiş kişiler olarak ve O'nun bilincinde olarak buluşmaya gelin (namaz kılın) ve Allah'a ait olan isim ve sıfatları başkasına veya başka bir şeye vermeyin (müşriklerden olmayın). Takvada ilk akla gelen, haramları terktir. Bunu, mekruhlardan sakınma takip eder. Mekruh, çirkin bulunan, hoş karşılanmayan fiil, söz ve hâllere denir. Bunların terk edilmeleri de takvadandır. Daha sonra şüpheliler karşımıza çıkar. Bunların da mekruhlar gibi haramla bir başka komşulukları vardır. Hakkında kesin bir hüküm olmayan işlerde, takvaya uygun olanı, haram olma ihtimalini gözeterek o fiilleri terk etmektir. Sonra mübah ve helâl olanlar gelir. Bunlardan yeteri kadar istifade edip israftan sakınmak da takvadandır. Allah Resûlü (asm.) “Helâl belli, haram da bellidir. Fakat bu ikisinin arasında şüpheli şeyler vardır.” diye başlayan bir hadis-i şeriflerinde şöyle buyurur:“Nasıl bir çoban, koruluğun kenarında koyun otlattığında, koyunlarının her an koruluğa girme ihtimali varsa, şüpheli şeylerden korunmayanın da harama düşme ihtimali öylece vardır.” Şüpheli, haramın en yakın komşusudur. O araziye girenin bir süre sonra haram sahasına düşmesi kuvvetle muhtemeldir. Şüpheliden sakınanlarla haram arasına bir tampon bölge girmiş oluyor. Kur’an-ı Kerim'den bir takva dersi: "...Yakıtı insanlar ve taşlar olan ve hakikati inkar edenler için hazırlanan o dehşetli ateşten kendinizi koruyun." Bazı alimler, bu âyette sözü edilen taşların, putlar olduğunu söylerler. Bu âyet-i kerimede yakıtı taşlar olan bir cehennemin dehşeti yanında, mümini ürperten bir başka tehdit daha vardır. O da putlarla beraber yanma, aynı mekânda birlikte bulunma, onların tâbi olduğu muameleye maruz kalma zilletidir. Takva ve salih amel, ruh ve kalbin terakkisinde iki esastırlar. Salih amel ile manevi kârlar elde edilir. Takva ile de bu kâr korunur ve zararlardan uzak kalınır. Zarar yollarını kapamayan bir insan, kazandığından çok daha fazlasını kaybedebilir ve bu yolun sonu iflasa çıkar. İflasla ilgili şu hadis-i şerif çok ürkütücü ve korkutucudur: "Ümmetimden müflis o kişidir ki; kıyamet günü namaz, oruç ve zekât gibi ameller ile gelir. Buna karşılık ona buna sövmüş, iftira etmiş, kiminin malını yemiş, kiminin kanını dökmüş ve kimini de dövmüştür. Ahirette bu iyilikleri hak sahiplerine dağıtılır. İyilikleri yetmeyip bittiği zaman da hak sahiplerinin günahlarından bir kısmı alınıp kendisine yüklenir ve cehenneme atılır." Takvanın üç mertebesi vardır: Hemolitik Ã¼remik sendrom Hemolitik üremik sendrom (HÜS), kılcal damar kanaması sonucu Anemi, akut böbrek yetmezliği ve düşük trombosit seviyesi ile tanımlanır. En sık görülen şekli, kanamalı ishal yapan "E. coli" (başlıca serotipi) enfeksiyonlarının bazılarında görülen bir komplikasyondur. Çocuklarda görülen klasik HÜS vakaları "E. coli" serotipinin nedenolduğu kanlı ishalden sonra meydana gelir. Etiyolojide çoğunlukla verotoksin ( E.Coli) ve shiga toksin ( Shigella dysanteria tip 1) sorumludur. Bakterinin neden olduğu yangı tepkisi sonucu gelen polimorfonükleer nötrofillere (PMN) bağlanan toksin molekülleri bu hücreler tarafından taşınarak kanda yayılır. Toksin, Gb3 adlı reseptörler taşıyan hücrelere gelince onlara bağlanır, içlerine girip onları öldürür (PMN'lerde Gb3 reseptörü yoktur). Kılcal damarların epitelleri bu reseptörleri taşıdığı için hastalığın birinci aşamasında kalın bağırsağı çevreleyen damarlar hasar görüp kanarlar, ishalin kanlı olması bu yolla olur. İkinci aşamada, böbrek kılcal damarlarına ve böbrek endoteline bağlanan toksin orada bir enflamasyon reaksiyona neden olup akut böbrek yetmezliğine neden olur. Bunun sonucu kan temizlenemez, idrar üretimi azalır veya durur, ödem, yüksek tansiyon ve akciğer ödemi meydan gelir. Kan damarlarının hasara uğraması pıhtılaşma mekanizmasını harekete geçirir. Bunun sonucu kandaki trombosit sayısı azalır. Eğer çok büyük bir azalma olursa başka kanamalar durdurulamaz, deri altında kanamalar (hematom ve purpuralar) görülür, ama iç kanamalar enderdir. Trombositlerin damar duvarlarında birikmesi duvar yüzeyinin artık düzgün olmamasına neden olur. Kan akışı sırasında geçen alyuvarlar bu çıkıntılara takılarak yırtılırlar veya hasar görürler. Alyuvar sayısındaki bu düşüşe hemolitik anemi denir. Eğer bu anemi önemli bir düzeyde olursa dokulara yeterince oksijen gitmemesine neden olur, kan nakli gerekir. Toksin diğer kılcal damarlara da ulaşabildiği için diğer organlar da etkilenebilir. Bu yüzden nörolojik sorunlar (havale, baş ağrıları, koma, afazi vs.), karaciğer, pankreas, kalp sorunları olabilir. Genelde bu tür sorunlar enderdir ve en ciddi vakalarda görülürler. HÜS, "E. coli" enfeksiyonlarının %2-7'sinin ardından görülür. Ender olarak "Shigella" enfeksiyonlarının ardından da görülebilir. Yetişkinler de HÜS benzer belirtiler ve patoloji gösterir ama bu, Şiga toksininin değil, aşağıda sıralanan hastalıkların ender bir sonucudur: AIDS, antifosfolipit sendromu (Lupus ve genelleşmiş aşırı pıhtılaşma ile ilişkili), doğum sonrası böbrek yetmezliği, malign hipertansiyon, skleroderma ve kemoterapi (mitomisin, siklosporin, sisplatin ve bleomisin). Üçüncü bir HÜS türü Kalıtsal HÜS'tur. HÜS vakalarının %5-10'nu oluşturur, kompleman sisteminin kontrol dışı etkinleşmesine neden olan kalıtsal bir sorundur. Sık tekrarlanan trombozlar yüzünden ölüm oranı yüksektir. HÜS en çok 6 ay ile 4 yaş arasında görülür. Klinik olarak HÜS ile "trombotik trombositopenik purpura"nın (TTP) birbirlerinden ayırdedilmesi çok zordur. Laboratuvar özellikleri birbirlerine çok benzer, ve TTP'de genelde ishal olmasa da her HÜS vakasından evvel de ishal olmayabilir. Böbrek kendini onarana kadar destek tedavi ve ihtiyaca göre dializ yapılır. Trombosit transfüzyonu sonucu kötüleştirebilir. Ağır vakalarda ve HÜS ile TTP arasında karar verilemediğinde plazmaferesis önerilir. Antibiyotik tedavisi bir işe yaramaz çünkü hastalığın tanısı konduğunda toksin artık üretilmiştir. Hatta bakteriyi öldürerek daha fazla toksin salgılanmasına neden olunabilir. İshal ilaçları da önerilmez çünkü bakterinin doğal olarak atılmasını yavaşlatırlar. Opioit ağrı kesiciler de kötü etkilidirler çünkü onlar da ishali azaltırlar. Non-steroid antienflamatuar ilaçlar da (aspirin gibi) böbrek işlevini bozup kanamaları artırabilirler. Hemolitik üremik sendromlu kişilerin üçte birinin böbrek fonksiyonunda yıllar sonra bozulma meydana gelebilir ve bazıları uzun dönemli dialize gerek duyarlar. İyileşen çocukların uzun süre kontrolü gereklidir. Vakaların %8'inde hayat boyu süren komplikasyonlar görülür: yüksek tansiyon, titreme nöbetleri (havale), körlük, felç ve kalın bağırsağı alınmışsa bunun etkileri. HÜS'un genel mortalite oranı %5-15'dir. Büyük çocuklar ve yetişkinlerin prognozu daha kötüdür. Sesbirim Sesbirim ya da fonem, herhangi bir dilde, bir kelimeyi diğer bir kelimeden ayıran bir ses birimidir. Fonetik alfabesindeki her simge bir sesbirimi işaret etmektedir. Fonolojide (sesbilimde) en çok kullanılan kavramdır. Uluslararası Fonetik Alfabe, sesbirimleri göstermek için hazırlanmış oldukça bilinen bir transkripsiyon sistemidir. Sesbirimler yazı dilinde, iki eğik çizgi arasında gösterilir: /a/. Sesbirimlerin kelimeler arasındaki fark olmasına örnek olarak, Batı Midlands ve Kuzeybatı İngiltere istisna olmak üzere, İngiliz İngilizcesinde "sin" /sɪn/ ve "sing" /sɪŋ/ sözcüklerinin sadece bir tane sesbirim ile birbirinden farklı telaffuza sahip oldukları gösterilebilir, bu farklılık "sin" sözcüğünün telaffuzunda /n/ sesbirimi ile "sing" sözcüğünün telaffuzunda /ŋ/ sesbirimidir. Anlamlarının farklılığı bu şekilde birbirinden sadece tek bir sesbirim farklılığı ile meydana gelen iki sözcüğe en küçük çift denir. Eğer bir dilde, iki sözcüğün en son sesleri [n] ve [ŋ], sözcüğün anlamında bir değişiklik meydana getirmiyor ise bu iki farklı ses, aynı tek sesbirimin varyasyonları olarak kabul edilir. Bülent Bölükbaşı Bülent Bölükbaşı (17 Haziran 1976, Adana), Türk eski millî futbolcu, teknik direktör. Adana Anadolu Lisesi'nde eğitimini tamamlamıştır. Futbola amatör olarak 1986'da Adana Gençlerbirliği minik takımında başlamıştır. Profesyonel futbola ise Adanaspor'da başlamıştır. 1996-1999 arasında Hatayspor'da, 1999-00 sezonunda Konyaspor'da ve 2000-2002 arasında Gaziantepspor'da oynamıştır. 2002 sezonunun devre arasında 6 ay Diyarbakırspor'da kiralık oynamıştır. 2004 sezonunun devre arasında Kayserispor'a transfer olmuştur. Kayserispor'da kariyerinin en başarılı dönemini geçirmiştir. Kayserispor'da takım kaptanlığı görevi yapmıştır.Taraftarın en sevdiği oyuncular arasına girmiştir.Lakabı Büyük Kaptandır. Kayserispor'dan ayrılmasına rağmen hala "Büyük Kaptan"olarak anılmaktadır. Kayserispor ile UEFA Intertoto Kupası şampiyonluğu yaşamış ve UEFA Kupası'nda mücadele etmiştir. 2006-07 sezonunu, iki topuğundan ameliyat olduğu için erken kapatmıştır. 2007-08 sezonunda Kayserispor takımıyla sözleşmesi sona eren futbolcu, transferlerin son günü tekrar Gaziantepspor'la anlaşmaya varmıştır. 2008-09 sezonu Süper Lig takımlarından Kocaelispor için ter dökecek olan futbolcu kulübü ile resmi sözleşmeyi imzalamıştır. 2008-09 sezonunun 2. yarısında Konyaspor forması giydi. 2009-10 sezonunda Ankaraspor'la anlaşmıştır.Ankaraspor'un küme düşürülmesiyle birlikte Giresunspor'a transfer olmuştur. Giresunspor'dan sonra ise kendi şehrinin takımı Adanaspor'a 1 yıllığına bonservisiyle transfer olmuştur. 2012 yılında aktif futbol hayatına son vermiştir. 2014 Şubat'ında, teknik direktör Hasan Özer'in görevine son verilmesinin ardından Mehmet Polat ile birlikte Gaziantep Büyükşehir Belediyespor'un teknik direktörlüğüne getirildi. 7 Kasım 2016 tarihinde bu görevinden istifa etmiştir. Akademi TÃ¼rkiye Akademi Türkiye, 2004 yılında atv ve Kanal 1'de yayınlanmış olan müzik yarışma programı. Jüri üyeliğini Meral Okay, Pelin Akat, Pieter Snapper, Yüksel Aytuğ, Reha Muhtar ve Cem Ceminay'ın, sunuculuğunu ise Öykü Serter'in yaptığı yarışmanın birincisi Barış Akarsu olmuştur. Yarışmanın büyük ödülü bir albüm ve uluslararası yarışmaya katılmaktı. Yarışmanın iptal edilmesi sonucu Barış Akarsu bu ödüllerden yararlanamadı. Yarışma daha sonra Kanal 1'de Metin Özülkü, Ayşegül Aldinç, Burcu Güneş, Yüksel Aytuğ, Özdemir Erkan, Cem Ceminay'ın jüriliğinde Öykü Serter'in sunumuyla tekrar 2008'de başlamıştır. Yarışmanın birincisi ise Bahadır Sağlam olmuştur. Dans Eder misin? Dans Eder misin?, Türkiye televizyonlarında yayınlanmış dans yarışması. ABD formatlı So You Think You Can Dance'in Türkiye versiyonudur. Sunuculuğunu "Huysuz Virjin" olarak bilinen Seyfi Dursunoğlu yapmaktadır. Yarışma sona ermiştir. 1. sezon birincisi Ömer Yeşilbaş, 2. sezon birincisi Ozan Aydemir, 3. sezon birincisi Eylül Ateşler, 4. sezon birincisi Nora, 6. sezon birincisi Ali Erim Koç olmuştur. Yarışma birinci sezonunda "Benimle Dans Eder misin?" adıyla Kanal D'de yayınlanmıştır. Jüri üyeleri Yonca Evcimik, Uğurkan Erez, Tan Sağtürk ve Asena'dır. İlk iki sezonun en iyileri yarışmıştır. Kanal D'de yayınlanmıştır. Yarışmayı Eylül İlbey kazanmıştır. Yarışma, Star TV'de yayınlanmaya hazırlanırken, Huysuz Virjin karakterinin RTÜK tarafından Türk ahlakî yapısına uygun olması gerekçesiyle yasaklanması sonucu kanal yapımı durdurmuştur. Daha sonra FOX programı alarak Seyfi Dursunoğlu'nun Huysuz Virjin karakteri olmadan sunuculuk yapmasını istemiş ve yarışma bu şekilde yayınlanmıştır. Bununla birlikte yarışmanın finalinde kanal bu cezayı göze alarak Seyfi Dursunoğlu'yu Huysuz Virjin olarak programı sundurmuştur. Jüri üyelerinden Tan Sağtürk ve Asena'nın yerine Murat Boz ve Çağla Şikel geçmiştir. Yarışma "Dans Eder misin? Yaz Ateşi" adıyla, 2009 yazında atv'de yayınlanmıştır. Sunucunun Seyfi Dursunoğlu olmadığı tek programdır. Bu kez programın sunuculuğunu Ebru Akel yapmıştır. Jüri ilk üç sezondaki gibi Yonca Evcimik, Uğurkan Erez, Tan Sağtürk ve Asena olmuştur. Yarışmacılar.. Yarışma bu kez "Huysuz'la Dans Eder misin?" ismiyle Show TV'de yayınlanmıştır. Huysuz Virjin karakteri geri dönmüştür. Jüri koltuğunda Asena'nın yerine Didem, Tan Sağtürk'ün yerine ise Arkın Zirek geçmiştir. Yarışmayı Ali Erim Koç birinci, Eylül İlçiz ise ikinci olarak tamamlamıştır. Željko Komšić Željko Komšić (20 Ocak 1964, Saraybosna), Bosnalı Hırvat siyasetçi. 1992-1995 yılları arasında süren Bosna Savaşı sırasında Bosna-Hersek Ordusu'nda görev yaptı. Alınabilecek en yüksek madalya olan "Altın Leylak"'ı cesareti nedeniyle almaya hak kazandı. Savaştan sonra Saraybosna Belediye Başkanlığı, yıkılmış Yugoslavya Federal Cumhuriyeti'nin büyükelçiliği ve Novo Saraybosna'nın yerel yönetiminde görev yaptı. 1 Ekim 2006 tarihinde Bosna-Hersek Cumhurbaşkanlığı Konseyi'ne Hırvat Temsilci olarak seçildi. Bu görevini 17 Kasım 2014 tarihine kadar sürdürdü. Bu süre içinde dört kez Bosna-Hersek Cumhurbaşkanı olarak görev yaptı. Dansa var mısın? atv'de 2005-2006 yılı yayın döneminde yayınlanan dans yarışması. Yarışmacılardan Selçuk Demirdöğen 13.Hafta sonunda birinci olmuştur. 8 ARALIK 2005 4 MART 2006 Akademi Müdürü : Dans EÄŸitmenleri: Spor Hocası: Kreatif DirektÃ¶r: Ä°maj - Estetik Saç-İmaj https://web.archive.org/web/20080528055803/http://www.dansavarmisin.com/ Spock Spock veya Mr. Spock, 'in baş karakterlerinden biridir. Spock en bilinen televizyon kahramanlarından biridir. Yıldız Filosu'nda çok çeşitli görevler almış olmasına rağmen en çok Kaptan Kirk'ün yanında Atılgan'ın ikinci kaptanı olması ile bilinir. Spock'ın çekiciliği, teknik konularda uzmanlığı ve aynı zamanda tevazu sahibi bir kişi olmasında yatar. Vulkan tarafının mantığı ile insan tarafının duygusallığı arasındaki bocalama karakterin merkezidir. Aktör Leonard Nimoy tarafından canlandırılmıştır. Son üç filmde ise, karakteri Zachary Quinto canlandırmıştır. TCG Edincik (M-260) TCG Edincik (M-260), Erdek Deniz Üs Komutanlığı'na bağlı 5 adet Engin sınıfı kıyı mayın avlama gemisinin ilki ve en kıdemlisidir. 1971 Fransız yapımı, gövdesi lamine ağaç olup orijinal adı M-713 FS Calliope'dir. 1999 yılında 2 yıllık yenileme çalışmasının ardından Türk Donanması'na katılmıştır. Elektronik sistemle mayını bulmak ve yok etmek üzere tasarlanmıştır. Mülksüzler Mülksüzler, Ursula K. Le Guin tarafından 1974'te yazılmış ütopik bir bilimkurgu romanıdır. Konu 'Anarres' ve 'Urras' adlı bir ikili dünya sisteminde geçer. Anarres Odo'cu anarşistlerin, Urras ise kapitalist ve devletçilerin dünyasıdır. Hikâye Shevek adlı bir Anarresli'nin Urras'a gidişiyle başlar. Le Guin, Mülksüzler için "ikircikli ütopya" ifadesini kullanır. Bunun en önemli nedeni, romanın, bir ütopyadaki ideal toplum veya ideal yaşam resmini yaratmamasıdır. Anarres, anarşist bir idealle yaşayan bir toplumu resmeder; ancak Anarres kurak, verimsiz ve zor yaşam koşulları sunan bir dünyadır. Urras da aksine verimli toprakları olan ve kolay yaşama olanakları sağlayan bir dünyadır; ancak burada da kapitalist ve totaliter bir rejim süregelmektedir. Ayrıca Anarres'de Shevek'in bilimsel merakı sonucunda keşfettiği bir teorinin yayımlanması, Urraslılar'ın işine yarayacağı gerekçesiyle reddedilir. Keza, Shevek'in, kitabın sonunda öğrenildiği üzere, Urras'a gitme nedenlerinden biri de budur. Bu bağlamda ne anarşist bir ütopyadan ne de devletçi bir ütopyadan bahsedilemez. Le Guin, Mülksüzler için; Mülksüzler 1975'te bilimkurgu dünyasının 2 büyük ödülü olan Hugo ve Nebula ödüllerini almıştır. Mülksüzler uzun süre bilimkurgu ya dahil edilmemiştir. Türkiye'de de bilimkurgu serilerine dahil edilmesi 90 lı yıllardaki basımlarıyla gerçekleşmiştir. Bu yapıta kadar bu denli politik göndermeler yapılan bir bilimkurgu eserine nadiren rastlanır. Türkiye'de de bütün sosyal katmanlardan okuyucu bulan eser kapitalizmin keskin eleştirisi olarak popülerliğini korumaktadır. Asıl sırtlan Asıl sırtlanlar (Hyaeninae), sırtlangiller (Hyaenidae) familyasının bir alt familyası. Büyükçe sayılabilecek karasal etobur memelidirler. Afrika kıtası ve Hint alt kıtasına özgüdür. Leş de yerler.Aslan, pars (leopar) gibi güçlü hayvanların elinden kolaylıkla avlarını alabilirler. Afrika'da bulunan etobur hayvanların arasındaki (timsahlardan sonra) en güçlü çeneye sahip hayvandır.Asıl sırtlanların çeneleri o kadar kuvvetlidir ki kemikleri bile kırabilirler. Bu yüzden aç kaldıklarında kemik yedikleri de görülmüştür.Yaklaşık 1m lik omuz yüksekliğine ve 80 kiloluk bir cüsseye sahiptirler.Hızı 80 km ye çıkabilir. Asıl sırtlanlar "klan" adı verilen büyük gruplar halinde yaşarlar ve klanın başında bir dişi vardır. Sürüyü ava yönlendiren ve sürüye yol gösteren kraliçedir. Klanlar bir veya üç erkekten ve dişilerden oluşur. Hiyerarşik bir düzen vardır, en üst tabakada kraliçe bulunur. Erkekler en alt tabakada yer alır. Genelde en çok yavrulayan kraliçedir. Ancak bazı klanlarda kraliçenin davranışları saldırganlık düzeyine ulaşabilir. Klandaki diğer sırtlanlar için dayanılmaz bir hal alabilen bu durum sonucu "devrim" olur ve kraliçe tahtından indirilir. Yine de bu durum oldukça ender görülür. Asıl sırtlan klanlarının kendilerine ait olan ve savundukları bir bölgeleri vardır. Diğer sırtlan klanlarıyla yaşanan çarpışmalar az olsa da en büyük tehdit geniş aslan sürüleridir. Özellikle az sayıda sırtlandan oluşan klanlar için bölgelerinin aslanlar tarafından işgal edilmesi ölümcül sonuçlara yol açabilir. Bölgelerini koruma stratejileri saldırıp öldürmeye yönelik değildir. Yalnızca sayıca üstünlük sağlayarak göz dağı verip korkutma amacı güderler. Sırtlanlar için avlaması en kolay hayvanlar çevre bölgelerde yaşayan insanların sürüleridir. İnsanlar hayvanlarını ilkel çitlerle korurlar. Ancak bu çitler sırtlanlar için aşılamayacak güçlükte değillerdir. Bu nedenle sürülerini korumak isteyen insanlar tarafından öldürüldükleri bilinmektedir. Sansar Sansar, sansargiller (Mustelidae) familyasından "Martes" cinsini oluşturan hepçil hayvanların ortak adıdır. Kediyi andıran uzun ve ince bir vücudu, uzun ve bol tüylü kuyruğu vardır. Boyları 40–50 cm, ağırlıkları 2 kg civarındadır. Boyunlarında beyaz renkte çatal şeklini andıran tüyler olan sansarlar, parlak koyu kahve rengindedir. Geceleri ava çıkar. Kemirme huylarından ötürü, çevreye zarar verebilir, Sıkıştırıldıklarında, tehlikeli olabilirler. Gündüzleri uyuyup geceleri avlanan sansarlar, çift olarak avlanan hayvanlardır. Kemirgenler, sürüngenler, tavuklar, yumurta, meyve ve kuşlar temel besinleridir. Yetim sansar yavrularının beslenmesinde; ne yiyeceğine karar vermek için hayvanın ağırlığı ölçülür ve kaç haftalık olduğuna bakılır. Hâlen süt içen bir yavru dönemindeyse; özel bir mama hazırlanır (1 yumurta, 10ml sıvı süt kremasıyla karıştırılır ve laktozsuz sütle 125ml'ye tamamlanır, kullanılacak kadar mama benmari usulü ısıtılır ve enjektör yardımıyla yedirilir. Mamada var olan laktozun tam sindirilmesi için ılıtılmış kefir verilir.) Sütten kesilmiş ise Hills a/d mama ve kefir birlikte verilir. Burun yapılarından dolayı sıvı mamayı kaptan yiyemezler, mamanın biraz katı veya krema yapısında olması gereklidir. Sıvı bir yiyecek verilecekse enjektörle içirilmelidir. Vitamin ve kalsiyum takviyesi yapılmalıdır. Çiftleşme dönemleri Haziran-Ağustos ayları arasında olup, Mart-Nisan arasında 2 ile 4 yavru yaparlar. Dosed Dosed, Red Hot Chili Peppers adlı grubun 2002 yılında yayınladıkları "By the Way" adlı albümün dördüncü şarkısı. Aynı zamanda Amerika Birleşik Devletleri'nde yayınlanmış olan single. Şarkının tamamı özellikle grubun daha önceden yayınlamış olduğu "Californication" adlı albümün yedinci şarkısı olan "Easily"'nin solo kısmında ve grubun gitaristi John Frusciante'nin solo albümlerinde yoğunluk verdiği farklı riffler üzerinde melodikleşen gitar bölümlerinde olduğu gibi, Frusciante tarafından kaydedilmiş olan birden fazla gitar riffi barındırmaktadır. "Blood Sugar Sex Magic" albümündeki "I Could Have Lied" ve "Californication" albümündeki "Porcelain" şarkılarında olduğu gibi bu şarkıya da albümünün ağır toplarından biri olmasına karşın klip çekilmemiştir. Stella Adler Stella Adler (10 Şubat 1901 - 21 Aralık 1992) Amerikalı kadın oyuncu, ve ülkesinin en önde gelen oyunculuk öğretmenlerinden biri. New York'ta ünlü Yahudi Adler ailesinin bir ferdi olarak dünyaya geldi. Stella Adler, oyunculuk sanatında Konstantin Stanislavski'den ders alan tek Amerikalı oyuncudur. Marlon Brando, Robert De Niro gibi birçok ünlü oyuncuün ilk oyunculuk ögretmenidir. 1926 ve 1952 yılları arası Broadway'de sıkça sahne aldı. Sadece üç sinema filminde rol aldı ve bunlardan birisi 1941 yapımı "Shadow of the Thin Man"`dir. Günümüzde Los Angeles'ta bir oyunculuk akademisi bulunmaktadır. AREELS AREELS (İngilizce: "Angle-Resolved Electron Energy Loss Spectroscopy"), Açı Çözünürlü Elektron Enerji Kaybı Spektroskopisi, maddelerin kinetik enerji dağılımı bilinen elektronlarla çarpıştırıldığı analitik teknik. Bodhisattva Bodhisattva (Pali: "bodhisatta"; Eski Türkçe: "bodisatv"; Çince:菩薩, (pinyin: púsà); Japonca: 菩薩 "bosatsu"; Korece: 보살 "bosal" ; Tibetçe "changchub sempa" (byang-chub sems-dpa'); Vietnamca: "Bồ Tát"), Budist düşüncede kendini tüm duyarlı canlıların Budalığa ulaşmasına yardımcı olmaya adamış kişidir. Sanskrit "Bodhisattva" kelimesi "aydınlanma ('bodhi') ve gerçek ('sattva')" kelimelerinden oluşmuştur. Tibet Budizminin büyük ustalarından Tsongkhapa Lamrim metinlerinde Bodhisattva’ların diğer insanların mutluluğu için uğraştıklarını belirtir. Svatantrika okulunun kurucusu Bhavaviveka (Bhavya) ise, Bodhisattvalar’ın varoluştaki yanlışlıkları gördükleri ve başka insanlarla ilgilendikleri için Nirvana’ya ulaşma çabaları olmadığını söyler. İnsanların ihtiyaçlarını yerine getirmek için ızdırap döngüsünde kalmayı tercih etmişlerdir. Diğer canlıların acılardan kurtulması ve aydınlığa ulaşmaları için çabalarlar ve Bodhisattva yemini ederler. Dört Yüce Gerçekte öne çıkan (Dharma Çarkının ilk evresi) acıların anlaşılmasına bağlı olarak, Mahayana yandaşları acılardan tamamen kurtulmayı arzular ve bunu diğer insanlara yayar. Bu acılar Mahayana’nın odak noktasıdır ve istisnasız bütün canlılar için geçerlidir. Bir annenin yegâne varlığı çocuğuna hissettiği aşk gibi bir bağlılığa ulaşıncaya dek acılar devamlı yayılır. Mahayana öğretilerinin amacı, evrendeki tüm canlıların Buda’nın kusursuz enginliğine ulaşıp aydınlanmalarına yardımcı olmaktır. Bodhicitta’ya “Aydınlanma Ruhu” denilmektedir. Bu ruh iki (birincil ve ikincil) arzudan oluşmaktadır: Öğrenciler bu arzuları yerine getirmek için, dini törende Bodhisattva yemini ederler. Bu andan itibaren, Buda eylemlerinden altı mükemmellik ilkesini uygulamaya başlarlar; bunlar ibadet, ahlak, sabır, hırs, ruhsal enginlik ve bilgeliktir. Uygulamada izinden gidilen Buda yoluna, üç evreden oluşan Bodhisattva denmektedir. Bodhisattva olarak bilinen Buda yolu sadece Mahayana Sutralarında değil, aynı zamanda Jutaka tarihinde Pali derlemelerinde yer almaktadır. Pali derlemeleri, Theravada yandaşları tarafından kabul edilmektedir. Bodhicitta bir tür motivasyondur. “Citta” zihin anlamına gelir. Bodhicitta’nın 22 çeşidi vardır. Genel olarak Bodi’ler birbirinden farklıdır; örneğin, bir krala benzetilir (bu Bodhisattva önce kendi aydınlığa ulaşacak sonra başkalarına yardım edecektir); bazen ise bir kayıkçıya benzetilir (bu tür, diğer canlılarla beraber aydınlığı arayacak ve hep beraber aydınlığa ulaşacaklardır). Bir çobana da benzetildiği olur (Bu tür ise diğer canlılar aydınlığa ulaşana kadar, kendi aydınlanmasını sonraya bırakır.) Theravada Budizminde bodhisattva yolunu kabul etse de, zor olduğu ve gerçekleştirilmesi uzun zaman gerektirdiği gerekçesiyle herkese tavsiye edilmez. Theravada Budizminde bodhisattva, aydınlanmayı arayan, aydınlanmaya ulaştıktan sonra edindiği bilgelikle diğer canlıların yardımına koşan kişi olarak kabul edilir. Gautama Buddha'nın Budalığa erişmeden önceki bodhisattva yaşamı Jataka metinlerinde anlatılmaktadır. Gautama, Budalığa erişmeden önceki yaşamından bahsederken de, ‘ben henüz bir bodhisattva iken’ deyimini kullanmıştır. Theravada’nın kabul ettiği Pali yazmalarında bahsi geçen tek bodhisattva, geleceğin Buddhası Maitreya’dır. Mahayana Budizminde bodhisattva merhametli bir kararlılık içinde tam aydınlanmaya, Budalığa ulaşmak isteyen tüm canlılara yardım eden biridir. Bu tür bir motivasyon bodhicitta ('citta' zihin anlamına gelir) olarak adlandırılır. Yenidendoğum dünyasında (samsara) kalmayı kabul eden Bodhisattva, Budalığa bir an önce ulaşmak ve böylelikle tüm canlılar aydınlanmaya ulaşana dek Dharma’yı öğretebilmek amacıyla Bodhisattva yeminini eder. Mahayana Budizmi'nde sekiz büyük Bodhisattva’nın üzerinde durulmaktadır: Avalokiteshvara (ya da Guan Yin), Manjusri, Vajrapani, Ksitigarbha, Samantabhadra, Akhashagharba, Sarvanivaranaviskambini ve Maitreya. Korunma durumu Korunma durumu, biyolojide bir canlı türünün günümüzde ya da gelecekte varlığını sürdürmeye devam etme olasılığının bir göstergesidir. Bu gösterge, türe ait kalan birey sayısı kadar, zaman içindeki nüfus artış ya da azalışları, başarılı üreme oranları, bilinen tehditler gibi çeşitli etmenler göz önünde bulundurularak belirlenir. Dünya çapında en çok bilinen korunma durumu listeleme ve derecelendirme sistemi, Dünya Korunma Birliği ("The World Conservation Union", IUCN) Kırmızı Liste'sidir. Bunun yanında, Doğa Koruma Örgütü "(The Nature Conservancy)" tarafından hazırlanan korunma durumu derecelendirme sistemi ve Nesli Tehlike Altında Olan Yabani Hayvan ve Bitki Türlerinin Uluslararası Ticaretine İlişkin Sözleşme ("Convention on the International Trade in Endangered Species of Wild Flora and Fauna", CITES) gibi daha özelleşmiş liste ve sistemler de bulunmaktadır. Nez Nezihe Kalkan, veya bilinen adıyla Nez (d. 15 Nisan 1979; Bakırköy, İstanbul), Türk pop müziği ses sanatçısı, dansçı, eski manken, oyuncu ve televizyon sunucusu. Turkish Delight () lakaplı Nez 2002 yılında Uzan Grubu'nun patronu Cem Uzan tarafından keşfedilmesiyle Uzan Grubu'nun medya gücünü arkasına alarak yeni milenyum döneminin en zirve çıkışını yapmıştır. Nez 2000'ler furyasına sesi, şarkıları, seksi dansları ve seksi imajıyla 2000'ler müzik tarihine damga vurmuş ve olağanüstü bir şöhrete ve popüleriteye sahip olmuştur. İlk albümünü 2002 yılında Cem Uzan'ın desteği ile Nez kendi ismini verdiği ilk albümünü ""Nez"" adıyla çıkartmıştır. Bu albümden; "Sakın Ha", "Her şey Boş" gibi birçok şarkıları hit olmuş ve döneme damgasını vurmuştur. "Türkiye'yi İnleten Kadın" ve "Turkish Delight (Türk Lokumu)" ünvanlarını almıştır. Nez 2004 yılında Uzan Gurubu'nun dağılmasıyla Cem Uzan ile ortaklığı bitmiştir. Uzan Ailesi'nin şirketlerine el koyulmasi sebebiyle Nez 4 yıl Uzanlar ile birlikte TMSF ile davalık olmuştur. TMSF döneminde sanatçılık hakları başka bir müzik şirketine satılmıştır. TMSF dönemini atlatan Nez 2006 yılında müzik kariyerine devam etmiştir. Nez 2006 yılında 2. albümü ""%100 Nez""i çıkartmıştır. Bu albümden; Fame, Sweet Dreams, Hey Dj, Sevgi Bu Mu Diye Savruldum, gibi şarkılar hit olmuştur. 2 yıl aradan sonra 2008 yılında "I See You" adında 3. albümünü çıkarmıştır. 2 yıl sonra 2010 yılında DJ Kaan Gökman iş birliği ile This İs Hit ve Gia Sou adlı 2 albüm daha çıkartmıştır. Aynı yıl Yankı Alper ile Kaç Yazar? adlı 6. albümünü çıkarmıştır. Sanatçı 1 yıl sonra 2011 yılında ""Nez Zamanı"" adlı 7. albümünü çıkarmıştır. Bu albümden; "Oldu Mu?" ve "Depresif Kukla" şarkıları kliplenmiş ve hit olmuştur. Nez 2011-2012 yılları arasında Acun Medya ile çalışmıştır. Show Tv'de Acun Ilıcalı'nın yapımcılığını ve sunuculuğunu üstlendiği Yok Böyle Dans Ünlüler proramına katılmış ve yarışmada birinci olmuştur. Türkiye'nin en iyi dans eden sanatçısı ünvanini almistir. Acun Ilıcalı ısrarı üzerine ve Türk halkının Nez'e olan yoğun ilgisi ve sevgisi sebebiyle Nez'i ikna edip 2012 yılında "Survivor Ünlüler 2012" yarışmasına katılacağını duyurmuştur fakat çeşitli sebepler yüzünden Nez yarışmaya katılamamıştır. Sanatçı daha sonra 2013 yılının Nisan ayında olgunluk dönemi projesi olarak nitelendirdiği ""Nez & Retro Turca"" adlı 8. albümünü çıkarmıştır. Bu albümden You Know I'm No Good ve Dönemezsin Sen şarkıları kliplenmiş hit olmuştur. 2014 yılında Show Tv'de yayınlanan Gölgedekiler adlı dizide oymamıştır. 2015 yılında DJ Okay Barış ile birlte Who's In The Cabin adlı 9. albümünü çıkartmıştır. Aynı yıl 2015 Aralık ayında Grup 7edi ile birlikte "Ağlar Mıyız Hala" isimli 10. albümünü çıkarmıştır. 2016 yılında ise Nez, Fatih Boğalar'ın dünyayı sallayan arap şarkısı ""Te Ma Etmaje"" klibinde oynamış ve seksi dansıyla olay olmuştur. Nez 2017 yılında "Senin Annen Olamam Ben" adlı 11. albümünü çıkarmıştır. Aynı yıl DJ Cüneyt Yalmaz ile birlikte "Set Me Free" adlı 12. albümünü çıkartmıştır. Nez sanat hayatÄ±na aktif olarak devam etmektedir. The Crims The Crims, herhangi bir internet tarayıcısı("en. browser") üzerinden oynanabilen metin tabanlı bir oyundur. 18 yaş ve üzeri kitleye hitap eden oyun, 2000 yılında kurulmuştur. Oyun sezonlar şeklinde oynanmakta, her sezon ortalama 1,5 ay sürmektedir. Oyunda yeraltı dünyasında bir rol üstlenilir. Çeşitli kötü işlere bulaşarak her oyuncu saygınlığını yükseltmeye, bir mafya babası olmaya çalışır. Oyun sıralaması saygınlığa göre yapılır. The Crims onlarca dilde oynanabilir. Bunlardan birisi de Türkçe olup, her dil için ayrı bir sohbet meydanı bulunmaktadır. Meydanda diğer oyuncularla tanışıp çete kurulabilmektedir. Eko Fresh Eko Fresh veya doğum adıyla Ekrem Bora (d. 3 Eylül 1983, Mönchengladbach), Türk asıllı Alman rapçi ve söz yazarı. Aslen Sivas'lıdır. Müziğe adım atmadan önce Mönchengladbach'da ayakkabı mağazasında çalışan Eko Fresh, rap müziğine 1998 yılında başladı. Bu tarihte Berlin'de katıldığı bir konserde Kool Savaş'ın dikkatini çekti. Kool Savaş'ın kendisini Berlin'e davet etmesinin ardından Kool Savaş ile birlikte ”König von Deutschland” adlı bir EP yayımladı. Eko Fresh bu EP ile ismini duyurmayı başardı. Ancak ardından Kool Savaş ile Eko Fresh'in araları açıldı. Eko Fresh'in “ich bin jung und brauche das geld” (Ben gencim ve paraya ihtiyacım var) parçası ise Kool Savaş ile aralarındaki bağın tamamen kopmasına sebep oldu, sonradan Eko Fresh SONY BMG şirketiyle sözleşme imzaladı ve solo albümünün çalışmalarına orada devam etti, bu şirketten “Dünya Dönüyor” ve "l.O.V.E." olmak üzere iki albüm çıkardı. 2004 senesinde Eko Fresh kendi plak şirketi ”German Dream Entertainment”'i kurdu. Bu şirkette de Eko Fresh'in yanı sıra Kay One, Summer Cem, Capkekz ve Kingsize ile sözleşmeler yapıldı. Eko fresh 2004 senesinde comment için önerildi ancak ödül rakibi Sido'ya gitti. Eko Fresh aynı zamanda şarkı sözü yazarlığıyla da tanındı. Popçu Yvonne Catterfeld için ”Du Hast Mein Herz Gebrochen” adlı parçayı yazdı. Anti Garanti grubunun "Make Y´All Bounce" albümünde ve Eko Fresh, Summer Cem solo albümünde de bu parça yer aldı. 1 Mayıs 2005 yılında bir konserinde kafasına şişe atan bir kişi Kool Savaş hayranı çıkmış, Eko Fresh bu olaydan dolayı dövme de yaptırmıştır. Valezka ve Eko Fresh 2005 senesinin sonunda uzun süren ilişkilerini sonlandırdılar. 2006 senesinde Eko Fresh, Bushido'nun Nemesis ve Vendetta parçalarında da yer aldı. 2 Haziran'da Bushido ile olan single çalışması Gheddo'yu yayımlamış, 23 Haziran'da ise Hartz IV albümünü çıkartmıştır. 18 Ocak 2006 senesinde Ersguterjunge ile sözleşme imzaladı. Aynı zamanda German Dream Entertainment şirketi de Eko Fresh tarafından çalışmalarına devam etti. 2010'da Was Kostet Die Welt? albümünü piyasaya sürdü. Bushido ile yaptığı Gheddo adlı parçayla Almanya'da belli kitlelere ulaştı. "Gheddo" adlı parçayı Killa Hakan, Ceza, Yener, Ayaz Kaplı ile Türkçe okuyarak Türkiye'de de geniş kitleler kazandı. Eko Fresh Türk rap müziğinin önemli isimlerinden Killa Hakan ve Ceza ile birlikte çalışmalar yaparak kendini Türk halkına tanıttı. Killa ile beraber söylediği "Her şey Yolunda" adlı parçayla Sivaslı olduğunu belirten sözleri Türkçe söyledi. Ceza'nın "Rapstar" ve Killa Hakan'ın "Volume Maximum" albümlerinde yer alan birçok şarkıya katkıda bulundu. Almanya’da doğup büyüse de Ekrem Bora (Eko Fresh) olduğunu her fırsatta söyledi ve ülkesini asla unutmadığını belirtti. Son olarak "Köln Kalk Ehrenmord" adlı parçasıyla töre cinayetlerine değinmiş, ülke basınında yer bulmuştur. 19 Eylül 2014 tarihinde Youtube hesabından "Orient Express" adlı parçasına memleketi Sivas'ta çektiği klibini yayımladı. "Deutscher Traum" (Alman Rüyası) adlı albümü ile Almanya listesinde 6. sırada yer alan Eko Fresh, Bild'e yaptığı açıklamada: "Sert bilinen rap dünyasında olumlu mesaj vererek de tutunmanın mümkün olduğu bu muhteşem satışlarla bir kez daha kanıtlanmış oldu." demiştir. Eko, kendi hayatını anlattığı yönetmenliğini Sinan Akkuş'un yaptığı "3 Türken und Ein Baby" adlı filmde de oynamıştır. Film, 22 Ocak 2015'te vizyona girmiştir. Yedi Kilise Yedi Kilise, Erken Hristiyanlık döneminin yedi büyük kilisesidir. Hepsi günümüzde Türkiye sınırları içerisindedir. Yuhanna tarafından yazılan İncil'in Vahiy bölümünde adı geçen bu kiliseler, "Yedi Altın Kandillik" olarak da betimlenir. Vahiy kitabında bahsedilen yedi kilise, Hristiyanlıkta simgesel bir öneme de sahiptir. Roma İmparatorluğu'na bağlı olan Anadolu'nun batı bölgesine Asya İli denmekteydi, bu birbirinden bağımsız yedi kilise yerel halk tarafından Batı Anadolu'da kurulmuştur. Elçi Yuhanna Patmos Adası'nda sürgündeyken Yedi kiliseye uyarıcı nitelikte mektuplar yazmıştır. Asya İli'ndeki kiliselere Yeni Antlaşma'nın elçisel gerçeklik ve doğruluk temelinden ciddi sapmalar olduğunu gösterir. Yuhanna, kilise topluluklarının verdiği ödünleri ve işlediği günahları Mesih'in adına azarlamak ve onları tövbe edip başlangıçtaki sevgilerine geri dönmeye çağırmak için yazar. Domitianus'un kendisini tanrı ilan etmesiyle başlayan zulüm karşısında, kiliselerin İsa'ya olan imanını ve bağlılığını güçlendirmek, onları galip gelmeye ve ölüm pahasına da olsa sadık kalmaya teşvik etmek için yazmıştır. Yedi bildirinin her bir kilise için aşağıdaki öğeleri içerir. Mesih, kendisi için belirlediği unvanları her bir kilisenin içinde bulunduğu duruma uygun bir şekilde dikkatlice seçer. Örneğin İzmir'deki acı çeken kiliseye "ölmüş ve dirilmiş" kişi olduğunu hatırlatır (Vahiy 2:8).Mesih ilk önce konuşacağı kiliseye seslenir, sonra kendini tanıtır, ardından o kilise hakkında bildiklerini anlatır, ardından kilise için bir söz söyler, teşvik eder, uyarır ya da azarlar, son olarak ""Kulağı olan, Ruh'un kiliselere ne dediğini işitsin"" sözleriyle mektup biter. Misk kedisi Misk kedisi, misk kedisigiller (Viverridae) familyasından kediye benzeyen kısa bacaklı bazı etçil memeli hayvanların ortak adı. Kuyruğunun altındaki bezlerden salgıladığı koku yüzünden bu ismi almıştır. Bu salgı maddesi, kalıcılığı artırmak üzere parfüm yapımında kullanılır. Misk kedileri kayaların arasında ve kovuklarda barınırlar. Çoğu yerde yaşamasına rağmen palmiye misk kedileri ağaçlarda bazıları da hem karada hem suda yaşar. Besinlerini bitki ve küçük hayvanlar oluşturur. Afrika palmiye misk kedisi ("Nandinia binotata") fiziksel karakterlerin farklılığı yüzünden günümüzde Nandiniidae familyasında sınıflandırılmaktadır. Akıl Oyunları (film) Akıl Oyunları (İngilizce: "A Beautiful Mind"), Nobel ödüllü Amerikalı matematikçi John Nash'in hayat hikâyesini anlatan, yönetmenliğini Ron Howard'ın yaptığı 2001 yapımı biyografik dram filmi. Film, aynı adlı kitaptan senaryolaştırılmıştır. Esasen, John Nash adında bir şizofren matematikçinin hayat hikâyesidir. Nash, öğrenciliği sırasında oyun kuramı üzerine büyük başarılar elde etmiş parlak bir matematikçidir. Nash, öğrencilik yıllarından itibaren hayaller görmeye başlar. Mezuniyetinden sonra, zamanla paranoid şizofreni olur; fakat hasta olduğunun farkına varamaz. Bir konferans sırasında aniden bir psikiyatristin karşısına çıkması ile olaylar zinciri değişir. Hastaneye yatar ve bu nedenle akademik çalışmalarından uzaklaşır. Hastalığı kendi çocuğuna zarar vermesine neden olacak noktaya gelince eşi yeniden hastaneye gitmesi gerektiğini düşünür. Uzun süre hasta olduğunu kabul edemese de sürekli gördüğü kız çocuğunun hiç büyümediğini fark eder. Bu durum onun hastalığını kabul etmesini sağlar. Nash, yaşadığı hayali gerçekleri görmezden gelerek onlarla yaşamaya çalışacaktır. Gördüğü tedaviler etkili olmasa da eşi ve eski iş arkadaşlarının desteğiyle her şeye yeniden başlar. Kendi akıl hastalığını yine kendi aklı ile dizginleyerek akademik çalışmalarına yeniden hız verir. Tekrar üniversitede ders vermeye başlar. Sonunda gösterdiği sıradışı mücadeleyle şizofreni ile birlikte yaşamına devam eder. Ve tarih bu müthiş dehaya, akıl hastalığını yine aklıyla yenerek hayatının geri kalanını bilime adamasından ve hastalığının başlamasından evvel yaptığı buluşlardan dolayı Nobel Ekonomi Ödülünü armağan eder. Telekinezi Telekinezi (Yunanca: τῆλε + κίνησις, "uzaktan kontrol") ya da kısaca TK, maddeler üzerinde "düşünce gücüyle" etki yapma olarak tanımlanır. Telekinezinin gerçekliğine dair hiçbir bilimsel kanıt yoktur. 2006'da bu konudaki 380 deneyin meta analizini yapan bir çalışma, sadece yayın ön yargısına (bilimsel yayın yapan kişilerin sonuçları olumlu yorumlama payı) bağlanabilecek denli küçük bir etki bulmuştur. Telekinezi deneyleri, biliminsanları tarafından yeterince kontrollü ve tekrarlanabilir olmamaları yüzünden eleştirilmiştir. Ancak bazı deneyler telekinezinin gerçekliği konusunda bir "yanılsama" yaratmıştır, bu yanılsama deneyi yürütenlerin telekineziye duyduğu inançla orantılıdır. Telekineziyi gerçekleştirebildiğini iddia edenler arasında en ünlüleri Rus psişik Nina Kulagina ve İsrail'li psişik Uri Geller'dir. Telekinezi terimi Yunanca "uzak" anlamındaki "tele" sözcüğü ile "hareket" anlamındaki "kinesis" sözcüklerinden türetilmiş olup, metapsişikçilerce var olduğunu öne sürdükleri "fiziksel medyumluk yeteneğine sahip bir insan tarafından eşyaların el veya bilinen diğer araçların yardımı olmaksızın uzaktan hareket ettirilebilmesi paranormal olayını adlandırmak üzere kullanılmaktadır. Parapsikologlar bu varsayılan olayı psikokinezi kapsamında ele alırlar. Bir başka deyişle, telekinezi terimi daha çok metapsişikçiler tarafından kullanılmaktadır; parapsikologlar ise psikokinezi terimini tercih ederler. Telepati Telepati ya da uzaduyum, bireyler arasında bilinen beş duyunun yardımı olmaksızın gerçekleştiği ileri sürülen bilgi aktarımıdır. Bir başka deyişle, telepati parapsikolojide incelenen paranormal bir yetenek olup, bireyler arasında duyular-dışı algılama yoluyla düşünce, fikir, duyum veya imajların aktarılmasını sağladığı ileri sürülen tesir irtibatıdır. Terim eski Yunanca’daki “uzak” anlamına gelen "tele" (τηλε)sözcüğü ile “etkilenme, tesir almış olma, hissetme” anlamlarına gelen "patheia" (πάθεια) sözcüğünün birleştirilmesiyle elde edilmiş olup önceden kullanılan “düşünce aktarımı” teriminin yerini almak üzere SPR’nin kurucularından Fredric W. H. Myers tarafından 1882’de ortaya atılmıştır. Birçok Doğu Bloğu ülkesinde telepati yerine bio enformasyon" terimi kullanılmıştır. Telepatide, alıcı ve verici olmak üzere en az iki kişi vardır. Tesiri gönderen ya da düşüncesini yayan, gönderen kimseye verici (agent), gönderileni almaya çalışan kişiye alıcı denir. Telepati yeteneğine