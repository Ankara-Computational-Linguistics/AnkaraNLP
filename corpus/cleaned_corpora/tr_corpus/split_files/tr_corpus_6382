iniş yapma zorunluluğu hisseder. En yakın yer gibi görünen Bulut şehrinde bir maden işletmecisi olan eski arkadaşı Lando Calrissian'ın kendisine yardım edeceğini ummaktadır. Sıcak şekilde karşılanırlar. Lando, Leia'ya fazlasıyla nazik davranır. Ancak hiçbir şey sandıkları gibi değildir. Gezgeni çoktan ablukaya almış olan Darth Vader kendilerini beklemektedir. Luke eğitimini yarıda keser çünkü Leia ile Han'ın tehlikede olduğunu hisseder. Güç ile bütünleşmiş Obi-Wan ve Yoda'nın ısrarlarına rağmen yola çıkar. Yoda eğitimini tamamlamamış ve hala gücün karanlık tarafının cazibesine çabucak kapılacak zayıflıkta olan Luke'u kayıp olarak görür. Oysa o son umutlarıdır. Obi Wan bir tane daha olduğunu hatırlatır. Vader'ın işkencesine maruz kalan Han, Lando ile dostça sayılmayan bir konuşma yapar. Lando, şehri ve insanları için seçim yapmıştır. Aslında tüm olanların Vader'ın Skywalker adındaki birine tuzak kurmak için tasarladığı planının bir parçası olduğunu söyler. Han ve Leia, Vader'ın Luke'u neden istediğine bir anlam veremezler. Luke, Bulut Şehre sorunsuzca iniş yapar. Buradan onu bekleyen Vader'ın yanına gider. Han Solo, Luke için planlanan karbon dondurucuda dondurulur. Jabba the Hutt'a teslim edilecek bir kargo olarak götürülür. Lando, Leia için pazarlık yapar ama Vader anlaşmaya sadık kalmaz. Sonuçta Lando, Leia ve beraberindekilerin kaçmasına yardım eder ve kendisi de onlara katılır. Luke, Leia'nın götürülüşünü görür. Klonların açtığı ateş yüzünden ona bir yardımı dokunmaz. Çok geçmeden Darth Vader'la karşı karşıya gelir. Luke eğitiminin henüz çok başında ve deneyimsizdir. Düello yaparlar ve Luke sağ elini kaybeder. Vader ona önce karanlık tarafın sağladığı Güç'ten bahseder ve ardından babası olduğu gerçeğini söyler. Luke yaşadığı derin şokla beraber buna inanmayı reddeder. Vader gücün karanlık tarafıyla, beraber galaksiye hükmedebileceklerini ekler. Sonuçta Luke ya teklifini kabul edecek ya da ölecektir. Seçimini kendisini üzerinde zorlukla tutunabildiği platformdan aşağı atmaktan yana kullanır. Şans eseri hayatta kalır ama tek kolunu kullanamadığı için düştüğü yerde asılı kalır. Önce Obi-Wan'a sonra Leia'ya seslenir. Millenium Falcon gezegeni terk etmek üzeredir. Kokpit koltuğundaki Leia, Luke'un kendisini çağıran sesini duyar. Gemi peşindeki avcı gemilere rağmen geri döner ve Luke'u platformdan alırlar. Bundan sonraki adım Han'ı kurtarmaktadır. Lando ve Chewbacca buluşmak üzere Millenium Falcon'la ayrılırlarken Luke ve Leia bulundukları gemiden onların gidişini izler. Televizyon dizisi "Cheers"'taki Cliff Clavin rolüyle ve birçok Pixar animasyonunda yaptığı seslendirmeyle tanınan John Ratzenberg güverte subayı Binbaşı Bren Derlin rolüyle filmde yer aldı. Önemli karakter oyuncusu Treat Williams da Hoth'taki asker ve bulut şehrindeki asker dahil olmak üzere birkaç rolü canlandırdı. George Lucas'ın 1977 tarihli "Yıldız Savaşları" filmi, kâr bakımında beklentilerin üstüne çıktı, sinema endüstrisinde bir devrim yaptı ve kültürel bir fenomene dönüştü. Lucas, önceki film sayesinde borçlarını kapayınca, filmi Hollywood sanayinden bağımsız olarak çekti. Filmin yapımcısı olan Lucas özel efekt şirketinde ve finansal görevlerdeki rolü yüzünden filmi çekmek istemedi. Bu yüzden filmi yönetmesi için sinema okulundaki öğretmenlerinden biri olan Irvin Kershner'ı düşündü. İlk filmin kalitesini hiçbir devam filminin aşmayacağını düşünen Kerhner, teklifi en başta reddetti. Sonra Kershner, onun sekreterini arayıp işi kabul ettiğini söyledi. Ayrıca Lucas da, kendi yazdığı orijinal hikâyeyi temel alan bir senaryo yazmaları için Lawrence Kasdan ve Leigh Brackett'i kiraladı. Brackett, 1978'de ilk taslağı tamamlamayı başardı. Brackett'ın taslağı, Darth Vader'ın Luke Skywalker'a onun babası olduğunu söylememesi dışında filmin son senaryosu ile neredeyse aynıydı. Bu taslakta, Luke'un babası ona bilgi vermek amacıyla bir hayalet olarak görülüyordu. Lucas, metni gördüğünde hayal kırıklığına uğradı. Ancak Lucas, senaryoyu ile tartışma fırsatı bulamadan, senarist Leigh Brackett kanserden öldü. Bu yüzden Lucas, sonraki senaryo taslağını kendisi yazmak zorunda kaldı. Yönetmen bu taslakta ilk kez filmleri episodik bir şekilde ayırdı ve "İmparator"'u "Bölüm II" olarak listeledi. Lucas muhtemelen ilk taslağın kendisinde yarattığı hayal kırıklığından dolayı filmin olay örgüsünde bazı değişiklikler yaptı. Yönetmenin yaptığı en büyük değişiklik Darth Vader'ın Luke Skywalker'ın babası olmasıydı. Lucas, ilk film için uzun yıllar süren senaryo yazımı aşamasına göre, bu taslağı yazarken nispeten daha çok eğlendi ve 1978'in Nisan ayında iki taslağı hızlıca yazdı. Ayrıca senaryoya Han Solo'nun karbonitle dondurulması fikrini de ekledi. "İmparator"'un ikinci ve üçüncü taslaklarının yazımından sonra Lucas, hikâyeye yeni bir nokta ekledi. Buna göre; Anakin Skywalker, Obi-Wan Kenobi'nin öğrencisiydi ama İmparator Palpatine tarafından karanlık tarafa çekildi. Anakin, Obi-Wan bir volkanda karşılaştı ve oldukça ağır bir şekilde yaralandı. Ama yine de, Darth Vader olarak tekrar dirildi. Darth Vader, Jedi şövalyeleri bulup yakalarken bu arada Obi-Wan Kenobi de Luke Skywalker'ı yeni kurulan cumhuriyetten korumak için Tatooine'de saklıyordu. Lucas, eklenen yeni hikayler ile seriyi bir üçleme yapmayı kararlaştırdı ve sonraki taslağın adını "Empire Strikes Back" olarak değiştirdi. Lucas "Kutsal Hazine Avcıları" için yazdığı senaryoyu çok beğendiği Kasdan'ı ikinci taslağı yazması için kiraladı. "Yıldız Savaşları" filminin gösteriminden sonra ILM, gelişmek için çalışan bir şirket olmaktan çıktı ve Kaliforniya'da bulunan Marin County'ye taşındı. "Yıldız Savaşları: Bölüm V - İmparator" filmi şirkete yeni olanaklar sağladı. "Yıldız Savaşları"' genellikle uzay sekanslarına yer veriyordu, ama "İmparator" yalnızca uzaydaki it dalaşı sekanslarına yer vermedi, ayrıca bir buz gezegeninde geçen savaşlara ve gökyüzündeki bulutların arasında yer alan bir şehre de yer verdi. Hoth'taki buzullarda yapılan mücadele sahnesi için ilk düşünce, imparatorluğa ait olan robotların mavi ekran önünde yürütülmesiydi. Onun yerine görüntüyü oluşturması için bir sanatçı kiralandı ve impatorluğa ait robotların yürüyüşünde stop-motion tekniği kullanıldı. Phil Tippett, AT-AT'ların orijinal tasarımını "büyük tekerlekleri olan zırhlı araçlar" olarak düşünmüştü. Bitmiş birçok tasarım Port of Oakland konteynır vinçlerini andırıyordu, ama Lucas bunu reddetti. Stuart Freeborn, Jedi Efendisi Yoda'nın yüz modeli için Albert Einstein'ın bazı görünümlerinden yararlandı. Dagobah setinde, Yoda'nın kuklacılarına kolaylık sağlayabilmek için beş fit yüksekliğinde set inşâ edildi. Yoda'yı canlandıran Frank Oz, bazı sahnelerde sorun yaşadı. Ardından Mark Hamill, aylarca setteki tek insan karakter olduğu için dehşete düştüğünü açıkladı. Hamill kendini makinelerin, hareket eden kuklaların ve hayvanların arasında önemsiz bir öğe gibi hissetmeye başlamıştı. Yönetmen Kershner, Hamill'i kuklalar ile olan performansı için tebrik etti. Filmin çekimleri 5 Mart 1979'da Norveç'te başladı. "Yeni Bir Umut"'un çekimlerinde çok sevilen Tunus'ta yeniden çekim yapan film ekibi, bölgede elli yıldır ilk kez meydana gelen yağmur fırtınasıyla karşı karşıya kaldı. Çekimler için Norveç'teki Hardangerjøkulen buzullarına giden ekip, son elli yılda çıkan en kötü kış fırtınasıyla karşılaştı. Sıcaklık −28.9 °C'ye kadar düşerken kar kalınlığı 5.5 m'ye çıkmıştı. Mark Hamill, "Yeni Bir Umut" filminin final sahnesinin çekiminden bir gün önce arabası ile kaza yaptı. Mark Hamill'ın burnu ve elmacık kemiği kırıldı. Bu yüzden Hamill, yüzündeki yaralar ile oynamak zorunda kaldı. Lucas sonradan ona yardım ettiğini itiraf etti. 13 Mart'ta yapım için Londra'daki Elstree Stüdyoları'na gidildi. Ocak ayında Sahne 3'te çıkan yangın (Stanley Kubrick'in "Cinnet" filminin çekimleri sırasında) yüzünden filmin bütçesi 18 milyon dolardan 22 milyon dolara çıktı. Temmuz ayında bütçeye 3 milyon dolar daha eklendi. Filmin çekimleri Eylül ayının ortasında bitirildi. Filmdeki bir diyalog, yapım için büyük bir reklam oldu. Gerçekte, Lucas'ın yazdığı, Leia Organa'nın Han Solo'ya aşkını itiraf ettiği sahnede Solo'nun repliği "Ben de seni seviyorum" cümlesiydi. Harrison Ford karakterizasyonu etkin kullanmıyordu ve yönetmen Kershner da bunu kabul etmişti. Birkaç denemeden sonra, Kershner, Ford'a cümleyi doğaçlama söylemesini önerdi. Sonuçta da Han Solo'nun cümlesi "Biliyorum" olarak değişti. Yapım sırasında, Darth Vader'ın Luke'un babası olduğu gerçeği büyük bir gizlilik içinde korundu. Çekimler sırasında David Prowse'ye ve bütün film ekibinin geri kalanı gibi, Vader'ın filmde konuştuğu bütün cümlelerin yer aldığı sayfada yanlış bilgilendirme amacı olan "Senin babanı Obi-Wan öldürdü" cümlesi yer aldı. Filmin gösterimine kadar gerçeği sadece Mark Hamill, George Lucas, Irvin Kershner ve James Earl Jones biliyordu. James Earl Jones, cümleyi gördükten sonra verdiği ilk tepkinin "Oh, yalan söylüyor!" olduğunu söyledi. Filmde, kameranın uzaktan çektiği, Vader'ın maskesini takmadığı sahne ile izleyicilere Vader'ın bir robot olmadığı aksine organik - belki de insan olduğunun gösterilmesiydi. Bu gerçek biraz kafa karıştırıcı olsa da, Vader'ın Luke'un babası olduğu öğrenildikten sonra önemli bir yer teşkil etti. Filmin dramatik açılış sekansını korumak için Lucas, ekran kredilerinin filmin sonunda yer almasını istedi. Şimdilerde daha alışıldık olmasına rağmen o zaman için oldukça olağandışı bir seçimdi. Amerikan Yazarlar Derneği ve Amerikan Yönetmenler Derneği, ilk "Yıldız Savaşları" için izin verdi ama Lucas'a, filmin deneme gösterimleri sırasında 250,000 doların üzerinde ceza kesti ve filmi sinema salonlarından çekmeyi denedi. Yönetmenler Derneği sonra da Irvin Kershner'a gitti. Yönetmenine sahip çıkan Lucas, derneklere bütün cezaları ödedi. Lucas'ın çektiği bu eziyet ve hissetmeye başladığı duygular bu derneklerden ayrılmasına neden oldu. "İmparator"'un yapımı 35,000,000 dolar bütçe ile sonlandırıldı ve tarihin en pahalı filmlerinden biri yapıldı. Banka çektiği kredi için borcunu isteyince Lucas, 20th Century Fox şirketi ile anlaşmak zorunda kaldı. Lucas, stüdyo ile yapımın devam filminin ve ticari haklarının kaybı olmadan bir anlaşma yaptı. "İmparator" için 21 Mayıs 1980'de basit bir gala yapıldı. "" gibi, "İmparator" da Amerika Sinema Filmleri Birliği'nden "bilimkurgu/aksiyon şiddet" öğeleri nedeniyle PG sertifikası aldı. Bu filmin 1980 sürümünün VHS ve Laserdisc versiyonları birkaç kez 1980'lerde ve 1990'larda piyasaya sürüldü. 1997 yılında "Yıldız Savaşları"'nın 20. yıldönümü nedeniyle "İmparator", serinin diğer iki filmi "Yeni Bir Umut" ve ""'nün dahil olduğu paketi "Yıldız Savaşları: Özel Versiyon" adı altında satışa çıkarıldı. Lucas bu fırsatı kullanarak filmde birkaç küçük değişiklik yaptı. Hoth'taki canavar temeli korunarak değişiklikler yapıldı. Millenium Falcon'un Bulut Şehrine girişindeki bazı detaylar değiştirildi. Kısa bir sahnede de, yaptığı düellodan sonra gemiden çıkan oğlunu izleyen Vader'a, "Jedi'ın Dönüşü" filminden bazı eklemeler yapıldı. Değişikliklerin çoğu küçük ve estetikti, ancak bazı hayranlar bunların filme olumsuz etki yaptığına inandı. "İmparator"'un DVD'si 2004 yılının Eylül ayında satışa çıkarıldı. DVD Box-setinde diğer iki film "Yeni Bir Umut" ve "Jedi'ın Dönüşü"'ün diskler ile bir de bonus disk yer aldı. Filmler dijital olarak yenilendi ve George Lucas tarafından birkaç değişiklik daha yapıldı. Filmlerin bonus özellikleri, George Lucas, Irvin Kershner, Ben Burtt, Dennis Muren, ve Carrie Fisher'in sesli yorumlarını ve "İmparatorun Rüyası: Yıldız Savaşları Üçlemesinin Hikayesi" adlı bir belgeseli kapsıyordu. Ayrıca tanıtımlar, fragmanlar, TV spotları, resim galerileri, video oyun demoları ve "" filmi ile ilgili görüşler de yer aldı. DVD gösterimi için Lucas ve ekibi "İmparator" ve prequel üçleme arasında bağlantı kurmak için değişiklikler yaptı. Bu versiyonda, "İmparator"'un da dahil olduğu orijinal üçleme filmleri ve prequel üçleme filmlerine yeni dijital baskı yapıldı. Bonus diskin bulumadığı, yalnızca üçlemenin diskinin buluduğu set 2005 yılının Kasım'ında satışa çıkarıldı. Film, diğer yapımlardan ayrı olarak iki diskli sınırlı versiyon olarak 12 Eylül 2006 ve 31 Aralık 2006 tarihlerinde satışa çıkarıldı. Bu sefer filmin değişikliğe uğramamış, orijinal sürümü yer aldı. Üçlemenin DVD seti 4 Kasım 2008'de tekrar piyasaya sürüldü. Satışa verileceği zaman, DVD'de, orijinal filmlerin 1993'te yayınlanan anaformik olmayan Lazerdisk sürümlerine yer verilip verilmemesi tartışıldı. Anaformik ekran yerine, yarım ekranın kullanılması seçimi karşısında birçok hayran hayal kırıklığına uğradı. Her ne kadar günümüzde serinin iyisi olarak kabul edilse de, "İmparator", gösterime girdiğinde karışık eleştiriler aldı. Film, finansal olarak beklentileri aştı, Lucas'ın filme yatırdığı 30 milyon dolar üç ay içinde kâra dönüştü. Birleşik Devletler'deki ilk haftasonunda 10,840,307 dolar kazandı. 1997 yılındaki ABD'deki tekrar gösterimlerin açılış haftasonunda 21,975,993 dolar kazandı. 2007'de ABD'deki kazancı 290,475,751 dolar ve dünya çapındaki brüt kazancı da 538,375,067 dolara erişti. Bazı eleştirmenlerin filmin öyküsüyle ilgili olumsuz görüşleri olsa da film, teknik açıdan başarılı bulundu. Örneğin The New York Times'den Vincent Canby film hakkında çok olumsuz bir yazı yazdı. Daha sonra San Francisco Examiner'dan Bob Stephens filmi "Yıldız Savaşları serisinin en büyük filmi olarak nitelendirdi. Empire dergisi, "İmparator"'un serinin en ahlâki ve duygusal açıdan karmaşık filmi olduğunu yazdı. Roger Ebert, 1997'deki incelemesinde filmin orijinal üçlemenin en güçlü ve tahrik edici filmi olduğunu yazdı. Rotten Tomatoes sitesinde %97 "Fresh" derecesi alan "İmparator", serinin sitedeki en yüksek puana sahip bölümü oldu. Darth Vader, filmdeki rolüyle Amerikan Film Enstitüsü'nün 2003'te açıkladığı "En Büyük 100 Kahraman ve Kötü Adam" listesinde üçüncü sırada yer aldı. Wizard dergisi, filmin finalindeki dövüş sekansını "Tüm Zamanların En Büyük Kapışma Sahnesi" olarak adlandırdı. Filmin en büyük şöhrete sahip repliği olan "Hayır, senin baban benim" (No, I am your father) çoğunlukla yanlış aktarılarak "Luke, senin baban benim" (Luke, I am your father) diye geçti. 1981'deki Akademi Ödülleri'nde "İmparator", Bill Varney, Steve Maslow, Craig Landaker ve Peter Sutton ile En İyi Ses dalında ödül kazandı. Ayrıca film, görsel efektleri hazırlayan Brian Johnson, Richard Edlund, Dennis Muren, ve Bruce Nicholson ile Akademi Özel Başarı Ödülü'nü aldı. John Williams ile En İyi Müzik, En İyi Orijinal Müzik dallarında, Norman Reynolds, Leslie Dilley, Harry Lange, Alan Tomkins, ve Michael Ford ile de En İyi Sanat Yönetimi-Set Tasarımı dallarında aday oldu. Film, BAFTA Ödülleri'nde En İyi Orijinal Müzik ödülünü kazandı. Ayrıca En İyi Ses ve En İyi Yapım Tasarımı dallarında aday oldu. Williams besteleriyle Grammy ve Altın Küre ödülü aldı. "İmparator", Saturn Ödülleri'nde Mark Hamill ile En İyi Aktör, Irvin Kershner ile En İyi Yönetmen, Brian Johnson ve Richard Edlund ile En İyi Özel Efekt ödüllerinin yanı sıra En İyi Bilimkurgu Filmi dalında da ödül sahibi oldu. Hugo Ödülleri'ndeki Altın Ekran Ödülleri'nde En İyi Dramatik Sunum dalında ödül kazandı. Yazarlar Derneği Ödülleri'nde de Başka Bir Türden Uyarlanan En İyi Komedi ödülü kazandı. Yapım, İngiliz sinema dergisi "Empire"'ın 2006 yılında hazırladığı "Tüm Zamanların En Muhteşem 201 Sinema Filmi" listesinde "Esaretin Bedeli" (Shawshank Redemption) filminin ardından ikinci sırada yer aldı. Aynı derginin 2008 yılında düzenlediği "Tüm Zamanların En Muhteşem 500 Sinema Filmi" anketinde ise "Baba" (The Godfather) ve "Kutsal Hazine Avcıları"nın ardından üçüncü sırada yer aldı. "İmparator", birçok kişiye üstün bir devam filmi yapmak konusunda örnek oldu. "X-Men" filminin devamı olan "X-2"'nin yapımcısı Tom DeSanto ve yönetmeni Bryan Singer, filmdeki karakter incelemesini taklit etti. Christopher Nolan da "Kara Şövalye"'nin devam filmini yönetip yönetmeyeceği sorusuna "Eğer devam filmini kötü çekerseniz göze batar ve 'Neden tüm bu karakterleri tıkıştırmışlar ki?' denir. Ama iyi giderse, "Baba II" veya "Yıldız Savaşları: Bölüm V - İmparator"'da olduğu gibi kimse ağzını açıp şikayet edemez" dedi. Önceki film "" gibi, "İmparator" da dünya dinleri ve mitolojik öykülerden bazı öğeler içeriyordu. Bunlara George Lucas'ın çocukluğundaki favori film serisi olan "Flash Gordon"'daki gökyüzünde bulunan bulutlardaki şehir de dahildi. Filmin müzikal besteleri John Williams tarafından hazırlanıp bestelendi ve Londra Senfoni Orkestrası tarafından gerçekleştirildi. RSO Kayıt şirketi, filmin orijinal soundtrack albümünü Amerika Birleşik Devletleri'nde çift LP ve 8 parça formatında dağıttı. Albümün ön kapağına Darth Vader'ın maskesinin resmi yerleştirildi. RSO Kayıtı ve onun müzik kataloğunu içine alan Polydor Kayıt, filmin ilk compact disk (CD) sürümünü yayımladı. 20th Century Fox şirketi 1993 yılında " Star Wars Trilogy: The Original Soundtrack Anthology" adında özel dört CD'lik bir kutu hazırladı. Bu antolojinin içindeki disklerde, üç orijinal "Yıldız Savaşları" filmi için bestelenen müzikler yer aldı. 1997 senesinde RCA Victory, orijinal üçlemenin üç filmi için hazırladığı iki disklik seti satışa sundu. Bu sette 32 sayfalık bir kitapçıkta bulunuyordu. Bu kitapçıkta "Yıldız Savaşları Üçlemesi: Özel Versiyon" için hazırlanmış posterler bulunuyordu. Bütün parçalar dijital olarak yenilendi. RCA Victory, daha sonra seti yeniden paketledi. Bu set, sınırsız olarak satışa sunuldu ama önceki sette yer alan kitapçık yer almıyordu. 2004 yılında, üç devam filmin ("Gizli Tehlike", "Klonların Saldırısı", "Sith'in İntikamı") soundtrack albümleri yayınladıktan sonra bunların yayın hakkını isteyen Sony Classical, bu amacına ulaşırken aynı yıl "İmparator"'u da kapsayan 1997'deki RCA Victor sürümünü tekrar dağıtıma soktu. Filmin DVD sürümü, yeni bir albüm kapağı çalışmasıyla dağıtıldı. Sony'nin bu 2004 sürümü, aslında 1997'deki RCA Victor sürümüyle aynıydı. Filmin romanı 12 Nisan 1980 tarihinde Del Ray Kitapçılık tarafından yayımlandı. Romanı, Leigh Brackett ve Lawrence Kasdan'ın senaryosunu temel alan Donald F. Glut yazdı. Roman ilk önce "Star Wars: The Empire Strikes Back" adıyla yayımlandı. Ancak sonraki basımlarda serideki filmlerin adlarına uygun olacak şekilde romanın adı "Star Wars Episode V: The Empire Strikes Back" olarak değiştirildi. Diğer "Yıldız Savaşları" filmleri için çıkarılan romanlarda olduğu gibi, bu romanda da hikâyenin arka planına yer verildi ve öykünün ekrana yansımayan kısımları genişletildi. Yine de romanın bazı ayrıntıları prequel üçleme ve "Jedi'ın Dönüşü" için yazılan romanın ayrıntılarıyla ile ters düştü. Örneğin; "İmparator"'da Boba Fett'in kökenleri belirsiz ve giydiği zırh savaşçı bir grup olan mandalorianların kostümlerinden biriydi. Bobo Fett'in gerçek kökenleri "" filminde açıklanmıştı. Marvel Comics, Archie Goodwin'ın yazıp Al Williamson ve Carlos Garzon'un çizdiği bir çizgi roman uyarlaması yayımladı. Filmin gösterim tarihi ile aynı zamanda yayımlanan çizgi roman ayrıca eş zamanlı olarak dergilerde ve cep kitapçıklarında yayımlandı. Filmden uyarlanan video oyunları çeşitli konsollar için piyasaya sürüldü. Ayrıca filmden esintiler taşıyan ama tamamen filme dayalı olmayan video oyunları da çıkarıldı. Parker Brothers, 1982'de AT-AT'ların Hoth'taki saldırısının da yer aldığı " Star Wars: The Empire Strikes Back" oyununu Atari 2600 konsolu için çıkardı. Bunu 1985'te çıkarılan arcade oyunu takip etti. Karakterler ilk kişi perspektifinden kontrol ediliyordu ve filmdeki savaş sekansları takip ediliyordu. Hoth Savaşı'ndaki mücadeleleri ve Millenium Falcon'un bir asteroid alanından kaçışını kapsıyordu. Başka türler de ZX Spectrum, Amstrad CPC, Commodore 64, BBC Micro, Atari ST ve Commodore Amiga için yayımlandı. 1992 yılında JVC, LucasArts tarafından Nintendo Entertainment System konsolu için hazırlanan "Star Wars: The Empire Strikes Back" isimli oyunu piyasaya dağıttı. Oyunda Luke Skywalker karakteri kontrol ediliyor ve baştan sona dek Skywalker'ın filmdeki hikâyesini izleniyordu. Aynı yıl Ubisoft da oyunun Game Boy versiyonunu dağıttı. Önceki oyun gibi bu oyunda Luke Skywalker'ın hikâyesini takip ediyordu. LucasArts'ın "Shadows of the Empire" adlı video oyunu, Nintendo'nun üçüncü nesil konsolu Nintendo 64 ve ayrıca Microsoft Windows için hazırlanmış ilk oyunlardan biri oldu. "Shadows of the Empire", Nintendo 64 adlı konsolun 1996 yılının Aralık ayında piyasaya sürülmesinden dört ay sonra dağıtıldı. Oyunun bilgisayarlar için hazırlanmış versiyonu ise, yaklaşık bir yıl sonra, Eylül 1997'de dağıtıldı. Bu oyunda, oyuncular kendi çabaları ile Prenses Leila'yı ve Luke Skywalker'ı Prens Xizor'un elinden kurtarıyordu. "İmparator" filmi sırasında geçen "Star Wars: Rebellion", filmden farklı olaylar içerir. Filmin radyo dram uyarlaması Brian Daley tarafından yazıldı ve 1983 yılında Ulusal Halk Radyosu'nda yayınlandı. Karakterler ve olaylar Leigh Brackett ve Lawrence Kasdan'ın senaryosundan uyarlandı. Dram, John Madden tarafından yönetildi. Ses miksajı Tom Voegeli tarafından yapıldı. John Williams'ın bestesine ek olarak Ben Burtt'un ses tasarımı da kullanıldı. Mark Hamill, Billy Dee Williams, ve Anthony Daniels sırasıyla Luke Skywalker, Lando Calrissian ve C-P3O rollerini tekrarladı. Yoda'yı John Lithgow seslendirdi. Dram beş saatlik bir süreye sahipti. 14 Şubat 1983 tarihinde yaklaşık 750,000 insan radyoları ile seriyi dinledi. Azizli, Ceyhan Azizli, Adana ilinin Ceyhan ilçesine bağlı bir mahalledir. Mahallenin ismi 1928 yılına ait Türkçe kaynaklarda Azizli olarak geçmektedir. Günümüzde aynı isimle köy statüsünü sürdürmektedir. Adana il merkezine 65 km, Ceyhan ilçesine 19 km uzaklıktadır. Qui-Gon Jinn Qui-Gon Jinn, "" (Star Wars Epsode I: The Phantom Menace) filminde yer alan hayâli bir karakterdir. George Lucas'ın yarattığı karakter Liam Neeson tarafından canlandırılmıştır. Kont Dooku'nun padawanı, Obi-Wan Kenobi'nin ustasıdır. Kraliçe Padme Amidala kurtarıp, uzay gemisindeki arıza nedeniyle Tatooine'ne iniş yapan Qui-Gon, orada Anakin Skywalker ile tanışır ve onun Jedi eğitimi almasını sağlar. Kendine has tavırları yüzünden Jedi Konseyi ile hep anlaşmazlığa düşer. Darth Maul tarafından öldürülür. "Yıldız Savaşları" serisinin en ayrıksı Jedi'ıdır. Aslında George Lucas tarafından 60 yaşlarında, uzun beyaz saçlı biri olarak planlanmıştır. Ancak Lucas daha sonra bu fikrini değiştirmiştir. Karakter ayrıca "Yıldız Savaşları"'ın çizgi kitaplarında, video oyunlarında ve romanlarında da yer almıştır. Yavin Savaşı'ndan yaklaşık bir yüzyıl önce doğan Jinn, bir çocukken Jedi olmak için Coruscant'a gitti. Doğduğu gezegen ile bağlarını sürdürdü. Qui-Gon, sekiz yaşındayken başka bir öğrenci ile arkadaş oldu. On yaşındayken, genç öğrencilerin bir şövalye veya Jedi Efendisi'nin himayesine girebilmek için yeteneklerini gösterdikleri Sergi Günü Turuvasına katıldı. Qui-Gon burada Kont Dooku'dan ilk ışın kılıcını kazandı. Ardından Kont Dooku, Qui-Gon'a eğitim vermeye başladı. Dooku ve Qui-Gon birlikte birçok görev için galakside ilerlediler. Bu görevlerin en önemlilerinden birinde ikisi Senator Blix Annon'a korumalık yapmak için yollandı. Ama gemilerindeki boşluktan içeri giren uzay korsanları yüzünden başarısız oldular. Bundan sonra, Dooku ve Qui-Gon'a usta ve çırak olarak verilen son görevin üzerinden iki yıl geçtikten sonra yeni bir görev verilir. Onlar görevden döndükten sonra, uzun zamandır birbiri görmeyen Qui-Gon ve Tahl karşılaştılar. Dooku, Qui-Gon'a son çıraklık anlarında onun merhametinin hayatının en büyük zaâfı olacağını söyledi. Dooku onu, bir arkadaşından gelecek ihanet konusunda uyardı. Öğrencisi Obi-Wan Kenobi ile birlikte Ticaret Federasyonu’nun Naboo kuşatmasını kaldırması için çıktıkları serüvende kendilerini savaşın ortasında bulmuşlardır. Kraliçe Amidala’yı gezegenden kurtarmalarının ardından gemilerindeki arıza nedenli ile Tatooine adında bir çöl gezegenine zorunlu iniş yapmışlardı. İhtiyaçları olan malzemeleri temin etme sürecinde Usta Jinn, Anakin Skywalker adında bir çocukla tanışmış ve onda olağanüstü bazı güçlerin bulunduğunu fark etmiştir. Jedi Konseyi’nin karşı çıkmasına rağmen çocuğun eğitimini üstlenmiştir. Naboo Savaşı’nda bin yıldır yüzlerini saklamayı başaran Sithler, Darth Maul adından bir Zabrak savaşçısı ile ortaya çıkmışlardı. Kılıç kullanmadaki becerisine rağmen kendinden daha çevik ve atletik olan Maul tarafından öldürülen Jedi ustası, son bir istek olarak Obi-Wan’dan Anakin Skywalker’ı eğitmesini istemiştir. Ölümünden sonra tam olarak nasıl olduğu bilinmese de Whills denilen bir oluşumdan güç ile bir olmayı fakat fiziksel bütünlüğünü kaybetsede zihinsel bütünlüğünü korumanın yollarını öğrendi. İlk olarak Yoda ile temasa geçen Jinn ona Dooku ile 2. karşılaşmasından önce önemli ipuçları verdi. Daha sonra Jedi Düzeni’nin Galaktik İmparatorluğun kurulması ile sona ermesinin ardından Usta Yoda bu bilgiyi Obi-Wan Kenobi ile paylaştı ve Tatooine ‘deki uzun süreli bekleyişi için yeni bir eğitim alacağını söyledi. Luke'u izlerken birçok kereler Jinn ile konuşan Kenobi bu konuşmaların birinden dolayı son kalan Jedi'lardan biri olan fakat padawanlığının son yılında düzeni Anakin yüzünden terk eden Ferus Olin'i kurtarmak için Tattoine'den ayrılmış ve bu olaylar zinciri ikizlerin gizliğinin ortaya çıkmasını engellemede önemli bir yer tutmuştur. Qui-Gon Jinn güçle birleşen ilk Jedi'dır. Somaklonal varyasyon Somaklonal varyasyon, doku kültürü ortamına alınmış somatik hücrelerde meydana gelen varyasyon. Bu varyasyon, mutasyon ve epigenetik varyasyona bağlı olarak meydana gelmektedir. Mutasyon kalıcıdır, epigenetik varyasyon ise genetik karakterlerde olmayan varyasyonlardır. Bu metotla hastalıklara, böceklere, tuzluluğa dayanıklı çeşitler elde edildiği gibi yeni çiçek renklerine sahip çeşitlerde oluşturulmuştur. Yine somaklonal varyasyonla yulafta bitki boyu, şekil ve rengi, soğanda yumru büyüklüğü ve şekli tipler elde edilmiştir. Ayrıca bu metot domates, patates, şeker kamışı ve tütün türlerinde yaygın olarak kullanılmaktadır. Luke Skywalker Luke Skywalker, Yıldız Savaşları filminde yer alan ve Mark Hamill tarafından canlandırılan kurgusal karakter. Jedi Şövalyesi Anakin Skywalker ile Naboo Senatörü Padme Amidala'nın oğlu, Leia Organa Solo'nun ikiz kardeşi, Mara Jade Skywalker'ın eşi ve Ben Solo'nun dayısıdır. Skywalker pek çok ünlüden daha ünlü bir pilot, lider ve efsanevi jedi olmuştur. Skywalker, İlk Ölüm Yıldızı'nı yok etmiş; İmparator Palpatine'i öldüren Darth Vader'i kurtarmayı başarıp Galaktik İmparatorluk'u devirmiş Asi Birliği'nin büyük kahramanı haline gelmiştir. Bir süre sonra general rütbesine terfi edip. Yeni Cumhuriyet'te sözü geçen bir üye ve önemli bir Jedi Efendisi olduktan sonra ordudan ayrılmayı uygun bulmuştur. Jedi efendileri Obi-Wan Kenobi ve Yoda gibi Güç'ün yolunda eğitmen olarak ilerledi. Luke bir asker olarak yaşantısını sonsuza kadar kapattı ve Jedi Praxeum ile Yeni Jedi Düzenini meydana getirerek, yeni cumhuriyete koruyucu ve barışın bekçisi olarak hizmet etti. Jedi Mara Jade ile evliliğinden bir erkek çocuk sahibi oldu. Ben Skywalker adını verdi. Luke bir süre sonra resmi istek üzerine jedi düzeninin en yüksek dereceli Büyük Jedi Efendisi olmuştur. Büyük Jedi Temizliği başladıktan ve Galaktik İmparatorluk kurulduktan kısa bir süre sonra asteroid kolonisi olan Polis Massa'da Padme Amidala Luke'u ve ikiz kızkardeşi Leia'ı doğurduktan sonra öldü. Her iki çocuk da öksüz kaldı. Obi-Wan Kenobi ve Yoda çocukların bilinmemesi için sahip oldukları güç ile İmparator ve düşmüş babalarından korumaya çalıştılar. Bunun için en iyi yolun çocukları ayırmak olduğuna karar veren iki Jedi Efendisi erkek bebeği, babasının üvey erkek kardeşi; Owen Lars ve eşi Beru'nun yanına Tatooine'e gönderilecek, Leia ise evlat edinebileceğini öneren Senatör Bail Organa ve eşi Breha Organa tarafından büyütülecekti. Kenobi bebeği de yanına alarak Tatooine gitti ve burada ilk yolculuğu Soulless One ile Nar Shadda'ya yaptılar. Lars ailesinin yaşadığı yere gidebilmek için şehrin pazar yerinde yıldız gemisini satmak zorunda kaldı. Kenobi, Skywalker'in eğitimini yakından izlemek ve çocuğun yanında olabilmek için Tatooine'de saklanmayı seçti. Sürgünde geçirdiği ilk zamanlar Obi-wan, Larsların çiftlik evine her gün gitti. Aslında Owen ve Beru yu düzenli olarak ziyarete geldiğinde, Luke'u uzaktan izlemekteydi. 'nın sonlarına doğru doğan Luke ve Leia kardeşler babalarından ve İmparatorluktan saklanmaları için daha doğumlarında sonra birbirlerinden ayrıdılar. Leia Alderaan senatörü Bail Organa'ya verilirken Luke ise amcası ve yengesi ile beraber çöllerle kaplı Tatooine gezegeninde yaşamaya başladı. Kendisini korumak ve yeri geldiğinde eğitmek için aynı gezegende bulunan Jedi ustası Obi-Wan Kenobi'nin gizli gözetiminde 20 yaşına kadar normal bir hayat yaşadı. Ancak yaşadığı hayattan çok da memnun değildi. Amcasının düşüncesinin aksine bir çiftçi değil Pilot olmak istemekteydi. 20 yaşındayken bir gün C-3PO ve R2-D2 isimli 2 robotu satın aldılar. Luke onları temizlerken R2-D2'nun belleğine yazılmış hologram bir mesaj kaşfetti. Mesajın sahibi genç kız Obi-Wan Kenobi isimli birinden umutsuzca yardım istemekteydi. Bu kişinin tanıdığı Yaşlı Ben ile ilgisi olup olmadığı kafasında soru işareti halinde iken o gece R2-D2 ortadan kayboldu. Onu aramaya çıkan Luke Tuskenların saldırısına uğradı ve uyandığında eski dostu yaşlı Ben'i karşısında buldu. Ben, uzun zamandır Obi-Wan ismini kullanmadığından söz etti. Luke R2-D2'nun kendisi için kayıtlı mesajını olduğunu söyledi. Beraber Obi-Wan'ın evine gittiler. Obi-Wan mesajın tam metnini izledi ve İmparatorluktan önceki eski zamanlardan, kendisi gibi bir jedi olan babasını bahsetti. Ona ait olan ışın kılıcını verdi. Dahası gücün karanlık tarafını seçen Darth Vader isminde bir hain tarafından öldürüldüğünü söyledi. Luke tüm bunları ilgiyle dinledi. Artk zamanın daraldığı düşüncesiyle olsa gerek Ben, Luke kendisiyle beraber gelmesini önerdi. Luke buna gönüllü gözükmedi. Bu arada İmparatorluk birlikleri iki robotu aramak üzere gezegene inmiş bulunuyorlardı. Eve döndüğünde genç adam amcası ve yengesinin yanmış cesetleriyle karşılaştı. Artık kendisini Tatooine'de tutacak bağı da kalmamıştı. Obi-Wan'la gitmeye ve babası gibi bir jedi olmaya karar verdi. Gezegenden çıkmanın yolu uzay gemisi kiralamaktan geçiyordu. "Millenium Falcon" adlı geminin sahibi kumarbaz ve kaçakçı Han Solo ile anlaştılar. Han Solo ve yardımcı pilotu "Wookiee" ırkından Chewbacca ile Han Solo'nun gemisiyle Alderaan gezegenine doğru yola çıktılar. Luke yolculuk sırasında Jedi eğitimine başladı. Bu esnada Ölüm Yıldızında bulunan Prenses Leia'ya gizli asi üssünün yerini söylemesi için Darth Vader tarafından işkence yapıldı ve tehdit edildi. Göz korkutmak amacıyla da Leia'nın vatanı olan Alderaan gezegeni Ölüm Yıldızı tarafından yok edildi. Luke ve Obi-Wan Alderaan'a vardıklarında enkazdan başka bir şey bulamadılar. Ne yapacaklarına karar vermeye çalışırlarken bilinmeyen bir çekim alanına girdiler. Bu çekim alanını yaratan " Ölüm Yıldızı"ydı. Han İmparatorluk filosuna sızmayı başardı. Anca giriş çıkış kadar kolay değildi. Obi-Wan Kenobi kalkanları kaldırmak üzere diğerlerinden ayrıldı. R2-D2'nun tarayıcıları tutsak prensesin gemide olduğunu tespit edince Han'ın itirazına rağmen Luke O'nu kurtarmaya karar verdi. Aralarında uygulamaya koydukları basit bir planla prensesi hücresinden kaçırdı. Kalkanları kaldırmayı başaran Kenobi eski öğrencisi ile yüzleştiği sırada Luke'da bu mücadeleye ve yaşlı dostunun ölümüne tanık oldu. Klon askerlerin çapraz ateşinden zorlukla kurtularak gemilerine binmeyi başardılar. Luke Ben'in ölümüyle fazlasıyla sarsıldı. Ölüm Yıldızına ait gizli planı asilere ulaştırdıklarında Han kalıp savaşmak yerine aldığı ücretle dönmeyi seçip onları hayal kırıklığına uğrattı. Luke ise hayalini kurduğu üzere Ölüm Yıldızı'na düzenlenecek saldırı birliğinde pilot olarak yer aldı ve Ölüm Yıldızı'nı patlattı. Ancak imparatorluk karanlık tarafını gösterdi ve Ölüm Yıldızı II doğdu. Aynı zamanda Luke, Leia ve Han önderliğinde Soğuk Hoth gezegeninde bir üs kuruldu. Luke bir Wampa'nın saldırısına uğradı ve kaçtı. Sonrasında Hoth Savaşı başladı ve Luke'un önderliğinde avcı uçakları saldırıya başladı. Düşman çok güçlüydü ve Luke'un gemisi düştü. Ve bu sırada boş durmayıp bir AT-AT'ı patlatmayı başardı. Ancak düşman ilerledi ve üs yok oldu. Luke'un ve diğer arkadaşlarının yolu ayrıldı. Han, Leia ve diğerleri Lando Calrissian'ın üssüne gider. Luke ve R2-D2 Üstat Yoda'nın yaşadığı gezegene, Dagobah'a gider. Eğitiminin yarısını tamamlar. onları kurtarmak için Bespin'e gider, sadece bir tuzağa çekilir. Darth Vader ile ışın kılıcı düello yapar. Sith Lordu Luke'a üstün gelir ve sağ elini koparır. Vader daha sonra Luke'un babası olduğunu ortaya çıkarır ve ona Gücün karanlık tarafına dönme ve galaksiyi onun yanında yönetme şansı sunar. Dehşete kapılmışken, Luke kendini derin bir reaktör uçurumuna atar. Hayatta kalır, ancak Cloud City'nin alt kısmına bir çöp oluğuna çekilir ve bir kanatlı çubuğa tehlikeli bir şekilde asılır. Millennium Falcon'daki Bulut Şehrinden uzaklaşan Leia, Luke'un tehlikesini algılar ve onu kurtarmak için gemiyi döndürür. Gemide, Vader'in telepatik olarak ona karanlık tarafa katılmanın kaderi olduğunu söylediğini duyar. Luke'un kopmuş eli yerine biyomekanik bir el geçer. Luke Dagobah'a geri döner ve ölmekte olan bir Yoda'dan Vader'in gerçekten babası olduğunu öğrenir. Luke daha sonra Obi-Wan'ın ruhundan, Leia olduğunu hemen anladığı ikiz bir kız kardeşi olduğunu öğrenir. Yoda Luke'a eğitimini bitirmek ve galaksiyi kurtarmak için tekrar Vader ile yüzleşmesi gerektiğini söyler. Bir Asi komando ekibinin bir parçası olarak Endor'a gelen Luke, babasını Güç'ün karanlık tarafından geri getirmek için Vader'e teslim olur. Vader Luke'u, efendisi İmparator'un Luke'u karanlık tarafa çekmeye çalıştığı Endor'un etrafında dönen ikinci Ölüm Yıldızına getiriyor. Luke, ışın kılıcıyla İmparator'a geçici olarak saldırır, ancak Vader gengeller ve baba ve oğul bir kez daha birbirlerine karşı düello yapar. Luke, Vader'i yakalar ve acımasızca yener, babasının mekanik sağ elini keser. İmparator Luke'a Vader'i öldürmesini ve yerini almasını emreder. Luke kendi biyonik eline bakar ve babasının kaderini çekmenin eşiğinde olduğunu fark eder. Işın kılıcını bir kenara bırakarak kendini bir Jedi ilan eder. Öfkeli, İmparator Luke'a Yıldırımıyla işkence eder. Acı içinde Luke yardım için babasına seslenir; oğlunun ölmesine izin vermek istemeyen Vader, İmparator'u bir reaktör şaftına atar, ancak İmparatorun süreçteki yıldırım gücü tarafından ölümcül bir şekilde elektriğe maruz kalır. Rebel savaşçıları Ölüm Yıldızının ana reaktörüne doğru ilerlerken Luke Anakin'in maskesini kaldırır ve ilk ve son kez babasının gerçek yüzüne bakar. Kurtarılan Anakin Skywalker, Luke'a ölmeden önce içinde iyilik olduğunu söyler. Endor'da Luke, babasının cesedini yakar. Asilerin Endor'daki zafer kutlamaları sırasında Luke, babasının ruhunu Obi-Wan ve Yoda'nın yanında görür. Filmin sonunda, Direniş, tapınağın yerini İmparatorluğun arşivlerinden bulunduğu yere kadar izleyen bir haritayı yeniden inşa etmeyi başardı ve daha sonra Ahch-To gezegeninde, sunan genç hurdacı Rey tarafından bulundu. daha önce hem Luke hem de babası tarafından mavi ışın kılıcını Luke'a uzattı. Son Jedi'da (2017), Luke ışın kılıcını Rey tarafından verildikten sonra atar. Daha sonra Rey ile konuşmayı reddederek kendini evinde mühürler. Ancak, Han Solo olmadan Chewbacca'yı gördüğünde ve Rey Millennium Falcon'a geldiğinde, neler olup bittiğini soruyor. Rey, Luke'u Solo'nun Kylo Ren'in elindeki ölümü ve İlk Düzenin galaksiyi yönetmek için yükseldiğini bildirir. Rey, Luke'dan onu Kuvvet yollarıyla eğitmesini ister. Luke başlangıçta Rey'i eğitmek konusunda isteksizdir ve ona Jedi Tarikatı'nın sona erme zamanının geldiğini söyler. Direniş İlk Düzene karşı bir çekişme yaparken Crait gezegeninde ortaya çıkar ve Ren'in karanlık tarafa düşmesine izin verdiği için Leia'dan özür diler. Luke, İlk Düzen topçularının önüne geçer ve beklenmedik bir şekilde Ren tarafından emredilen bir blaster ateşi saldırısında hayatta kalır. Ren, Luke'a el ele savaşında suçlanır, görünüşte onu ışın kılıcıyla ikiye böler, ancak Luke yaralanmadan kalır; Hala Ahch-To'da olan Luke, Gücü kullanarak bir projeksiyon gönderdi. Bu dikkat dağıtıcı şey Direniş'in gezegenden kaçmasına izin veriyor. Luke Kylo'ya, projeksiyonu kaybolmadan önce son Jedi olmayacağını söyler. Ahch-To'da Luke çöker ve sonra Gezegenin iki güneşinin Güç ile birleşmeden önce batışını görmek ve ortadan kaybolmak için ufukta bakar. Filmde Luke güç hayaleti olarak görünür. Luke Skywalker, Darth Vader'ın İmparatoru öldürmesini sağlamış ve Yeni Cumhuriyet'i kurmuştur. Büyük Amiral Thrawn ve bir Dark Jedi olan C'Boath'a karşı savaşmıştır. Mara Jade ile evlenmiştir. Kısa bir süreliğine de olsa Karanlık Taraf'a geçmiştir. Dış bağlantılar Adapa Adapa, Adaba Mezopotamya mitolojisinde yaratılmış ilk insandır. Adapa Sümer kralları listesi'nde ulusun ilk lideri olarak geçer. Farklı biçimlerinde "Oanes" ve "Alulim" olarak da anıldığı olmuştur. Akadca'da ismi "adamu, erkek insan" anlamına gelir. Öykü tevrat anlatılarında yer alan yasak meyveden yiyen Âdem ile Havva'nın cennetten atılması öyküsü ile ilişkilendirilmektedir. Adapa antik Eidug şehrinin kralıydı. Enki tarafından yaratıldığına inanılırdı, bir bakıma Enki'nin oğlu olarak düşünülmüştür. Yarı faniydi ama ölümsüzlerin kuvvetine sahipti. Evrenin tüm bilgisinin üçte birine sahip olduğu, bu bilginin ona Enki tarafından öğretildiğine inanılırdı. İnsanlığa dili öğretenin Adapa olduğuna inanılır. Kral olarak görevlerinin yanı sıra bir rahip ve üfürükçüydü. Öldükten sonra yarı tanrılar sınıfı olarak değerlendirilen yedi büyük bilge (apkallu)`dan biri olmuştur. Mite göre Adapa tanrısal soydan gelen bir fanidir. Balıkçı teknesini devirdiği gerekçesiyle "Güney Rüzgârı"'nın kanatlarını kırınca cennetin ve tanrıların tanrısı olan Anu'nun önünde hesaba çekilmesi gerekir. Adapanın koruyucu tanrısı olan Ea/Enki, cennetteyken yiyip içmemesi gerektiği konusunda onu uyarır. Bu aslında bir aldatmadır, böylece Adapa'nın ölümsüz olma şansını elinden almıştır. Bu mite göre ise insanların ölümlü oluşu Adapa'nın aptallığından kaynaklıdır. Enki (Ea), oğluna bilgelik vermiş, ama ölümsüz yaşamı vermemiştir. Bir gün Adapa'nın önüne ölümsüzlüğü elde etme şansı çıkar, ancak Adapa reddeder. Tanrı Anum'un huzuruna çağrılır. Ea, önceden ona orada ölüm için yiyecek ve içecek verileceğini, onlardan tatmamasını haber verir. Hüküm verileceği gün, öteki tanrılar onu tutarlar ve yumuşayan Anum, ölümsüzlük yiyecek ve içeceğini getirtir. Adapa bunları da almak istemez. Anum, şaşırıp nedenini sorar. Adapa şöyle yanıtlar: "Bir başkası yemeyeceksin, içmeyeceksin, dedi". Anum, buna bakıp Adapa'nın yeryüzüne atılmasını emreder. Yahudilerin Babil sürgünü sırasında Yahudi bilginleri tarafından diğer mitolojik unsurlarla birlikte kültürel hafızaya alınan Adapa öyküsü ilk insan ve insanlığın atası olarak Tevrat'ın yazımı sırasında Tevrat anlatımlarına (genesis) konu edilmiş, kültürel miras olarak Ortadoğu din ve inanışlarına aktarılmıştır. Adapa ve diğer sümer mitolojilerine ait çok sayıda imgenin Adem ve tufan hikâyeleri gibi Tevrat anlatılarına aktarıldığı düşünülmektedir. Bunlardan bazıları Adem (Adam) ismi, sonsuz yaşam sürülen cennette yaşamaktayken yasak meyvelerden yeme ile bağlantılı bir şekilde tanrı tarafından hesaba çekilme ve cennetten atılma, her şeyin isminin (bilgisinin) kendisine öğretilmiş olması, kendisinin ilk insan olmakla birlikte ilk rahip (ibrahimi dinlerde ilk peygamber) oluşu, cennetten medeniyete ait sanat veya bilgileri getirmesi, Ea ile Eva (Havva) isim ve rollerine ait benzeşmelerdir. Form Form, şekil, biçim; Bir şeyin istenilen ve olması gereken durumu; İstenilen şeylerin yazılması, doldurulması için hazırlanmış basılı belge. Şu anlamlara da gelebilir: Refik el-Hariri Refik Bahaddin el-Hariri (Arap: رفيق بهاءالدين الحريري, d. 1 Kasım 1944, Sayda - ö. 14 Şubat 2005, Beyrut‎), Lübnanlı iş adamı ve Lübnan'ın eski Başbakanı. Refik el-Hariri, 1944'te Lübnan'ın Sayda şehrinde mütevazı bir çiftçi ailesinin çocuğu olarak dünyaya geldi. İlk, orta ve lise öğrenimini Sayda'da tamamladı. Üniversite tahsilini Beyrut Arap Üniversitesi'nde ticaret bölümünde okudu. Üniversitede öğrenim görürken bir yandan da okul masraflarını karşılamak için gazetelerde redaktör olarak çalışıyordu. Daha sonra buradaki tahsilini keserek 1965'te Suudi Arabistan'a geçti ve orada öğretmen olarak çalışmaya başladı. Suudi Arabistan'da Kral Fahd'ın kız kardeşiyle evlendi. 1969’da CICONEST isimli kendi inşaat şirketini kurdu. 1970'li yılların ortalarında büyük petrol şirketleriyle iş anlaşmaları imzaladı. Onun servet dünyasına girmesinden kısa bir süre sonra asıl vatanı olan Lübnan'da iç karışıklıklar yaşanmaya başladı. Bu yüzden ticaret ve sanayi alanındaki faaliyetlerini Suudi Arabistan ve Körfez ülkelerinde sürdürdü. Çok kısa bir süre içinde büyük bir servete sahip oldu ve Arap dünyasının hatta dünyanın sayılı zenginleri arasına girdi. Servet alemine önce bazı küçük çaplı mukavelelerle girdi. Sonra bir Fransız inşaat şirketini satın alarak büyük ihalelere girmeye başladı. Lüks Taif otelinin ve bazı kraliyet saraylarının inşaatları üstlendiği büyük ihaleler arasında yer alıyordu. Ardından bankacılık işine girip Lübnan ve Suudi Arabistan'da bazı bankaları satın alarak bunların güçlerini birleştirdi. Ardından bilgisayar ve yayın dünyasına girerek işi büyüttü. Yayın alanında el-Mustakbel televizyonunu satın aldı. Sonra Paris'ten yayın yapan eş-Şark radyosunu satın aldı. Yine aynı dönemde zamanla Arap dünyasının en etkili haftalık yayın organları arasına giren el-Mustakbel dergisini ve Savtu'l-Urube gazetesini satın aldı. Derken kendi girişimleriyle günlük el-Mustakbel gazetesini çıkardı. Çok geçmeden Arap dünyasının en yaygın günlük gazetelerinden olan en-Nehar'ın hisselerini satın alarak ortak oldu. Daha sonra Suudi Arabistan'daki üç dergiyi satın almak ve Suriye'de bu ülkenin şartlarına göre bayağı büyük sayılabilecek 100 milyon dolar sermayeyle bir yayın şirketi kurmak suretiyle medya alanındaki faaliyetlerini bayağı büyüttü. Bu yüzden gerek siyasi çevrelerde ve gerekse ekonomik rakipleri arasında "medya kralı" olarak anılmaya başlanmıştı. Yayın dünyasındaki etkisi ile kendisine zamanla kalıcı kitle tabanı kazandı ve bu yolla bir siyasi güç de elde etmiş oldu. Hariri, 1987'de de Suudi Arabistan'dan vatandaşlık hakkı elde etti. Finansörlüğünü yaptığı 1988 Taif Anlaşması'nın ardından Lübnan'da iç savaş çıktı ve yeni bir dönem başladı. Bu anlaşma gereği birbiriyle çatışma hâlindeki tüm silahlı grupların silahlarının toplanmasına başlandı. Zaman içinde istikrar sürecine girilmeye başlandı. Kamusal, sosyal alanlarda Özelleştirme girişimleri ve kaynakları yabancı sermayeye açmada çok başarılı olmasının yanı sıra, icraatları ile insanların değerlerine saygılı, ülkesini kalkındırma konusunda da gayretli olduğu da görülmeye başlandı ve "Beyrut'u yeniden inşa eden" biri olarak anıldı. 1992'de Lübnan Başbakanı oldu. 1995'e kadar bu görevde kaldı. 1996'da Ulaştırma Bakanı oldu ve 1998'e kadar bu görevi sürdürdü. 2000 yılında Lübnan halkının desteğiyle ikinci kez Başbakanlık koltuğuna oturma imkânı elde etti ve 2004 yılı Ekim'ine kadar da bu görevi sürdürdü. 2002 yılında Dünyanın en zengin dördüncü kişisi oldu. Ekim 2004'te bazı konularda, özellikle Suriye çizgisinde bir politika sürdüren Cumhurbaşkanı Emil Lahud ile ortaya çıkan ihtilaflardan dolayı istifa etti. Refik el-Hariri, 14 Şubat 2005'te, Beyrut'taki St George oteli yakınlarındaki bir kavşağın bir tonluk TNT ile havaya uçurulması ile öldürülmüştür. Suikast sonrasında Suriye'ye çeşitli suçlamalar yönelttiyse de 2010 senesinde Refik Hariri'nin oğlu dönemin Lübnan Başbakanı Saad Hariri, Suriye'yi suçlamakla hata edildiğini ifade etti. Köprülü Mehmed Paşa Köprülü Mehmed Paşa, (d. 1578 - ö. 31 Ekim 1661) Osmanlı sadrazamı. Olaylı bir dönemde Osmanlı Devletini idare etmiştir. Kargaşaların etkisini azaltarak devlete yeniden eski itibarını kazandırabilmiştir. Mehmed IV. tahta 7 yaşında geçtiği için Valide Kösem Sultan ve Valide Sultan Turhan söz sahibidir. Aralarında geçen entrikalar ve akıbetinde Kösem Sultan'nın öldürülmesiyle beraber bir kargaşa mevcuttur. Köprülü Mehmet Paşa bu kargaşalı dönemde sadrazam olmuştur. Köprülü Mehmet Paşa'nın Katip Çelebi'nin risalelerini göz önünde bulundurarak katı davranışlar sergilediği düşünülür zira Katip Çelebi yazılarında başa "eli kılıçlı" (Sahib-üs Seyf) bir yönetici geçmelidir demiştir. Mehmet Paşa, 1578'de Arnavutluk'un Berat Sancağı'nın Roshnik Köyü'nde doğmuştur. Babası Vezirköprü eşrafındandı. Gençliğinde İstanbul'a getirilerek saraya alındı. Has odalı Hüsrev Ağa'ya bağlanarak, büyük odalı zümresine dahil oldu. Sonra hazine-i amire'de vazife aldı. Kemankeş Kara Mustafa Paşa'nın zamanında Mirahorluk payesi aldı. Daha sonra Mirmiranlıkla Şam'a vali tayin edildi. 1650'de kubbealtı veziri oldu. Aynı sene içerisinde on yedi gün Anadolu Eyaleti valiliği yaptı. Sadrazam Gürcü Mehmet Paşa'nın garazına uğradı ve bu yüzden rütbesi alınarak Köstendil'e sürüldü. İpşir Mustafa Paşa'nın himayesi ile Trablus'a vali tayin edildi. Eskişehir'de karşılaştığı Boynueğri Mehmet Paşa ile birlikte İstanbul'a döndü. Bu esnada bütün memlekette anarşi kol gezmekteydi. Zorbalık ve haksızlık almış yürümüştü. Devlet düzeni bozulmuştu. Ordudaki disiplin bozulmuş, askerler ahaliyi rahatsız etmeye başlamışlardı. Henüz çocuk olan IV. Mehmet'in duruma hakim olması mümkün değildi. Annesi Turhan Valide Sultan saltanat naibeliği yapıyordu. İstanbul'da bulunan Köprülü Mehmed Paşa ise; yakın dostlarından Mimar Kasım Ağa, şair ve musikişinas Solakzade Mehmet Hemdemi Efendi ve Evliya Çelebi ile sohbet ediyor, devlet idaresi hakkındaki fikirlerini açıklıyordu. Mütevazı fıtratıyla tanınan, mevki ve makamda gözü bulunmayan Mehmet Paşa, devletin içerisinde olduğu durumdan ızdırap duyuyor ve yakın arkadaşlarına devletin kurtarılması için ne yapılması lazım geldiğini anlatıyordu. Turhan Valide Sultan'ın müşavirlerinden olan Mimar Kasım Ağa, Köprülünün fikirlerini Valide sultana anlatmış ve Köprülüyü sadrazam olarak tavsiye etmişti. Valide Sultan Köprülü ile görüştü ve onu sadrazam yapmak istediğini bildirdi. O esnada 78 yaşında olan Köprülü, kendisine geniş yetkiler verildiği ve aleyhine hile koparanların sözlerine itibar edilmeyeceğine söz verildiği takdirde sedâreti kabul edeceğini bildirmiş ve kendisine çok geniş yetkilerin verilmesi üzerine 15 Eylül 1656'da sadrazamlığı kabul etmişti. Mehmet Paşa idareyi ele alır almaz derhal anarşiyi bastırma yoluna gitmiş ve zorbaları birer birer yakalatarak cezalarını vermişti. IV. Murat gibi, ordu intizam altına alınmadan devletin kargaşadan kurtarılamayacağına ve huzurun temin edilemeyeceğine inanan Mehmet Paşa, ordudaki zorbaları temizleyerek, disiplini kurmaya muvaffak oldu. İstanbul'daki karışıklıklarda, yeniçeri kiyafetine soktuğu Hristiyanlar vasıtası ile Müslüman ahaliyi zarara uğratan Rum patriğini idam ettirdi. İstanbul'daki ulema sınıfı arasındaki kargaşalığı önledi ve bu sınıfın huzurla hizmet görür hale gelmelerini sağladı. Devlet bünyesinde asayişi muhafaza edip, huzur ve intizamı ikame ettikten sonra orduyu toplayarak sefere çıktı. Çanakkale Boğazını kapatmış olan Venediklilerin üzerine yürüdü. Kaptan Topal Mehmet Paşa'nın denizden, kendisinin karadan yaptığı taarruz neticesinde Venediklileri boğazdan attı ve Venedik işgali altındaki Bozcaada ve Limni adalarını geri aldı. Ardından, Eflak, Boğdan ve Erdel meselelerini ele aldı. Bu havalideki isyanları bastırdı. Anadolu'daki Abaza Hasan Paşa isyanını da başarıyla bastırdı ve Anadolu'da huzuru temin etti. 1661'de Edirne'de vefat eden Köprülü, İstanbul'a getirilerek Divanyolundaki türbesine defnedildi. Kendisinden sonra oğulları, Köprülü Fazıl Ahmet Paşa ve Köprülü Fazıl Mustafa Paşa sadrazam olarak devlete hizmet etmişlerdir. Charlize Theron Charlize Theron (d. 7 Ağustos 1975, Benoni), Güney Afrikalı ve Amerikalı sinema sanatçısıdır. 2003'te En İyi Kadın Oyuncu dalında Oscar ödülüne layık görüldü. Charlize Theron Güney Afrika Cumhuriyeti'nin Benoni şehrinde doğdu. Annesi Gerda Alman, babası Charles Theron ise Fransız asıllıydı. Annesi ve babası bir yol yapım şirketi işletiyordu. Theron 15 yaşında iken annesi bir tartışma sırasında babasını vurdu ve Theron'un babası hayatını kaybetti. Annesi kendini savunduğu gerekçesiyle ceza almadı. 6 yaşında bale dersleri almaya 16 yaşında modellik yapmaya başladı. Ancak bir süre sonra dizini incitti ve profesyonel olamadan balerinliğe noktayı koydu. Theron bir bankadaki görevliyle ateşli bir tartışma yaşarken oyuncu menajeri John Crosby tarafından keşfedilmiştir. Theron kartvizini aldığı Crosby'i arayarak oyunculuk için ilk adımını atmıştı. 2001 yılından bu yana İrlandalı aktör Stuart Townsend ile olan birlikteliği 2011 yılının başlarında sona ermiştir. 2011 yılı Kasım ayında Jackson Theron'u, 2015 yılında August'u evlat edinmiştir. The Hollywood Reporter'ın 2006 yılının "En Çok Kazanan Kadın Oyuncuları" listesinde North Country ve Æon Flux filmleri için film başına aldığı 10,000,000 $ ücretle Halle Berry, Cameron Diaz, Drew Barrymore, Renée Zellweger, Reese Witherspoon, ve Nicole Kidman'ın ardında 7. sırada yer aldı. Theron, 2007'de Güney Afrika vatandaşlığını koruyarak Amerikan vatandaşı oldu. Oscar BAFTA Altın Küre Emmy ! colspan="3" style="background: #DAA520;" | Akademi Ödülleri Enkidu Enkidu, Sümer mitolojisinde bir karakter. Sümercede "Kırların İnsanı" anlamına gelir.Tanrıça İştar Enkidu'yu Gılgamış'ı öldürmekle görevlendirir.Bir gün ormanda Gılgamış ve Enkidu karşılaşırlar ve dost olurlar.Birlikte kötülükleri kaldırmaya başlarlar.Enkidu Gılgamış'ı tanrıça İştar'ın yanına götürür.İştar Enkidu'nun Gılgamış'a olan bağlılığını görür ardından Gılgamış'ı cezbezmeye çalışır.Gılgamış tanrıçaya gönül verenin sonunun ölüm olduğunu bildiğinden aşka umut vermez.Gazaba gelen İştar Enkidu'yu oracıkta yok eder. GeÅŸtinanna Geştinanna, Sümer mitolojisinde Enki ve Ninhursag'ın kızı. Dumuzi öldüğünde, Geştinanna günler ve geceler boyunca matem tutup, dövünmüştür. Geştinanna öldükten sonra şarabın ve soğuk mevsimlerin tanrıçası olmuştur. Buji Buji, İçten yanmalı motorlarda yakıt-hava karışımını ateşleyen makine parçasıdır. Bujiler yüksek gerilimli elektriği iki elektrot arasından atlatarak kıvılcım oluştururlar. Silindir içinde basınç altında yanma noktasına yaklaşmış yakıt bu kıvılcım sayesinde ateşlenir. Motorun "yanma zamanı" böylece gerçekleşmiş olur. Bujiler birçok çeşitte ve değişik tip motorlarda kullanılmak üzere farklı boyut ve özelliklerde üretilir. Genellikle 4 bölümden oluşurlar. Åžamhat İştar (aşk ve savaş tanrıçası) kültüne bağlı bir tapınak fahişesi. Şamhat, bitkiler için verimli, hızlı büyümek, olağanüstü bir endama ve güzelliğe sahip anlamlarına gelen, "samahu" kökünden türemiş bir kelimedir. Çayırın hayvanları ile dost yabani insan Enkidu (Enki'nin yaratısı) ile ilşkiye giren şamhat onun uygarlıkla tanışmasını sağlar. Cinsel deneyim sonucu elde edilen bilgelik fikrinin sümer kökenli mi yoksa sami kökenli mi olduğu bilinmemektedir. Siduri Siduri, Gılgamış Destanı'ndaki bir karakter. Fermantasyon ile bağdaştırılmış bir tanrıçaydı. Gılgamış'ı ölümsüzlük arayışından caydırmaya çalışmıştır. Tammuz Türkçeye Arapça veya Aramiceden girmiş Temmuz ayı ismini bu tanrıdan almıştır. Sümer dini kökenli olan tanrıdan bu dilde "Dumuzi sipad" olarak bahsedilmiştir. Bu kullanım anlamsal olarak "güvenilir oğul" demektir. Tammuz inanışının kökenleri Sümerlere dayanır. Çoğu zaman ahır hayvanlarının ve çobanların ya da kırsal hayatın, ekinlerin ve hasadın koruyucusu olarak görülmüştür. Sümer mitolojisinde çoban görünümlü olarak betimlenir. Sümerler, İnanna tanrıçasının bir çiftçi ile bir çoban arasında kimin kocası olacağı konusunda bir seçim yaptığına ve çoban olan Tammuz'u seçtiğine inanmıştır. Bu yüzden çoğunlukla İbrahimi dinlerde yer alan Habil ve Kabil hikâyesi ile karşılaştırılmaktadır. Buna ek olarak Tammuz'un senenin bir yarısını yer altı dünyasında "ölü bir şekilde" geçirdiğine, diğer yarısını ise İnanna ile dünyada "yeniden doğarak" geçirdiğine dair Sümer hikâyeleri vardır. Sıcak ve kurak yaz ayları Tammuz'un ölümünü simgelemişken, yağışlı ve serin dönemler yeniden doğumunu belirtmiştir. Dumuzi Sümerlerde İnanna'nın eşiyken, Akadlar'da İnanna'nın dengi olan İştar'ın eşidir. Akadlar Gılgamış Destanı'nda Tammuz'u bir "allalu" kuşu olarak betimlemiştir. Antik Kenan inancındaki Adonis de, ki daha sonraları Yunan panteonuna da girmiştir, buradan kök almıştır. Yunan inanışlarında Adonis adına küçük bir bahçe düzenleme geleneği de bulunmaktadır. Tevrat ve Zebur'u kapsayan ve İbrani Kutsal Kitabı olarak da bilinen Tanah'ta Tammuz'a birkaç atıf bulunur. Hezekiel 8:14 ve 15'te Tammuz'a ismi ile hitap edilmiştir: Bu Eski Ahit'te Tammuz'a ismi ile hitap edilmiş tek yer olsa da bazı diğer kitap ve bölümlerde ismi verilmeden Tammuz'dan bahsedildiği düşünülmektedir. Yeşaya 17:10-11'de şu ifade yer alır: Metnin fidan dikmek kısmının Tammuz'a tapınılması sırasında oluşturulan minyatür bahçelere atıfta bulunulduğu düşünülmektedir. Yeşeya kitabında yer alan başka kısımlarda da buna benzer fadeler kullanılmıştır. Tammuz ve İştar'a dayanan bazı gelenek ve kutlamalar Orta Doğu'da, özellikle Harran ve Mardin'de Hristiyanlık ve İslam sonrası çağlarda bile gözlemlenmiştir. Bekir Sami Kunduh Bekir Sami Kunduh (Osetçe: "Къуындыхаты Муссæйы фырт Бечыр"; 1867, Saniba, Osetya - 16 Ocak 1933, İstanbul), ilk TBMM hükûmetinin, bu anlamda da Türkiye'nin ilk dışişleri bakanı olma unvanını taşıyan siyasetçi ve diplomattır. Kuzey Kafkasya'nın Osetya Bölgesi'nde 1865'de doğmuş ve aynı yıl Anadolu'ya göç etmiş olup, Rus ordusunda General iken hemşehrileriyle birlikte Osmanlı Devleti tarafına geçip, Türk ordusunda da paşalık yapmış olan Musa Kunduh Paşa'nın oğludur. Galatasaray Lisesini bitirdikten sonra Paris'te siyasal bilgiler tahsilini tamamladı. Petersburg Elçiliği'nde kâtiplikle başlayan memuriyeti Amasya Mutasarrıflığı, Van, Trabzon, Bursa, Beyrut ve Halep Valilikleriyle devam etti. Mütareke öncesi son görevi Beyrut Valiliğidir. Mustafa Kemal Paşa ve Rauf Bey'in çağrısı ile Anadolu'ya geçmiş ve Sivas Kongresi'nden itibaren Milli Mücadele'nin içinde yer almıştır. Erzurum Kongresi sırasında Sivas'ta olmasına rağmen Heyet-i Temsiliye üyesi seçilmiştir. Sivas Kongresi tarafından da Heyet-i Temsiliye üyeliğine seçilmiştir. Sivas ve Amasya Çerkesleri üzerinde geniş bir nüfuza sahip olan Bekir Sami Bey, tarihte Amasya Mülakatı olarak bilinen ve İstanbul Hükûmeti ile Anadolu Temsilcileri arasındaki ilk resmi görüşmede de Mustafa Kemal Paşa ve Rauf Bey ile birlikte hazır bulunmuştur. Heyet-i Temsiliye'nin Ankara'ya taşınmasından sonra yapılmış olan son Osmanlı Meclis-i Mebusan toplantısına Amasya Milletvekili olarak katılmış, bu Meclis'in İngilizler tarafından basılmasını takiben Ankara'ya dönüp TBMM'ye katılmıştır. TBMM bünyesinde oluşturulan ilk hükûmetin dışişleri bakanı olmuştur. Bu sıfatla Sovyetler Birliğine ve Londra Konferansına giden heyetlerin başkanlığını yapmıştır. Konferansta Ankara Hükümeti'ni Bekir Sami Bey, İstanbul Hükümeti'ni ise Osmanlı Sadrazamı Tevfik Paşa temsil etti. Konferans sırasında Türkiye'nin tek temsilcisinin Ankara Hükûmeti olduğunu belirten Sadrazamı Tevfik Paşa, sözü Bekir Sami Bey'e bıraktı. Londra Konferansı sırasında diyalog kurduğu, Birleşik Krallık, Fransa ve İtalya Dışişleri Bakanları ile özel birer anlaşma parafe etmek suretiyle Malta'da tutuklu bulunan birçok değerli insanın sürgünden dönüp Milli Mücadeleye katılmasını amaçlamış ise de Ankara'nın onayını almadan yaptığı bu anlaşmalar, Türkiye'nin hükümranlık haklarına aykırı görülmesi üzerine, 8 Mayıs 1921'de Dışişleri Bakanlığı görevinden istifa etmiştir. İstifa öncesinde ve sonrasında TBMM Genel Kurulunda heyet içinde yer alan diğer yetkililerin, ağır eleştirilere uğraması üzerine her türlü sorumluluğun kendisine ait olduğunu, hiçbir yetkilinin sorumluluğunun bulunmadığını, ifade ederek heyetinde görev alan insanların zarar görmesine engel olarak örnek bir davranış sergilemiştir. Altı dil bilen Bekir Sami Bey, Avrupa devletleri nezdinde itibarı ve prestiji olan bir yöneticiydi. Bu yönünü iyi bilen Mustafa Kemal Paşa Meclis olurunu almadan da kendisini iki kez daha Avrupa'ya görevli olarak kulis için göndermiştir. Bir taraftan Türkiye'nin bağımsızlığı için çalışırken diğer taraftan da Kafkasya'nın bağımsızlığı için mücadele etmiştir. Londra'da 12 Şubat-12 Mart 1921 tarihleri arasında yapılan Ortadoğu Konferansında bu tezin savunuculuğunu yapmıştır. İstanbul'da kurulmuş olan "Şimali Kafkas Cemiyeti" ve "Şimali Kafkas Göçmenleri Komitesi" gibi Kafkas göçmenlerinin sorunlarıyla ilgili kuruluşlarda görev yapmış olması nedeniyle Kafkas göçmen sorunlarını iyi bilir Sovyetler Birliği'ne yaptığı ziyaret sırasında Osetya yetkilileri ile eski bir Oset soylusu olarak yapmış olduğu görüşmelerin mana ve mahiyetini bilmesi mümkün olmayan Doktor Rıza Nur tarafından haksız olarak eleştirilere muhatap kılınmıştır. TBMM'nin ilk dönemlerinde iki dönem Tokat Milletvekilliği yapmış olan Bekir Sami Bey, Terakkiperver Cumhuriyet Fırkası'nin kurucuları arasında yer almıştır. İzmir Suikastı nedeniyle bu partinin tüm üye ve kurucularının yargılanması sırasında yargılanmış ve beraat etmiştir. Bu olay kendisini çok üzdüğü için aktif siyasetten 1927’de ayrılıp köyünde sessiz yaşamayı tercih etti. 1933'te İstanbul'da vefat etmiştir. Utnapiştim Utnapiştim, Babil'deki Gılgamış Destanı'na göre Sümer şehir devleti Şuruppak'ın kralı. Efsaneye göre karısıyla birlikte, ki karısının ismi destanda yer almaz, tanrı Enlil tarafından gönderilen ve tüm canlıları yok etmeyi amaçlayan büyük Büyük Tufan'dan kurtulmuştur. Utnapiştim'in hikâyesinden Gılgamış Destanı'nın XI. tabletinde bahsedilir. Utnapiştim ve karısı Tufan'dan sağ çıkıp dünyadaki hayvan ve bitki yaşamını da Utnapiştim'im yaptığı gemi ile kurtarmayı başarınca, tanrı Enlil tarafından kendilerine tanrılık bahşedilir. Gılgamış, Utnapiştim'den ölümsüzlüğün sırrını ister. Utnapiştim Gılgamış'ı bir bitkiyi bulmaya gönderir. Bu bitki ile gençleşmeyi ümit etmektedir. Gılgamış bitkiyi bulmasına rağmen bir yılan elinden alır ve sonuçta memleketine eli boş döner. Utnapiştim'in Sümerlerdeki karşılığı Ziusudra, İbrahimi dinlerdeki karşılığı Nuh'tur. Mezopotamya efsaneleri ile Kitabı Mukaddes'te bahsedilen Tufan arasında büyük benzerlikler olmakla birlikte, Kitabı Mukaddes'teki hikâye İbrani bakış açısına göre yazılmıştır. Babil efsanesinde felaketin nedeni tanrılar arasındaki bir anlaşmazlıktır; Tevrat'ın Çıkış kitabında ise insanoğlunun ahlaki çöküşüdür. Mezopotamya'nın ilkel çok tanrılı dinlerinden esinlenen hikâye Tevrat'ta, her şeye gücü yeten, iyilik yanlısı bir tanrının varlığının kanıtına dönüşür. Kurtuluştan sonra Ziusudra, Utnapiştim ve karısına tanrılık verilirken, Nuh ve karısına insanlık tarihini yeniden yazma görevi verilir. Sertab Gibi Sertab Gibi, Türk şarkıcı Sertab Erener'in üçüncü stüdyo albümü. Yapım görevlileri "Sertab Gibi" albüm kitapçığından alınmıştır. Humbaba Humbaba (Asurda yazılışı) veya Huwawa (Babil), Akad mitolojisindeki canavarımsı bir devdir. Tanrıların yaşadığı sedir ormanının bekçisi, koruyucusudur. Yüzü aslan yüzüdür. Huwawa veya Humbaba Hititler ve Hurriler'de Kupapa'dır, ki Kibele olarak Yunan ve Arap dillerine evrilmiştir. Öz olarak mitolojinin belirttiği gibi bir dev değil, bir Tanrıçayı, onun da ötesinde atatanrıçayı temsil eder. Gılgamış destanında geçtiği gibi anatanrıçadan kopup gelen ve uygarlaşmanın akabinde ona ihanet eden kişi Enkidu'dur. Gılgamış destanı Huwawa'yı öldürmekten korkar, zira ona yabancıdır. Fakat Enkidu, onu bilmekte, tanımaktadır. İhanetin mantığı içinde düşünülürse Enkidu'nun yaşaması için Huwawa'nın ölmesi zorunludur. Kingu Kingu, "Qingu" olarak da yazılır, Babil mitolojisindeki bir cindir. Tanrıça Tiamat, ki sonra Marduk tarafından öldürülmüştür, Kingu'nun annesiydi. Tiamat Kingu'ya Kader Tableti'ni verdi. Kingu, Kader Tableti'ni boynuna asardı, bu da ona büyük bir kuvvet kazandırırdı. Daha sonraları, Marduk tarafından öldürüldü ve kanından insanlık yaratıldı. Yemişen Alın Alın yüzün bir parçasıdır ve kaşların üstünden saç bitimi başlangıcına kadar olan bölgeyi kapsar. Alın derisinin hemen altında yağ dokusu ve bunun da altında kaslar vardır. Bu kaslar mimik kaslar grubundandır. Alın kemiği içinde küçük bir çift kanalla burun boşluğuna açılan bir çift odacık (sinüs) mevcuttur. Baş ağrılarının birçok türü alın bölgesinde hissedilir. Bu ağrılar sinüziten kaynaklanabileceği gibi; göz, beyin ve sinir sistemine ait de olabilir. Kalori Kalori (simgesi "cal"), atmosfer basıncında 1 gram suyun sıcaklığını 1 °C artırmak için gerekli olan enerji miktarıdır. Kilokalori (bazen kilogramkalori veya büyük kalori de denir) 1000 kaloriye eşittir. 1925'ten beri kalori, joule terimi ile belirlenmektedir. Enerji birimi olarak kalori, bir maddeye verilen (ya da eklenen) ısı miktarını belirlemek için kullanılır. Maddelerin ısı kapasiteleri, erime ve buharlaşma ısıları ve kimyevi değişmeye bağlı reaksiyon ısıları daima kalori terimi ile ifade edilir. 1 kalori yaklaşık 4,184 joule'e eşittir. 4 kibrit çöpü yakıldığında 1 kalorilik enerji açığa çıkar. Ayrıca "fiziksel" kalori yiyeceklerin enerji değerlerini göstermekte kullanılan kalori ile karıştırılmamalıdır. Yiyeceklerde kullanılan kalori "C" ie gösterilip 1000 cal değerindedir. Eben Moglen Eben Moglen, Columbia Üniversitesi hukuk ve hukuk tarihi profesörü. Aynı zamanda ücret almadan Özgür Yazılım Vakfı genel danışmanlığı ve Yazılım Özgürlüğü Hukuk Merkezi başkanlığı yapmaktadır. Swarthmore Koleji'nden 1980 yılında mezun oldu. 1985'te Yale Üniversitesi'nde felsefe yüksek lisansını ve hukuk öğrenimini tamamladı. 1993'te Yale Üniversitesi'nde tarih doktorasını tamamladı. Şubat 2005'te Yazılım Özgürlüğü Hukuk Merkezi'ni kurdu. Bu merkez, Dünya çapında tüm özgür yazılım projelerine hukuki danışmanlık hizmeti vermekte ve özgür yazılımların haklarını kimi zaman dev firmalara ve hükümetlere karşı savunmaktadır. Moglen, özgür yazılımın teknolojik aygıtlara bağlı bir toplumun özgür ve demokratik olabilmesi için temel gereksinimlerden biri olduğunu söylemektedir. Ancak özgür yazılım sayesinde kontrol edilebilecek bu aygıtlar sayesinde güç eşit olarak dengelenebilir. Kuzey Amerika Serbest Ticaret Anlaşması Kuzey Amerika Serbest Ticaret Anlaşması ; ; ), Amerika Birleşik Devletleri, Kanada ve Meksika tarafından imzalanan serbest ticaret anlaşması. 1 Ocak 1994'te yürürlüğe giren NAFTA kapsamında, söz konusu üç ülke arasındaki ticaret ve yatırımlar liberalize edilmiş, ilk kez yabancı şirketlere, anlaşma ülkelerini uluslararası tahkim kurullarında tek taraflı olarak dava etme hakkı tanınmıştır. Kuruluş amacı üye devletler arasında serbest ticaret bölgesi oluşturmaktır. 1994-2001 yıllarında yatırımcıların ABD, Kanada ve Meksika hükümetlerine karşı açtığı yüzlerce tahkim davası bulunmakta olup; bu davaların hemen hepsinde yatırımcılar kazanmış, devletler ise kaybetmiştir. NAFTA Antlaşması ABD, Kanada ve Meksika devlet başkanları Bush, Mulroney ve Salinas tarafından 12 Ağustos 1992'de Washington'da imzalanmıştır. Kuzey Amerika Serbest Ticaret Anlaşması (NAFTA), ABD, Meksika ve Kanada arasında dört yılı aşkın müzakereler sonucunda imzalanarak 1 Ocak 1994 tarihinde yürürlüğe girmiştir. Thelma ve Louise Thelma ve Louise, 1991 yapımı bir yol filmidir. Senaryosunu Callie Khouri'nin yazdığı filmin yönetmenliğini Ridley Scott üstlenmiştir. Başrol oyuncularından Geena Davis, "Thelma" karakterini, Susan Sarandon "Louise" karakterini, Harvey Keitel, filmin iki kadın karakterinin işlediği suçları aydınlatma çabasında olan bir dedektifi; Hal kerekterini, Michael Madsen Louise'in erkek arkadaşını, Christopher McDonald Thelma'nın eşini, Brad Pitt ise Thelma ve Louise'in yanlarına aldıkları otostopçuyu canlandırmıştır. Diğer bazı yol filmleriyle ve özellikle Alain Tanner'in yönettiği 1979 yapımı "Messidor" ile benzerlikler taşıdığı söylenebilir. Kadın hareketinin önem verildiği bir filmdir. Film, mutsuz ev kadını olan Thelma ve monoton hayatından sıkılmış garsonluk yapan Louise’in hafta sonu tatili için arabayla şehir dışına çıkmalarıyla başlar. Arkansas civarında mola verdikleri bir barın otoparkında Thelma saldırıya uğrar. Louise son anda Thelma’yı tecavüze uğramaktan kurtarır ve saldırganı vurarak öldürür. Olay yerinden uzaklaşarak, kaçak durumuna düşen ikili Louise’in arkadaşı Jimmy’den Louise’e ait 6.100 doları alarak Meksika'ya gitmeyi planlarlar. Bu sırada polis Thelma ve Louise’in arananlar listesine koyar. Yolda karşılaştıkları J.D. adlı otostopçuyu arabalarına alan ikili jimmy ile buluşurlar. Louise Jimmy’den meksikaya gitmesi için gereken parayı alır ancak J.D. parayı Thelma’dan çalar. Bu sırada FBI ajanı Hal, Thelma’nın kocasına ulaşır. Paraları olmayan ikili yolda bir marketi soyarlar. Polis J.D.‘yi yakalar Thelma ve Louise’in yol aldıkları güzergâhı öğrenir. Louise bir markette Hal ile telefonla konuşur. Hal teslim olmalarını ister Louise ise teslim olmayacaklarını söyler. Telefon konuşmasında yerleri tespit edilen ikili, polisin uzun süren araba takibinin ardından; büyük kanyonda sıkışırlar. Bu sırada Hal Grand kanyona ulaşır. CD-RW CD-RW, İngilizce "Compact Disc Re-Writable" kelimelerinin kısaltmasıdır. Tekrar yazılabilen CD demektir. İlk yazılabilir CD CD-Erasable (CD-E)(Silinebilir Yoğun Ağırşak) olarak tasarlandı ve yapılan değişikliklerden sonra 1997 yılında CD-RW ismini aldı.Herhangi bir CD, bilgileri üzerindeki polikarbon plastik yüzeye işlerken,CD-RW üzerindeki iki farklı yüzeye:dielektirik yüzey ve faz değişim materyaline işler. Faz değişim materyali ise kimyada AgInSbTe (Silver-Indium-Antimony-Tellurium) olarak tanımlanan çok özel bir maddededen oluşur.CD yazıcısı, lazerin ısısıyla yansıma niteliğinde bir yansıma meydana getirir.Lazer,çukur (pit) oluşturarak,yansıyan ışığın daha fazla saçılmasını sağlar. Böylece karanlık alanlar oluşur.Bu sistemin geri dönüşü mümkündür. Bir CD-RW kaydedicisi 700 MB (Megabyte) veriyi bir CD-RW'a yaklaşık olarak 1000 kez yazabilir.Teoride bir CD-RW 1000 defa silinebilir ve yeniden yazılabilir olsa da pratikte bu sayıya ulaşmak pek mümkün olamamaktadır. Bunun en önemli sebebi ise medyanın iyi korunmaması olmaktadır. CD-RW lerin mutlaka bir CD kutusu içerisinde fiziki etkilerden ve parlak ışık kaynaklarından korunması gerekmektedir. Frida Kahlo Magdalena Carmen Frida Kahlo Calderon (6 Temmuz 1907 - 13 Temmuz 1954), MeksikalÄ± ressam. Bir yirminci yüzyıl popüler kültür ikonu haline gelen ressam, resimlerinin yanı sıra inişli çıkışlı özel yaşamı ve politik görüşleri ile tanınır. Sanatı, sürrealist olarak tanımlanmışsa da kendisi bu tanımı reddetmiştir. Ressam Diego Rivera’nın eşidir. 1907 yılında Meksiko’nun güneyindeki Coyoacán'da dünyaya geldi. 6 Temmuz 1907 günü doğmuş olmasına rağmen, kendisi doğum tarihini, Meksika devrimi'nin gerçekleştiği 7 Temmuz 1910 günü olarak ilan etmiş, yaşamının modern Meksika'nın doğuşuyla başlamış olmasını istemiştir. Altı yaşındayken geçirdiği çocuk felcinin sonucu olarak bir bacağı engelli kalmış, kendisine ""Tahta Bacak Frida"" denmişti. Bu engeliyle baş etmesini bilen Frida, genç kızlık çağında, dönemin en iyi eğitimini veren "Ulusal Hazırlık Okulu"’nda okudu. Bu okul, onu sanat, edebiyat, felsefe gibi alanlara yönlendirdi. İlerde Meksika düşün yaşamının önemli isimleri olarak anılacak "Alejandro Gomez Arias, Jose Gomez Robleda, Alfonso Villa" okul arkadaşları oldu. Okulda, anarşist bir edebiyat grubuna dahil oldu; güçlü bir kişilik oluşturmaya başladı. 18 yaşında geçirdiği bir trafik kazası bütün hayatını değiştirdi. 17 Eylül 1925 okuldan eve dönerken bindiği otobüsün tramvayla çarpışması sonucu çok kişinin öldüğü kazada, tramvayın demir çubuklarından birisi Frida’nın sol kalçasından girip leğen kemiğinden çıkmıştı. Kazadan sonra tüm hayatı korseler, hastaneler ve doktorlar arasında geçecek; omurgası ve sağ bacağında dinmeyen bir acıyla yaşayacak, 32 kez ameliyat edilecek ve çocuk felci nedeniyle sakat olan sağ bacağı 1954’te kangren yüzünden kesilecektir. Kazadan bir ay sonra hastaneden çıkan Kahlo, ailesinin teşviki ile sıkıntı ve acıdan kaçmak için resim yapmaya başladı. Yatağının tavanındaki aynaya bakarak "oto-portreler" yaptı. İlk otoportresi, ""Kadife Elbiseli Otoportre""'dir (1926). 1927 yılı sonunda yürümeye başlayan Kahlo, bu dönemde sanat ve politika çevreleri ile yakınlaşmaya başladı. Kübalı önder Julio Antonio Mella ve fotoğraf sanatçısı Tina Modotti ile tanışıp yakın arkadaş oldu. Birlikte, dönemin sanatçılarının davetlerine, sosyalistlerin tartışmalarına katılmaya başladılar. Kahlo, 1929’da Meksika Komünist Partisi’ne üye oldu. Resim çizmeye devam eden Kahlo aynı dönemde arkadaşı Tina Modotti aracılığıyla "Meksikalı Michelangelo" olarak anılan ünlü ressam Diego Rivera ile tanıştı ve ona resimlerini gösterdi. Aralarında romantik bir ilişki doğan iki ressam, 21 Ağustos 1929’da evlendiler. Frida, Rivera'nın üçüncü eşi oldu. Evlilikleri, ""fil ile güvercinin evliliğine"" benzetildi. Sanatçı, ikinci otoportresini evlendiği yıl yaptı (Eser, 2000 yılında bir Amerikalı koleksiyoner tarafından 5 milyon USD'a satın alınmıştır). Aynı yıl Rivera'nın Komünist Parti'den ihraç edilmesi üzerine Frida Kahlo da partiden ayrıldı. 1930’da eşiyle beraber ABD’ye gitti ve 1933’te Rivera aldığı duvar resmi siparişlerini bitirinceye kadar eşiyle birlikte orada yaşadı. Evliliklerinden iki yıl sonra bir düğün fotoğraflarından yola çıkarak ""Frieda ve Diego Rivera"" (1931) adlı tablosunu yaptı. San Fransisco Kadın Ressamlar Topluluğu yıllık sergisinde sergilenen bu eser, onun bir sergide yer alan ilk tablosu oldu. Çiftin, fırtınalı bir evlilik yaşamları oldu. Sağlık sorunları nedeniyle bir çocuğunu aldıran ve art arda iki düşük yapan Frida, eşinin sadakatsizlikleri nedeniyle 1939 yılında ondan ayrıldı ama 1 sene sonra yeniden evlendiler ve Frida’nın çocukluğunu geçirdiği ""Mavi Ev'e"" yerleştiler. Frida’nın da evlilikleri sırasında çeşitli erkeklerle ilişkileri olmuştu. Bunlarda birisi de Rus devriminin önde gelen isimlerinden Lev Troçki idi. Troçki, Rivera’nın Meksika Cumhurbaşkanından aldığı özel izin ile 1937’de Meksika’ya gelmiş ve Frida’nın evine yerleşmişti. Aralarındaki ilişkiyi Troçki’nin eşinin farketmesi üzerine Frida, Troçki’den ayrılmıştır. Troçki’ye düzenlenen suikastin ardından suikastçı ressam Siqueiros’un arkadaşı olması nedeniyle sorgulanan Frida, bir süre Meksika’dan ayrılmayı uygun bulmuş; o sırada San Francisco’da bulunan eski eşi Rivera’nın yanına gitmiş ve çift orada yeniden evlenmişlerdi. Sık sık sağlığı bozulan Frida, dayanılmaz acılarla başa çıkmak için bütün gücüyle resim yapmış; yalnız ülkesinde değil, Amerika ve Fransa’da sergiler açmıştır. 1938’de New York’ta açtığı sergi ona büyük ün getirdi, 1939’daki Paris sergisi ile övgüler topladı. 1943'te "La Esmeralda" adlı yeni bir sanat okulunda öğretim üyeliğine başlayan Frida, sağlık durumu kötüleşmesine rağmen ders vermeyi on yıl boyunca sürdürdü. Sağlık koşulları nedeniyle Mexico City'e gidemediğinden, derslerini evinde veriyordu. Öğrencilerine ""Los Fridos"" (Frida öğrencileri) denildi. 1948'de yeniden Meksika Komünist Partisi'ne katılmak için başvurdu ve başvurusu kabul edildi. 1950'de omurgasındaki sorunlar nedeniyle hastaneye kaldırıldı ve 9 ay hastanede kaldı. 1953 yılı Nisan ayında Mexico City’de bir kişisel sergi açtı; Temmuz ayında sağ bacağı kesildi. Frida Kahlo, 13 Temmuz 1954’te, akciğer embolisi teşhisiyle son nefesini verdiğinde; arkasında bıraktığı son tablosu; "Yaşasın Yaşam" isimli bir natürmorttu. Cenazesi, ertesi gün yakıldı. Külleri, Mavi Ev'de muhafaza edilmektedir. Mavi Ev, 1955'te Rivera tarafından devlete bağışlanmıştır. Frida Kahlo’nun 143 resmi vardır; 55 tanesi otoportredir Yaşamının büyük bir bölümünü yatakta başının üstünde duran, “"gündüzlerinin ve gecelerinin celladı"” olarak tanımladığı bir aynaya bakarak geçirdiği için sürekli oto-portre çizmiştir. Resimlerindeki ustalık, Pablo Picasso’ya bile ""Biz onun gibi insan yüzleri çizmeyi bilmiyoruz"" dedirtmiştir. Sürekli evcil hayvan besleyen Frida’nın beslediği hayvanlarla ilgili iki portresi vardır: 1941'de yaptığı ""Ben ve Papağanlarım"" ile 1943'te yaptığı ""Maymunlarla Otoportre"". Frida’nın resimleri ""sürrealist"" olarak değerlendirilse de o surrealizmi reddetti. Resimleri aslında acı ve kesin gerçekliği yansıtıyordu. Frida’nın resimlerinde Meksika kültürü ve devrimci ulusal kimlik tuvale aktarılmıştı. Kahlo, 1938’de New York’ta sürrealist resmin öncü isimlerinden dostu Andre Breton’un da desteğiyle bir sergi açtı ve bu sergi ona uluslararası ün getirdi. 4 tablosunu ünlü aktör Edward G. Robinson’a satarak ilk büyük satışını gerçekleştirdi, resimlerinin yarısı satıldı. Bu başarı üstüne 1939’da Paris’te bir sergi açtı. Paris sergisinde fazla resmi satılmasa da eserleri büyük ilgi topladı; Picasso ve Kandinsky gibi sanatçıların övgüsünü kazandı; Louvre Müzesi, sanatçının "Çerçeve"' adlı tablosunu satın aldı. Sanatçı, ülkesindeki ilk kişisel sergisini 1953’te Meksika’daki galerisinde açtı. Doktoru, yatağından çıkmasını yasakladığı için serginin açılışına karyolasında taşınarak götürülmüştü Ahmet Hamdi Akseki Ahmet Hamdi Akseki (1887 - 9 Ocak 1951), Türk din bilgini, 3. Diyanet İşleri Başkanı. 1947'den vefatına değin Diyanet İşleri Başkanı olarak görev yaptı. Akseki, Güzelsu'da 1302 (1887) yılında doğdu. Babası Mahmud Efendi, annesi Hatice Hanımdır. Kuran'ı Kerim'i babasından öğrendi, Mecidiye Medresesi'nde okudu. Ödemiş'teki din ilimleri tahsil ettikten sonra İstanbul'a geldi. Fatih'te öğrenimine devam etti. Darülfünun Ulumi aliye-i Diniye'yi, Darülhilafetil Aliye'yi, Medresetül Mütehassısîn'i birincilikle bitirdi. Öğretmen oldu. "Sebilürreşad", Selamet, Mahfil, Yeşilay, İslam-Türk Ansiklopedisi gibi mecmualarda yazdı. Kürsü Şeyhliği, muallimlik, medrese hocalığı yaptı. Balkan savaşı öncesi Sebilürreşad dergisinin muhabiri olarak Bulgaristan'a gitti, oradan mektuplar yazdı. Millî Mücadele döneminde görevini bırakarak destek olmak için Ankara'ya geldi. 1923'te Darülhilafe'leri ıslah etti. Atatürk'ün övgüsüne mazhar oldu. İstanbul Üniversitesi İlahiyat Fakültesi hadis müderrisi ve diyanet azası, Mehmet Rifat Börekçi'nin yardımcısıydı. 1947'de üçüncü Diyanet İşleri Başkanı oldu. 9 Ocak 1951'de görevi başında vefat etti, naaşı Cebeci Asri Mezarlığı'na defnedildi. CÄ±va Cıva (Farsça: جیوه- jive), sembolü "Hg" ve atom numarası 80 olan kimyasal element. "Hg" sembolü, Latince'deki "hydrargyrum" (sulu/sıvı gümüş) sözcüğünden gelir. Cıva için İngilizcede ise iki sözcük kullanılır: ""mercury"" ve ""quicksilver"" (akıcı gümüş). Cıva, hava, su ve toprakta birkaç şekilde bulunur. Bunlar, elementel cıva, inorganik ve organik cıva bileşikleri şeklindedir. Gümüş renkli, ağır bir metal olan cıva, oda sıcaklığında (25C)sıvı halde bulunan 5 elementten (galyum, brom, sezyum, cıva ve fransiyum) birisidir. Cıva zehirli ve pahalı bir maddedir. İnhibitör (enzimlerin çalışmasına olumsuz etkide bulunur) olduğu için çok tehlikelidir. Farsça jive(جیوه), Orta Farsça zivag(زیوگ), menisi canli (zenda/زنده) Cıva, doğada mevcut olan bir elementtir. İnsanlar cıvayı; yiyeceklerden, çevresel ve endüstriyel ortamlarda ve amalgam bileşiklerinden alırlar. Bazı mikroorganizmalar cıvayı daha zehirli bir hali olan metil cıvaya dönüştürür. Bu bileşik, çevrede en çok karşılaşılan organik cıva bileşiğidir ve besin zincirinde birikir. Ayrıca birinci derece cıvaya maruz kalınan besin maddesi, metilcıva içeren balık etidir. Metil cıva, mikroorganizmalarla birlikte, besin zincirinin daha üst organizmalarında birikir. Cıvanın buharını solumak, insanlarda gelişmekte olan sinir sistemlerine zarar verir. Çoğu insan çevrede dağılmış bulunan cıva nedeniyle, dokularında eser miktarda cıva taşır. Cıvaya maruz kalan insanın zarar görüp görmeyeceği birçok faktöre bağlı olmakla birlikte genelde zehirleyicidir. Venedik Venedik (İngilizce: "Venice" /ˈvɛnɪs/; İtalyanca: "Venezia" [veˈnɛttsia], : "Vinegia"; Venedikçe: "Venexia" [veˈnɛsja]; Latince:"Venetiae"; Slovence: "Benetke"), kuzeydoğu İtalya'da birbirinden kanallarla ayrılmış ve köprülerle bağlanan 118 adanın üzerine kuruludur. Şehir, kıyı şeridi boyunca uzanan Venetian Lagoon bataklığında, Po ve Piave nehirlerinin deltaları arasına kuruludur. Venedik doğal güzelliği, mimarisi ve