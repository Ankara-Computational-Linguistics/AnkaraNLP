Artuklular ile anlaşıp birlikte Yağıbasan üzerine yürüdü. Bağdaşıkları Fırat’ı geçerek Malatya meliki Zülkarneyn'e hücuma geçerken Kılıç Arslan da Yağıbasan'dan Sivas’ı aldı. Yağıbasan, Şahinşah ile birleşmek üzere Çankırı’ya kaçtı ise de 1164 te orada öldü. Kılıç Arslan Ankara ve Çankırı üzerine giderek bu yöreleri kardeşi Şahinsah’tan aldı. En son olarak Kayseri alındı. Fakat Şahinşah ve Zunnun Nureddin Zengi’ye sığındılar ve Malatya'nın alınmasına Nureddin Zengi karşı olduğu için bu kale alınamadı. Kılıç Arslan'ın amcası Göksun meliki Gökarslan da Nureddin Zengi'ye katıldı ve Nureddin Zengi 1173’te Maraş ve Göksun’u Türkiye Selçukluları'ndan aldı. Tam o yıl Sivas'ta büyük bir açlık ortaya çıktı. Sivas meliki olan Kılıç Arslanın kızkardeşi ve ölen Yağıbaşan'ın karısı yeni kocası ile halka zahire yardımı yapmaktan çekindi ve ortaya çıkan bir halk isyanı sonucunda halk tarafından öldürüldüler. Halk Nureddin Zengi'ye sığınmış olan Zunnun'u melik olarak istedi ve Zunnun'da Musul'dan gelerek Sivas melikliği görevini yüklendi. Fakat açlık ve şiddetli hava şartları dolayısıyla iki taraf bir antlaşmaya vardılar. Nüreddin Zengi eline geçirdiği şehirleri iade etti ve Kılıç Arslan da Zunnun'un Kayseri meliki olarak atanmasına razı oldu. Ermeni Derebeyi Toros da Türkiye Selçuklu Devleti'ne karşı harekete geçmişti. 1174'te Zengi Hanedanının Suriye ve Musul hükümdarı Atabeg Nureddin Zengi Şam'da öldü. Nureddin Zengi'nin genç yaşta oğlu Salih İsmail Mısır'da iktidarı eline geçirmiş olan Selahaddin Eyyubi'ye karşı gelemedi. 1174'te Şam'ı eline geçiren Selahaddin, Nureddin Zengi'nin dul karısıyla evlenip Salih İsmail'in taht naibi tayin edildi ve 1181'de Salih İsmail ölümü ile Zengiler idaresi sona erdi. Selahaddin Eyyubi ilgisini Kudüs, Filistin ve Mısır üzerine teksif etti. Böylece II. Kılıç Arslan'ın Doğu Anadolu'da rakiplerine destek sağlayan büyük bir siyasi güç ortadan kalkmış oldu. Batı sınırını güvence altına alan ve doğuda rakiplerine desteğinin azaldığını gören II. Kılıç Arslan Anadolu'ya geri yöneldi. Kayseri meliki olan kayınbiraderi Danışmendli Zunnun ve şehzadesi Şahinşah'ın birleşik ordusunu yendi ve onlar Bizans'a sığındılar. Ankara, Darende ve Kayseri'yi onlardan aldı. 1175'te kayınbiraderi Danışmendli Yağıbasan'ın oğullarını Selçuklu uc beyleri tayin ederek Danişmendlilerin egemenliğine son verdi. Zengiler'den de bazı topraklar ele geçirdi ve Ermenileri de yendi. Fakat çok geçmeden II. Kılıç Arslan ile Bizans arasındaki barış bozuldu. Bizans İmparatoru I. Manuil Zengilerin ortadan kalkmasını ve Selahaddin'in güney-doğu Akdeniz problemlerine teksif olmasını stratejik olarak II. Kılıç Arslan'ın bir dayanağının ortadan kaldığı şekilde değerlendirdi. Ayrıca Eskişehir yörelerinde yoğun bir şekilde çoğalan Türkmenler, Denizli, Kırkağaç, Bergama ve Edremit'e kadar Bizans topraklarına yıllık hücumlar yapmaktaydılar ve Manuil bu akınları önlemek istemekteydi. Danişmendli Zunnun ile şehzadesi Şahinşah da Bizans'a sığınmışlardı. I. Manuil büyük bir askeri sefer için hazırlıklara başladı. Ayrıca Anadolu'ya arka arkaya Danişmendli Zunnun ve sonra şehzadesi Şahinşah komutasında ve Bizans birlikleriyle güçlendirilmiş orduları Anadolu'ya gönderdi. II. Kılıç Arslan orduları her iki orduyu da yenik düşürüp Bizans'a geri püskürttü. Kılıç Arslan Bizans'a ikinci bir barış heyeti gönderip müzakerelerde bulunduysa da bunlar da İmparator tarafından reddedildi. 1176 yazında Bizanslılar, içinde çok sayıda Frank, Peçenek, Macar ve Sırp paralı askeri bulunan iki ordu ile II. Kılıç Arslan üzerine yürüyüşe geçtiler. Kuzeyden yürüyen ve İmparator'un amca oğlu General Andronikos Vatatzes komutasındaki ordu Kastamonu ve Amasya üzerinden Eylül 1176da Niksar'a gelip bu kaleyi kuşattı. Fakat bu yörede bulunan Selçuklu ordusu ile sur önlerinde yapılan "Niksar Muharebesi"'nde Bizans'lılar çok büyük bir yenilgiye uğradılar ve savaşta ölen komutanları Vatatzes'in başı Konya'ya II. Kılıç Arslan huzuruna gönderildi. Bizanslıların güneyden giden büyük ordusu imparator I. Manuil komutasındaydı ve Konya'yı ele geçirmeyi hedeflenmişti. II. Kılıç Arslan 17 Eylül 1176'da Sandıklı ile Dinar'ın doğusunda, Isparta'nın Gelendost ilçesi sınırlarında Miryokefalon Savaşı'nda Bizans ordusunu pusuya düşürdü ve ağır bir yenilgiye uğrattı. Bu, Türklerin Anadolu’da Bizans karşısında Malazgirt'ten sonraki en büyük zaferdi. Bu yenilginin ardından Bizans İmparatorluğu, Türkleri Anadolu'dan çıkarma umudunu tümüyle yitirdi. Özellikle 1176'daki Miryakefalon Savaşı ve 1190'daki Üçüncü Haçlı Seferi arasında Türkiye Selçukları ülkesi tek bir idare altında bir barış ve refah ülkesi oldu ve hızlı bir ekonomik ve sosyal gelişme sağlandı. Anadolu'da ticaret ve dış ülkelerle ticaret önem kazandı. Anadolu'da ticaret yollarında bulunan birçok hanın yapımı ve kervansaray yapımı başlangıcı Kılıç Arslan'ın döneminde başlamıştır. II. Kılıç Arslan döneminden kalan Alay Bey kervansarayı bunların en başındadır. İlk Selçuklu tersaneleri II. Kılıç Arslan döneminde kurulduğu bildirilir. Konya'da açılan medereselerin gelişmesi Anadolu'da ilim ve sanatın gelişmesine de büyük katkıda bulunmuştur. Dış ülkelerle yapılan ticaretin de gelişmesi ve Anadolu'nun isminin Avrupa kaynaklarında ilk defa "Türkiye" olarak geçmesi bu dönemde olmuştur. Bu nispi barışa rağmen bazı çatışmalar olmaya devam etti. Önce II. Kılıç Arslan 1175'te Malatya'yı eline geçirdi. Suriye'ye de devleti eline geçirmiş olan Eyyubiler ile II. Kılıç Arslan Eyyubiler eline geçmiş olan Raban kalesi üzerinde anlaşmadılar. Sonunda Selçuklu veziri İhtiyarüddin Hasan'ın iyi diplomasisi ile iki taraf uzlaşabildiler. Bu barış sırasında Eyyubiler ile Selçuklular Ermeni Prensi III. Rüpen üzerine sefer yaptılar. Fakat 1182de II. Kılıç Arslan'ın Artuklular ile Diyarbakır ve Silvan'ı ellerine geçirmeleri tekrar aralarının bozulmasına yol açtı. Bizans İmparatoru II. Aleksios döneminde ise Selçuklular adım adım Ege bölgesi ve Bitinya'daki şehirleri ellerin geçirmeye başladılar. Uluborlu, Kütahya ve Eskişehir tekrar Selçukluların ellerine geçti. 1183'te II. Aleksios'un ölümü üzerine Bizans'ta çıkan kargaşalıktan faydalanan bir Selçuklu ordusu tekrar Ege Denizi kıyılarına kadar arazileri ellerine geçirdiler. Fakat Alaşehir yine bir Bizans şehri olarak kaldı. II. Kılıç Arslan 1186'da ülkesini 11 oğlu arasında şöyle paylaştırdı: Bu bölünmeye göre Kılıç Arslan devlet merkezinde Sultan olarak ve oğulları içişlerinden yari bağımsız olarak bölgelerinin melikleri oldular. Fakat hemen oğulları arasında veliahtlık mücadelesi başladı. Kılıç Arslan 1189'da Konya'yı eline geçiren ve kendini veliaht ilan ettiren buyuk oğlu Kutbeddin'in bir kuklası haline geldi. 1190'da III. Haçlı Seferi orduları Konya'ya geldiğinde orada otorite Kılıç Arslan değil oğlu Kutbeddin idi. 1190'da Üçüncü Haçlı Seferi'ne katılan ve karadan gelen Kutsal Roma-Cermen İmparatoru Friedrich Barbarossa komutası altındaki Alman asıllı Haçlı ordusunun Anadolu'dan geçişi için II. Kılıç Aslan elçilerini İmparator Edirne'ye gelmişken Almanlara göndermiş ve onlarla bir antlaşma yaparak bu ordunun Anadolu'dan Selçuklu ordusunun hücumlarına maruz kalmadan geçişini garantilemişti. Fakat bu karar yaşlı olan II. Kılıç Arslan tarafından ülkenin paylaştırılması sonucu yerel iktidar kazanmış olan oğulları, özellikle Konya'yı eline geçiren Kutabeddin Melikşah tarafından beğenilmedi. Bu oğullarına bağlı Türkmenler yürüyüşte bulunan Alman Haçlı ordusuna zaman zaman hücumlarda bulundular. Akşehir üzerinden gelen Alman Haçlı ordusu, 17 Mayıs 1190'da Anadolu Selçuklu Devleti başkenti olan Konya önlerine geldi. Yapılan anlaşma gereğince bu ordunun barış içinde, şehre girmeden, şehrin kenarından geçmesi gerekmekteydi. Fakat 18 Mayıs'ta Alman ordusu Konya'ya hücum edip şehri ele geçirdi. Değişik tarihçiler bu beklenmedik sonuç için değişik açıklamalar yapmaktadırlar. Bazı Alman tarihçileri imparator Friedrich'in ordusuna yapılan Türkmen hücumlarina karşı Selçuklulara bir gözdağı verip yaptırım uygulamaya karar verdiğini bildirirler. Diğer tarihçiler II. Kılıç Arslan'ın büyük oğlu Kutbeddin'in babasıyla ihtilaf halinde olduğunu; bu nedenle devletin başkenti olan Konya'yı savunmak için ordusuyla şehre geldiğini; babasını tutuklattığını; hemen şehir dışında surlar önünde Alman Haçlı ordusu ile muharebeye giriştiğini ve bu muharebeden yenik çıktıktan sonra geri çekilip Konya şehrinin Alman Haçlı ordusu tarafından ele geçmesine neden olduğunu bildirirler. Her ne sebeble olursa olsun Konya'yı eline geçiren Alman Haçlı ordusu bu şehirde fazla kalmadı ve 5 gün sonra şehirden ayrılıp yine Kudüs'e hedefle Göksu Irmağı vadisinden Akdeniz'e gitmek için yürüyüşe geçti. Bu Alman Haçlı ordusu tam Akdeniz'e varmakta iken komutanları olan imparator Friedrich 10 Haziran 1190da Göksu Nehri'nde boğulup öldü. Bundan sonra dağılan Alman Haçlı ordusu Türkiye Selçuklularına ve II. Kılıç Aslan ve varisi oğullarına problem olmaktan çıktı. Alman Haçlı ordusunun dağılmasından sonra kardeş kavgası daha da ciddileşti. Kutbeddin babasını zorla birlikte alarak, Kayseri'yi eline geçirmek niyetiyle kardeşi Nureddin Sultanşah'a hucuma geçip şehir kalesini kuşattı. Kılıç Arslan kaçmayı başarıp Kayseri’ye sığındı. Kutbeddin Konya’ya döndü ve orada bağımsız Selçuklu Devleti Sultanı olduğunu ilan etti. Yaşlı olan Kılıç Arslan önce diğer birkaç oğlu arasında dolaştı. 1192'de Kılıç Arslan Uluborlu'da bulunan oğlu Gıyaseddin Keyhüsrev'le birlikte Konya'ya yürüyerek şehri eline geçirdi ve Aksaray'a kaçan Kutbeddin'i kovalayıp şehri kuşattılar. 1192'de 77 yaşındayken Aksaray Kuşatması sırasında öldü. Konya'yı elinde bulunduran yedinci büyük oğlu I. Gıyaseddin Keyhüsrev Sultan olarak tahta geçirildi. Türbesi Konya'da Alaeddin Camii yanındadır. II. Kılıç Arslan ölmeden çok önce ülkesini 11 oğlu arasında bölüştürmuştü. Ama bu oğulları arasındaki çatışmalar daha kendisi yaşamaktayken ortaya çıkmıştı. Bunlar ölümünden sonra devam edip Türkiye Selçuklu devletini çok zayıflattı. Uzun süren bir saltanattan sonra II. Kılıç Arslan'ın ülkesine tek bir güçlü barış sağlamaması ve ülkeyi oğulları arasında bölüştürmesi; hem kendi saltanatının son yıllarında ve hem de ölümünden sonra Türkiye Selçuklu Devleti'nin barış ve refahına çok aksi tesirlerde bulunmuştur. Şiiri Özlüyorum Şiiri Özlüyorum, öğretmen Fuat Çiftçi editörlüğünde Avanos'ta yayımlanan iki ayda bir çıkan şiir dergisi. Yayın hayatına Ağustos 2003'te başlayan ve ara vermeden yayınını sürdüren dergi, Nevşehir'in ilk şiir dergisidir. Türkçe şiirlerin yanı sıra, hem yabancı dillerden Türkçeye çeviri şiirlere hem de Türkçe şiirlerin İngilizce çevirilerine yer verilmektedir. Dergide şiir türünün dışında makale, deneme, eleştiri, söyleşi, günlük, mektup, öykü, kitap tanıtımı, nekroloji, bildiri, haber, sinema, tiyatro türünde yazılar da yayımlanır. Derginin editörlüğünü ve yayın işlerini Fuat Çitçi tek başına yönetir. Kendi şair ve yazar kadrosunu oluşturmuş bulunan dergide Mustafa Durak, Celal Soycan, Koray Feyiz, Murat Dalgın, Fuat Çiftçi, Hüseyin Peker, Hüseyin Çiftçi gibi isimler yazı ve şiirleriyle yer almaktadır. Dergide ""Şiir ve Erotizm"", ""İmgenin Pornografisi"" ve ""Şiir Yıllıkları"" gibi başlıklar taşıyan konulu dosyalar hazırlamaktdır. İyi şiir yayımlama politikasını vurgulamak üzere Derginin adının hemen altında yer alan “"Şiir Gözü"" ifadesine yer verilmektedir. Derginin aynı adı taşıyan bir kitaplığı ("Şiiri Özlüyorum Kitaplığı") bulunur. 10. yılını kutladığı 2011'de ""Kırıklar Atlası"" adlı kitap yayımlanmıştır. Kaprekar sayıları Kaprekar sayıları , 1949 yılında Hint matematikçi Kaprekar tarafından tariflenen sayılardır. "n" basamaklı bir "t" Kaprekar sayısının karesi alınıp sağdaki "n" basamağı solda kalan "n-1" basamağa eklendiğinde sonuç yine "t" sayısını verir. Ã–rnek: 55 , iki basamaklı bir sayıdır. 55 = 3025 , saÄŸdan iki basamak 25 , soldan iki basamak 30. Bu iki sayının toplamı 30+25=55 yani sayının kendisidir. 1, 9, 45, 55, 99, 297, 703, 999, 2223, 2728, 4879 sayıları da diğer bazı Kaprekar sayılarıdır. Petrus Haçı Petrus Haçı veya Aziz Petrus Haçı ters çevrilmiş bir Latin haçıdır. Bu sembolün kökeni Petrus'un ters biçimde çarmıha gerilmesidir; İsa ile aynı şekilde çarmıha gerilmek için fazla değersiz olduğunu düşünmüştü ve bu nedenle ters biçimde çarmıha gerilmişti. Petrus'un isteği üzerine baş aşağı çarmıha gerildiğini ilk bildiren kişi İskenderiyeli bilgin Origenes'dir. Bazı Katolikler bu tür haçı, İsa ile karşılaştırıldığında değersizliğin bir sembolü olarak kullanmaktadırlar. Kaprekar Kaprekar, tam adıyla Dattathreya Ramachandra Kaprekar (1905 - 1986) sayılar teorisine katkılarda bulunmuş Hint matematikçi. 1905 yılında Hindistan'da Dahanu'da doğdu. Küçük yaşlardan itibaren sayılara duyduğu ilgi onu matematikçi olmaya yönlendirdi. 1929 yılında Bombay Üniversitesi'nden mezun oldu. 1930 yılından emekli olduğu 1960 yılına kadar Hindistan'da Devlali şehrinde matematik öğretmenliği yaptı. Kendi adı ile anılan Kaprekar sayıları, Kaprekar sabiti, Kolumbiya sayıları, Harşad sayıları gibi kavramları matematik literatürüne katmıştır. Kelt haçı Kelt haçı, Hristiyan haçı'nın kesişim yerine bir halka eklenmesi ile oluşur. Keltik Hristiyanlık'ın karakteristik sembolüdür, ancak kökeni Hristiyanlık öncesine dayanır. Halka ile birleştirilmiş haçların Hristiyanlık öncesinden gelen birçok türü bulunur. Sıklıkla güneş haçı olarak adlandırılan bu tür haçlara pagan Kuzeybatı Avrupa'da (İskandinav mitolojisi'nde tanrı Odin'in sembolüdür.) veya Pireneler ve İber Yarımadası'nda rastlanabilir. Ancak Hristiyan haçı ile ortak bir köken ya da bağlantıya dair bir kanıt yoktur.Günümüzdeki keltlerce güçlü tanrıça Bridgit ile bağdaştırılır.Ayrıca Kelt'lerin doğaüstücülüğe büyük bir katkısı olan tarot kartlarında, Kelt Hacı Açılımı bulunur. Kaprekar sabiti Hint matematikçi Kaprekar (1905-1986) tarafından tanımlanan, dört basamaklı sayılara en fazla yedi kez aşağıdaki işlemler uygulandığında ortaya çıkan sabit 6174 sayısı. İşlemler, tüm basamakları aynı sayıdan oluşmayan (2222 gibi - ilk adımda sıfır sonucunu verecektir) ve herhangi üç basamağındaki sayılar aynı olup kalan bir basamaktaki sayı bu sayıdan bir büyük ya da bir küçük olmayan (1112, 5565 veya 8788 gibi - ilk adımda 999 sayısını verecektir) dört basamaklı sayılara uygulandığında en fazla yedi adımda sıfır veya 6174 sabit sayısını verir. En fazla yedi adımda sıfır ya da 6174 sabit sayısı elde edilecek ve kısır döngüye girilecektir. Ã–rnek: Ayn Calut Muharebesi Ayn Calut Muharebesi, (Arapça: عين جالوت, "Calut'un gözü"), 3 Eylül 1260'ta Memlük Ordusu ile İlhanlılar arasında, Celile Bölgesi'nin Ayn Calut mevkisinde yapılan muharebe. 10 Şubat 1258'de Bağdat şehrini istila edip Halife Mustasım Billah'ı idam eden Hülagû'nun komutasındaki Moğol Orduları, Suriye'ye ilerlemişlerdir. Hülagû'den aldığı tehdit dolu mesajdan sonra Eyyûbi Sultanı Nasır Yusuf, Memlûkler'den acil yardım talep etmiştir. 12 Kasım 1259 günü Memlûkler arasında yapılan toplantıda, yaşının küçük olması sebebiyle Sultan Mansur Ali tahttan indirilerek yerine Seyfeddin Kutuz çıkartılmıştır. 1260 yılı başında Hülagu, Memlûk Sultanı Kutuz'un kendisine tâbi olması için bir elçilik heyeti göndermişti. Elçiler beraberinde Hülagu'dan tehdit dolu bir mektup da getirmişlerdi. Kutuz, tehdit dolu bu mektuptan hiçbir suretle etkilenmeyerek es-Salihiyye'de Emirlerini toplayarak, onlarla durumu görüştü. Alınan kararlara göre Moğollar'a itaat edilmeyip sonuna kadar mukâvemet edilecekti. Bu suretle Hülagu'nun göndermiş olduğu dört kişiden oluşan elçilik heyeti Kahire'nin değişik yerlerinde idâm edildi. 11 Ağustos 1259 yılında Moğol Büyük Han'ı Mengü, kardeşi Kubilay ile Çin'de savaşırken ölmüştü. Bunun üzerine kardeşleri Kubilay ile Arık Boğa (Erik Boğa) arasında taht kavgaları başladı. Hülagu kardeşi Mengü Han'ın vefâtı ve Moğolistan'da çıkan iç karışıklık sebebiyle ordusunun büyük bir kısmıyla başkent Karakurum'a hareket etti. Suriye'deki Moğol kuvvetlerinin komutanlığı ise Ketboğa Noyan'a bırakıldı. Savaştan hemen önce Mısır'da Sultan ilan edilen Seyfeddin Kutuz kumandasındaki 20.000 kişilik bir orduyla, Hulagu'nun en seçkin kumandanlarından Ketboğa Noyan kumandasındaki çok sayıdaki Suriyeli savaşçılar, Ermeni ve Gürcülerle takviye edilmiş Moğol ordusunu Filistin'de karşıladı. İki ordu 3 Ekim 1260 tarihinde, Ayn Calut denilen mevkide karşılaştı. Baybars küçük bir birliğe komuta etmesine karşın Mısır'dan kaçtıktan sonra (Bkz. Baybars / Hükümdarlık öncesi yaşamı) sırasında bölgeyi ve araziyi iyi tanıdığından muharebenin stratejisini kendisi belirlemişti. Baybars, vur / kaç taktikleriyle Moğol ordusunu birkaç saat oyaladıktan sonra sahte bir geri çekilmeyle Moğol kuvvetlerini Memluk ordusunun büyük kısmının gizlendiği yüksek araziye çekmiştir. Ketboğa ordusuna takip emri verince hazırlanmış tuzağa düşmüştür. Bunun üzerine Memluk kuvvetleri her yandan şiddetli bir ok yağmuru ve süvari hücumuyla saldırmıştır. Bu zor duruma rağmen Moğollar hırsla dövüşüp Memluk ordusunun sol kanadını püskürtmeyi başardılar. Bunun üzerine Memluklar Moğol atlarını korkutmak içi el toplarını kullandılar ve Moğol ordusu bir karmaşanın içine düştü. Yenilginin anlaşılması üzerine hayatta kalan Moğol askerleri geri çekilmiştir. Ancak Memluk ordusu onları inatla takip edince durup yeniden savaştılar. Fakat onlar da sonuçta erimiştir. Moğol ordusunun hemen hemen tamamı imha edilmiştir. Bu muharebede öldürülen Moğol askerleri arasında Ketboğa Noyan da bulunmaktadır. Moğollar şayet bu savaşta gâlip gelselerdi Mısır'a kadar ilerleyecekler, Irak'taki faaliyetleri gibi burada da aynı fiilleri işleyecekler, Mısır'a yerleşmeseler bile Irak'ta yerleştikleri gibi Suriye'ye de yerleşeceklerdi. Ayn-ı Câlût zaferi sadece Mısır'ı değil aynı zamanda Suriye'yi de Moğol hakimiyetinden kurtardı. Cengiz Han'ın cihangirliği ve dünya hâkimiyeti fikrinden yola çıkarak önlerinde hiçbir gücün duramayacağını zanneden İlhanlılar, Memlûkler sayesinde durdurulmuş ve onlardan yedikleri ağır darbeler sonucunda yavaş yavaş yıkılmaya sürüklenmişlerdir. Memlükler'in İlhanlılar karşısında elde ettikleri başarılar ve buna bağlı olarak İslâm alemindeki itibârlarının artması Osmanlı Devleti'nin yükselişine kadar bölgedeki en önemli siyasî güç olmalarına sebep olmuştur. Omar Bravo Omar Bravo Tordecillas (d. 4 Mart 1980; Loc Mochis Sinaloa, Meksika), Meksikal覺 orta saha ve forvet oyuncusu. Meksika Birinci Lig Tak覺mlar覺ndan Cruz Azul'da oynamaktad覺r. Profesyonel futbolcu olmadan önce bir boksördü. Vravo Chivas'ın altyapısında yetişti ve 17 Şubat 2001'deki Tigres Maçında birinci takıma çıktı. İlk 3 sezonda yedek olarak çıksa da 2002 sezonunda 15 maçta 6 gol atarak as kadronun bir elemanı oldu. Takıma başladığından bugüne 134 maçta 97 kere ilk 11'de sahaya çıktı ve 41 gol attı. Bravo Meksika genç takımında ara sıra oynadı ve daha sonra da A millî takıma yükseldi. 2004'te as forvet olarak A millî takım ile Yunanistan'da Olimpiyat Oyunları'na katıldı ve 2 gol kaydetti. A millî takıma alınması Jesus Arellano'nun bir dostluk maçında sakatlığından dolayı oynayamaması sayesinde olmuştur. "GÃ¼ncelleme: 20, 2011" 305||108||12||5||14||9||331||122 9||1||3||2||8||0||20||3 28||9||2||0||0||0||30||9 342||118||17||7||22||9||381||143 "GÃ¼ncelleme 27 Haziran 2010" Edirne-Segedin Antlaşması Edirne-Segedin Antlaşması, 1444 yılında Osmanlı Devleti ve Macaristan arasında imzalanmış bir barış antlaşmasıdır. Ayrıca bu antlaşma Osmanlı Devleti'nin imzaladığı ilk barış antlaşmasıdır. Papa IV. Eugenius János Hunyadi'nin kumandanlığı altında Macar, Sırp, Bosna ve Eflak kuvvetlerinden oluşan bir Haçlı ordusunu Sultan II. Murat'ın kumandanlığı altındaki Osmanlı ordusunun üzerine gönderdi. Karamanoğulları beyliğinin de desteğini alan bu orduyu Osmanlılar ardı ardına Niş Muharebesinde olduğu gibi alınan yenilgilere karşın, sonunda bir görüşe göre bu orduyu büyük kayıplarla, zorlukla İzladi Derbendinde yenilgiye uğrattı; diğer bir görüşe göre ise İzladi derbendindeki muharebeyi Osmanlılar kaybetmesine karşın Filibe Ovasına kadar inen Haçlılar ağır kış koşulları, Kral III.Wladislav'ın sabırsızlığı, erzak yokluğu ve direniş nedeniyle geri çekilmek zorunda kaldılar. Bir başka görüşe göre ise Osmanlılanın ağır kaybına karşı kendileride ağır kayıplar verip İzladi'de bozguna uğrayan Macarlar kış şartları altında geri çekilmeye zorlandılar ancak beklenmedik bir olay savaşın gidişini değiştirdi,Dragoman'da bu orduyu takip eden Osmanlı kuvvetleri,pusuya düşürülüp yenilgiye uğratıldı ve sultan II.Murad'ın damadı ve veziriazam Çandarlı 2.Halil Paşa'nın kardeşi Mahmud Bey esir alındı. Buda Osmanlılar üstünde moral bozukluğuna neden oldu. Haçlılarınsa bu seferi başarılı bir sefermiş gibi göstermelerini sağladı. Bunun üzerine tekrar bir haçlı seferinden de çekinen Sırbistan, Bosna, Hersek, Arnavutluk gibi Rumeli'de de pek çok bölgede egemenliği zayıflayan II. Murat Macarlar ile anlaşmaya girişti ve sonrasında 12 Haziran 1444'te Edirne'de bu barış antlaşmasını imzalayarak antlaşmanın metnini bir Osmanlı heyetiyle Macaristan'a yolladı. Macaristan kralı I. Ulászló bu antlaşmayı onaylama taraftarıydı. Ama Papa ve Bizans İmparatoru bu antlaşmaya karşı çıktılar. Sırp despotunun ve János Hunyadi'nin de ısrarıyla kral I. Ulászló antlaşmayı 12 Temmuz 1444'te Segedin'de imzaladı. Antlaşmanın maddeleri şunlardı: Bu antlaşmadan sonra II. Murat yerini 12 yaşındaki oğlu II. Mehmed'e (Fatih Sultan Mehmet) bıraktı. Ama barış dönemi değil 10 yıl, 6 ay bile sürmedi. Haçlı tehditi altında II. Murat tekrar Osmanlı ordusunun başına geçmek zorunda kaldı. 10 Kasım 1444 tarihinde Osmanlı ordusu tekrar János Hunyadi kumandanlığı altındaki Haçlı Ordusuyla Varna Savaşını yaptı. Ve iÅŸareti Ve işareti (ve imi veya ampersant) "ve" bağlacını temsil eden bir logogramdır. Sembol Latince "ve" anlamına gelen et sözcüğünün harflerinin ligatüründen oluşur. Farklı biçimlerde görülür (resme bakınız), ancak zaman içerisinde bu biçimlerden biri olan (şekilde solda 8 rakamına benzeyen) "E" ve "t" harflerinin elyazısıyla birleştirilmesiyle oluşan biçim yaygınlaşmış ve standartlaştırılmıştır. Türkçede & iminin kullanımı yoktur. Bu nedenle "ve" bağlacı günümüz Türkçesinde bir noktalama imiyle gösterilmez. Ancak bir kaligrafi ürünü olan ampersant iminin Türkçe uyarlamasının da denendiği görülmüştür. "V" ve "E" harflerinin birleştirilmesinden ("Æ" ile benzer biçimde) oluşturulan bu im hâlâ kimi eski levhalarda görülebilir. Pîrî Reis Haritası (1528) Osmanlı Amirali Piri Reis'in 1528'de çizdiği ikinci dünya haritasından günümüze kalan parça, büyük bir haritanın kuzeybatı köşesi olup, Orta Amerika'nın yeni keşfedilmiş kıyılarını, Florida'yı, Kanada'nın kuzeydoğu köşesini, ve Grönland'ı gösterir. Piri Reis in Kanuni Sultan Süleyman'a armağan ettiği haritanın bu parçası, Piri Reis'in 1513'te çizdiği ilk dünya haritasıyla beraber halen Topkapı Sarayı'nda bulunur. Ceylan derisine 8 renkli olarak çizilmis haritanın parçası 69 x 70 cm ebatlarındadır. Bu harita da birinci harita gibi portolan tarzında, dört büyük, iki de küçük pusula gülü çizilerek yapılmıştır. Kenar notlarından biri bu haritanın Piri Reis tarafından yapıldığını belirtir. Diğer kenar notları çeşitli açıklayıcı bilgiler içerir. Grönland'ın güneyinde görünen, Kanada'daki Newfoundland, "Terra Nova", Labrador da "Baccalao" isimleri ile gösterilir ve buraların Portekizliler tarafından keşfedildiği yazılıdır. Terra Nova 1500'de Portekizli Carl Real, Labrador da 1501'de kardeşi Miguel Real tarafından keşfedilmişlerdir. Orta Amerika hizasında bir notta karadan giderek okyanusa ulasmayı amaçlayan bir kaşiften söz edilir. Bu muhtemelen 1513'de karadan Büyük Okyanusa ulaşan Portekizli Vasco Núñez de Balboa'dır. Piri Reis'in ikinci dünya haritasında adalar ve kıyılar son keşiflere dayalı olarak çizilidir. Birinci haritasında Porto Riko'da gösterilen San Juan Batisto, bu haritada Florida'da gösterilmiştir. Kristof Kolomb'un hatalı haritasından etkilenmiş olan birinci haritasının aksine, bunda Bahama, Antiller, Haiti ve Küba oldukça doğru çizilmişlerdir. 1517 ve 1519'da keşfedilmiş olan Yukatan ve Honduras yarım adaları da mevcutturlar. Küba "Isla di vana" diye adlandırılmıştır. İlk haritada olmayan Yengeç Dönencesi bu haritada (enlemi biraz hatalı olarak) çizilmiştir. Piri Reis bunu "Günuzadısı" olarak adlandırıp yanına ""Bu hat gün gayet uzadığı yere işarettir"" yazmıştır. Piri Reis bu haritasında keşfedilmeyen yerleri beyaz bırakarak, kenar notlarında bunları bilinmediği için çizmediğini belirtir. İlk haritasından daha büyük ölçekli ve gelişkin olan ikincisi, teknik olarak döneminin en ileri örneğidir. Piri Reis'in HaritasÄ± Pîrî Reis'in haritası şu anlamlara gelebilir: JÃ¡nos Hunyadi Hünyadi Yanoş ya da Hunyadi Yanoş (, 1407 civarı – 11 Ağustos 1456), Orta Çağ Macar ordu komutanıdır. "Hunyadi" soyadı, "János" adıdır, Macar geleneğine göre önce soyadı, sonra adı yazılır, Türkçeye de bu şekilde geçmiştir. Erdel (Transilvanya) bölgesinden, büyük olasılıkla Macar-Sekel kökenli bir aile olan Hunyadi'ler (Macar-Sekel kökenli olduklarına dair pek çok kanıt olduğu gibi, Hünyadi Yanoş'un I. Kosova Savaşı'nda ölen aynı isimli yeğeni Sekel Yanoş-János Székely olarak anılır.) 1409 yılında Kutsal Roma Germen İmparatoru ve Macaristan Kralı Sigismund'dan Hunyad kalesinin derebeylik haklarını aldılar. Hünyadi Yanoş gençliğinde Kral Sigismund'un askeri hizmetine girdi. Bulgarlara, sonra Osmanlılara karşı savaşlarda yararlılıklar gösterdi. 1440'ta II. Murad'in yaptığı Belgrad kuşatmasında şehrin komutanı olarak direniş gösterdi ve şehir Osmanlılar eline düşmedi. Macaristan Kralı olarak seçilen I. Ladislas (Lehistan kralı III. Wladyslaw) tarafından 1441'de Erdel (Transilvanya) voyvodalığına atandı. Macar Kralı I. Ladislas iki komutanını, Hünyadi Yanoş ve Nicholas Ujlaki'yi Osmanlı tehdidi altındaki sınırları korumakla görevlendirdi. Bunlardan Hünyadi Yanoş Belgrad'daki karargahından Osmanlı topraklarına karşı taarruzlar yapmaya başladı. 1441'de Erdel'i işgal eden ve Sibiu'yu kuşatan akıncı ordusunu bozguna uğratıp komutanı Mezid Beyi öldürdü. Kaçış yolları kapatılan Mezid Bey'in Osmanlı akıncı birlikleri tamamen imha edildi. 1442 yılının Eylül ayında Mezid Bey'in intikamını almak isteyen Şahabeddin Paşa da Vazag Muharebesi'nde aynı akıbete uğrayıp yenildi ve büyük kayıplar vererek geri çekilmek zorunda kaldı. Hünyadi Yanoş 1444'te ordusu ile Balkanlardan inip gönderilen Osmanlı eyalet askeri ordularına karşı galip gelip Balkan Dağları üzerindeki İzladi Geçidi'ne kadar geldi. Bu geçitte savunmaya geçen II. Murad komutasındaki Osmanlı ordusuna karşı yaptığı İzaldi Muharebesi'nde mağlup oldu, ama Erdel'e geri kaçmayı başardı. Bu muharebede mağlup Macar ordusu da galip Osmanlı ordusu da büyük zayiat verdiler. II. Murad, Macarlarla 1444 yılında yeminli Segedin Barışı'nı imzaladı. İki hükümdar kutsal kitaplarına el basarak yemin ettiler. II. Murad Osmanlı tahtından çekilip yerine genç oğlu II. Mehmed padişahlığa geçti. Haçlı Seferi organize etmek isteyen Papa IV. Eugene'nin ve Macar kralına temsilcisi Kardinal Giuliano Cesarini'nin teşviki ile barış bozuldu. Macar Kralı I. Ladislas ve Hünyadi Yanoş'un komutasında bir büyük Haçlı ordusu Balkanlardan ilerledi Niş'te bir savaş kazandı. Doğu'ya ilerleyerek Sofya'yı işgal etti; Karadeniz kıyısında bulunan, Varna'yı kuşattı. Varna Muharebesinde Haçlılar müthiş bir bozguna uğradılar. Yemin bozan Macar Kralı I. Ladislas ve papalık temsilcisi Kardinal Cesarini bu muharebede öldürüldüler. Hünyadi Yanoş zor olarak küçük bir birlikte kaçtı. Savaşta ölen Kral I. Ladislas'nıın yerine Macar Kralı seçilen V. László'nun çocuk yaşta olmasından dolayı, Hünyadi Yanoş "taht naibi" sıfatı ile Macaristan'a hakim oldu. Bu görevini 1446 ve 1453 yılları arasında sürdürdü. 1447'de II. Murad'da bağlılık sunmak isteyen Eflak Voyvodası Vlad Drakul Erdel Voyvodası olan Hünyadi Yanoş tarafından öldürtüldü. Ayni yıl Hünyadi Yanoş kendi seçtirdiği yeni Eflak Voyvodası'nın ordusu ile Bohemyalı ve Almanyalı birliklerle takviyeli yeni bir Macar ordusu ile birlikte yeni bir Balkan seferine girişti. Once Sırbistan'a hücum edip Sırp Despotu Brankoviç'in desteğini sağlamaya çalıştı. Sırbistan başkenti olan Semendire kalesi önünde Kovin'de bir ay kaldı ama Sırp despotunun desteğini almakta başarısız kaldı. Sonra ordusu ile Sırbistan'ı yağma ederek Kosova'ya yöneldi. II. Murad komutasındaki Osmanlı ordusu ile yaptığı II. Kosova Muharebesi'ni tekrar büyük bir zayiatla kaybetti. Hünyadi Yanoş'un II. Mehmed'in 1456 Belgrad Kuşatması sırasında Osmanlı kuvvetlerinin yenilmesinde oynadığı rol, daha sonraki yüzyıllarda Macar ulusal kahramanı olarak benimsenmesini sağladı. Hünyadi, 1456 kuşatması sırasında ordusunda yayılan veba salgını yüzünden öldü. Oğullarından Mátyás, I. Mátyás adıyla Macaristan kralı olarak hüküm sürdü. (Matthias Corvinus, Hunların bakiyesi olan Sekellerden geldiğini belirtmek için kendisini 2. Attila olarak adlandırmıştır.) (1458–1490). Hakan Aysev Hakan Aysev, (d. 10 Ocak 1968, Ankara), Türk opera sanatçısı ve tenor. Eğitimine 1981 yılında Ankara Devlet Konservatuvarı'nda başladı. 1987'de 6. Belvedere Şan Yarışması'nda "En İyi Genç Şarkıcı Ödülü"nü alarak final konserine katıldı. 1988'de mezun olduktan sonra Viyana'ya gitti ve Mozart'ın "Cosi fan tutte" operasındaki "Ferrando" rolü ile Avusturya, Hollanda ve Almanya'da turneye çıktı. 1989 yılının Temmuz ayında Salzburg Festivali kapsamında Joseph Haydn'ın "Acis ve Galatea", Jacques Offenbach'ın "Les Bavardes" operalarında baş rolü seslendirdi. Eylül ayında Viyana Devlet Operası'na giren sanatçı, aynı yıl Aralık ayında Richard Strauss'un "Der Rosenkavalier" operasındaki tenor rolü ile sahneye ilk kez çıktı. 1990 yılında Viyana Devlet Operasının kadrolu sanatçısı oldu. Bu arada Luciano Pavarotti'nin öğrencisi oldu. Zaten Luciano Pavarotti'ye benzediği için "Türk Pavarotti" olarak anılmaktadır. 1991 yılında Koblenz Devlet Operasına katıldı ve birçok eserde rol aldı. 1992'de Katia Ricciarelli ile opera-gala konseri verdi. 1995-1997 yılları arasında Darmstadt Devlet Operasında majör rolleri üstlendi. 1997'nin Mart ayında Norveç'te "Rigoletto", Ağustos'ta Fransa'da "Carmen" operalarında sahneye çıktı. Sanatçı bugüne kadar Düsseldorf, Texas, Basel, Bern, Heilderberg operalarında da misafir sanatçı olarak yer aldı. Ayrıca 1997'de Verdi/Requiem'in CD kaydını yaptı. 1998'de Frankfurt'ta ikinci CD kaydını yaptı. Fransa'da "Wozzec" operasında yer aldı. Basel'de "Othello" operasında yer aldı.Bulutsuzluk Özlemi ile rock-opera konserini gerçekleştirdi. 1999'da Nilüfer ile sahneye çıkan Aysev, ayrıca Tiflis Senfoni Orkestrası eşliğinde "Ağrı Dağı Efsanesi"'nde rol aldı. 5. ve 6. Bilkent Anadolu Müzik Festivali'ne solist olarak katıldı. 2000-2002 yıllarında İzmir Devlet Opera ve Balesi'nde Müdür ve Genel Sanat Yönetmenliği yaptı. 2005 yılında Buenos Aires Teatro Colon'da "König Kandaules" operasında başrol oynadı. Barcelona Senfoni Orkestrası eşliğinde Beethoven'ın "9. Senfoni"'sini seslendirdi. Hakan Aysev, halen İstanbul Devlet Opera ve Balesi sanatçısı olarak görevini sürdürmektedir. 2007 yılında Show TV'de yayınlanan "Şarkı Söylemek Lazım" adlı yarışmada Serap Ezgü'nün koçluğunu üstlenmiştir. Ayrıca 2008 yılından beri Haliç Üniversitesi'nde öğretim görevlisidir. Bomonti Bomonti, İstanbul'un Şişli ilçesine bağlı, adını 1890 yılında İsviçreli Bomonti Kardeşler tarafından kurulan Bomonti Bira Fabrikası'ndan alan bir semttir. Mimar Sinan Güzel Sanatlar Üniversitesi'nin kampüsünün kurulduğu yer. Kent nüfusunun küçük bir bölümünü Ermeniler ve Gürcüler oluşturmaktadır. Burada Katolik Gürcülere ait günümüzde hala Gürcüler tarafından kullanılan tarihi bir kilise mevcuttur. Son yıllarda yapılan düzenleme ve inşaatlar sonucu Bomonti'nin çehresi değişmiş, İstanbul'da dikkat çeken bir bölge haline gelmiştir. Bölge, gayrimenkul yatırımcıları tarafından rağbet görmektedir. Şişli'deki merkezi noktalardan biridir. Kirk Hammett Kirk Lee Hammett, (d. 18 Kasım 1962, San Francisco, ABD), Metallica'nın solo gitaristi ve şarkı yazarıdır. 1983'te gruba katılmıştır. Metallica'dan önce Exodus grubunun kurucuları arasında yer almıştır. 2003'te Rolling Stone dergisinin hazırladığı "Tüm Zamanların En İyi 100 Gitaristi" sıralamasında 11. sırada yer almıştır. Hammett, 18 Kasım 1962'de San Francisco'da Filipinli bir anne ve İrlandalı bir babanın çocuğu olarak doğdu. Babası ticaret filosunda görevli bir denizciydi. Ayrıca Hammett'in Tawny adlı bir kız kardeşi vardı. Hammett, Richmond yakınlarındaki El Sobrante'de yetişti. Daha sonra liseyi okumak için Richmond'a gitti ve buradaki De Anza High School'da eğitim gördü. Hammett, 15 yaşında gitar çalmaya başladı. İlk gitarı özel yapım bir Montgomery Ward'dı ve ilk amfisi içinde 4 İnç'lik bir hoparlör bulunan bir ayakkabı kutusuydu. Daha sonra 1978'de bir Fender Stratocaster kopyası aldı ve ardından 1974 Gibson Flying V aldı. Sürekli yeni gitar ve amfi kombinasyonlarını deneyen Hammett, ortaya çıkan para sorununu çözmek için Burger King'de çalışmaya başladı. Hammett; 1980'de vokalist Paul Baloff, gitarist Gary Holt, basçı Geoff Andrews ve davulcu Tom Hunting ile beraber Exodus grubunun kuruluşunda yer aldı. Exodus'la birlikte "1982 Demo"'yu hazırlayan Hammett, grubuyla "Bay Area Thrash" akımının gelişmesinde önemli rol oynadı. Grubuyla iki kez Metallica'nın ön grubu olarak da sahne aldılar: 29 Kasım 1982 ve 5 Mart 1983 Metallica'nın menajeri Mark Whittaker, grubun solo gitaristi Dave Mustaine'in gruptan çıkartılmasından sonra Kirk Hammett'i gruba tavsiye etti. Grup, Whittaker'in tavsiyesiyle Hammett'a gruba katılması için teklif yaptı. Hammett, bu teklifi kabul ederek kurucusu olduğu Exodus'tan ayrılarak Metallica'ya katıldı. Grupla beraber ilk olarak Kill 'Em All albümünü çıkartan Hammett, ayrıca Joe Satriani'den özel gitar dersleri aldı. Ayrıca Jimi Hendrix'in tekniklerini de öğrenerek kendini geliştirdi. Grupla 1986'da Master of Puppets, 1987'de Garage Days Re-Revisited, 1988'de ...And Justice For All, 1991'de Metallica, 1996'da Load, 1997'de Reload,1998'de Garage Inc., 2000'de S&M, 2003'te St. Anger ve 2008'de Death Magnetic albümlerini çıkardı. Hammett,4 Nisan 2009'daki Hall of Fame'de yer aldı. Hammett, 1986'daki Master of Puppets albümündeki riffleri ve soloları hazırlamıştır. Bu, onun ciddi anlamda yaptığı ilk katkıdır. Daha önce de Ride the Lightning albümündeki Creeping Death parçasının köprü riffini, Exodus'ta çalarken kullandığı bir riftten oluşturmuştur. Hammett,Metallica albümündeki Enter Sandman parçasının rifflerini bir otel odasında sabaha karşı 03:15'te oluşturmuştur ve bu parça, Rolling Stone dergisinin "Tüm Zamanların En İyi 500 Parçası" sıralamasında 399. sırada yer almıştır. Hammett'in rifflerini ve sololarını hazırladığı albümler şunlardır: Ride The Lightning, Master of Puppets, ...And Justice For All, Metallica, Load, Reload, S&M, St. Anger, Death Magnetic. Hammett, çalarken hızlı vuruşu ve palm mute tekniğini benimsemiştir. Sololarını ise wah-wah pedalı kullanarak hazırlamıştır. Wah-wah pedalı kullanarak hazırladığı soloları, özellikle Death Magnetic albümünde belirgin ve etkilidir. St. Anger albümünde ise hiç solo çalmamıştır. Bununla ilgili şunları söylemiştir:""Solo koymayı denedik ama onlar sonradan aklımıza gelen bir şeymiş gibi kulağımıza geldi, bu yüzden soloları çıkarttık."" Hammett, iki kez evlenmiştir. İlk eşi Rebecca'yla 1987'de başlayan evliliği 1990'da son bulmuştur. 1998'de de ikinci eşi Lani ile evlenen Hammett'in, Lani'den Angel Ray Keala ve Vincenzo Kainalu adlı iki erkek çocuğu olmuştur. Hammett; boş zamanlarında bisiklete binmeyi, sörf yapmayı, korku filmi koleksiyonu oluşturmayı ve vücudunun çeşitli yerlerine piercing yaptırmayı sever. Ayrıca yemek yapmaktan, atlardan, arkeolojiden, otomobillerden, doldurulmuş hayvan koleksiyonu yapmaktan hoşlanır. Ayrıca çok sıkı bir çizgi roman hayranıdır. Bir Land Cruiser'i, dağ bisikleti ve 105 Dodge Coronet'i vardır. Eşi ve çocuklarıyla birlikte San Francisco'da yaşamaktadır. Hammett, 1980'lerin ikinci yarısından itibaren ESP marka gitarlar kullanmaktadır. ESP,Hammett için Signature Series gitarları üretmektedir. Ayrıca ESP, Hammett için içinde 1 litre özel mavi bir sıvı yer alan "Wavecaster" modelini üretmiştir. ESP, Hammett ile çalışmasının 20. yılında KH-20 adında 41 adet üretilen özel bir seri oluşturmuştur. Bu gitarların tanesi $10.000'dir. Ayrıca 2008 yılından itibaren "Ouija" adlı gitarı da $10.000'dan satışa sunulmuştur. Hammett, şu gitarları kullanmaktadır: Hammett, kariyeri boyunca Marshall ve Mesa amfilerini kullanmıştır. 2007 yılının Ekim ayında ise Randall, Hammett ile anlaşarak Hammett için özel amfiler üretmeye başlamıştır. Kullandığı amfiler şunlardır: Hızlı Gazeteci Keloğlan Hızlı Gazeteci Keloğlan, Anonim halk öykülerindeki saflığı, doğruluğu kadar zekası ve bulduğu pratik çözümlerle de bilinen öykü kahramanıdır. Keza, Necdet Şen'in Hızlı Gazeteci adlı çizgi romanının 1989 yılında Cumhuriyet gazetesinde tefrika edilmiş, 1991 yılında da Remzi Kitabevi tarafından albüm formatında kitap olarak da yayınlanan bir öyküsünün adıdır. Öyküde sosyal demokrat milletvekili genç Doğan Önder, milletvekilliğinin daha ilk döneminde meclis kürsüsünde yaptığı dikkat çekici çıkışı ve ardından parti içi hesaplaşmalarda "kolay yönetilebilir bir aday" olarak değerlendirilir ve genel başkanlığa aday gösterilir. Seçimi kazanıp genel başkan olduktan sonra mevcut parti içi çekişmelere ve kaypak siyasi ortama uyum sağlayamayıp, kurulu düzenle ilkeleri arasında bir tercih yapmak zorunda kalır. Doğan Önder'in siyaset hayatı kısa sürür ve gerek parti içi, gerekse de siyaset içi entrikalara uyum sağlayamayacağını anlayarak hem genel başkanlıktan, hem partisinden, hem de siyasetten elinin eteğini çekmek zorunda kalır. Öykü, Oliver Stone'un Talk Radio filminin final sahnesiyle İran'lı yazar Samed Behrengi'nin Küçük Kara Balık adlı politik masalına göndermeler yapan yarı karamsar bir panaromayla son bulur. Birkaç gün boyunca neredeyse bütün evlerde Doğan Önder'in sansasyonel istifası üzerine konuşulur; ama yapılan yorumların neredeyse tamamı konunun özüyle ilintisiz, magazin ağırlıklı konuşmalardır. Genç politikacının kendisini kurban edercesine topluma ulaştırmayı denediği mesajı kalabalıklara değil, sadece bir köşede hayatı anlamaya çalışan minik bir çocuğun kulaklarına ulaşabilmiştir. Öykü, aynı zamanda Türkiye'deki rant bölüşümü üzerine kurulu siyaset içi mekanların da çizgi roman yoluyla yapılmış dikkate değer bir eleştirisidir. Bacı Necdet Şen'in Hızlı Gazeteci çizgi romanının 1987-1988 yılında Cumhuriyet gazetesinde tefrika edilen, hemen ardından Cep kitabevi tarafından kitap olarak basılmış macerasının da adıdır. Bacı kelimesi halk dilinde "kız kardeş" anlamına gelir. 1970'li yıllarda örgütsel faaliyetler içinde olan sol eylemcilerin erkek olanları tarafından aralarındaki kadınlara uygun görülen sıfat. Öykü, "Bacı" kelimesinin bu görüş üzerinden yorumlar. Bu sıfat daha sonraları "devrimcilerin kadın yoldaşları böyle feodal bir sıfatla adlandırmaması" gerektiği biçiminde eleştirilere konu olmuştur. Öyküde, 7 yıllık bir mahpusluk döneminin ardından tahliye edilen Fazilet'in onca yıl aradan sonra karşılaştığı Özal Türkiye'si ile yaşadığı uyumsuzluk ve kendini yeniden tanımlama, hayata tutunma süreci anlatılır. 12 Eylül darbesiyle dört bir yana savrulmuş eski sosyalistlerin kimi reklamcı olmuş, kimi yeraltı faaliyetlerine yeniden başlamıştır. Fazilet, aile ve polis baskısı, işsizlik, aşk ve "dava" arasında bunalmaktadır. Bacı, yayınlandığı 8 ay boyunca hem sol çevrelerde hem de aydın çevrelerde çok tartışılmıştır. Her kesim "Bacı"'ya kendi tezlerini doğrulamak için bir fırsat olarak bakmış, onu kendi açısından yorumıştır. Türkiye'deki "siyasi çizgi roman"ın ilk ve en çarpıcı örneğidir. Kayıp Zamanın İzinde Kayıp Zamanın İzinde, Marcel Proust'un hayatının son 17 yılında yazdığı yaklaşık "bir milyon iki yüz elli bin" sözcükten oluşan "3,000" sayfalık dev romandır. 20. yüzyıl edebiyatının en büyük eserlerinden biri olarak kabul edilir. Proust'un annesinin 1905'teki ölümünden sonra yazmaya başladığı kitabın ilk cildi, 1913'te yayımlandı. Roman, tamamlandığında yedi ciltlik Kayıp Zamanın İzinde ortaya çıkacaktı. Proust romanın son düzeltmelerini yaparken 1922'de yaşamını yitirdi. Roman, Türkçeye Roza Hakmen tarafından çevrilmiştir. Daha önce Yakup Kadri Karaosmanoğlu romanın birinci cildini çevirmiş ancak devamını getirmemiştir. Kayıp Zamanın İzinde yedi ciltten oluşmaktadır: SevinÃ§ Tevs Sevinç Tevs (d. 1927 - ö. 24 Ekim 1976), Türkiye'nin ilk caz müziği yorumcusu unvanına sahip dünyaca ünlü ses sanatçısı. Aynı zamanda Tevs anne tarafından, kabri Trakya'da bulunan Abdüsselam'ın ileri kuşak torunlarındandır. 1927 yılında Ankara'da doğdu. Babası Arnavutluk Cumhuriyeti'nin Türk Büyükelçisi'ydi. Söz yazarı, bestekâr ve müzik yorumcusu Şehrazat'ın annesidir. Eşi ise "Maden Kralı" lakablı Türkiye'nin ilk madencisi iş adamı Siham Kemali Söylemezoğlu'dur. Eşi, Konya Valisi Ali Kemali Paşa'nın torunu ve Süleyman Şefik Paşa'nın oğludur. Ağabeyi ünlü kemanî bestecisi Cevdet Çağla'dır. Prenses Perizat Osmanoğlu (Osmanlı Sultanı ve İslam Halifesi V. Mehmet Reşat'ın gelini) ise görümcesidir. Ankara Devlet Konservatuvarı Şan ve Tiyatro bölümünde okuduğu yıllarda kardeşi Sevim Tevs ile birlikte "Sevim ve Sevinç Kardeşler" adı altında Ankara Radyosu'nda günün popüler parçalarını seslendirerek program yapmaya başladılar. İngilizce, Fransızca ve İtalyanca bilen Sevinç, bu dillerde şarkı söyleyebiliyordu. Sevim ve Sevinç Tevs kardeşlerin ünü İstanbul'a ulaşmakta gecikmedi ve bu ikili 1945'te İstanbul Saray Sineması ve Taksim Belediye Gazinosu'nda verdikleri konserler ile büyük ilgi topladı. Sonraları ablası müziği bırakınca, Sevinç, tek başına müzik ile uğraşmayı sürdürdü. İsmet Sıral, Zekai Apaydın, Müfit Kiper, Nejat Cendel, Hrant Lüsigyan, Selçuk Sun ve Muvaffak Falay ile İstanbul’da radyo progamlarına çıkmaya devam etti. Konservatuvardan mezun olduktan sonra Sevinç Tevs, İbrahim Özgür Orkestrası'nda şarkı söylemeye başladı. İlk yurt dışı konserini Yunanistan'da verdi. 1948 yılında Amerika Birleşik Devletleri'ne gitti ve New York Jazz Festivali'nde "For You" adlı besteyi yorumlaması ile birinci oldu. Beste, on iki kez Grammy Ödülü kazanmış Sevinç Tevs'in aile dostu Arif Mardin'e aittir. Aynı yarışmanın ikincisi ise dünyanın en ünlü jazz sanatçılarından biri olan Sarah Vaughan olmuştur. 1949'da İlham Gencer ile birlikte İstanbul Radyosu'nda yaptığı programları halk tarafından büyük ilgi gördü. Defalarca yurt dışında konserler veren Sevinç Tevs, İngiliz medya devi BBC'ye ve Almanya-Berlin Televizyonu'na çıkan ilk Türk şarkıcıdır. İtalya, İsviçre, Yunanistan, İngiltere, Amerika Birleşik Devletleri, Mısır ve Fransa olmak üzere pek çok ülkede konserler veren Sevinç Tevs ününü 1950'lerde daha da perçinledi ve uzun bir süre boyunca ABD ve Birleşik Krallık'ta çalıştı. Yurt dışında verdiği bu konserler çok beğenilmişti ki, fransız şarkıcı Edith Piaf, Mısır’da bir gece kulübünde karşılaştığı Tevs’e “Demek adından coşkuyla hararetle söz edilen ünlü sanatçı sizsiniz; kutlarım sizi, çok güzel söylüyorsunuz” diyerek hayranlığını belli etmişti. 1968 yılında Apollonia Şarkı Yarışması'na besteci Selmi Andak'ın "Ve Ben Yalnız" adlı eseri ile katıldı. Hammâmîzâde İsmâil Dede Efendi'nin öz torunu olan Sevinç Tevs, Türk Sanat Müziği'nin bütün klasik eserlerini ezbere bilirdi. Kontralto ve karakteristik nitelikteki sesi konusunda profesyonel müzik eleştirmenleri gibi otoritelerce "Jazz Söylemek İçin İdeal", "20. Yüzyılın En Güçlü Seslerinden Biri" yorumları dünya çapında oldukça yaygındır. Sevinç Tevs bir röportajda caz’ı şöyle tanımlıyor: “Bence, caz bir yorumdur. Şöyle ki, caz olabilmesi için herhangi bir ülkenin kendine özgü müzik yapımını sanatçı ele alır; onu, tabiî temel ilkeleri var; bunları yerine getirerek o şekilde yorumlar öylesine icra eder ki, ortaya o yorumla caz sanatı çıkar. Bunun Amerika hatta Afrika kökenli olması önemli değildir. Bu yorumun yaygınlaşma yerinin, uygulama yerinin Amerika oluşu yüzünden cazın sadece Amerikaya özgü bir müzik olması kesinlikle düşünülemez. Evrensel bütün sanat dalları gibidir; ancak şu olabilir, bütün ülkede kaynaklar kullanılır ve bir açıdan bir tasnife tabi tutulabilir.” 24 Ekim 1976'da kırk altı yaşında kanser hastalığından dolayı vefat eden Sevinç Tevs'in bütün müzik yorumları olmasa da bir kısmı plak ve CD'lerde toplanmıştır. Bunlardan bir tanesi, kendisinin vefatı sonrasında Türk Kalp Vakfı yararına hazırlanan iki şarkıdan oluşan özel edisyon bir plaktır. Sevinç Tevs, TRT ve BBC arşivlerinde geniş yer kaplamaktadır ancak bu arşivlerin tamamı halka sunulmamıştır. 2009 yılında İKSV Caz Festivali, kendisine ve kız kardeşi Sevim Tevs'e "Yaşam Boyu Başarı/Onur ödülü" vermiştir. Kopenhag Kriterleri 22 Haziran 1993 tarihinde yapılan Kopenhag Zirvesi'nde, Avrupa Konseyi, Avrupa Birliği'nin genişlemesinin Merkezi Doğu Avrupa Ülkelerini kapsayacağını kabul etmiş ve aynı zamanda adaylık için başvuruda bulunan ülkelerin tam üyeliğe kabul edilmeden önce karşılaması gereken kriterleri de belirtmiştir. Bu kriterler siyasi, ekonomik ve topluluk mevzuatının benimsenmesi olmak üzere üç grupta toplanmıştır. Demokrasi, hukukun üstünlüğü, insan hakları ve azınlıklara saygı gösterilmesini ve korunmasını garanti eden kurumların varlığı. AB'ye girmeye aday Ã¼lkeler; gibi dört ana kriter açısından değerlendirmeye alınacaktır. Genel olarak; ülkenin çok partili bir demokratik sistemle yönetiliyor olması, hukukun üstünlüğüne saygı, idam cezasının olmaması, azınlıklara ilişkin herhangi bir ayrımcılığın bulunmaması, ırk ayrımcılığının olmaması, kadınlara karşı her türlü ayrımcılığın yasaklanmış olması, Avrupa Konseyi İnsan Hakları Sözleşmesinin tüm maddeleri ile çekincesiz kabul edilmiş olması, Avrupa Konseyi Çocuk Hakları Sözleşmesinin kabul edilmiş olması gibi özellikler dikkate alınmaktadır. Ancak, bu ilkelerin varlığı tek başına yeterli olmamakta, aynı zamanda kesintisiz uygulanıyor olması gerekmektedir. İşleyen bir pazar ekonomisinin varlığının yanı sıra Birlik içindeki piyasa güçleri ve rekabet baskısına karşı koyma kapasitesine sahip olunması. Kopenhag Zirve sonuçlarına göre, ekonomi alanında işlevsel bir piyasa ekonomisinin varlığı kadar, AB içindeki piyasa güçleri ve rekabet baskısı ile başedebilme kapasitesi de aranmaktadır. Bu çerçevede rekabet edebilme derecesinin göstergeleri olarak, birliğe girişten önce birlik ile o ülke arasında belirli bir ticaret ortaklığının olması ve ülke ekonomisinde küçük firmaların oranı sayılmaktadır. Siyasi, ekonomik ve parasal birliğin amaçlarına uyma dahil olmak üzere üyelik yükümlülüklerini üstlenme kabiliyetine sahip olunması. Birliğin ortak dış politika ve güvenlik politikasına etkin bir katılım için aday ülkelerin buna hazır olması gerekmektedir. Ekonomik ve Parasal Birlik konusunda ise, merkez bankasının bağımsızlığı, ekonomik politikaların koordinasyonu, İstikrar ve Büyüme Paktına katılım, merkez bankasının kamu sektörü açıklarını finanse etmesinin yasaklanması gibi konularda üye ülkelerin aldıkları kararlara katılmak gerekmektedir. ===AB'nin aldığı kararlara ve uyguladığı yasalara uyum sağlamak, 1995'te düzenlenen Madrid Zirvesinde yukarıdaki kriterlere ilaveten ; Zhuangzi Zhuāngzǐ (pinyin), Chuang Tzu (Wade-Giles), Chuang Tsu ya da Chuang Tse (Çince: 莊子; okunuşu Cuanğzı) MÖ 4. yüzyılda Çin'in Savaşan Beylikler Döneminde yaşamış bir filozoftur. Yazarı olduğu Taoizm felsefesindeki kitabı da kendi adıyla "Zhuangzi" olarak anılır. Zhuangzi Kral Hui Liang ve Kral Xuan Qi dönemlerinde yaşadığına göre; milattan önce 370 ila 301 yılları arasında yaşadığı öngörülür. Meng şehrinden olan Zhuangzi; doğduğunda sahip olduğu ismi Zhou idi. Zhuangzi'nin felsefesine göre; hayatımız sınırlı ama öğrenebileceklerimiz sınırsızdır. Zhuangzi'nin hayatının tek açıklaması Sima Qian'ın Büyük Tarihçi Kayıtları'nın 63. bölümünde kısa bir taslaktır ve içerdiği bilgilerin çoğu Zhuangzi'nin kendi anekdotlarından alınmış gibi görünmektedir. Sima'nın biyografisinde, Liang Kralı Hui ve Qi Kralı Xuan (M.Ö. 4. yüzyılın sonları) döneminde Song eyaletindeki Meng kasabasından (modern Anhui'de) küçük bir yetkili olarak tanımlanmaktadır. Sima Qian şöyle yazıyor: Chuang-Tze, zamanının tüm edebiyatını iyi tanımıştı, ancak Lao-Tze'nin görüşlerini tercih etti; ve onun takipçileri arasında yer aldı, böylece yayınlanmış yazılarında bulunan ondan fazla karakterden büyük kısmı Lao'nun doktrinlerinin mecazi illüstrasyonlarıyla doludur. Konfüçyüs müritlerini doyurmak ve ifşa etmek ve Lao'nun duygularını açıkça sergilemek için "Eski Balıkçı", "Soyguncu Chih" ve "Kesme Açık Satchels" i yaptı. "Wei-lei Hsu" ve "Khang-sang Tze" gibi isimler ve karakterler hayalidir ve ortaya çıktıkları parçalar gerçek olayların anlatıları olarak anlaşılmamalıdır. Yorumlanan programlama dili Yorumlanan programlama dili bilgisayar programlamada yazılan programların çalışabilmeleri için kaynak kodlarının bir yorumlayıcı tarafından yorumlanması gerektiğini ifade etmektedir. ""Interpreted programming language"" olarak da geçmektedir. Teorik olarak herhangi bir proglamlama dili ile yazılan bir program, kendi derleyicisi tarafından makine diline dönüştürülür ve derlendikleri platform üzerinde doğrudan çalıştırılır (C, Ada, Pascal, Delphi, Algol dillerinde olduğu gibi) ya da o dilin yorumlayıcısı tarafından işletilerek çalıştırılır (Python, Ruby, Java, Lisp, BASIC, AWK gibi). Bununla beraber kimi dillerde bu iki özelliğe de rastlamak mümkündür (Lisp, C, Ocaml ve Python'da olduğu gibi). Ek olarak yorumlanan diller, doğrudan makine diline çevrilmedikleri ve bir yorumlayıcı tarafından yorumlandıkları için performans gerektiren yerlerde bekleneni veremeyebilirler. Fakat özellikle akademik çalışmalarda programlama dili öğretmek için ya da yazılım projelerinde prototoip üretimi için sıkça tercih edilmektedirler. Listedeki dillerin tamamı sadece yorumlanan programlama dili değildir, fakat sıklıkla yorumlanan bir dil olarak da kullanılmaktadırlar. Almanya'nın eyaletleri Almanya, Almancada "Länder" (Türkçede "topraklar" ya da "bölgeler") olarak bilinen 16 eyaletten oluşan bir federasyondur. Almanya'nın şehirlerinden üçü olan Berlin, Hamburg ve Bremen'in "şehir eyaleti" denen kendi toprakları vardır. Geri kalan 13 bölge Almanca'da "Flächenländer" diye adlandırılır. Almanya Federal Cumhuriyeti'ni oluşturan 16 eyalet, yanlarında başkentleri ile beraber listelenmiştir. Takrir-i Sükûn Kanunu Takrir-i Sükûn Kanunu (Osmanlıcası: تقرير سكون قانوني; Günümüz Türkçesi: "Huzurun Sağlanması Yasası"), 4 Mart 1925'te Türkiye Büyük Millet Meclisinde kabul edilen bir kanundur. Hükûmete olağanüstü yetkiler veren Takrir-i Sükûn Kanunu ile Kasım 1924 ortalarında "dinsel gericilik" tehlikesine karşı Başbakan İsmet İnönü sıkıyönetim ilân edilmesini istedi. Ancak Meclis'te bu isteğini kabul ettiremeyince istifa etti ve yerine ılımlı kişiliğiyle tanınan Fethi Okyar başbakanlığa getirildi. 1925 Şubat ortalarında Şeyh Said İsyanı patlak verince, Doğu Anadolu Bölgesi'nde hemen sıkıyönetim ilân edildi. Fethi Bey düşürüldü ve yeni hükûmeti 3 Mart'ta İsmet Paşa kurdu. Yeni hükûmet ilk iş olarak Takrir-i Sükûn Kanunu'nu Meclis'ten geçirdi ve biri isyan bölgesinde, öteki "Ankara" adını taşımakla birlikte yurdun geri kalan bölgelerinde çalışmak üzere iki de İstiklal Mahkemesi kurulmasını kararlaştırdı. Diğer taraftan ordu birlikleri harekete geçirildi. Yapılan plânlı askerî harekât ile, isyancılar dağıtılıp, elebaşıları yakalandı. Suçlu oldukları hükûmet tarafından iddia edilenler İstiklâl Mahkemeleri'nde yargılandılar. Suçlu görülenler çeşitli cezalara (idam) çarptırıldılar. Yapılan soruşturmada isyancıların bir kısmının Terakkiperver Cumhuriyet Fırkası'na mensup oldukları anlaşıldı. Bunun üzerine memleketteki tek muhalefet partisi de 3 Haziran 1925'te hükûmet kararı ile kapatıldı. 3 maddeden oluşan 4 Mart 1341 (1925) tarihli Takrir-i Sükûn Kanunu'nun 1. maddesi şöyleydi: Bu kanun, yaklaşık iki sene sonra, 2 Mart 1927 tarihinde tekrar uzatılmıştır. 979 sayılı Takrir-i Sükûn kanununun ikinci maddesini muaddil kanunun birinci maddesi aşağıdaki gibidir: Kanun lâyihasının Meclis'teki müzakereleri sırasında sadece Başvekil İsmet Paşa söz almıştır. Bu konuşmasında İsmet Paşa, en önemli tehlikenin aslında Şeyh Sait İsyanı ile ortaya çıkan fiili hareket olmadığını, asıl tehlikenin "memleketin umumî hayatında hâsıl olan teşevvüş (karışıklık) ve tezebzüb (kararsızlık)" olduğunu söylemiştir. İsmet Paşa'ya göre takrir-i sükûn kanunu "bu müşevveş (karışık) hakayık-ı eşyayı (şeylerin hakikatleri) görmek için memleketin üzerine gerdiği kalın dumanı izale (ortadan kaldırmak) eylemiştir." Böylece iyi ve kötü birbirinden ayrıt edilebilmiştir. İsmet Paşa bu noktada İstiklal Mahkemelerinin mücadelesinden takdirle söz etmektedir. Bununla birlikte İstiklal Mahkemelerinin 7 Mart'ta tekrar teşkil olunmasını teklif etmeyeceklerinin de altını çizer. Şiddetli ve sürekli alkışlar eşliğinde konuşmasını bitirdikten sonra oylamaya sunulan kanun lâyihası kabul edilmiş ve Takrir-i Sükûn kanunu iki yıl daha uzatılmıştır. Odin Odin (eski İskandinav dilinde: "Óðinn"), İskandinav mitolojisinde ve paganizminde en büyük tanrıdır. Cermen mitolojisinde Wotan ve Wodanaz, Anglo Sakson Mitolojisi'ndeyse Woden olarak isimlendirilir. Kutsal günü çarşamba'ya onun adı verilmiştir. (Woden'ın günü, Eski İngilizce Wodensday bugün Wednesday). Odin'nin kökeni hakkında Iskandinav Mitolojisi ve önemli Akademisyenler, Türk kökenli olduğunu belirtirler. İsveçli Tarih Profesörü Sven Lagerbring örneğin şu ifadeyi kullanmaktadır. ""Our ancestors are Turks who are comrades of Oden. We have got enough evidence on this subject. There are people who want to fool you into thinking they are Goths. I don't care whether it will be discrediting for me or not. Oden and his comrades were Turks"". İlk İsveççe -Norsça sözlüğünü yayımlayan İsveç'li Akademisyen Olof Verelius sunmuş olduğu ""Hervar Saga"" adlı mitolojik anlatıda şu ifadeler geçmektedir: "þ"effu famtiida komu auftan Alifae n en oc Tyrkiar, oc bigdu Nordur-laund. Odin formadr þeirra atti marga fonu, urdu þeir aller mikler menn, oc riker"". Danimarkalı Tarihçi Jacob Langebek de İskandinavya Tarihini incelediği eserinde şu ifadelere yer verir: ""Upphaf allra frasagna i’Norreni tungi ðeirri er sanindi fylgia, hofz ða er Tyrkir ok Asia menn bygdu nordrit... Hofud madr ðessa folks uar Odin son ðors, hann atti marga sonu"". Yine İskandinavya'ya yerleşenlerin ilk Türkler ve Asyalılar'ın olduğunu, yerleşenlerinin liderlerinin adının Odin olduğunu ve İskandinav dillerinin bu iki unsurdan türediği bilgilerini, ""Sturlaugs Saga Starfsama"" adlı anlatı vermektedir. İskandinav Mitolojisini eserlerine geçirenlerden biri olan Snorri Sturluson (1179-1241), "Prose Edda" ve "Heimskringla" adlı eserlerinde Odin'nin ""Tyrkland""dan geldiğini anlatmaktadır. Amerikalı İskandinavya Tarihi Profesörü Jesse Byock ve "Viking Society for Northern Research" adına araştırmalar yapmış olan Anthony Faulkes, Tyrkland olarak belirtilen yerin, Türk yurdu anlamına geldiğini, Odin'nin Türkiye'den, İskandinav'ya ya göç ettiğini yazmışlardır. Adı "tahrik", "hiddet" ve "şiir" anlamına gelen óðr'dan gelmektedir. İskandinav panteonundaki diğer birçok ilahi varlık gibi karmaşık bir rol üstlenir; savaş ve bilgelik tanrısıdır. Ayrıca büyü, zafer ve av tanrısı olarak bilinir. Güneş ve Kelt haçı ile sembolize edilir. Odin: ("Alfadir", "Allfather" ("Herkesin Babası")) Tanrıların babası; Asgard'daki salonu Valaskjalf'da ("Katledilmişlerin Korunağı") tahtı Hlidskjalf bulunur. Bu tahttan dokuz diyarda olan tüm olayları gözler. Ayrıca yeryüzüne ve gökyüzüne hâkimdir, gerektiğinde kartala dönüşebilir. Odin'in sadece güneş gibi parlayan tek bir gözü vardır. Diğer gözünü Bilgelik Kuyusundan içebilmek için feda etmiş ve sonsuz bilgi elde etmiştir. Habercileri Valkyrie’ler ölü savaşçıların ruhlarını Valhalla’ya taşırlar. İngilizcedeki "Wednesday" ("Çarşamba") günü "Woden's Day" ("Odin'in Günü") den gelmektedir. Tacitus gibi Romalı yazarlar tarafından Merkür'le özdeşleştirilmiştir. Avrasya Şamanizm'iyle bağlantılı olduğu düşünülmektedir. Gerçekten de çok belirgin şaman özellikleri göstermektedir. Simgeleri, hiç hedefini ıskalamayan mızrağı Gungnir, her dokuzuncu gecede yeni sekiz yüzüğü ortaya çıkran yüzüğü Draupnir ve sekiz ayaklı atı Sleipnir'dir. Sleipnir suda ve karada gidebilir ayrıca iki kuzgunu vardır. Bu kuzgunlar ona dünyadan haberler getirir. Kuzgunlardan birinin adı Huginn (düşünce) ve diğerinin adı Muninn'dir (hafıza). Ayrıca yanında Freki ve Geri adında iki tane kurt eşlik eder. Kuzey mitolojisinin Zeusu denilebilcek tanrı. Eşi Frigg'den olan çocukları, Balder, Hod Bragi ve Hermod, tanrıça Jord'dan olan çocuğu Thor ve dev Grid'den olan çocuğu da Vidar'dır. Bu da ona yeni bir unvan kazandırır, bu Tanrıların Tanrısı'dır. Elindeki mızrak ise yine 9 ya da 7 gün asılı kaldığı kuzey mitolojisin gerçekleştiği yerin yaşam ağacında runeleri öğrenmesi sonucu kurtulduğunda kopardığı bir daldan yapılmıştır. Yeşil Adam figürüyle bağlantılı görünmektedir. Hızır ve Zülkarneyn olduğu da öne sürülmüştür. Ragnarok günü geldiğinde, Fenrir Odin'i öldürecektir. Odin, diğer cermen Tanrı ve Tanrıçalarıyla birlikte cermen neopaganlar tarafından kabul edilmektedir. Özellikle onun İskandinav formunun kabul edildiği Ásatrú; İzlanda, Danimarka, Norveç, İsveç ve İspanya'da resmen tanınan bir dindir. Odin birçok çizgi film, çizgi roman ve filmde görülmüştür. Marvel Comics'in Thor çizgi romanlarında ana karakterlerden biri olarak yer almış, bu çizgi roman'la bağlantılı animasyon ve oyunlarda görünmüştür. Çizgi romandan uyarlanan Thor ve filmlerinde Anthony Hopkins tarafından canlandırılmıştır. Orta Çağ ve mitolojideki tarihsel olaylardan esinlenerek yaptığı şarkılar ile Heavy Metal'in köklü gruplarından biri olan Manowar 2006 yılında The Sons Of Odin adında bir EP albüm yayınlamıştır. Ayrıca Manowar 2007 yılında Gods Of War isimli albümünü yayınlamış, bu albümdeki tüm şarkılar İskandinav mitolojisine ait olmak üzere çoğu Odin'le ilgili şarkılardır. (The sons of odin, odin, the blood of odin, overture to odin.) Fakat tam bir Viking grubu olan Amon Amarth neredeyse tüm şarkılarında İskandinav tanrılarından ve Odin'den bahseder. Twilight of The Thunder God şarkısında Odin'in ölümünden ve onu öldüren kurtun (fenris) Thor tarafınan öldürülmesinden bahseder. Ayrıca Black Metalin kurucu gruplarından olan Bathory de bir viking metal grubudur ve şarkılarında sıkça Odinden Thordan Vallhalladan bahseder. Güneş haçı Güneş haçı, çember içine alınmış bir haç sembolüdür. Bilinen en eski dini sembollerden biridir ve neopaganizm'de güneşi simgeler. Güneş çemberi, Güneş diski, Odin'in haçı ve Taranis'in çemberi olarak da bilinir. Güneş haçları birçok dine özgü tanrıyı sembolize eder; Ixıon, Odin, Quetzalcoat, Shamash ve Taranis'in sembolleri güneş haçıdır. Tarih boyunca, svastika'lar gibi, birçok ırkçı örgütün simgesi olmuştur. Novalis "Novalis", (2 Mayıs, 1772 - 25 Mart, 1801) erken Alman romantizmi'nden yazar ve filozof. Gerçek ismi "Georg Philipp Friedrich Freiherr von Hardenberg". Novalis ilk eğitimini özel öğretmenlerden aldı. Bu öğretmenlerin arasında Christian Daniel Enhard Schmid de vardır ki Novalis Schmid ile daha sonra üniversite eğitiminin başında tekrar karşılaşacaktır. Novalis daha sonra Eisleben'deki Luther gramer okuluna gitmiş, burada retorik ve antik edebiyata dair bilgi ve yeteneklerini geliştirmiştir. Novalis 1790'dan 1794'e kadar Jena'da hukuk okumuştur. Eğitimi sırasında Schiller ile tanışmış ve Schiller'in derslerine katılmıştır. Schiller'in hastalık döneminde ona dostluk göstermiştir. Ayrıca Goethe, Herder ve Jean Paul ile de tanışmış, Ludwig Tieck, Friedrich Wilhelm Joseph von Schelling ve Friedrich ve August Wilhelm Schlegel kardeşler ile arkadaş olmuştur. Ekim 1794'te kamu hizmetinde çalışmaya başlayan Novalis bu sıralarda tanıştığı Sophie von Kühn ile 15 Mart 1795'te nişanlandı. Nişanlısı 1797'de öldü ve bu Novalis'i çok etkiledi. 1795-1796 arasındaki dönemde Novalis Johann Gottlieb Fichte'nin bilimsel doktriniyle ilgilenmiştir ki bu dünyaya bakış açısını büyük oranda etkilemiştir. Ayrıca, Fichte'nin felsefesindeki çeşitli kavramları geliştirmiş, bu konuda çalışmalar da bulunmuştur. Birkaç ay sonra Saksonya'daki Freiberg Madencilik Akademisi'ne jeoloji çalışmak için girmiştir. 1798'de ilk fragmanları "Athenäum" isimli dergide yayımlanmıştır. Novalis'in ilk yayınının ismi "Blüthenstaub"`dur ki bu aynı zamanda "Novalis" mahlasını da ilk kullandığı yerdir. Aralık 1798'te Novalis Julie von Charpentier ile nişanlanır. Ağustos 1800'de tüberküloz hastalığına yakalanır. 25 Mart 1801'de Weißenfels'de vefat eder. MD5 MD5 (Message-Digest algorithm 5), yaygın olarak kullanılan bir kriptografik özet fonksiyonudur. Girilen verinin boyutundan bağımsız olarak, 128-bit özet değeri üretir. MD5 ilk olarak kriptografik özet fonksiyonu olarak tasarlanmış olmasına rağmen geniş çaplı güvenlik açıkları tespit edilmiştir. Veri bütünlüğünün sağlandığını kontrol etmek için sağlama değeri (ing: checksum) üretmek amacıyla kullanılır. Ancak sadece kasıtsız yapılan değişiklere karşı kullanışlıdır. Birçok özet (hash) fonksiyonu gibi MD5 da şifreleme algoritmaları içermez. Kaba kuvvet saldırısı ile kırılabilir. Aşağıdaki Güvenlik bölümünde ayrıntılı olarak açıklandığı gibi geniş çaplı güvenlik açıklarından muzdariptir. MD5 , Ron Rivest tarafından 1991 yılında, daha önceki versiyon olan MD4 yerine kullanılması amacıyla tasarlanmıştır. RFC 1321'deki kaynak kodu RSA lisansı içerir. "MD" kısaltması "Mesaj Özeti (Message Digest)" anlamına gelmektedir. MD5'ın güvenilirliği ciddi olarak sarsılmıştır. İçerdiği güvenlik zafiyetleri sahada da kullanılmıştır, bunlardan en önemlisi 2012'deki Flame kötücül yazılımıdır(Flame malware). CMU Yazılım Mühendisliği Enstitüsü MD5'ı için "kriptografik açıdan kırılabilir daha fazla kullanım için uygun değildir" açıklamasında bulunmuştur. MD5, MIT Profesörü Ronald Rivest tarafından tasarlanan, bir kriptografik özet algoritmasıdır (Rivest, 1992). Analatik çalışmalar MD5'ın önceki versiyonu olan MD4'un yeterince güvenli olmadığını kanıtlayınca, Rivest güvenli bir yedek olarak MD5'ı tasarladı. (Hans Dobbertin MD4'te güvenlik açıkları bulmuştur.) 1993 yılında Den Boer ve Bosselaers iki farklı başlanlıç vektörünü (initialization vector) kullanarak aynı özet değerini üretip sınırlı bir sözde-çakışma (pseudo-collision) sonucu elde etmiş oldular. 1996 yılında Dobbertin MD5 sıkıştırma fonksiyonunda çakışmalar olduğunu belirtti (Dobbertin, 1996).Bu MD5'ın tamamında etkili bir atak olmadığı için kriptografiyle ilgilenen insanlar MD5'ın, SHA-1 veya RIPEMD-160 yerine geçebileceği taraftarıydılar. Özet değerinin boyutu (128 bit) yeterince küçük olduğu için doğum günü saldırıları için uygundu. Mart 2004'te doğum günü saldırısı ile çakışma bularak MD5'ın pratikte güvenilir olmadığını göstermeyi amaçlayan MD5CRK isimli bir proje başladı. Kısa süre sonra, Xiaoyun Wang, Dengguo Feng, Xuejia Lai ve Hongbo Yu tarafından MD5'ın tamamı için çakışmalar duyurulunca MD5CRK Ağustos 2004'te sona erdi. Yaptıkları analitik saldırının IBM p690 clusterda yalnızca 1 saat sürdüğü raporlandı. 1 Mart 2005'te, Arjen Lenstra, Xiaoyun Wang ve Benne de Weger tarafından farklı açık anahtarlardan aynı MD5 özet değerine sahip iki X.509 sertifikasının üretildiği pratik ve çarpıcı bir çakışma gösterildi. Özet üretimi iki açık anahtarın da gizli anahtarlarını içeriyordu. Birkaç gün içinde Vlastimil Klima tarafından bu algoritmanın gelişmiş versiyonu yayınlandı.Yeni algoritmayla bir saat içinde tek bir notebook bilgisayar ile MD5 çakışmaları üretebiliyordu. 18 Mart 2016'da Vlastimil Klima, tunneling adını verdiği bir algoritma yayınladı. BU algoritmayla yalnızca bir dakikada içinde tek bir notebook bilgisayar ile MD5 çakışmaları üretebiliyordu. MD5'la ilgili çeşitli RFC yazım hataları yayınlandı. 2009 yılında United States Cyber Command, misyonunu belirten cümlenin MD5 özet değerini, resmi ambleminin bir parçası olarak kullandı. 24 Aralık 2010'da, Tao Xie ve Dengguo Feng,ilk kez tek blok (512-bit) MD5 çakışmasını yayınladılar.(Önceki çakışma bulguları çok bloklu saldırılar üzerindeydi) Güvenlik nedenleriyle, Xie ve Feng yani saldırının algoritmasını açıklamadılar.1 Ocak 2013'ten önce farklı 64 baytlık bir çarpışmayı ilk bulana 10.000 ABD doları ödül vereceklerini açıklayarak şifreleme topluluğuna meydan okudular. Marc Stevens, meydan okumaya yanıt verdi ve çakışan tek blokluk mesajların yanı sıra kendi algoritmasını ve kaynak kodunu yayınladı. 2011 yılında, MD5 ve HMAC-MD5'daki güvenlik hususlarını güncellemek için RFC 6151 kabul edildi. MD5 özet fonksiyonunun güvenilirliği ciddi şekilde sarsılmıştır.2,6 GHz Pentium 4 işlemcili bir bilgisayarda birkaç saniye içinde çarpışmalara neden olabilecek bir çarpışma saldırısı mevcuttur. Ayrıca chosen-prefix collision attack ile belirli ön eklere sahip iki girdiden saatler içerisinde çakışma bulunabilir. Çakışmaları bulmak, hazır GPU'ların kullanımı ile büyük ölçüde kolaylaşmıştır. NVIDIA GeForce 8400GS grafik işlemcisinde saniyede 16-18 milyon özet değeri hesaplanabilir. NVIDIA GeForce 8800 Ultra, saniyede 200 milyondan fazla özet değeri hesaplayabilir. Bu hash değeri çakışması saldırıları, dosyaların çakışması , sayısal sertifikalar (digital certificates)'ın çakışması da dahil olmak üzere kamuoyuna duyuruldu. 2015'ten itibaren, MD5'in oldukça yaygın olarak kullanıldığı, güvenlik araştırmaları ve antivirüs şirketleri tarafından gösterildi. 1996'da MD5'ın tasarımında bir hata bulundu. Bu hata dönemde çok önemli bir güvenlik açığı sayılmasa da, kriptografçılar, o zamanlar güvenlik açıkları olduğu tespit edilen tespit edilen SHA-1 için olduğu gibi MD5 için de başka algoritmaların kullanılmasını önermeye başladılar. 2004 yılında MD5'in çakışmaya karşı güvenli olmadığı gösterildi. Bu nedenle, MD5, SSL sertifikaları veya dijital imza gibi dijital güvenliğe dayalı uygulamalar için uygun değildir. Ayrıca 2004 yılında, algoritmayı güvenlik nedeniyle şaibeli hale getiren daha ciddi kusurlar keşfedildi; Özellikle bir grup araştırmacı, aynı MD5 sağlama değerini üreten bir çift dosya oluşturduklarını açıkladı. 2005, 2006 ve 2007 yıllarında MD5'ı kırmak için daha fazla ilerleme kaydedildi. Aralık 2008'de bir grup araştırmacı bu tekniği sahte SSL sertifikası üretmek için kullandı. 2010 itibarıyla, CMU Yazılım Mühendisliği Enstitüsü MD5'ı için "kriptografik açıdan kırılabilir daha fazla kullanım için uygun değildir" açıklamasında bulunmuştur ve ABD hükûmet uygulamalarının çoğunda SHA-2 ailesi özet fonksiyonlarının kullanılması gerekmektedir. 2012'de, Flame kötücül yazılımı(Flame malware) ile MD5'daki güvenlik açıkları, sahte Microsoft dijital imzası üretmek için kullanıldı. 1996 yılında, MD5 sıkıştırma fonksiyonunda çakışmalar bulundu. Hans Dobbertin RSA Laboratuvarları teknik haber bülteninde "Sunulan saldırı MD5'in pratik uygulamalarını henüz tehdit etmiyor ancak tehdit etmeye çok yakın ... gelecekte çakışmaya karşı dayanıklı özet fonksiyonun gerekli olduğu durumlarda ... daha fazla MD5 kullanılmamalı . " 2005 yılında araştırmacılar, PostScript belgelerinin ve X.509 sertifikalarının çiftlerini aynı özet değerinden oluşturabildiler.O yıl, MD5'in tasarımcısı Ron Rivest, "md5 ve sha1'in her ikisinin de (çakışma direnci bakımından) açıkça kırıldığını" yazdı. 30 Aralık 2008'de bir grup araştırmacı, 25. Chaos Communication Kongresi'nde, MD5 özet değeri ile kontrol edildiğinde geçerli görünen, sahte bir ara sertifika yetkilisi sertifikası oluşturmak için MD5 çakışmlarının nasıl kullanılaacağını açıkladı. Araştırmacılar, İsviçre'deki EPFL'de ,Sony PlayStation 3 cluster kullanarak, RapidSSL tarafından yayınlanan normal bir SSL sertifikasını, RapidSSL tarafında geçerliliği imzalanmış sahte sertifikalar üretebilecekleri CA sertifikasına dönüştürdüler. RapidSSL sertifikalarının onaylayıcsı olan VeriSign, güvenlik açığı ilan edildiğinde,sağlama değeri hesaplamak için MD5 kullanarak oluşturulan yeni RapidSSL sertifikaları için onay vermeyi bıraktığını duyurdu.VeriSign, MD5 kullanılarak imzalanmış mevcut sertifikaları iptal etmedi, bu karar atağı yaratıcısı olan araştırmacılar tarafından uygun görüldü. (Alexander Sotirov, Marc Stevens, Jacob Appelbaum, Arjen Lenstra, David Molnar, Dag Arne Osvik, and Benne de Weger). Bruce Schneier, "MD5'in kırılmış bir özet fonksiyonu olduğunu zaten biliyorduk" ,"artık hiç kimse MD5 kullanmamalı" açıklamalarında bulundu. SSL araştırmacıları "Sertifika Yetkilileri, yeni sertifikalar verirken MD5'i kullanmayı bırakmalıdır. Ayrıca MD5'in diğer uygulamalarda kullanımının tekrar gözden geçirilmesini umuyoruz" ifadelerini içeren bir yazı yayınladılar. Microsoft'a göre, 2012 yılında, Flame zararlı yazılımının yaratıcıları, MD5 çakışmasını kullanarak bir Windows kod imzalama sertifikası hazırladılar. MD5, Merkle-Damgård yapısını kullanır; bu nedenle, iki ön-ekle aynı özet değeri oluşturulabiliyorsa, çakışmayı kullanan uygulama, geçerli olarak kabul edilme olasılığının arttırmak için ortak bir sonek ekleyebilir. Ayrıca, mevcut çakışmaları bulma teknikleri rastgele bir ön-ek belirlemeye olanak tanır: bir saldırgan, aynı içerikle başlayan aynı özet değerine sahip iki dosya oluşturabilir. Aralarında 6 bitlik fark olan iki mesajın MD5 çakışma örneği: İki mesaj da aynı MD5 özet değerine sahip:79054025255fb1a26e4bc422aef54eb4. İki örnek arasındaki fark, her bayt için en öndeki bitin flip edilmiş olmasıdır.Örneğin, ilk örneğin 20. baytı (offset 0x13) , 0x87, ikilik tabanda 10000111'dir. Bu baytın ilk biti flip edildiğinde ikilik tabanda 00000111 elde edilmiş olur. Bu sayı da ikincinci örnekteki 0x07'dir. Daha sonra ayrı ayrı seçilen iki dosya arasında çakışma oluşturmanın mümkün olduğu bulundu. Bu teknik 2008 yılında , sahte CA sertifikası oluşturmak için kullanıldı.2014'te Anton Kuznetsov tarafından MPI kullanarak paralelleştirilmiş çakışma araştırmasının yeni bir varyasyonun, cluster kullanarak 11 saatte çakışma bulduğu açıklandı. Nisan 2009'da, MD5'ın preimage (ters görüntü kümesi) korumasını geçebilen bir preimage saldırısı yayınlandı. Bu teorik saldırının ful preimage için hesaplama karmaşıklığı 2 'dür. MD5 özetleri, yazılım dünyasında, aktarılan bir dosyanın bozulmadan geldiğine dair güvence sağlamak için yaygın şekilde kullanılır.Örneğin, dosya sunucuları dosyalar için önceden-hesaplanmış MD5 ( md5sumolarak bilinir) sağlama değeri (checksum ) yayınlarlar, böylece bir kullanıcı indirdiği dosyanın sağlama değerini hesaplayıp onu dosya sunucusunun sağlama değeri ile karşılaştırabilir;Windows kullanıcıları PowerShell üzerinden "Get-FileHash" komutunu kullanabilir, Microsoft programları yükleyebilir veya üçüncü parti yazılım uygulamalarını kullanabilir. Android ROM'lar da bu şekilde sağlama değeri kullanırlar. MD5 çakışmalarını üretmek kolay olduğu için, dosyayı oluşturan kişinin aynı sağlama değerine sahip ikinci bir dosya oluşturması mümkündür, bu nedenle yukarıda anlatılmış olan yöntem bazı kötü niyetli müdahalelere karşı koruma sağlayamaz. Bazı durumlarda, sağlama değeri güvenilir değildir (örneğin, indirilen dosya ile aynı kanal üzerinden elde edilmişse ve dosyaya bir müdahale varsa sağlama değerine de müdahale olmuş olabilir), bu durumda MD5 ile yalnızca ,bozuk veya tamamlanmamış indirme;gibi hatalar denetlenebilir.Dosya boyutu büyüdükçe bu tarz hataların oluşma ihtimali artar. Tarihsel olarak incelendiğinde MD5, genellikle anahtar uzatılması(key stretching) yöntemiyle, bir şifrenin, tek yönlü bir fonksiyonla özet değerini oluşturup o şekilde saklamak için kullanılmıştır. Güvenlik bölümünde açıklanan zayıflıkları nedeniyle, NIST şifre saklamak için önerilen özet fonksiyonları listesinde MD5'ı içermemektedir. MD5, hukuksal araştırmslsr sırasında değiştirilen her belge için benzersiz bir tanımlayıcı sağlamak amacıyla elektronik keşif alanında da kullanılır. Bu yöntem, kağıt belgeleri değişip değişmediğini anlamak için onlarca yıl boyunca kullanılan Bates damga numaralandırma sisteminin yerine kullanılabileceği düşünülmüştür. Ancak yukarıda da belirtildiği gibi, çakışma saldırılarının kolaylığı nedeniyle vazgeçilmiştir. MD5 değişken uzunluktaki bir mesajı 128 bitlik bir sabit uzunlukta çıktı olarak işler.Giriş mesajı 512-bitlik blok parçalarına ayrılır (on altı tane 32-bitlik kelimeler halinde). İleti, uzunluğu 512 ile bölünebilecek şekilde doldurulur. Bu doldurma işlemi şu şekilde işler: İlk olarak mesajın sonuna bir bit 1 eklenir. Sonrasında mesajın uzunluğu 512'nin katından 64 bit eksik olacak şekilde 0'larla doldurulur.Geriye kalan 64 bite de orijinal mesajın uzunluğu mod 2 'de yazılır. Ana MD5 algoritması, A, B, C ve D olarak adlandırılan dört adet 32 bitlik kelimeye ayrılmış 128 bitlik parçalar üzerinde çalışır.Bunlar belirli sabit değerlerle başlatılır.Daha sonra ana algoritma, her 512-bit ileti bloğunu durumunu(128 bit) değiştirmek için kullanır.Bir mesaj bloğunun işlenmesi, tur denilen dört benzer aşamadan oluşur; Her tur, doğrusal olmayan bir fonksiyon , modüler toplama işlemi ve bit bazında sola kaydırma işlemlerinden oluşur. Toplamda 16 tur vardır. Figür 1'de her tur içinde yapılan işlemler gösterilmiştir.4 olası F fonksiyonu vardır; her turda farklı bir fonksiyon kullanılır: formula_2 sırasıyla XOR, AND, OR veNOToperasyonlarının yerine kullanılmıştır. MD5 özet değeri aşağıdaki algoritma ile hesaplanır.Algoritmadaki tüm değerler little-endian'dır. "Not: Gösterilen orijinal RFC 1321'den gelen formülasyon yerine, aşağıdaki kodlar verimliliği arttırmak için kullanılabilir (assembly dili kullanılıyorsa yararlıdır aksi halde derleyici yukarıdaki kodu optimize eder.Bu formülasyonlarda her hesaplama başka bir hesaplamaya bağımlı olduğu için nand ve and'lerin paralelleştirilebildiği yukarıdaki yöntemden genellikle daha yavaştır):" 128 bit (16 baytlık) MD5 hashleri (ileti özetleri olarak da adlandırılır) genellikle 32 hexadecimal sayı ile gösterilir. Aşağıda 43 baytlık bir ASCII girişi ve bu girişin MD5 özetleri gösterilmektedir: Mesajdaki ufak bir değişiklik bile (çok büyük olasılıkla), avalanche effect(çığ etkisi) nedeniyle çok farklı bir özet oluşmasına sebep olacaktır. Örneğin, cümlenin sonuna bir nokta eklendiğinde: 0 uzunluğundaki stringin özeti: MD5 algoritmasında, mesaj herhangi bir sayıdaki bitten oluşabilir; Sekiz bit (octet, byte)) katları ile sınırlı değildir. md5sum gibi bazı MD5 uygulamaları oktetlerle sınırlı olabilir veya başlangıçta belirlenemeyen uzunlukta iletiler için desteklenmeyebilir. Çemberimde Gül Oya (dizi) Çemberimde Gül Oya, Çağan Irmak tarafından yönetilmiş tarihsel televizyon dizisi. 12 Eylül 1980 öncesi Türkiye'sindeki yaşamdan kesitleri sunan dizi, ilk gösterimini 3 Eylül 2004'te Kanal D'de yaptı. Yönetmen Çağan Irmak bir söyleminde, dizi için "Bu dizinin tutması mucize" demiştir. Yurdanur Eroğlu'un gençlik hikâyesi 1970'lerdeki üniversite öğrenci olaylarıyla başlar. Sağ ve sol fraksiyonlara uzak bir arkadaş çevresinden gelen Yurdanur, olaylar sırasında bir kaza kurşunuyla en yakın arkadaşını kaybeder. Çıkan büyük kargaşada uzanan tek yardım eli Mehmet Eroğlu'nundur. Mehmet örgüt üyesi solcu bir gençtir ve bu genç adam hikâyenin ilerleyen bölümlerinde Yurdanur'un eşi ve Feriha'nın babası olacaktır. Bu iki genç dönemin siyasi olayları fonunda karşı konulmaz bir aşkla birbirlerine aşık olurlar. Ancak, Yurdanur'un siyasal yelpazenin sağında olan babası Dinçer Bey ve annesi Sema karşılarına çıkan bir engel olacaktır. Mehmet, kendi hallerinde geçimlerini küçük bir kumaşçı dükkânıyla sağlayan ailesiyle kavga etmiş, bir oda arkadaşıyla, konağının tüm odalarını kiraya veren Madam Niki'nin konağında yaşamaktadır. Bu konak, her bir odasında barındırdığı rengarenk tipleriyle izleyenlere apayrı hikâyeler sunacak olan dizinin ana mekanıdır. İlerleyen bölümlerde Mehmet ve Yurdanur'ın da yuvası olacak olan bu mekanda üç aile daha yaşamaktadır. Birinci aile, kızı ve damadı Almanya'da işçi olan, hafif tatlı kaçık Suna Hanım, küçük torunu Ercan ve İstiklal Savaşı Gazisi Gazi Dede'den oluşan "Egeli" ailedir. Gazi Dede, eve gelen yabancıların Rum ajanı olduğunu düşünen, Atatürk'ün öldüğüne inanmayan konağın doğal komiğidir. İkinci aile Urfa'dan göçmüş Sultan, 17 yaşlarındaki güzel kızı Zarife ve fabrikada ustabaşı olarak çalışan maço ve sevimsiz baba İbrahim'dir. Üçüncü aileyse, pavyonda ses sanatçısı olan Canan Cansev ve dostu Selo'dur. Bu takma adlı genç kadın, aslında temiz ve saf bir kasaba kızıdır. Konağın sahibi Madam Niki arada kira almaya uğrayıp, evdeki cümbüşe dedikodularıyla renk katan renkli bir azınlıktır. Dizi müzikleri, düzenllemeleri T&J Project yapımcılığa ait olup yapımcı şirket Esen Müzik aracılığıyla albüm haline getirilmiştir. Türkiye'de 3 Eylül 2004'te Kanal D'de yayınlanmaya başlayan dizi, 1 Temmuz 2005'te son bölümünü yayınladı. Türkiye'de yayınlandıktan sonra diğer ülkelerde de yayınlandı. Fas'ta 2M TV'de, Suudi Arabistan'da, ardından da Tunus'ta Tunisia 7 TV'de yayınlandı. Freyja Freyja, İskandinav mitolojisinde deniz tanrısı Njord'un kızı ve Freyr'in kız kardeşidir. Önemli bir bereket tanrıçası ve Germen tanrılarının ayrıldığı iki koldan biri olan Vanir'in bir üyesidir. Vanir, aralarındaki bir savaştan sonra yerini daha genç tanrıçalardan oluşan ve başlarını Odin'in çektiği Aesir'e bırakmak zorunda kalır. Freyja'nın en büyük hazinesi Brising'lerin kolyesidir. Onu elde etmek için kolyeyi yapan dört cüceyle birlikte olmuştur. Güzelliği yüzünden pek çok hayranı vardır ve bunlardan biri de domuza çevirdiği Ottar'dır. Şahin kılığında uçabilen bir büyücü olduğu da söylenir. Frigg'in Freyja ile pek çok ortak noktası bulunur. İki tanrıçanın