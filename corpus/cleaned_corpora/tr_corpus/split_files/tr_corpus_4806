yaş arasındakilerin % 24’ü kendi “yerli” dillerini bu dönemde tekrar öğrenmeye başlamışlardır. 2006’da Cree dilinin kullanıcı sayısı 87.285 idi ki bu dil en fazla dil kullanıcısı tarafından konuşulan dildir. Bunu, 30.255’le Ojibway, 12.435 ile Oji-Cree, 11.080’le Montagnais-Naskapi, 9.250 ile Dene, 8.540 ile Mi’kmaq, 6.285 ile Siouan dilleri, 5.320 ile Atikamekw ve 4.760 ile Blackfoot izler. Ayıca sayı bakımından en hızlı büyüyen dil bölgesi de %20 ile Oji-Cree’dir. Bunun dışında % 31 oranında Haida, %30 oranında Tlingit ve yine %30 oranında Malecite dillerinin küçülmeleri de son on yılda belirlenen en büyük gerilemelerdir. Kendilerine miras olarak kalan yerel dillerini ikinci dil olarak öğrenenlerin oranı da %30’un üzerindedir. On Kuzey Amerika tarım sahası (Alfred Kroeber’e göre) beş yerleşim bölgesinde toplanmıştır: Büyük ölçüde değişik iklim ve bitki örtüsünden dolayı bu beş bölge oldukça kati bir şekilde birbirinden ayrılır. Benzer çevre koşulları ve ilişkiler ise yeniden benzer kültürler meydana gelmesine neden olmuştur. VeÃ§ernyaya pesnya Veçernyaya pesyna (Rusça: Вечерняя песня / "Vechernyaya pesnya", "Akşam şarkısı"), Sluşay Leningrad (Слушай Ленинград / "Clushay Leningrad", "Dinle Leningrad") olarak da bilinen Sovyet dönemine ait popüler şarkı. 1957 yılında müziği Vasili Solovyov-Sedoy tarafından bestelendi ve sözü Aleksandr Çurkin tarafından yazıldı. Günümüzde Sankt-Peterburg merkezli futbol takımlarından Zenit'in marşı olarak kullanılmaktadır. Stargate (film müziği albümü) Stargate (film müziği), David Arnold ve içinde bulunduğu Sinfonia of London tarafından bestelendi ve Nicholas Dodd tarafından "Stargate" adlı 1994 yapımı film için yönetildi. Bu Arnold'un ikinci film müziği çalışmasıydı ve ilk büyük çalışmasıydı. "Stargate"in yapımı zamanda, David Arnold Londra'da yerel bir video dükkânında yeni çalışmaya başlamıştı. Hemen iş bulduktan sonra, birkaç ay bir otel odasında film müziği için çalıştı. Birçok zamanını gecikmeler nedeniyle film şirketleriyle yaptığı sözleşmeler gereği müziği yeniden düzenlemek ve oluşturmak için harcadı. Çalma süresi: 65 dakika. Ekim 2006'da Deluxe versiyonu yayınlandı. Çalışmaya yaklaşık 8 dakika ekleyen 7 parça daha eklendi ve toplam parça çalma süresi 73 dakikaya çıkarıldı. Yeni eklenen parçalar şunlardı: Yıldız Geçidi sesli kitapları listesi Yıldız Geçidi sesli kitapları, Big Finish Productions tarafından yayınlanan, uzun soluklu ABD bilimkurgu medya serisi "Stargate"in sesli kitaplarıdır. "Konuşan kitaplar" her biri "Stargate" karakterleri ve özellikle ikincil, konuk oyuncuların seslendirmeleri, müzik ve ses efektlerinin bulunduğu ortamlardır. Fugger Fugger, 1367 yılından beri Almanya'nın Augsburg kentinde oturan Schwaben eyaletinin bir soylu ailesidir. “Fugger vom Reh” devrinin 1494 yılında kapanıp onun yerine Fuggerlerin ticaret şirketi sayesinde bugün dahi varlığını sürdüren “Fugger von der Lilie” devrinin dünya çapında tanınmışlık elde ettiği görülmektedir. "Fugger von der Lilie" şirketi 1469 yılında ölen Yaşlı Jakob tarafından kurulmuştur. On dördüncü yüzyılda "Şehre yerleşmek özgür olmaktır." parolası altında birçok kimse şehirlere göç etmiştir. Yüzlerce çiftçi ve elinden iş gelen herkes daha iyi bir hayat sürme umuduyla yoğun nüfuslu yerlere akın etmiştir. Graben şehrinde yaşayan, kendi halinde bir dokumacı olan Hans Fugger aynı sebepten ötürü Augsburg’a gelmiştir. Bu olay Augsburg şehir kayıt defterinde “Fucker advenit” (Fucker/Fugger geldi) olarak belirtilmiştir. Augsburg’ta bir sürü dokumacı olduğu için orada yaşamak Fugger için pek de kolay olmamıştır, ancak 1386 yılında Fugger Augsburg’un ilk dokumacı ustaları loncasının başkanı olmuştur. Hans Fugger’in iki oğlu vardı: Yaşlı Jakob dokumacılığı daha da geliştirerek ileriye yönelik yavaş, fakat dikkatli adımlar atmıştır. Kardeşi Andreas babasının şirketinden ayrılıp mesleğini değiştirmiştir. Bir tüccar olmuştur. Abisiyle kıyaslandığında ona göre daha kısa sürede büyük bir zenginliğe erişmiştir, bu serveti oğlu Lukas sonradan daha da ilerletmiştir. Lukas bundan böyle “vom Reh” olarak adlandırılacak olan bir armaya sahip olmuştur. Ancak Lukas’ın ve kardeşinin çok çaba göstermeleri sonunda hızlı bir şekilde büyümeleri ve birçok yanlış karar almaları sonucu şirketlerindeki her şeyi kaybetmelerine yol açmıştır. Yaşlı Jakob’un en büyük oğlu zengin Jakob –öncelikle dini bir makam için belirlenmiş, kardeşleri Ulrich ile birlikte işletmeyi yürütürken- farklı yerlerde bir tacirin görevlerinin ne olduğunu öğrenmiştir. Venedik’teki mesleki öğrenim sürecinden sonra kardeşi Ulrich’i Augsburg’a artan işlere yardım etmesi için geri götürmüştür; çünkü o zamanlar aileden olmayan birisinin yönetim kadrosuna dâhil olması olası değildi. Birkaç yıl içerisinde firmanın ilerleme tarzı değişmiş, bununla birlikte firma çok daha başarılı olmuştur. 1484 yılında Alman Ticaret Odası'ndan Venedik’te kendilerine ait bir meslek odası almıştır. Bugün karşımıza çıkan soru şudur: bu başarı Fugger kardeşlerden büyük kardeşin mi yoksa uzun zamandır firmaya büyük başarılar kazandıran Jakob’un mu hakkıydı? Auer Firması ve Thurzo ailesinin şirketi olan Metz’ler ile birlikte Macaristan'daki madene yün, ipek, pamuk ve keten karışımı olan pazen ticaretinin yanı sıra baharat ticareti de yapılmıştır. Buna ek olarak maden ocakları kiralanmış ve Alman uzmanlar sayesinde modernize edilmiştir, bunun sonrasında ise kendilerine ait olan ticaret yolları üzerinden metaller Augsburg’a darphanelere teslim edilmek üzere getirilmiştir. Ticaret ve maden şirketinden kazanılan paralarla Fugger Firması (Zengin Jakob şirketin asıl yöneteninin kendisi olduğunu iddia etmekteydi.) Habsburg’taki evlerinden Kutsal Roma Kralı I. Maximilian’a yardım etmiştir. Şirket, Maximillian’ın Tirol’ü 1490 yılında almasında, 1494 yılında Bianca Maria Sforza ile evlenmesinde ve 1496 yılında İtalya ile yapılan savaşta maddi destek sağlamıştır. Kral, bu borcunu Fugerlere yasaların onların yararına göre değiştirerek ya da onlara ticaret ayrıcalığı vererek ödemiştir. 1505 yılında papa ile de ilişkiler güçlenmiştir. Fugerler, papaya ilk olarak İsviçre’de koruması için para yardımında bulunmuştur. Ulrich Fugger’in 1510 yılında vefat etmesinin ardından bütün önemli kararları Jakob vermiştir. Bunun için 1512 yılında firmanın monarşi örgütlenmesi ortaya çıkmıştır. Jakob Fugger’in en büyük ve en önemli yatırımlarından birisi, V. Karl'ın (İspanya'daki I. Karl'dan daha önce) kral seçilmesinde finanse etmesi olmuştur. Fuggerler imparatoru seçen imparatorluk prenslerine rüşvet için toplamda 852.000 kredi sağlamıştır. Bu borçların geri ödenmesine yönelik 1521 yılında Worms imparatorluk meclisinde bir sözleşme imzalanmıştır. Reformasyon direnişi Trient’teki ruhaniler meclisinin 1545’te açılışıyla başladığında, halk V. Karl’a maddi destek sağlamıştır; fakat Katolik olan Anton hâlâ iki partinin arasındaki barış için çabalamaktadır. V. Karl Protestanlığa geçmiş olan Augsburg'u yendiğinde Fugger, bir zamanlar şehirden sürgün edilmesine rağmen, savaştan kalan borçların ödenmesinde yardımcı olup memleketini desteklemiştir. Fugger'in barış için uğraşlarına rağmen, savaşın kendi ticaretini büyük zararlarla etkileyeceğini tahmin edememiştir. Bu yüzden İngiltere’deki VII. Heinrich'den büyük miktarda destek almaya çalışmıştır. II. Phillip, V. Karl'ın yerine geçtiğinde, Anton firmayı yavaş yavaş kaldırmaya ve kazancı toprak arazilerine dönüştürmeye karar vermiştir. Bunu belki de iş ortaklarının hataları dolayısıyla aynı zamanda Anvers’teki işletmenin dolandırıcılığından -ki bu çok fazla para tutuyordu- yapmış oldu. Ölünceye kadar (1560) firmayı tamamen kapatmayı istememiştir. Özellikle 2.Phillipp’in parasal istekleri yüzünden kendini başka şeylere adamaya zorlanmıştır. Tüccar ruhundan dolayı kendisini geri çekmesi olanaksız olmuştur. Bunu, kardeşi Jakob gibi, liderliğini ve yöneticiliğini ölünceye kadar elinden bırakmaması yansıtmıştır. Anton Fugger ölümünde gelecekteki nesline sayısız toprak arazisi ve 5 milyonluk bir servet bırakmıştır. Bir yüz yıl boyu siyasette ve Avrupa ekonomisinde büyük bir rol oynayan, Fu Anton Fugger'in ölümünden (1560) sonra gelen nesil 17. yüzyılın ortalarına kadar değişmiştir. Artık ticaret ile bankacılık ön planda değildi; Anton zamanında daha çok çiftçiliği, hayat tarzı olarak benimsemiştir. 1514'te zengin Jakob Fugger kont unvanını almıştır. 1530’da yeğenleri Anton ile Raymund kalıtsal soyluluk (Alman İmparator seçiminde oy hakkı olan soylulara “kalıtsal soylu” denirdi) unvanını almıştır. Gelen kuşaklar bu unvanı 17. yüzyılın başında kullanmışlardır. Şanslı koşullardan dolayı Raymund ve Anton'un nesillerine servetten bilhassa toprak kalmıştır. Bugün hâlâ yaşlı Jakob’un nesilleri, başkenti Stuttgart olan Schwaben eyaletinde yaşamaktadır. Ayrıca Augsburg’da, zengin Jakob ve Anton'un geleneği olarak görülen, “Fürst-Fugger-Privatbank KG” (Fugger Bankası) bulunmaktadır. 1514 ile 1523 arasında sosyal konut olarak kurulan Fuggerei bugün hâlâ orta düzeyde yaşayan vatandaşlara senede önemli miktarlarla yardımda bulunmaktadır. II. Dünya Savaşı’nda büyük hasar gören Fuggerei Joseph-Ernst Graf Fugger von Glött, bir zamanki Krichheim/Schwaben Fugger şatosunun sahibi, desteği ve yönetimi altında, savaş sonrası tekrar kurulmuştur. Bugün Fuggerei'yi kuşatan kapılar saat 22.00'de kilitlenir. Bu saatten sonra girilmesi gardiyana "ceza parası“ verilerek gerçekleşir. El Dorado (anlam ayrımı) Dağıtılmış kuyruklama çift hatlı veri yolu Dağıtılmış kuyruklama çift hatlı veri yolu kısa adıyla DQDB(İngilizce:"Distributed-queue dual-bus"); istatistiksel çoklama yöntemini kullanarak fiberoptik ortamların geniş band olanaklarının ortak kullanımı için geliştirilmiştir. DQDB, iki yönlü bir veri yolu üzerinde dağıtılmış kuyruklama erişim mekanizmasını kullanan bir standarttır. Haberleşmede, DQDB dağıtık çoklu erişimli ağdır. a) Dağıtılmış sıraya girmeli ve çift yönlü veri yollarını kullanarak toplu haberleşmeyi sağlar. b) Yerel Ağlar ya da Metropolitan Alan Ağlarına (MAN) erişmeyi sağlar. c) Bağlantısız veri transferi, bağlantı yönelimli veri transferi, eş zamanlı haberleşmeyi sağlar. Buna bir örnek; sesli haberleşmede IEEE 802.6 komitesi tarafından oluşturulmuş olan DQDB standartları ATM standartlarına uygun olarak geliştirilmiştir. DQDB erişim yönetimi olarak hem veri iletişiminde eşzamanlı hem de eşzamanlı olmadan gönderme yapabilme yeteneğine sahip olan bir gönderme düzeni hem de asenkron iletişime olanak sağlayan hücre tabanlı bir sistemdir. Hücre işlemleri bu iki tipte de farklı farklıdır. Her hücrede 53 byte vadır. Burada 48 byte bilgi, 5 byte başlık bilgisidir. Servislere öncelik tanımlanabilmektedir. Böylelikle ağ yönetimi işaretleşme ve bakım gibi bilgilere öncelik verilebilmektedir. Erişim birimlerinin(düğüm) bağlı olduğu iki adet tek yön tarafından oluşturulmuştur. Bu veri yollarına DQDB çerçevelerini üreten çerçeve üretici bağlanmıştır. Veri yolları karşılıklı olarak çalışır ve düğümler her iki veri yoluna bağlanırlar. Her düğüm okuma-yazma bağlantısına sahiptir. http://upload.wikimedia.org/wikipedia/tr/7/77/Framegen.jpg Linkteki resim temel bir DQDB mimarisidir. Her dilim bir istek bitine ve bir meşgul bitine sahiptir. Eğer meşgul biti ayarlandıysa çerçeve veri taşımaktadır ve bu çerçeve sunucu tarafından kullanılamaz. Bu protokol, veri yoluna aktarılan iki adet kontrol biti ve her düğümde bulunan iki adet sayıcı sayesinde uygulanmaktadır. Düğümlerden herhangi biri, A yolunu kullanarak veri iletmek istediğinde, isteğin yapılacağı B yoluna geçilir ve B talep biti(istek biti) ayarlanır. Talep biti B bus’ı üzerindeki bütün düğümlerden geçecektir. Bu düğümlerde bulunan sayıcılar her talep bitiyle artacak ve A veri yolundan geçen her boş çerçeve ile azalacaktır. Böylece gönderme yapmak isteyen her istasyon, kendi üzerinde yer alan istasyonları bilgilendirmiş ve dağıtılmış kuyruktaki yerini almış olacaktır. DQDB'de her istasyon ne zaman göndereceğini ve ne kadar bekleyeceğini bilmektedir. DQDB şebekesinde veri ve ses-görüntü olarak iki erişim tanımı yapılmıştır. Bağlantısız veri trafiğini mac adresleri iletilir. DQDB fiberoptik kablolar için yerel ağlar (LAN), metropolitan alan ağları ve geniş alan ağları arası ortak çalışma için tasarlanmıştır. Nokia 5800 XpressMusic Nokia 5800 XpressMusic Nokia tarafından eğlence ve müzik odaklı üretilen akıllı bir cep telefonudur. 2 Ocak 2008 tarihinde ilk duyurusu yapılmış, 27 Nisan 2008 tarihinde satışa sunulmuştur. Geliştirme süreci örneği adı "Tube"'dur, bir S60 olarak Nokia'nın ürettiği ilk dokunmatik göstergeçli (ekranlı) telefondur. XpressMusic ürün topluluğunun bir üyesidir, yapı olarak müzik ve çokluortam dosyalarını oynatmak üzere tasarlanmıştır. Dokunmatik göstergeci dokunmatik geribildirim özelliklerini taşımaktadır (ancak Nokia'nın Haptikos yöntemini kullanmamaktadır.). 5800 Java yazılım diliyle yazılmış ve dokunmatik göstergece duyarlı olmayan yazılımlarla uyumludur. Bunu yazılımın gerekli bölümlerini göstergecin bir bölümünde gösterek yapar. 23 Ocak 2009 tarihinde, Nokia bir milyonuncu 5800 XpressMusic telefonunu satıcılara yolladığını açıkladı, ancak telefon bu tarihte telefon daha dünya genelinde satışa sunulmamıştı. Nokia'nın 16 Nisan 2009'da sürülen Q1 bildiriminde, 2.6 milyon aygıtın ilk çeyrekte satıcılara yollandığı açıklandı, telefonun çıkışı Nisan 2008'den beri yapılan birikimli yollamalarla 3 milyondan fazla birimin satıcılara yollandığı açıklandı. 16 Temmuz 2009'da açıklanan Q2 bildirimi sonuçlarına göre, ilk çeyrekte satıcılara toplam 3.7 milyon birim yollanmıştı ve 6.8 milyondan fazla birim ilk çıkış tarihinden itibaren satışa sunulmuştu. Kasım 2009'dan beri 8 milyon birim satılmıştır. Nokia 5800 XpressMusic Nokia'nın ürettiği ilk dokunmatik göstergeçli cep telefonu değildi. 2004 yılında, Nokia 7700 duyurulmuş, bu Nokia 90 dizisi aygıt satışa sürülmeden iptal edilmişti. Bu aygıtı Nokia 7710 izledi, bu aygıt 7700'ın geliştirilmiş bir sürümüydü, 2005 yılında satışa sunuldu. Nokia ayrıca UIQ-köklü Nokia 6708'ı 2005 yılında üretti, ancak bu bir ev içi üretin değildi bu üretim Tayvanlı üretici BenQ'dan alınmıştı. Nokia 5800'ın Nisan 2008 çıkışını Mayıs-Haziran 2008'de Nokia N97'nin tanıtımı izledi , Ocak 2009'da Nokia 40 dizisi köklü Nokia 6208c'nin tanıtımı izledi. Yurtdışı Türkler ve Akraba Topluluklar Başkanlığı Yurtdışı Türkler ve Akraba Topluluklar Başkanlığı, yurt dışında yaşayan Türkler, soydaş ve akraba toplulukları ile Türkiye'de öğrenim gören uluslararası burslu öğrencilere yönelik çalışmaları koordine etme, bu alanlarda verilen hizmetleri ve yapılan faaliyetleri geliştirme görevinini yerine getiren kuruluştur. Yurtdışı Türkler ve Akraba Topluluklar Başkanlığı, kamu tüzel kişiliğini haiz Türkiye Cumhuriyeti Kültür ve Turizm Bakanlığı'na bağlı, özel bütçeli bir kuruluştur. Merkezi Ankara'dadır. Yurt dışında yaşayan ve yıllardır sorunlarına ve girişimlerine cevap verecek ve onlara yardımcı olacak bir kurumun büyük eksikliğini çekmelerinden dolayı, yurt dışında yaşayan Türk ve soydaşların sorunlarına çözüm üretmek, akraba topluluklarda olan sosyo-kültürel ve ekonomik ilişkileri geliştirmek amacıyla kurulmuştur. TBMM tarafından 24 Mart 2010 tarihinde kanunlaştırılmış olan 5978 sayılı "Yurtdışı Türkler ve Akraba Topluluklar Başkanlığı Teşkilat ve Görevleri Hakkında Kanun"un 6 Nisan 2010 tarihli ve 27544 sayılı Resmi Gazete'de yayımlanarak yürürlüğe girmesiyle kurulmuş olan kuruluştur. Kurum 8 daire başkanlığı ve bir Hukuk Müşavirliği'nden oluşmaktadır. Daire başkanlıkları: Galatasaray (kadın basketbol takımı) Galatasaray Kadın Basketbol Takımı, Galatasaray Spor Kulübü'nün Herbalife Nutrition Kadınlar Basketbol Süper Ligi'nde mücadele eden kadın basketbol takımıdır. Takım, maçlarını 2.200 kişilik Ahmet Cömert Spor Salonu'nda oynamaktadır. Galatasaray Kadın Basketbol Şubesi 1954 yılında kurulmuştur. Yenilmez Armada ve Sarayın Sultanları unvanlarıyla da anılan Galatasaray Kadın Basketbol Takımı, Türkiye ve Avrupa'da aldığı başarılı sonuçlarla kadın basketbolunun Türkiye'de gelişimine önemli katkılar sağlamıştır. 1986-87 sezonunda İstanbul Bayanlar Basketbol 1. Küme şampiyonu olan Galatasaray Kadın Basketbol Takımı, terfi müsabakalarında da ilk iki sırayı alarak tarihinde ilk kez Kadınlar Basketbol Süper Ligi'ne yükselmiştir. Galatasaray Kadın Basketbol Takımı, ilk Kadınlar Basketbol Süper Ligi şampiyonluğunu 1987-1988 sezonunda kazanmıştır. 1989-1998 yılları arasında dokuzu üst üste olmak suretiyle 1999-2000 sezonunda da şampiyon olarak toplamda 11 kez Kadınlar Basketbol Süper Ligi şampiyonluğu yaşamıştır. Ayrıca yedi yıl üst üste hiç maç kaybetmeden Kadınlar Basketbol Süper Ligi'nde şampiyon olma başarısı gösteren tek takımdır. Galatasaray Kadın Basketbol Takımı, Türkiye Kupası ve Cumhurbaşkanlığı Kupası'nı da 1992-1998 yıllarında üst üste 6 kez kazanmıştır. Ligde ve kupa da üst üste şampiyon olduğu yıllarda millî takım kadrosunu da domine eden Galatasaray'da birçok efsane oyuncu oynamıştır. Bu oyunculardan bazıları Derya Taşçı Özyer ve Çelen Kılınç Memnun' dur. Takım, Avrupa'da ise 1998-1999 sezonunda EuroLeague Women Final Four 3.sü olarak ülke kadın basketbolunda bir ilke imza atmıştır. Mazisi kupalarla dolu olan takım, yanlış politikalar nedeniyle 2004-2005 sezonunda tarihinde ilk kez küme düşme talihsizliğini yaşamış fakat ertesi sezon 1. ligde hiç yenilgi yüzü görmeden tekrar süper lige yükselmiştir. Daha sonra gelen yönetimlerin vermiş olduğu uğraş ve destekler sonucu şube tekrar ayağa kalkarak her yıl ligde ve kupada şampiyonluğa oynayan Avrupa'da istikrarlı olarak mücadele eden bir takım kurulmuştur. Galatasaray Kadın Basketbol Takımı, 2007-2008 sezonunda Avrupa da EuroCup Women'da yarı final oynama başarısı elde etmiştir. Ertesi sezon 2008-2009 sezonunda ise Galatasaray Kadın Basketbol Takımı, İtalya'nın Cras Basket Taranto takımını 82-61 yenerek tarihinde ilk kez EuroCup Women şampiyonu olmuştur. SuperCup Women maçında ise Spartak Moscow Region'a mağlup olarak kupayı kaybetmiştir. 2009-2014 yılları arasında üst üste 5 kez Türkiye Kupası'nı kazanan takım mücadele hakkı kazandığı Cumhurbaşkanlığı Kupası'nı ise 2007-2008 ve 2010-2011 yıllarında kazanmıştır. 2010-2011 sezonunda Medical Park ile yapılan isim sponsorluğu sonucunda ismini Galatasaray Medical Park Kadın Basketbol Takımı olarak değiştirmiş ve ligde ve avrupa da öyle mücadelesini sürdürmüştür. Galatasaray Medical Park Kadın Basketbol Takımı, 2011-2012 sezonu EuroLeague Women 8'li finallerinin ev sahipliğini alarak turnuvayı üstlenmiş ve 5. sırada tamamlamıştır. Ancak Medical Park ile yollar iki sezon sonra ayrılmış ve 2012-2013 sezonunda tekrar Galatasaray Kadın Basketbol Takımı olarak mücadelesini vermiştir. Galatasaray Kadın Basketbol Takımı, 2013-2014 sezonu başında Odeabank ile isim sponsorluğu için anlaşmıştır. Takım, 2013-2014 sezonundan itibaren ismini Galatasaray Odeabank Kadın Basketbol Takımı olarak değiştirmiştir. Galatasaray Odeabank Kadın Basketbol Takımı, öncelikle Ankara'da organize edilen Türkiye Kupası çeyrek finalinde Beşiktaş'ı 62-48, yarı final de Adana BOTAŞ'ı 63-54 ve ezeli rakibi Fenerbahçe'yi ise kupa finalinde 76-70 yenerek kupayı tarihinde 11. kez kazanmıştır. 2013-14 sezonunda normal sezonu lider tamamlayan Galatasaray Odeabank Kadın Basketbol Takımı, play off'larda Orduspor'u seri de 2-0, Adana BOTAŞ'ı 3-0 ve ezeli rakibi Fenerbahçe'yi seride 3-2 mağlup ederek 14 yıl aradan sonra Kadınlar Basketbol Süper Ligi'nde şampiyon olmayı başarmış ve toplamdaki 12. şampiyonluğunu elde etmiştir. Bunun yanı sıra 2013-2014 sezonu EuroLeague Women 8'li finalleri için Rusya'nın Ekaterinburg şehrindeki turnuvada grubunu 2. sırada bitiren Galatasaray Odeabank Kadın Basketbol Takımı yarı finalde ev sahibi UMMC Ekaterinburg'u 77-70 yenerek tarihinde ilk kez finale kalmış ve finalde ezeli rakibi Fenerbahçe'yi 69-58 yenerek Avrupa'nın 1 numaralı kupası olan EuroLeague Women'ı müzesine götürmüştür. Böylelikle Galatasaray Odeabank Kadın Basketbol Takımı bir sezonda üç kupayı müzesine götürmekle kalmamış üç kulvarda da finalde mücadele edip kazandığı takım ise ezeli rakibi Fenerbahçe olmuştur. Galatasaray Odeabank Kadın Basketbol Takımı 2014-2015 sezonuna kaptan Işıl Alben ve Alba Torrens'i kaybederek başlamış ve son şampiyon olarak çıktığı bütün kulvarlardan ikisine erken veda etmek zorunda kalmıştır. EuroLeague Women son şampiyonu olarak oynadığı sezonda grubunu 4. sırada tamamlayarak çapraz eşleşme de ezeli rakibi Fenerbahçe'ye seride 2-1 mağlup olarak çeyrek finalde avrupaya veda eden Galatasaray Odeabank Kadın Basketbol Takımı, Türkiye Kupası'nda ise çeyrek finalde Adana ASKİ'ye 57-51 mağlup olarak kupaya erken veda etmek zorunda kalmıştır. Bu iki kulvarın aksine Kadınlar Basketbol Süper Ligi'nde daha başarılı olan Galatasaray Odeabank Kadın Basketbol Takımı normal sezonu lider tamamlayarak çeyrek finalde Edirne Belediyesi Edirnespor'u seri de 2-0, yarı finalde ise Adana ASKİ'yi seri de 3-0 geçerek Kadınlar Basketbol Süper Ligi'nde finale yükselmeyi başarmış ve finaldeki rakibi Abdullah Gül Üniversitesi olmuştur. Final serisinde ise Abdullah Gül Üniversitesi'ni 3-1 ile geçerek 17 yıl aradan sonra üst üste 2. toplamda ise 13. kez Kadınlar Basketbol Süper Ligi şampiyonu olmayı başarmıştır. Takım, 2015-2016 sezonundan itibaren sponsoru Odeabank ile yollarını ayırmış ve mücadelesine Galatasaray Kadın Basketbol Takımı olarak devam etme kararı almıştır. 2015-2016 sezonuna istediği gibi başlayamayan Galatasaray Kadın Basketbol Takımı normal sezonu ligde 5. sırada tamamlamıştır. Türkiye Kupası'nda ise final maçında ezeli rakibi Fenerbahçe'ye 69-61 mağlup olarak kupayı kaybetmiştir. EuroLeague Women'da ise oynadığı maçlar sonucunda grubunu 4. sırada tamamlayarak çeyrek final de Avrupa'ya veda etmiştir. Ligde normal sezon maçları sonunda oynanan çeyrek final maçları sonucunda geçen sene final serisinde mücadele ettiği Abdullah Gül Üniversitesi'ne seride 2-1 mağlup olarak lige de erken havlu atan takım son yıllardaki final oynama serisini bozmuş ve sezonu kupasız kapatmıştır. 05.05.2016 tarihi itibarı ile ise Baş Antrenör Ekrem Memnun ile yollar karşılıklı olarak ayrılmış ve takımın başına Marina Maljkovic geçmiştir. 2016-2017 sezonuna ligde istediği gibi bir istikrar sağlayamamasına karşılık Avrupa'da yoluna dolu dizgin devam eden takım, ilk Avrupa mağlubiyetini çeyrek finalde almıştır. Seride rakibi Good Angels Kosice'yi geçen takım EuroCup Women'da yarı final de bir diğer Türk temsilcisi Yakın Doğu Üniversitesi ile eşleşmiş ve 2 maçı da kaybederek Avrupa'ya yarı finalde veda etmiştir. Yine Mart 2017'de oynanan Türkiye Kupası maçında rakibine 62 - 78'lik skor ile kaybederek çeyrek final de kupaya da veda etmiştir. Ligde ise normal sezonu 3. sırada bitiren takım play off yarı final serisinde ezeli rakibi Fenerbahçe'ye seride 2-1 mağlup olarak sezonu tamamlamıştır. 2017-2018 sezonuna ise ligde bekleneni veremeyen sarı kırmızı ekip tarihindeki 2. EuroCup Women kupasına uzanmıştır. EuroLeague Women'da normal sezonu 5. sırada tamamlayan ekip EuroCup Women çeyrek final etabından başladığı sezonda İtalyan temsilcisi Reyer Venezia'yı geçerek tarihindeki 2. EuroCup Women ve 3. Avrupa kupasını kazanmıştır. Takım, ligde ise play off çeyrek finali 2 maç sonucunda rakibi Yakın Doğu Üniversitesi'ne kaybetmiş ve lige erken veda etmiştir. 2018-2019 sezonuna ise koç değişikliği ile başlayan ekip geçtiğimiz yıl Galatasaray Gelişim Kadın Basketbol Takımını, Kadınlar Bölgesel Basketbol Ligi'nden şampiyon olarak Türkiye Kadınlar Basketbol Ligi'ne çıkarken koç Efe Güven ile anlaşmış ve sezona başlamıştır. Normal sezonu 6. sırada tamamlayan sarı kırmızılı ekip play off yarı finalinde ezeli rakibi Fenerbahçe'ye seride 3-2 mağlup olarak sezonu tamamlamıştır. Türkiye Kupası çeyrek finalinde ise yine rakibi Fenerbahçe'ye çeyrek finalde kaybetmiş ve kupaya da veda etmiştir. Son şampiyon olarak çıktığı EuroCup Women'da ise bekleneni veremeyen ekip çeyrek finalde Avrupa'ya veda etmiştir. Bir önceki sezon EuroCup Women şampiyonu olarak SuperCup Women finalisti olan ekip EuroLeague Women son şampiyonu UMMC Ekaterinburg'a 79-40 mağlup olarak bu kupayı 2. kez kaybetmiştir. 2019-2020 sezonuna ligde iddialı bir giriş ile başlayan ekip normal sezon devam ederken tüm dünya da oluşan pandemi sebebiyle devam eden ligi oynadığı 19 maç ile 2. sırada tamamlamış ve ertelenen liglerin durumu TBF tarafından 11 Mayıs 2020'de alınan karar ile birlikte beyaz sezon ilan edilmiştir. İlgili sezonda şampiyon ve küme düşen belirlenmemiştir. Türkiye Kupası ise pandemi öncesi oynanmış ve takım kupaya çeyrek finalde veda etmiştir. Avrupa'da ise oynanan EuroCup Women grup maçları sonucu gruptan çıkamayan takım pandemi öncesi Avrupa'ya erken veda etmiştir. Galatasaray Gelişim Kadın Basketbol Takımı ilk kez 2017-2018 sezonunda kurulmuştur. Takım en alt lig olan Kadınlar Bölgesel Basketbol Ligi'nden sezona başlamış ve normal lig etabı sonrasında oynadığı yükselme maçları sonucunda tarihinde ilk kez Türkiye Kadınlar Basketbol Ligi'ne tamamı alt yapı oyuncularından kurulu ekiple şampiyon olarak yükselmiştir. 2017-2018 sezonuna koç Efe Güven önderliğinde başlayıp ve tamamlayan takım şampiyon hocasını A takıma gönderdikten sonra 2018-2019 sezonuna da tamamı alt yapı oyuncularından kurulu olarak ilk kez koçluk deneyimi geçirecek Nevriye Yılmaz önderliğinde sezona başlamış ve ilk olarak sezon öncesi oynanan Kadınlar Federasyon Kupası A grubunu 2. sırada tamamlayarak tarihinde ilk kez bu kupa da çeyrek final oynama başarısı elde etmiştir. Çeyrek finalde rakibine kaybederek elenen ekip daha sonra lige dönmüş ve 16 takımlı ligde sezonu 15. sırada tamamlayarak alt lige düşmüştür. Takım tekrar Kadınlar Bölgesel Basketbol Ligi'ne düşünce 2019-2020 sezonunda kapanmış ve profesyonel liglerde mücadele etmeyi sonlandırmıştır. Banca Monte dei Paschi di Siena Monte dei Paschi di Siena MPS İtalya’nın en büyük bankası ve dünyanın en eski bankalarından birisidir. Bankanın merkezi İtalya’nın Toskana bölgesinde bulunan Siena şehrinin merkezi Palazzo Salimbeni’de bulunmaktadır. Banka, rutin banka işlemlerinin yanı sıra sigorta işlemlerinde de hizmet vermektedir. 32.800 çalışanı ile İtalya’nın tamamında ve dünyanın çeşitli ülkelerinde faaliyet göstermektedir. Monte dei Paschi di Siena bankası 1472 yılında Monte di Pietà adı altına bir rehin dükkânı olarak kurulmuş ve 1624 yılında bugünkü adını almıştır. Banka, günümüzde de hizmet veren dünyanın en eski bankası olma özelliğini taşımaktadır. Banka, aynı zamanda sanata büyük önem vermekte ve 14. – 19. yüzyıllara ait sanat eserlerine sahiptir. Türk Ekonomi Bankası (TEB) Monte Die Paschi Di Siena (MPS) bankacılık grubu ile işbirliği anlaşması imzalamıştır. Bu anlaşmayla, iki ülkenin müşterilerine ticari işlemler, yabancı yatırımlar, ihracat ve ithalat finansmanı ve dış ticaretin finansmanı konularında destek sağlamayı hedeflemektedirler. Banco di San Giorgio San Giorgio Bankası (Banco di San Giorgio) 1407 yılında Ceneviz Cumhuriyeti'nde kurulmuş, Avrupa ve dünyanın en eski bankalarından birisidir. Banka merkezi 1260 yılında birinci Ceneviz Dukası Simone Boccanegra’nın amcası Guglielmo Boccanegra’nın emri ile inşa edilmiş olan San Giorgio Sarayı’dır (Palazzo San Giorgio). Bankanın kuruluş ve yönetiminde başta Grimaldi ailesi olmak üzere Ceneviz’in önde gelen aileleri etkili olmuştur. Banka, finans ve yatırımlara karar veren dört konsül tarafından yönetilmiştir. Bankayı yöneten ailelerin devlet ile olan sıkı ilişkilerinden dolayı bankanın gücünün nerede sona erdiği ve devletin gücünün nerede başladığını saptamak çok zordur. Bu durum bize bankanın zaman zaman politik görevler üstlendiğini göstermektedir. Ceneviz kolonilerinin tamamı bir süreliğine de olsa doğrudan ya da dolaylı bir şekilde San Giorgio bankası tarafından yönetilmiştir. Ceneviz Cumhuriyeti 1453 yılında Korsika adasının, Feodosya, diğer adı ile Kefe ticaret merkeziyle birlikte Kırım bölgesinin tamamının ve diğer küçük yerlerin yönetimini bankaya vermiştir. Fakat 15. yüzyıldan sonra da kısmen geri almak istemiştir. Banka, 15. ve 16. yüzyıllarda Avrupa’da birçok krallığa önemli miktarda borç vermiş ve böylece büyük bir güç elde etmiştir. Katolik Krallar unvanına sahip Kastilya kraliçesi I. Isabel ve Aragon kralı II. Ferdinand ile Kristof Kolomb’un da bu bankada hesapları olmuştur. Kutsal Roma İmparatoru V. Karl ya da Şarlken, uzun süre San Giorgio bankasına borçlu kalmıştır. Makyavel olarak da bilinen Niccolò Machiavelli’ye göre banka, Ceneviz’de Venedik’e göre daha etkili bir cumhuriyet meydana getirmiştir. Banka, 17. yüzyılda önemleri gittikçe artan yeni denizler üzerinde yapılan deniz ticaretine büyük yatırım yapmış ve bir süre zamanın en büyük deniz ticaret şirketleri olan Hollanda Doğu Hindistan Şirketi (Niederländischen Ostindien-Kompanie) ve İngiltere Doğu Hindistan Şirketi (Britischen Ostindien-Kompanie) ile rekabet etmiştir. 1805 yılında da Napolyon Bonapart tarafından İtalya seferinden sonra kapatılmıştır. 1987 yılında Cenova’da eski Banco di San Giorgio ile aynı isimde, fakat asıl eski banka ile bir ilgisi olmayan yeni bir banka kurulmuştur. San Giorgio Sarayı 1260 yılında birinci Ceneviz Dukası Simone Boccanegra’nın amcası Guglielmo Boccanegra’nın emri ile Cenova’da inşa edilmiş bir saraydır. Saray Cenova limanı Porto Antico’ya oldukça yakın bir mesafededir. Sarayın yeniden inşasında zamanında Konstantinopolis’te bulunan ve yıkılmış olan Venedik Konsolosluğu malzemelerinden kullanılmıştır. Bu malzemeler Roma İmparatorluğu’na karşı Ceneviz desteğine teşekkür amacıyla Bizans İmparatoru VIII. Mihail’in emri üzerine kullanılmıştır. Saray’ın özelliklerinin biri de bir sivil yönetim merkezi olması ve kilise ile cumhuriyet ayırımını belirginleştirmesidir. Özellikle de sarayın yakınlarında bulunan St. Lorenz Katedrali tarafından temsil edilen Katolik Kilisesinin gücü azaltılmıştır. 1262 yılında Guglielmo Boccanegra'nın sürgüne gönderilmesi ile saray hapishaneye dönüştürülmüştür. Hapishanenin en ünlü tutuklusu şüphesiz ki anılarını hapishane arkadaşı Rustichello da Pisa’nın yazıya döktüğü İtalyan gezgin Marco Polo olmuştur. San Giorgio sarayı 15. yüzyıldan itibaren San Giorgio Bankasının merkezi olarak kullanılmaya başlanmıştır. Kilaneh Kilaneh (Farsça ‏کیلانه‎), İran'ın Kürdistan eyaletinin merkezi olan Senendec şehrinin güneybatısında yer alan köy. İran-Irak Savaşı'nda Irak hava Kuvvetleri tarafından bombalanmıştır. Köy, doğal güzellikleri nedeniyle Senendec'te yaşayan yerleşik nüfus tarafından mesire yeri olarak da kullanılmaktadır. Grimaldi ailesi Grimaldi ailesi oldukça geniş ve çok kolları olan Cenevizli soylu bir ailedir. Ailenin en önemli kolu günümüzde Monako Prensliğini yönetmektedir. Grimaldi ailesi 1133 yılında Ceneviz yönetiminde yer alan Otto Canella’ya (ö. ~1143) dayanmaktadır. Aile, ismini Otto Canella’nın en küçük oğlu Grimaldo Canella’dan (ö. ~1184) almıştır. Grimaldo Canella’nın oğlu Oberto Grimaldi (ö. ~1293) de Grimaldilerin Babası olarak tanımlanmaktadır. Oberto Grimaldi, Corradine Spinola ile evlenmiş ve dört çocuk sahibi olmuştur. Oğullarından Grimaldo Grimaldi (ö. ~1257) ataları gibi Ceneviz’de politikada etkin olmuştur. Grimaldi ailesi Yüksek Ortaçağ’da Guelfolar ile Ghibellionlar arasında gerçekleşen politika-din çatışmasına karışmış ve Guealfo’lar tarafında yer alan aile Cenova’dan sürülmüştür. Batıya doğru yol alan aile 1297 yılında bir baskın ile Napoli Krallığı’nın bir kalesi olan Monako’yu ele geçirmiştir. 8 Haziran 1287 yılında dolandırıcı, kulağı kesik anlamına gelen Malizia lakaplı, Antonio Grimaldi’nin oğlu Francesco Grimaldi, Franziskan keşişi kılığında kaleye girmeyi talep etmiş ve kaleye girmesine izin verilmiştir. Bu yolla, Francesko Grimaldi arkasından ailesinin kaleye sızmasını sağlamış ve aile kaleyi zapt etmiştir. Grimaldi ailesinin ilk yöneticisi Francesko Grimaldi’nin büyük kuzeni, Lanfranco Grimaldi’nin oğlu Matteo Grimaldi olmuştur. 29 Temmuz 1298 La Turbie Anlaşması ile Napoli Kralı II. Karl, Grimaldilere karşı haber ve gıda maddelerini boykot hakkı elde eder. İlk zamanlarda bu durum pek etkili olmamış; fakat en sonunda 11 Nisan 1301 yılında Grimaldiler kaleyi Napoli Kralı subaylarına teslim etmek zorunda kalmıştır. Bu durum Grimaldileri 5.900 Pound zarara uğratır. Rainero Grimaldi sonraki yıllarda III. Philip için paralı asker olarak savaşa katılmış ve 1304 yılında İngiliz-Fransız savaşında donanma kumandanlığından Fransa amiralliğine yükseltilmiştir. Amiral olarak ona, Caygnes yönetimi, Villeneuve de Veuve’de bir şato ve Calabria’da bulunan San Demetrio baronluğu hediye edilmiştir. 12 Eylül 1331 yılında Ghibellionların geri çekilmesi ile Fransa Kralı Monako kalesini Rainero’nun oğlu Carlo’ya vermiştir. 1342 yılı tarihli resmi bir belgede Karl ilk defa Charles, Monaco senyörü, Menton ve Roquebrune olarak nitelendirilmiştir. Daha sonra aile (Napolyon egemenliği ile ortaya çıkan 1793–1814 yılları arasındaki duraksama ile) Monaco Prensliği’ne hükmetmiştir. 1731 yılında ailenin ana kolu yok olmuştur, fakat Kaspar Grimaldi (Lambert Grimaldi’nin kardeşi, Manaco prensi, ö. 1505) tarafından oluşturulan ailenin yan kolu günümüzde da Monaco’nun yönetiminde söz sahibi olarak varlığını sürdürmektedir. Kehribar Yolu Kehribar Yolu, antik çağda Kuzey Denizi ve Baltık Denizi'nden çıkarılan kehribar taşlarının güneye, Adriyatik Denizi'ne ve Akdeniz'e taşındığı birçok ticaret yoluna verilen addır. Roma İmparatorluğu dışında, tarih öncesi dönemde üzerlerinde Kehribar’ın Alp Dağları ülkelerine ve İtalya'ya kadar taşındığı çok az ticaret yolu var olmuştur. Roma İmparatorluğu'nun sınırlarını Tuna Nehri'ne kadar genişletmesi ile MÖ 1. yüzyılın başlarında Augustus ve Tiberius dönemlerinde imparatorluğu boydan boya kat eden devlet yolu olarak ticaret yollarının (Antik Roma Yolları) yapıldığı tahmin edilmektedir. Roma İmparatorluğu’na bağlı Pannonina eyaletinin başkenti Carnuntum ile Aquileia şehri arasında bulunan, kış şartlarına uygun ulaşım olanakları sağlayan bağlantıya Roma Kehribar Yolu denmektedir ve bu yol Antik Roma yollarına bağlıdır. Bu Roma yolu bütün Antik Roma yollarının kayıtlı olduğu Tabula Pertingeriana’da kayıtlıdır. Ünlü yazar ve filozof Büyük Philius’un (MS 23 – 79) yazdıklarına göre kehribar, Baltık Denizi kıyılarından Aquleia şehrine bu yol üzerinden taşınmıştır ve yol adını bundan almıştır. Roma öncesi dönemde de önemli bir ticaret yolu olan bu yol Aşağı Avusturya eyaletinde Morava Nehri'ni takip eder ve Viyana’nın yaklaşık 50 km doğusunda, Carnuntum şehrinde Tuna Nehrine karışır. Carnuntum yolu, Alp geçitlerini geçtikten sonra günümüzde Slovenya’ya ait Emona (Laibach, Ljubljana) ve Poetovio (Ptuj/Pettau) eyaletleri ile Macaristan eyaletleri olan Scarabantia (Sopron/Ödenburg) ve Savaria (Szombathely/Steinamanger) üzerinden geçerek Aquileia’ya varır. Kehribar yolu üzerinde Sopron ve Szombathely arasında, Avusturya’nın Burgenland eyaletinde Roma için büyük öneme sahip olan Kelt’lere ait bir demir madeni elde etme bölgesi bulunmaktaydı. Bu bölgede günümüze kadar kalmış yolun bir bölümü koruma altına alınmıştır. MS 3. ve 4. yüzyıllarda İtalya ile Carnuntum arasındaki bu bağlantı, önemini yitirmiştir. Roma kehribar yolu’nun modern yapılar nedeniyle kaybolmamış olan bölümlerine tahıl ekim alanlarında kuşbakışı fotoğraflama yöntemi yoluyla yapılan arkeolojik araştırmalarda ya da taşlar yoluyla yeni sürülmüş tarım arazilerinde izlerine rastlanmaktadır. Baltık kehribar taşı, eosen dönemde günümüz İskandinav topraklarında, Baltık bölgesinde ve Rusya’da yer alan geniş ormanlık alanlarda oluşmuştur. Oluştukları yerlerden sel suları yoluyla ormanın güneyine, deniz alanına doğru sürüklenmiş ve üzerlerini kum ve çakıl taşlarının kaplanması ile mavi toprak olarak bilinen tabaka meydana gelmiştir. Bu yataklar şüphesiz Antik dönemde de, hatta daha erken dönemlerde de bilinmekteydi. Ayrıca kehribar taşlarının bulunduğu kıyı bölgelerinde yaşayanların kehribar taşlarından süs eşyalar imal etmiş oldukları ve kehribar ticareti yapmış oldukları da bilinmektedir. Yaklaşık 12 milyon yıl önce sona eren buzul çağ sırasında mavi toprağa ait tabakalar büyük miktarda kopmuş ve iç kesimlerde kalmıştır. Bu yüzden kehribar, buz devrinden kalma buzul sınırlarında ve buz kütlelerinin çözülmesi ile meydana gelen erimiş kar sularında karşımıza çıkabilir. Her ne kadar Rusya’ya bağlı Samland adasındaki mavi topraklar altından çıkanlarla karşılaştırılamaz olsa da iç bölgelerde mavi toprak tabakalarının bir bütün olarak bulundukları yerlerde kehribar yığınlarına da rastlamak mümkün olabilir. Bu tür yataklarda yapılması hedeflenen çalışmalar geçmiş zamanlarda da sürekli gerçekleşmiştir. Fakat elverişli koşulların oldukça sınırlı ve eski zamanlarda var olan teknik olanakların kısıtlı olmasından dolayı kazıların geniş yapılmalarına izin verilmemesi nedeniyle çalışmalar sistemli bir şekilde uzun sürelerle yürütülememiştir. Eski zamanlarda iç kesimlerdeki kehribar rezervlerinin kullanılıp kullanılmadıkları ve kullanıldılarsa ne zaman ve ne ölçüde kullanıldıkları bir tartışma konusudur. İç kesimlerde bulunan kehribarın elde edilmesi günümüzde genelde yüzeyde bulunanların toplanmasından ibaret olduklarını kabul etmek gerekmektedir. Yine de bazı arkeologlar yapılan kazılarda Ortaçağ ve Antik Çağ’da sistemli bir çıkarma işleminin olduğunu tamamen reddetmemektedirler. Kehribar ticaretinin yapıldığı ticaret alanları aracı tüccarlar (komisyoncular) için sadece aktarma yeri değil, aynı zamanda ticaret mallarının teşvik edildiği yerlerdi. İç bölgelerde bulunan toplu kehribar rezervlerine örnekler: Bu bağlamda en önemli arkeolojik buluşlardan biri Wroclaw-Patrynice olarak adlandırılan 2750 kg. ağırlığındaki kehribar hazinesidir. Kehribarın ticaret amacıyla kullanılmış olduğu parçaların büyüklüklerine göre ayrılmış olduklarından anlaşılmaktadır. Bu buluntu tahminen MÖ 1. veya 2. yüzyıllardan günümüze gelmiştir. Antik dönem kehribar tüccarları değerli yüklerini taşımak için en güvenilir yolları tercih etmişlerdir. Yaşanılan gasp olayları ve kavimler göçü nedenleri ile bu yollar birçok defa değişmiştir. Eşdeğer seçenek olarak üzerinde yer alan, güvenli konaklama imkânı sunan Kervansarayların sayısının sürekli artış gösterdiği akarsu boyları tercih edilmiştir. Üçü büyük akarsuları takip etmiş kara yolu olmak üzere dört rotadan bahsetmek mümkündür. Adı geçen, Fransa’nın Marsilya şehri ile Venedik’ten başlayarak, Almanya’nın Hamburg kenti üzerinde kıyı şehri Eiderstedt’e varan son iki yolun Bronz Çağından beri var olduğu tahmin edilmektedir. Carson McCullers Carson McCullers (19 Şubat 1917 – 29 Eylül 1967) Amerikalı yazar. Roman, kısa öykü, oyun, deneme ve şiir türlerinde eserler üretmiştir. İlk romanı "Yalnız Bir Avcıdır Yürek" ("The Heart Is a Lonely Hunter"), Amerika Birleşik Devletleri'nin güney eyaletlerindeki toplumdan dışlanmış, uyumsuz karakterlerin manevi yalnızlıklarını konu alır. Diğer eserlerinde de benzer mekanları ve temaları kullanmıştır. McCullers 1917 yılında Columbus, Georgia'da orta sınıf bir ailenin çocuğu olarak dünyaya geldi. Asıl adı Lula Carson Smith idi. Annesi Amerika Konfedere Devletleri'nde savaş kahramanı olan zengin bir arazi sahibinin torunuydu. Babası ise tıpkı "Yalnız Bir Avcıdır Yürek" romanındaki Wilbur Kelly karakteri gibi bir saatçi ve kuyumcuydu. McCullers on yaşından itibaren piyano dersleri almaya başladı. Babası ilk daktilosunu 15 yaşındayken hediye etti. 1934 yılında, 17 yaşındayken New York'taki Juilliard School of Music'de piyano eğitimi almak üzere evden ayrıldı. Fakat şehre varmasının ardından okula hiçbir zaman devam etmedi. Hizmetçilik yapmaya ve Dorothy Scarborough'un Columbia Üniversitesi'nde geceleri verdiği yaratıcı yazarlık derslerine katılmaya başladı. Yazar olmaya karar McCullers'ın otobiyografik öğeler taşıyan "Wunderkind" isimli hikâyesi 1936 yılında Story dergisi'nde yayınlandı. Bu öykü yazarın "The Ballad of the Sad Cafe" isimli kitabında da yer almaktadır. Feyzi Ã–nder Feyzi Önder (ICZN yazar gösteriminde Onder; d. 18 Aralık 1943 Ödemiş, Türkiye - ö. 25 Mart 2000 Türkiye). Türk Entomolog. Türkiye'nin önde gelen Heteroptera taksonomistidir. İlk öğrenimini Ödemiş Cumhuriyet İlkokulunda, orta öğrenimini İzmir Tilkilik Ortaokulu ve İzmir Atatürk Lisesinde tamamlamıştır. 1961yılında Ege Üniversitesi Ziraat Fakültesine girerek 1965 yılında aynı fakültenin Bitki Sağlığı Bölümünden mezun olmuştur. Aynı yıl asistanlık sınavını kazanarak bu fakültenin Entomoloji ve Zirai Zooloji Kürsüsüne asistan olarak girmiştir. 1970 yılında ""İzmir ili ve çevresinde bitki zararlısı Mirinae (Miridae:Hemiptera) türlerinin tanınmaları, yayılışları ve kısa biyolojileri üzerinde araştırmalar"" isimli doktora tezini tamamlayarak doçentlik çalışmalarına başlamıştır. 1972-1973 yıllarında Londra'da British Museum (Natural History)'da konusuyla ilgili araştırmalarda bulunarak 1973 yılı Ekim ayında askerlik görevini yapmak üzere kürsüden ayrılmış, askerlik görevinin bitimi olan Nisan 1975'te tekrar aynı kürsüye atanmıştır. 1976 yılının Kasım ayında Üniversite Doçenti unvanını kazanmıştır. Yurt içi ve yurt dışında 193 adet kitap, makale ve bildirisi yayımlanmıştır. Türkiye'nin fauna zenginliğinin tespit ve tanımlanması üzerine verdiği gayretleri ve isim babalığı yapıp entomoloji dünyasına tanıttığı böcek adları bugün de kullanılmaktadır. 1980-1988 yılları arasında PTT ile işbirliği yaparak böcek konulu 26 pulun çıkmasını sağlamış ve bu çabası böceklerin kitlelerce tanınmasını sağlamıştır. İlk kitabı, 1978 yılında Prof Dr. Niyazi Lodos ile birlikte Ege Üniversitesi Ziraat Fakültesi yayınlarında çıkardığı "Heteroptera (Türkiye ve Palearktik Bölge Familyaları Hakkında bilgiler)" adlı kitabıdır. Diğer kitap ve çalışmaları hakkında toplu listeyi aşağıdaki kaynakçada bulabilirsiniz. Adı, Ege Üniversitesi Ziraat Fakültesinde "Feyzi Önder Konferans Salonu"'na verilmiştir. Ruandaca Ruandaca ya da Ruanda dili (Rua. Ikinyarwanda), Bantu dil ailesine ait olan bir dil. Yaklaşık 12 milyon kişi tarafından ve en çok Ruanda ve Uganda'nın güneyinde konuşulur. Ruanda'nın resmî dillerindendir. Burundi'nin resmî dili olan Kirundi ile karşılıklı anlaşılabilirliği vardır. Kinyarwanda'nın alfabesi şudur: Örnek sözcükler: Ali Demirsoy Ali Demirsoy (ICZN yazar gösteriminde Demirsoy; d. 1945, Yuva, Kemaliye, Erzincan), Türk biyolog, profesör akademisyen, entomoloji ve entomoloji dalında evrimsel biyoloji uzmanı. 1945 yılında, eski adı "Gerüşla" olan "Yuva" köyünde doğdu. 1956 yılında köyündeki ilkokulu, 1959'da Kemaliye'deki ortaokulu, 1962'de Ankara Gazi Lisesi'ni, 1966'da Ankara Üniversitesi Fen Fakültesi Tabii İlimler Bölümü'nü bitirdi. Petrol aramada staj yaptı. 1966 yılında Atatürk Üniversitesi Fen Fakültesi Biyoloji Bölümü'ne asistan oldu. 1971 yılında Erzurum ve civarı vilayetlerin Orthoptera Faunası adlı tezle doktor oldu. Aynı yıl DAAD'den aldığı bir bursla Almanya'da lisan okuluna devam etti. Daha sonra Humboldt bursunu kazanarak Hamburg Üniversitesi'nde, Paris ve Londra'daki araştırma enstitülerinde çalıştı. Türkiye'nin Caelifera Faunasının taksonomik incelemesi adlı tezle 1974 yılında habilitasyonunu yaptı. Yine bu süre içerisinde Birleşmiş Milletler'in finanse ettiği bir derin deniz araştırmasına katılarak Kuzey Kutbu ve Grönland'da, İzlanda civarında, oseonografik, yavru balık ve deniz akımlarını inceleyen bir bilimsel araştırmaya aktif olarak katıldı. 1984 yılında Alexander von Humboldt bursunu tekrar alarak, Hamburg Üniversitesi Zooloji Enstitüsü'nde Türkiye Faunası ile ilgili araştırmalarına devam etti. 1978 yılında Hacettepe Üniversitesi'ne atandı. 1980-1981 yıllarında Zooloji Bölüm Başkanlığı, 1981-1982 yılları arasında da Hacettepe Üniversitesi Fen Fakültesi Dekanlığı yaptı. 1982 yılından beri Hacettepe Üniversitesi Fen Fakültesi Biyoloji Bölümü'nde öğretim üyesi olarak çalışmaktadır. Ders kitabı, araştırma, deneme ve bilimsel roman tarzı çok sayıda kitabı vardır. Özellikle ""Yaşamın Temel Kuralları"" adlı ders kitabı dizisiyle geniş kitlelere zoolojiyi sevdirdi. Çalışma alanları arasında öncelik taksonomidedir. Şimdiye kadar 20 takson tanımlamış ve 12 taksona da adı verilmiştir. Türkiye'deki Mantodea, Caelifera, Odonata, Blattodea, Dermeptera, Scorpionidae, Hirundina faunaları üzerine taksonomik çalışmalar ana uzmanlık alanıdır. Ayrıca, doğanın ve çevrenin korunması, genetik ve evrim ile zoocoğrafya da çalışma alanlarının uzanımlarıdır. Özellikle evrim konusunda Türkiye'deki en popüler ve aktif uzmanlardan biridir. Demirsoy'un evrim üzerine olan popüler yayınları evrim teorisine karşı olanlarca da sık sık eleştiri amacıyla kullanılmaktadır. Ralf Mackenbach Ralf Makenbax (Felemenkçe: Ralf Mackenbach; 4 Ekim 1995)) Hollandalı müzisyen. 2009 Çocuk Eurovision Şarkı Yarışması'nda, Click Clack adlı şarkısıyla 121 puan alarak 1. olmuştur. Bu sonuç Hollanda'nın aldığı en güzel sonuçtur. Art arda alınan kötü sonuçlardan sonra alınan bu birincilik ülkede sevinçle karşılanmıştır Necmi Yüzbaşıoğlu Necmi Yüzbaşıoğlu, 1956'da Kastamonu'da doğdu. Kastamonu Göl Öğretmen Okulu ve ardından Ankara Yüksek Öğretmen Okulu'nu bitirip sonradan girdiği İstanbul Üniversitesi Hukuk Fakültesi'nden 1977'de mezun oldu. Aynı Fakültede 1986'da hukuk doktoru, 1987'de yardımcı doçent, 1991'de doçent ve 1996'da da profesör oldu. İÜ Hukuk Fakültesinde uzun süre Dekan Yardımcılığı ve Fakülte Yönetim Kurulu üyeliği yaptı. 2001 yılında İstanbul Üniversitesi'nden ayrılarak girdiği Galatasaray Üniversitesi'nde, Anayasa Hukuku Anabilim Dalı'nda profesör olarak görev yaptı. 2008-2012 yıllarında Galatasaray Üniversitesi Hukuk Fakültesi Dekan Vekilliği yürütmüş ve 5 Ocak 2012 tarihinde YÖK tarafından Hukuk Fakültesi dekanlığına atanmıştır. 17 Aralık 2003'te, Üniversitelerarası Kurul kontenjanından Yükseköğretim Kurulu üyeliğine seçimi cumhurbaşkanı Ahmet Necdet Sezer tarafından onanmış, 2007 yılında görev süresinin dolmasının ardından ÜAK Yüzbaşıoğlu'nu yeniden YÖK üyeliğine seçmiş ve cumhurbaşkanı Abdullah Gül 4 Şubat 2008'de kendisini YÖK üyeliğine tekrar atamıştır ve Şubat 2012'de görev süresi dolmuştur. Halen İstanbul Kültür Üniversitesi, Galatasaray Üniversitesi Hukuk Fakültesi ve Orta Doğu Teknik Üniversitesi Kuzey Kıbrıs Kampusu’nda öğretim üyesi olarak görev yapmaktadır. Mihrap (tablo) Mihrap ("Tekvin" veya "Yaratılış"), Osman Hamdi Bey'in 1901 yılında yaptığı tablo. Son olarak Demirbank’ın arşivlerinde kayıtlı görünen tablo, kayıptır. Osman Hamdi'nin eserleri hakkında araştırma yapan sanat tarihçisi Mustafa Cezar, Hamdi Bey'in esere ne ad taktığı o sırada tespit edilmemiş olduğundan tabloya "Mihrap" ismini vermiştir. Tablonun ilk kez 1901'de Berlin'de, ardından 1903'te Londra'da Kraliyet Akademisi'nin yaz sergisinde sergilendiği ve her iki sergi kataloğunda da adının "La Genèse" (Tekvin ya da Yaratılış) olarak yer aldığı sonradan tespit edilmiştir. Resim, duvarında çinili mihrap olan bir bina içini göstermektedir. Başı açık bir kadın Kur'an yazısı ile çevrelenmiş olan mihraba arkasını dönmüş olarak, büyük bir rahle üzerinde dimdik oturur vaziyette resmedilmiştir. Ayaklarının çevresinde de Kur'an ve Kur'an sayfaları bulunur. Resmin hemen önünde yer alan buhurdandan ortama mistik bir hava veren dumanlar yayılır. Mihrabın yanında ise dev bir mum yer alır. Resimde yer alan çinili mihrap, İstanbul’da Çinili Köşk’te bulunan (env. no: 136), 1907 yılında Konya Karaman İbrahim Bey İmaretinden müzeye getirilen, renkli sır tekniğindeki mihraptır. Resmin yapılış tarihi göz önüne alındığında Osman Hamdi'nin bu mihrabı İstanbul’a getirilişinden altı yıl önce görüp resmettiği anlaşılır. Resimdeki kadının ressamın eşi Naile Hanım’ın gençlik hali olduğu iddia edilir. Kimine göre ise ressam, evde çalışan bir Ermeni kızı model edinmiştir. Resimdeki kadının pozu, Jean-Léon Gérôme'un "Tanagra" isimli heykeli ile aynıdır, bu nedenle Osman Hamdi’nin Mihrab’ı yaparken Tanagra'dan esinlendiği düşünülür. Mihrap, yapılışından itibaren çok sayıda eleştiri ve saldırının hedefi olmuştur. Osman Hamdi Bey’in tüm resim kariyerinde en çok bu tablosunda toplumsal ahlak ve din açısından ‘dokunulmaz’ alanlara temas ettiği söylenmiştir. Osman Hamdi’ye “oryantalist” denmesinde en önemli sebebin Mihrap adlı eseri olduğu düşünülür çünkü eserde ayaklarının dibine dini içerikli kitapların düzensizce atılmış olduğu bir kadın tasvir edilmektedir. Kimi yorumlara göre tablo kadının statüsünün önemini vurgular, yere atılan dini içerikli kitaplar kadının özgürlüğünü engelleyen dinsel baskıları simgelemektedir Resimdeki kadının göğüs dekoltesiyle birlikte başının açık, sırtının da Kâbe’ye dönük olması, karşı tavrı belirginleştirdiği yönünde yorumlanır. Edhem Eldem'in yorumuna göre bu tablo Osman Hamdi'nin kadınlığı annelik olarak dinin, dogmanın üzerinde bir yere koyuşunu ifade eder. Çeşitli defalar el değiştiren tablo, müzayedeci Aret Portakal, Mesut Hakgülen, Çiğdem Simavi tarafından satın alındı. Bilinen sahibi Demirbank'tır ancak arşivlerinde yer almasına rağmen banka tasfiye edildikten sonra koleksiyonda tablo ortaya çıkmamıştır ve nerede olduğu bilinmemektedir. Bionic (Christina Aguilera albümü) Bionic, Christina Aguilera'nın 4 Haziran 2010'da çıkan dördüncü stüdyo albümüdür. Toplam 18 şarkı yer almaktadır. Albüm dünya çapında 1 milyona yakın sattı. Silah Taciri Silah Taciri, Osman Hamdi Bey'in 1908 tarihli tablosu. Ankara Resim Heykel Müzesi’nde yer almaktadır. Kendisini (iki kişi olarak) ve oğlunu bir arada daha eski bir devrin giysileri içinde resmettiği bir yapıttır. Osman Hamdi, kendisini bir sütun başlığı üstünde oturur şekilde resmetmiştir. Üzerinde oturduğu sütun başlığı ile müze kuruculuğuna gönderme yaptığı düşünülmüştür. El jesti, oğluna öğüt vermekte olduğu şeklinde yorumlanır. Oğlu ise kınından çektiği kılıcı incelerken resmedilmiştir ve gençliği temsil eder. Giydikleri farklı başlıklar ve birinin otururken diğerinin ayakta, birinin silahları bırakmışken diğerinin silahla gösterilmesinin kuşak farkını anlattığı şeklinde yorumlanır. Arka planda ise bir elinde kitap tutan yaşlı bir adam ile ona bez parçası uzatan bir bezirgan görülür. Hamile fotoğrafçılığı Hamile fotoğrafçılığı, gebeliğin son dönemini gösteren görece olarak yeni fotoğrafçılık dalı. Portre Fotoğrafçılığının bir alt kategorisidir. Bebeklerin fotoğraflarının çekilmesi hamilelikte başlamış olur. Bu dönemde çekilen fotoğraflar Annenin bebeğini nasıl beklediğini gösterdiği için önemlidir. ] Toplulumuzda yakın geçmişe kadar hamile fotoğrafları bir tabu idi. Ancak 1991'de Demi Moore'un "Vanity Fair" dergisine 7 aylıkken verdiği pozdan sonra kültürümüzde hamile fotoğrafına bakış açısında bir değişim meydana geldi. Bu fotoğraf toplumun hamile vücudunun güzelliğini fark etmesini sağladı. Ayrıca Hamilelik Fotoğrafları kadınların kendilerini en kötü hissettikleri dönemde gerçekte ne kadar estetik olduklarını görmelerini sağlar. Dijital Fotoğraf Manüpilasyon teknolojileri sayesinde; gebelerin kendilerini güzel hatırlamaları için göbek çatlakları gibi istenmeyen unsurlar temizlenerek estetik fotoğraflar ortaya konulması mümkün olmuştur. Günümüzde hamilelik fotoğrafları konusunda uzmanlaşma başlamıştır. 7 ve 8. Aylar en uygun zamanlardır. Göbek çok fazla büyük değil ancak yine de belirgin olmalıdır. Eğer anne adayı ikiz bebek bekliyorsa 6. ayda çekim daha uygundur. Ev ve stüdyonun bir arada olması tercih edilmelidir. Çünkü hamilelik fotoğraflarında anne adayının kendini rahat hissedebilmesi diğer fotoğrafçılık dallarına göre daha kritik önem taşır. Gebelik kadının vücudunda birçok ani değişikliğe neden olur. 3. trimester (27-40. haftalar arası) vücut ağırlığı diz ve bel ağrılarına neden olduğu için hamilelerin stüdyo ortamında rahat etmesi imkânsızdır. İdrara sık çıkma ihtiyacı gibi zorluklar dolayısı ile evde çalışmak daha kolaydır. Göktürk parası Orta Asya'da yapılan kazılarda çıkarılan, Göktürk Kağanlığı'nda kullanılmış Soğdca yazılı paralardır. Arkeologlar tarafından Kırgızistan, Özbekistan ve Tacikistan'da yapılan kazılarda ortaya çıkarılan ve 576-600 yıllarına ait toplam 104 madeni para, Kırgızistan'da yapılan uluslararası bir kongreden dönen Dr. Yavuz Daloğlu'nca ilk kez Bilim ve Ütopya dergisinde kamuoyuna duyurulmuştur. Sikkelerden birinde ortada kağan kabartması, kenarlarda ise üç ay-yıldız bulunmaktadır. Paralardaki ay-yıldız motifleri, Dr. Yavuz Daloğlu'na göre, ay-yıldız simgesinin İslam öncesinde de Türkler tarafından kullanıldığını ispatlamıştır. Güney kamış antilobu Güney kamış antilobu ("Redunca arundinum"), boynuzlugiller (Bovidae) familyasından Afrika'da yaşayan antilop türü. Boy uzunluğu 120–160 cm, omuz yüksekliği 65–105 cm, kuyruk uzunluğu 18–30 cm, ağırlığı 39–95 kg dır. Rengi açık kahverendiden gri kahverengine kadar değişkenlik gösterir. Alt bölümleri beyazdır. Göz çevresinde beyazımsı halkalar bulunur. Kuyruğu beyazdır. Boynuz erkeklerinde bulunur. Üreme olgunluğuna 1,5 yılda ulaşırlar. Gebelik süresi 7,5 ay olup tek yavru dünyaya getirirler. Ömrü 10 yıldır. Otlar ve kamış sürgünleri ana besin kaynaklarıdır. Yırtıcı memeliler, aslan, pars, çita, benekli sırtlan, Afrika yaban köpeği ile piton ve timsahlar ana düşmanlarıdır. Afrika'nın güneyinde, Angola, Zimbabve, Zambiya, Mozambik ve Güney Afrika Cumhuriyeti'nin kuzeyinde yayılım gösterir. NGC 584 NGC 584, Balina takımyıldızı yönünde bulunan bir eliptik gökadadır. Wilhelm Herschel tarafından 10 Eylül 1785 tarihinde keşfedilmiştir. Balina Grubu'nun en parlak üyesidir. Karaca antilobu Karaca antilobu ("Pelea capreolus"), boynuzlugiller (Bovidae) familyasının monotipik "Pelea" cinsinden Afrika'da yaşayan antilop türü. Boy uzunluğu 105–125 cm, omuz yüksekliği 70–80 cm, kuyruk uzunluğu 10–20 cm, ağırlığı 18–30 kg dır. Kalın yünsü postu grimsi kahverengi, aşağısı, uyluk içleri, fırçamsı kuruğu beyazdır. uzun kulakları ince ve sivridir. kamamsı boynuzlar yalnızca erkeklerde bulunur. Üreme olgunluğuna 1-1,5 yılda ulaşırlar. Gebelik süresi 8,5-9 ay olup tek yavru dünyaya getirirler. Ömrü 8-10 yıldır. Otlar ve yapraklar ana besin kaynaklarıdır. Yırtıcı memeliler, aslan, pars, sırtlan, Afrika yaban köpeği ve çakal ile piton ana düşmanlarıdır. Güney Afrika Cumhuriyeti, Zimbabve, Lesotho ve Esvatini'de yayılım gösterir. NGC 411 NGC 411, Tukan takımyıldızı yönünde bulunan bir açık yıldız kümesi. James Dunlop tarafından 1826 Ocak ayında keşfedilmiştir. NGC 416 NGC 416, Tukan takımyıldızı yönünde bulunan bir açık yıldız kümesi. James Dunlop tarafından 5 Eylül 1826 tarihinde keşfedilmiştir. Puku Puku ("Kobus vardonii"), boynuzlugiller (Bovidae) familyasından Afrika'da yaşayan antilop türü. Boy uzunluğu 126–142 cm, omuz yüksekliği 77–83 cm, kuyruk uzunluğu 28–32 cm, ağırlığı 62–90 kg dır. Kürkü altın rengi kahverengidir. Aşağısı ve kuyruk altı soluk renktedir. Üreme olgunluğuna 12-14 ayda ulaşırlar. Gebelik süresi 8 ay olup tek yavru dünyaya getirirler. Yavrular 6 sonra sütten kesilir. Ömrü 17 yıldır. Dişiler 6-20 başlık sürü oluşturur. Erkekler yalnız yaşar ya da kendi cinsleriyle grup oluştururlar. Otlar ana besin kaynaklarıdır. Yırtıcı memeliler, aslan, pars, sırtlan ve Afrika yaban köpeği ana düşmanlarıdır. Zaire ve Zambiya'da yayılım gösterir. Bufalo Askerler Bufalo Askerler veya Bufalo Askerleri, 1867-1896 yılları arasında Batı ABD'de Kızılderili Savaşları sırasında Kızılderililere karşı savaşmış Afrikalı askerlere verilen lakap. Yasa gereği beyaz Amerikalı subaylar tarafından komuta edilen süvari birliklerini oluşturan bu zenci askerlere "bufalo asker" lakabı yerliler tarafından verilmiştir. Lakabın kökeni bilinmemekle birlikte kimi iddialara göre bufaloların koyu renkleri ve kıvırcık yeleleri yüzünden; kimi iddialara göre ise gözüpek, korkusuz savaşçılar olmalarından dolayı verilmiştir. Bufalo askerler, Jamaikalı sanatçı Bob Marley'in "Buffalo Soldier" isimli protest reggae şarkısına konu olmuştur. Nil leçvesi Nil leçvesi ("Kobus megaceros"), boynuzlugiller (Bovidae) familyasından Afrika'da yaşayan antilop türü. Boy uzunluğu 135–165 cm, omuz yüksekliği 80–105 cm, kuyruk uzunluğu 45–50 cm, ağırlığı 60–120 kg dır. Eşey dimorfizmi vardır. Her iki eşeyde de boğaz yelesi veya sakal bulunur. Dişileri boynuzsuz olup beyazımsı sarı lekelerle bezeli sarı-kahverengi kürklüdür. Erkekleri uzun maun ya da siyahımsı kahverengi tüylüdür. Üreme olgunluğuna dişiler 1,5 , erkekler 2,5 yılda ulaşır. Gebelik süresi 7-8 ay olup tek yavru dünyaya getirirler. Yavrular 4 ay sonra sütten kesilir. Ömrü 10 yıldır. Tek erkek ten 50 kadar yavru ve dişiden oluşan sürüler hâlinde yaşarlar. Otlar ve su bitkileri ana besin kaynaklarıdır. Yırtıcı memeliler, aslan, pars, Afrika yaban köpeği ve timsah ana düşmanlarıdır. GÃ¼ney Sudan'da endemiktir. Rundice Rundice veya Rundi dili ya da Kirundi (Run. Ikirundi), Bantu dil ailesine ait bir dil. Resmî dil olduğu Burundi'nin yanı sıra Tanzanya ile Kongo Demokratik Cumhuriyeti'nin sınırdaş bölgeleri ve Uganda'da 8,7 milyon kişi tarafından konuşulur. Konuşanların %84'ü Hutu, %15'i Tutsi ve %1'i Twa. Rundice, Ruandacaya çok benzer ve her iki dilin arasında karşılıklı anlaşılabirlik vardır. Tomasz Radzinski Tomasz Radzinski (d. 14 Aralık 1973, Poznań) şu anda K. Lierse SK'de oynayan Polonya asıllı Kanadalı forvet. Tomasz Radzinski, futbola Polonya'nın Cujavia Inowrocław takımında başladı. 1987 yılında VfL Osnabrück takımına transfer oldu. 1990 yılında North York Rockets takımında profesyonel olarak futbola başladı. 1990-1993 yılları arası bu takımda oynadı. 1994 yılında Beerschot AC takımına transfer oldu. 1998 yılında Anderlecht'e transfer oldu. 2000-2001 sezonunda Pro League'de gol kralı oldu. 2001 yılında 6.750.000 € karşılığında Everton'a transfer oldu. 2004 yılında 3.000.000 € karşılığında Fulham'a transfer oldu. 2007 yılında ise Yunanistan'ın Skoda Xanthi takımına transfer oldu. 2008 yılında 250.000 € karşılığında şu anda oynadığı K. Lierse SK'ye transfer oldu. Tomasz Radzinski, ilk millî maçını Türkiye millî futbol takımına karşı Haziran 1995'te yaptı. Kanada millî futbol takımında toplamda 46 maçta 10 gol atmıştır. Örümcek Ayak Örümcek Ayak, Belçikalı çizgi romancı Morris (Maurice De Bevere)'in hem senaryosunu yazıp hem de resimlediği, 1956'da yayımlanan Red Kit (Lucky Luke) albümüdür. Özgün adı Lucky Luke contre Phil Defer olan ve Belçika'da Dupuis yayınevi tarafından özgün dili olan Fransızca olarak basılan albüm, Türkiye'de 1970'li ve 1980'li yıllarda Milliyet Yayınları'nın Red Kit serisinin 50. albümü olarak çıkmıştı. Oysa albüm özgün serinin 8. kitabıdır. Türkiye'de birçok kereler farklı formatlarda basılan albüm son olarak 2009 yılında Yapı Kredi Yayınları'ndan bu serinin 27. kitabı olarak çıktı.. Kalite olarak özgün haline en yakın baskı bu son baskıdır. Serinin diğer albümleri gibi konusu 19. yüzyılda ABD'nin uzak batısında geçen bu western parodisi çizgi roman Morris'in henüz senarist René Goscinny ile birleşmemiş olduğu ve senaryosunu kendisinin yazıp yine kendisinin resimlediği ilk dönem eserlerinden biridir. Yalnız başına ürettiği dokuz albümden sekizincisidir. Morris'in tüm ilk dönem eserleri albüm halinde yayımlanmadan önce çizgi roman dergisi Spirou'da kısa bölümler halinde tefrika edilmişlerdir. "Örümcek Ayak" (Lucky Luke contre Phil Defer) albümü ise bunların aksine Spirou'da yayımlanmamış, doğrudan albüm halinde çıkmıştır. Bu albümden sonra Morris, senarist René Goscinny'yi ekibine katmış ve birlikte 1958'de serinin 9. albümü olan Demiryolu Haydutları ("Des rails sur la Prairie")'nı çıkartmışlar ancak aynı yıl Morris yine tek başına 10. albüm olan Mavi Ayaklara Karşı ("Alerte aux Pieds Bleus")'yı yayımlamıştı. 11. albümden itibaren de Goscinny'nin 1977'deki ölümüne kadar ikili bir daha hiç ayrılmamıştır. Morris bu çizgi romandaki "Örümcek Ayak" karakterini Amerikalı aktör Jack Palance'dan esinlenerek çizmiştir. Aslında bunu diğer başka albümlerinde de tekrarlayacak, dönemin ünlülerini çizgilerinde kullanacaktır. Bu ünlüler arasında Michel Simon, Jean Gabin ve Louis de Funès de vardır. Bu albümde de iki hikâye birden yer almaktadır: İlk macerada Red Kit, uzun bacaklarından dolayı "Örümcek" lakabını almış olan batının en hızlı silah çeken kiralık katili Phil Defer'i kıvrak zekâsıyla alt eder. İkinci macerada ise Red, kamp ateşinin başında kovboy arkadaşlarına hap kadar bir adamın nasıl kahraman bir şerife dönüştüğünün öyküsünü anlatır. Sherwood Ormanı Sherwood Ormanı, İngiltere'nin Nottinghamshire şehrinde bulunan orman. Robin Hood efsanesinin burada gerçekleştiği rivayet edilir. Sherwood Ormanı 423 hektarlık alanı kaplar. Sherwood Ormanında bulunan dev meşe ağacı Edwinstowe köyü yakınındadır. Ağacın takriben yaşı 800 ila 1000 yıl arasında olduğu tahmin edilmektedir. Ağaç 23 ton ağırlığında ve 10 metre çapındadır. Zaman Kapısı Zaman Kapısı, Pierdomenico Baccalario'nin yazdığı Ulysses Moore kitap serisinin ilk kitabıdır. Ulysses Moore macerası bu kitapla başlamaktadır. Jason ve Julia,uçurumun tepesindeki denize nazır tarihi Argo Villasına yeni taşınmışlardır. Villanın yaşlı bahçıvanı Nestor'un ağzını bıçak açmasa da kayalıkların tepesine tünemiş bu evin sırlarla dolu olduğunu kısa zamanda kendileri de öğreneceklerdir. Maceraya bayılan iki çocuk için esrarengiz odaları ve kilitli kapıları olan bir villadan daha heyecan verici ne olabilir? Anne ve babalarının iş için Londra'ya gittiği bir akşam Jason ve Julia yanlarına arkadaşları Rick'i de alarak evi keşfe çıkarlar Ve bir dolabın arkasına gizlenmiş açılmak nedir bilmeyen bir kapıyla karşı karşıya kalırlar. İlk başlarda biraz çocuksu gibi duran bu hikâye sonradan heyecan verici bir hikâyeye dönüşüyor... Unutulmuş Eski Haritalar Dükkanı (kitap) Unutulmuş Eski Haritalar Dükkanı, Pierdomenico Baccalario'nin yazdığı [[Ulysses Moore (kitap serisi) [[Ulysses Moore]] kitap serisinin 2. kitabıdır. Antik Mısır'da Punt Toprakları'nda geçmektedir. [[Antik Mısır]], Punt Toprakları. Jason, Julia ve Rick, Zaman Kapısı'nı aşarak, Metis'in yardımı ile kendilerini Hayat Evi'nde bulurlar. Burası, içinde dünyanın her yerinden saklanması için gönderilern papirüs tomarları ve tabletlerin korunduğu uçsuz bucaksız bir kütüphanedir. Bu sefer çocuklar Olmayan Oda'da saklanan gizemli bir haritanın peşine düşecekler. Ve bu haritaya giden doğru yolu onlara sadece Unutulmuş Eski Haritalar Dükkanı'nın sahibi söylenebilir... [[Kategori:Ulysses Moore kitaplarÄ±]] Aynalar Evi (kitap) Aynalar Evi, Pierdomenico Baccalario'nin yazdığı Ulysses Moore kitap serisinin 3. kitabı. Julia, Jason ve Rick bu macerada Kilmore Koyu kasabasıyla ilgili bazı tuhaflıkların farkına varırlar. Asla var olmamış bir kralın heykelinin kasaba meydanında dikili olmasının ya da tren raylarının tünelin öbür ucunda yok olması nedeni ne olabilir? Kasaba sanki büyük bir sırrı saklamak uğruna bütün haritalardan silinmiş gibidir. Ya Ulysses Moore? Onun bu işte bir parmağı olabilir mi acaba? Buldukları ipuçları çocukları Aynalar Evi'ne götürür: Dahi bir mucit olan Peter Dedalus'un olağanüstü evine. Ancak adam yıllar önce ardında tek bir iz bile bırakmadan kayıplara karışmıştır. Ve hiçbir şey göründüğü gibi değildir... Taşların Muhafızları (kitap) Taşların Muhafızları, Pierdomenico Baccalario'nin yazdığı Ulysses Moore kitap serisinin 5. kitabıdır. Ulysses Moore aslında kim? Jason, Julia ve Rick gerçeği öğrenmek üzereler. Ama Oblivia ve uçurumdan belki bininci kez düşüp hayatta kalmayı başaran Manfred de rüyalarını gerçekleştirmek üzere: Argo Villası'na girerek Zaman Kapısı'ndan geçmek. Onları durdurmak için çocukların öncelikle Kilmore Koyu'nda kondüktörlük yapan Ulysses'in eski dostu Kara Volkan'ı bulmaları gerekiyor, çünkü İlk Anahtar'ın onun elinde olduğuna inanıyorlar. Şimdi hepsini yeni bir yolculuk bekliyor. İstikamet: 12. yüzyıl, Sonsuz Gençlik Bahçesi. Ä°lk Anahtar İlk Anahtar, Pierdomenico Baccalario'nin yazdığı Ulysses Moore kitap serisinin 6. kitabıdır. Ulysses Moore'un önceki kitaplardaki sırları bu kitapta çözülmektedir. Ulysses Moore yaşıyor. Hatta tüm bu zaman boyunca Argo Villası'nda ve Jason'la Julia'nın gözleri önündeydi. Bu gerçeği ilk ortaya çıkaran, yaşlı bahçıvan Nestor'un evini ziyaret eden Rick oldu. Bu sırada ikizler, Oblivia Newton ve onun çam yarmasını andıran koruması Manfred'la birlikte Ortaçağ'da mahsur kalmışlardı. Hepsinin istediği tek şey vardı: İlk Anahtar'ı bulmak. Bu anahtar herhangi bir zaman kapısını açma gücüne sahip. Saklı Şehir Saklı Şehir, Pierdomenico Baccalario'nin yazdığı Ulysses Moore kitap serisinin 7. kitabıdır. Bu kitapla birlikte ana karakterlere Anita Bloom ve Tomasso Strambi adında yeni karakterler katılmaktadır. Venedik. Anita Bloom adında bir kız, annesinin restore ettiği Karaltılı Ev'in tavan arasında bir not ve resimli bir defter buluyor. Fakat defteri açar açmaz sayfaların arasında gizlenmiş birinin kendisini gözlediği gibi tuhaf bir hisse kapılıyor. Ulysses Moore'un günlüklerini yazmak için kullandığı esrarengiz sembollerle yazılmış. Bu yazılan anlamanın ve kitapçıkla Kilmore Koyu arasındaki bağın ne olduğunu öğrenmenin tek bir yolu var: Cornwall'da saklı olan kasabaya ulaşmak ve Julia, Jason ve Rick'e yardım etmek. Onları bulduğunda ise gizli şifreleri çözerek, defterin sayfalarında beliren insanları aramaya koyuluyorlar. Anita Bloom oraya ulaştığında Jason, Julia, Rick ve Nestor (yani Ulysses Moore ) ile beraber bir pencere kitabı olduğunu kararlaştırıp esrarengiz sembollerle yazılmış şifreyi çözüyorlar. Yalnız burada bir sorun oluyor ve Anita Bloom Londra'ya dönmek zorunda kalıyor. Ve hasta olan Julia'yı Kilmore Koyu'nda bırakıp Kara Volkanın treniyle Londra'ya Anita Bloom'un yanına Ölen Ülkeye gitmek için trene biniyorlar.Ve sonra macera başlıyor... Fenerbahçe (futbol takımı) 2010-11 sezonu Fenerbahçe (futbol takımı) 2010-11 sezonu, Fenerbahçe'nin kuruluşundan itibaren 104. ve ulusal ligdeki 53. sezonudur. Fenerbahçe, kupa alamadan bitirdiği bir sezonun ardından 28 Haziran tarihinde yaptığı ilk antrenmanla yeni sezona girdi. Fenerbahçe, bu sezon Süper Lig'de şampiyon olmuştur. 20 Mayıs günü Şükrü Saracoğlu Stadyumu’nda 2010-11 sezonu için geçerli olacak kombine kart genel satışları başladı. 10 Haziran günü Chelsea'de forma giyen Miroslav Stoch'la 4 yıllık anlaşmaya varıldığı resmen duyuruldu. 25 Haziran günü Alman çalıştırıcı Christoph Daum 2.3 milyon €'ya sözleşmesi feshedilerek gönderildi yerine Aykut Kocaman geldi. Aykut Kocaman ile birlikte sezonun ilk antrenmanı 28 Haziran tarihinde yapıldı. Can Bartu Tesisleri'nde yapılan bu antrenman 2 saat sürdü. 12-22 Temmuz tarihleri arasında Belçika'nın Genk kentinde kamp yapıldı. Daniel Güiza kamp kadrosuna dahil edilmedi. 21 Temmuz 2010'da Fenerbahçe ve Galatasaray takımları ilk olarak "Spor-Toto Dostluk Kupası" için Mönchengladbach'taki Borussia-Park'ta karşılaştı ve bu karşılaşmayı Fenerbahçe 1-0 kazandı. Aynı gün Fransa'nın Nancy kulübünden Issiar Dia'nın transfer edildiği resmen duyuruldu. Takımın 2010-2011 formaları 23 Temmuz 2010 tarihinde Şükrü Saracoğlu Stadyumu'nda, Palamut Forma ise 21 Aralık 2010 tarihinde tanıtıldı ve Adidas tarafından üretildi. Formanın ön tarafında sponsor olarak Avea, kollarında Türk Telekom ve formanın arkasında ise Ülker yazmaktadır. Alternatif forma ilk olarak Şampiyonlar Ligi ön eleme maçında Young Boys karşısında giyildi. İç Saha Forması ligde ilk olarak Medical Park Antalyaspor karşısında, dış saha forması ligde ilk olarak Trabzonspor karşısında, alternatif forma ligde ilk olarak Bucaspor karşısında, dördüncü ise forma ilk olarak Türkiye Kupası'nda Bucaspor karşısında giyilmiştir. İç saha formasının adı Çubuklu Forma, dış saha formasının adı Kanarya Forma, alternatif formanın ismi Fenerbahçe Güneşi ve dördüncü formanın ismi ise Palamut Forma' dır. Batman Petrolspor ve 72 Batmanspor takımlarının futbolcuları karması. Fenerbahçe 53. Süper Lig sezonunu oynadı. 15 Ağustos 2010'da Süper Lig başladı. Süper Lig'deki diğer 17 takımla birlikte sezonu bitirdi. Y覺ld覺r覺mlar覺n Efendisi Yıldırımların Efendisi, Pierdomenico Baccalario'nin yazdığı Ulysses Moore serisinin 8. kitabıdır. Ölen Ülke'yi bulmak için Anita, Rick ve Jason gizlice yollara düşüyor. Kilmore Koyu'nda kalan Julia ise arkadaşlarıyla iletişim kurmak ve onlara yardım etmek için Morice Moreau'nun defterinin bir kopyasını bulmaya çalışıyor. Çünkü Anita, Rick ve Jason'ın başı gerçekten belada. Kundakçılar ile onların şefi olan Malarius Voynich Ölen Ülke'yi yok etmek istiyor ve bunun için çok tehlikeli bir silah kullanıyorlar: Ateş. Kahramanlarımız, bir ülkeyi ve onun kalan son sakinini kurtarmak, daha da önemlisi Zaman Kapıları'nın gizemini tamamen çözmek için zamana karşı bir yarışa giriyorlar. Fakat Kundakçılar Kulübü'nün şefinin emir verdiği adamlar, onları takip etmektedirler. Adli entomoloji Adli entomoloji veya adli böcek bilimi ya da biyokriminal entomoloji, adlî tıbba yardımcı olan ya da onun yetersiz kaldığı durumlarda, ceset üzerinde bulunan böcek ve diğer eklembacaklıların ergin ve larvalarından, maktülün ("cesedin") ölüm zamanını doğruya yakınlıkta ya da yaklaşık olarak tahmin etmeye çalışan bir bilim dalıdır. Ölüm sonrası çürüme, ısı, nem ve ortama bağlı olarak değişkenlik gösterir. Bu çürüme ve yok etmede bakterisinden böceğine birçok leşçil ve çürükçül canlının rolü tartışılmaz bir gerçektir. Bu canlılarının hepsi aynı anda cesette bulunmaz. Cesedin bozulma evrelerine bağlı olarak farklı zamanlarda görülürler. İşte bu farklı zamanı tespit etmeye çalışan ve geriye dönük ölüm anını bulan adlî entomoloji, adlî tıbbın entomolojiye uyarlanmış biçimidir. Kazalarda, cinayetlerde ve fâili meçhul ölümlerde ölüm yeri ve zamanının bilinmesi adlî yargılama açısından çok önemlidir. Böceklerin, yumurta, larva, pup ve ergin gibi farklı yaşam evrelerine sahip olması ve bu evrelerin farklı yerlerde, farklı zamanlarda ve cesedin farklı bölümlerinde görülmesi adlî entomolojinin yoğunlaştığı noktalardır. Adlî tıp uygulamasında ölüm zamanı tayini açısından çok çeşitli kriterler ve yöntemler kullanılır. Bu yöntemlerin hiçbiri ölüm sonrası zamanın belirlenmesinde her zaman tam güvenilir sonuçlar vermez. Özellikle cesedin dış ortamda kaldığı, çürümenin başladığı ve ilerlediği durumlarda, entomolojik incelemelerin ölüm zamanının belirlenmesindeki önemi artar. Yapılan birçok çalışmada adlî soruşturma ve otopsi bulguları ile karşılaştırıldığında, entomolojik araştırmaların güvenilir bir yöntem olarak kabul edilebileceğinin gösterilmesi, Türkiye'de de entomolojik araştırmaların yapılması ve adlî tıbba uygulanmasının gerekliliğini ortaya koyar. Türkiye'deki ilk adlî entomolog 2003 yılında sertifika alan Dr. H. Nihal Açıkgöz'dür. Adlî entomoloji bulguları üç konunun açıklığa kavuşmasında kullanılır: Ölümden sonraki ilk gündür. Ceset henüz şişmemiştir ve kokuşma, bozulma olmaz. Cesede bu dönemde yalnızca , ve familyalarından sinekler ile zar kanatlılar () takımından böcekler gelir. Yaklaşık olarak, ölümden sonraki 2-6 gündür. Bu dönemde cesedin karnı belirgin biçimde şişer ve vücut açıklarından sıvılar akar ve keskin koku duyulur. Cesette bu dönemde familyasından sinekler görülür. Yaklaşık olarak, ölümden sonraki 7-12 gündür. Aktif çürümenin görüldüğü bu dönemde koku güçlü bir şekilde duyulur. Çürümenin yoğun olduğu yerlerde deri siyahımsı bir renk almıştır ve ceset üzerinde beslenen böcekler yüzünden oldukça zarar görmüştür. Cesette bu dönemde ile familyasından sinekler ve kın kanatlılar () takımından leşçil böcekler görülür. Yaklaşık olarak, ölümden sonraki 13-51 gündür. Çürümenin sonuna gelindiği bu dönemde koku artık zayıflamıştır; ekşimiş peynir kokusu duyulur. Cesette bu dönemde yalnızca kın kanatlılar takımından leşçil böcekler görülür. Yaklaşık olarak, ölümden sonraki 52-207 gündür. Et ve yumuşak dokular tamamen yenip tüketilmiştir. Yalnızca kemik, saç ve kurumuş deri kalıntıları bulunur. Koku duyulmaz. Cesette bu dönemde zar kanatlılar (Hymenoptera) takımından arılar ve ]] familyasından kın kanatlı böcekler görülür. Adlî entomoloji, ölümden sonra geçen zamanın hesaplanması, ölüm yerinin belirlenmesi ve toksikolojik çalışmalarıyla adlî tıp bilimine yardımcı olur. Başkalaşım geçiren böceklerin, özellikle de tam başkalaşımlı ("holometabol") böceklerin yumurta, bütün evreleriyle larva ve nimfleri ile erginlerin her biri bulmacayı çözmede birincil öneme sahiptir. Türü tespit edilen bir böceğin erginlik öncesi dönemlerinin evre evre gelişim süresi entomolojik olarak bilinir ve bu bilgi adlî tıbbın titizliğine uygulandığı zaman ortaya esrarı çözebilecek derecede önemli olan kriminal bilgi çıkar. Özellikle (sinekler) takımından böceklerin erginlik öncesi larva gelişim verileri adlî entomoloji çalışmalarında önemlidir. (kın kanatlılar) ve (pul kanatlılar) takımından böceklerin cesede geliş zamanları ise uzun süreli ölüm zamanı tahminlerinde kullanılmaktadır. Değişik yaşama ortamlarında bulunan böceklerin bu ortamları çoğunlukla türüne özgüdür. Ceset üzerinde bulunan böcekler cesedin kaldığı ortam ve taşınma durumu hakkında da bilgi verir. Ayrıca bu böceklerin dokuları, üzerinde bulundukları ceset dokularından daha fazla toksin içermesinden dolayı toksikolojik analizlerde de kullanılabilmektedirler. (sinekler ya da iki kanatlılar) takımdan böceklerdir. Özellikle , ve familyasından sineklerdir. Hepsi de tam başkalaşımlıdır ve yumurtasından erginine kadar her devresi teşhiste önemlidir. Bu evrede cesette albüminoid maddelerin tüketilmesinden sonra ortaya yağ doku çıkmaktadır. Bu sırada yağlı maddelerden hoşlanan böcekler, özellikle (kın kanatlılar) takımından bâzı türler cesede hücum etmektedir. Larvaları yırtıcı, lesçil, gübrecil olduklarından, çürümüş organik maddeler ve bitki kalıntılarıyla beslenirler. Ayrıca (pul kanatlılar) takımından böcekler de görülür. Bu evrede cesette bâzı albüminoid maddelerin (kazein) fermantasyonu sonucu çürümüş peynir kokusu çıkmaya başladığı anda cesede üşüşürler. Birincil, kincil ve üçüncül cest böcekleri tarafından tüketilemeyen dokular, ceset morluğu da denen siyahımsı bir mavi renge dönüşür ve amonyak kokuları yaymaya başladığı zaman bu grubun böcekleri işe koyulur. Çoğunlukla kın kanatlılar () takımından böcekler olmakla birlikte sinekler de gelir. Bu gruptakiler, böcekler () sınıfına girmeyen eklembacaklılardır. Örümceğimsiler () sınıfının akarlar () atl sınıfına giren akar türleridir. Genellikle cesedin altında bulunurlar. Daha önce gelen böcekler cesette kalış sürelerini tamamlamadan cesede gelirler. Cesette kalan sıvı bütün organik maddeleri tüketerek cesedin mumyalaşmasına sebep olurlar. Cesede geliş zamanı 2-3 yıl sonra olur. Cesetlerde rastlanan akar türleri arasında ', ', ', ' ve " sayılabilir. Daha akarlar işlerini bitirmeden kadavranın bâzı kısımları kuruyup mumyalaşınca hemen bâzı böcekler cesede üşüşüp tendonları, saçları, kılları kemirirler. Bu böcekler aynı zamanda yünlü kumaşlara, kürklere ve doğal materyalli koleksiyonlarına musallat olurlar. Kendilerinden öncekilerin bıraktıkları nimf ve pup kalıntılarını tüketirler. Waldemar Victorino Waldemar Victorino (d. 22 Mayıs 1952, Montevideo) forvet mevkisinde görev yapan Uruguaylı eski millî futbolcudur. Kariyeri boyunca beş farklı ülkede futbol oynadı: Uruguay, Kolombiya, İtalya, Arjantin ve Ekvador. 1976 ile 1981 yılları arasında Uruguay millî futbol takımında yer aldı ve 33 maçta oynayıp 15 gol attı. Santiago Ostolaza Santiago Javier Ostolaza Sosa (d. 10 Temmuz 1962, Dolores, Soriano) orta saha mevkisinde görev yapmış Uruguaylı teknik direktör ve eski millî futbolcudur. 1985 ile 1993 yılları arasında Uruguay millî futbol takımında 43 maçta forma giydi. Ayrıca 1990 FIFA Dünya Kupası'nda 1989 Copa América ve 1993 Copa América'da millî takım kadrosunda yer aldı. 1988 ile 2000 yılları arasında profesyonel futbolculuk yapan Sosa, bundan sonra teknik direktörlük yaptı. Serkan Şahin (d. 15 Şubat 1988, Basel) İsviçre doğumlu Türk millî futbolcudur. 2005-2006 sezonunda "SC Dornach" takımında oynamıştır. 24 maçta 3 gol kaydetmiştir ve İsviçre'nin ünlü takımı FC Basel'e transfer olmuştur. 2006-2007 ve 2007-2008 sezonunda FC Basel U-21 formasını giymiş 43 maça çıkmış ve 4 gol atmıştır. 2008-2009 sezonunda da FC Basel'de a takıma çıkmıştır. 23 Haziran 2010 tarihinde TSüper Lig'in yeni ekiplerinden Konyaspor'a transfer olmuştur. 2013-14 sezonunun ikinci yarısında ise Fethiyespor'a transfer olmuştur. 2009 yılında kendi iradesiyle Türkiye millî futbol takımını seçmiştir. Türkiye U-21'de oynamıştır. Ä°htiyozor Ihtiyozor yeryüzündeki sürüngenlerden, ikinci zamanda denizlerde yaşamış ve soyu tükenmiş hayvan iskeleti bir timsahınkini andırır; sivri burunlu bir balık biçiminde tasvir edilir. Gövdeleri ve omurgalarının biçimi balığa benziyordu. Başları büyük, burunları uzun, üyeleri yüzgeç biçimindeydi. Ayrıca bir sırt yüzgeçleri ve bir kuyrukları vardı. Çeneleri ince-uzun ve çok dişliydi (200 kadar). Boyları 1-10 metre arasında değişiyordu. Etçildiler; balık, kabuklu deniz hayvanları vb. leriyle besleniyorlardı. İskeletlerine Almanya ve İngiltere’de sıkça rastlanmaktadır. NGC 419 NGC 419, Tukan takımyıldızı yönünde bulunan bir açık yıldız kümesi. James Dunlop tarafından 2 Eylül 1826 tarihinde keşfedilmiştir. NGC 419, Küçük Macellan Bulutu'nun güneybatı ucunda gözlenebilir ve KMB'nin bu bölgesindeki iki parlak ışık kaynağından birisidir. NGC 422 NGC 422, Tukan takımyıldızı yönünde bulunan bir açık yıldız kümesi. John Herschel tarafından 21 Eylül 1835 tarihinde keşfedilmiştir. NGC 424 NGC 424, Heykeltıraş