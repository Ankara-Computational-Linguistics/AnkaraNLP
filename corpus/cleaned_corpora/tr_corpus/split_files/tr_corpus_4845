katılan sporcu, 60 metre birinci eleme serisinde 7.66'yla son sırada yer alarak elendi. Gürcan Türkiye'nin ilk kez Süper Lig'de yarıştığı 2013 Avrupa Takımlar Atletizm Şampiyonası'nda kadınlar 4x100 bayrak takımında Hatice Öztürk, Saliha Özyurt ve Nimet Karakuş'la beraber yarıştı. Takım 45.07'lik derecesiyle 12 takım arasında 10. oldu. Aksel Gürcan halen 2001 yılında kaydettiği 6.21'lik derecesiyle 50 metre salon Türkiye rekorunun sahibidir. Pliska Muharebesi Pliska Muharebesi ya da diğer bir ismiyle Vărbitsa Geçidi Savaşı, Bizans İmparatorluğu'nun dört bir yanından toplanan ve I. Nikiforos tarafından yönetilen birliklerle Krum Han yönetimindeki Bulgar birlikler arasındaki savaşlar dizisi. Bizanslıların Bulgar başkenti Pliska’yı yağmalayıp yakması, Bulgarlar’a Balkan Dağları'ndaki, Bulgaristan'dan çıkış yapmayı sağlayan geçitleri tıkaması için zaman kazandırdı. Son savaş 26 Temmuz 811 yılında, Balkanlar’ın doğu bölgesindeki geçitlerinin bazılarında ki en muhtemeli Vărbitsa Geçidi’nde meydana geldi. Bulgarlar burada pusuya düşürme taktiğini kullandılar ve Bizans birliklerini etkili bir biçimde tuzağa düşürüp etkisiz hale getirmek için ani gece saldırıları düzenlediler. Böylece İmparator dahil, neredeyse tüm orduyu yok ettiler. Savaşın ardından Krum, Nikiforos’un kafatasını gümüşle kaplattı ve onu şarap bardağı olarak kullandı. Bu olay bir kafatasını bardak olarak kullanmanın en iyi belgelenmiş örneklerinden biridir. Pliska Savaşı Bizans tarihindeki en ağır yenilgilerden birisidir. Bu olayın ardından Bizanslı hükümdarlar 150 yıldan daha uzun bir süre Balkanlar’ın kuzeyine birlik göndermekten çekindiler ve böylece Bulgarların Balkan Yarımadası’nın güneyine ve batısına doğru etkinliği ve yayılımı arttı ve Birinci Bulgar İmparatorluğu'nun büyük ölçüde bölgesel genişlemesiyle sonuçlandı. I. Nikiforos 802 yılında imparator olduğu zaman Bulgarların hakim olduğu bölgeyi imparatorluk topraklarına yeniden katmayı planladı. 807 yılında bir sefer düzenledi fakat başkentte ortaya çıkan bir komplodan ötürü sadece Odrin’e kadar gelebildi ve bir şey ele geçiremedi. Bununla beraber bu saldırı girişimi Bulgar Krum Han’a Bizans İmparatorluğu’na karşı bir askeri operasyona başlaması için gerekçe oldu. Ana hedef güney ve güney batıya doğru imparatorluğu genişletmekti. Sonraki yıl Bulgar ordusu Struma Vadisi’ne girdi ve Bizanslılar’ı mağlup etti. Bulgar birlikleri 1.100 litre altın ele geçirdi ve komutanların birçoğu ve ordu liderlerinin tamamı dahil birçok düşman askerini öldürdü. 809 yılında Han güçlü Serdica kalesini kuşattı ve 6.000 kişiden oluşan garnizon birliklerinin tamamını öldürerek şehri ele geçirdi. 811 yılında Bizans İmparatoru Bulgaristan’ı kesin olarak fethetmek için büyük bir sefer düzenledi. Anatolikon ve Avrupa Theması'ndan getirilen birliklerden ve kolay bir zafer ve ganimet uman düzensiz birlikler şeklinde toplanmış imparatorluk muhafızlarından oluşan büyük bir ordu topladı. Fethin çok kolay olacağı düşünüldü ve imparatorun oğlu Stavrakios ve damadı Mihail Rangabe de dahil üst düzey yetkili ve aristokratların çoğu imparatora eşlik etti. Toplam ordu yaklaşık 80.000 askerden oluşuyordu. Ordu Mayıs ayında toplandı ve 10 Haziran’da Bulgar sınırı yakınlarındaki Marcelae (bugünkü ismi ile Karinabat) kalesinde konuşlandı. Nikiforos’un amacı düşmanı şaşırtmaktı ve sonraki 10 gün boyunca gönderdiği birlikleri akabinde hemen geri çağırdığı çeşitli yalancı saldırılar düzenledi. Krum durumu değerlendirdi ve düşmanı geri püskürtemeyeceğine kanaat getirerek barış önerdi fakat Nikiforos bu teklifi büyük bir kibirlilikle reddetti. Nikiforos’un ordu rütbelilerinden bazıları Bulgaristan saldırısının mantıksız ve çok riskli bir saldırı olacağını dikkate aldı fakat saldırının nihai başarısı imparatoru yeterince ikna etmişti. Nikiforos, Haziran ayında Bulgar topraklarına girdi ve Balkan geçitlerinden başkent Pliska’ya doğru ilerledi. 20 Temmuz günü Nikiforos orduyu her biri farklı bir yoldan Pliska’ya doğru ilerleyen üç farklı kola böldü. İlerleyiş esnasında küçük bir dirençle karşılaştı ve 3 gün sonra kalesine 12000 seçkin askerin muhafızlık ettiği başkente ulaştı. Bulgarlar bu savaşta bozguna uğratıldı ve çoğu yaşamını yitirdi. Sonrasında alelacele toplanan ve 50.000 askerden oluşan ordu da aynı kaderi yaşadı. 23 Temmuz’da Bizanslılar derhal savunmasız başkenti ele geçirdi. Şehir yağmalandı ve kırsal kesim tahrip edildi. Krum Han bir kez daha barış görüşmesine girişti. Tarihçi Günah Çıkartıcı Theofanis'a göre Krum Han bildirisinde şunu belirtti; “"İşte geldiniz ve kazandınız. Ve şimdi ne isterseniz alın ve barış içinde buradan gidin".” Nikiforos başarısının kendisine verdiği aşırı güvenle onu kale almadı. Bulgaristan’ın tamamıyla fethedildiğine inandı. 12. yüzyıldaki Suriyeli Jakobitler’in piskoposu Suriyeli Mihail, eseri Chronicle'da Nikiforos’un birliklerinin gaddarlık ve zulmünü şöyle aktarıyor: "Romalılar’ın imparatoru Nikiforos Bulgar topraklarına girdi: savaşta galip geldi ve düşmanın büyük bir kısmını öldürdü. Başkente ulaştı ve şehri ele geçirerek yağmaladı. Vahşeti öyle bir noktaya ulaştı ki küçük çocukları toprak üzerine yatırıp bağlatarak düven taşıyla ezme emri verdi. Bizanslı askerler talan edip yağmaladı, biçilmemiş tarlaları ateşe verdi, öküzlerin tendonlarını kesti, koyunları ve domuzları katletti." İmparator Krum’un hazinesini ele geçirdi, onu kilitledi ve birliklerinden hiç kimsenin erişmesine izin vermedi. Nikiforos ve ordusu Bulgar başkentini yağmalamakla meşgulken, Krum dağlardaki geçitlere tuzak ve pusu kurmak üzere halkını (kadınlar ve Avar askerleri de dahil) seferber etti. Başlangıçta Nikiforos, Konstantinopolis'e dönmeden önce Moesia’dan geçerek Serdica’ya gitme niyetindeydi fakat savaş hazırlığı yapıldığının haberini alınca kararını değiştirdi ve başkente en kısa yoldan gitmeye karar verdi. Kendine aşırı bir güven duyan İmparator önden bir keşif birliği göndermeyi ihmal etti. Ordu 25 Temmuz tarihinde Vărbitsa Geçidi’ne girdi fakat süvari birlikleri İmparator'a yolun kalın ahşap bir duvarla kapatılmış olduğunu ve Krum’un müfreze birliklerinin yukarılardan kendilerini gözlediğini bildirdi. İmparator düştüğü durumdan ötürü paniğe kapıldı ve tekrar tekrar yoldaşlarına "kanatları dahi olsa bu vahim durumdan kurtulamayacaklarını" ifade etti. Ordu geriye çekilemeden Bulgarlar vadinin girişini de kapattı. Siper kazıklarına saldırmayı göze alamayan Nikiforos generallerinin tüm kuşkularına karşın basitçe kamp kurmayı tercih etti. Üçüncü gecede Bulgarlar kalkanlarına vurarak Bizanslılar’la alay ederlerken, Bizanslılar manevi açıdan iyice yorgun düşmüşlerdi. O gece Bulgarlar birliklerini topladı ve tuzağa düşmüş durumdaki ordunun çevresindeki halkayı iyice daralttı. Gün ağarırken hücuma kalktılar ve tamamen şaşkın ve panik halindeki Bizanslıları öldürmeye başladılar. Saldırıya ilk maruz kalan "Tagmata" idi. Bizanslılar kısa bir süre için zayıf bir direnç gösterdi ve ardından bozguna uğradı. Yoldaşlarının kaderine tanık olan diğer birimler derhal kaçmaya başladı. Güneye doğru ilerleyen Bizans güçleri içerisinden geçmesi çok zor olan çamurlu bir nehre rast geldi. Karşıya geçmek için sığ bir yer bulamadan birçok Bizanslı nehre düştü. İlk düşenler atlarıyla birlikte çamurda takılıp kaldı ve arkasından gelenler onların üzerinden geçti. Nehir ölenlerle doldu ve arkadan gelen Bulgarlar kolayca üzerlerinden geçerek takibe devam etti. Nehirden geçebilenlerin yolu yüksek ve kalın ahşap duvarla kesildi. Bizanslılar atlarını bıraktı ve duvara tırmanarak diğer tarafa atladı. Bulgarlar iç tarafa derin bir hendek kazmıştı ve Bizans askerleri seti aşınca yüksek duvardan düşerek uzuvlarını kırdılar. Bazıları derhal orada can verdi ve bazıları ise müthiş bir açlık ve susuzluk içerisinde beklemeye koyuldu. Bizans birlikleri birkaç yerden duvarı yaktı fakat duvarı bir an önce geçebilmek için acele etmelerinden dolayı siper kazıklarının yanan kısımlarıyla beraber onlar da hendeğe düştü. Neredeyse herkes can verdi; bazıları kılıçla öldürüldü, diğerleri nehirde boğuldu ya da duvardan düştükten sonra ölümcül yaralar aldı ve bazıları da yangında can verdi. Ölen soyluların arasında asilzade Theodosios Salibaras ve Sisinnios Triphyllios; Anatolikon Theması'nın ordu lideri Romanos ve Trakya’nın ordu lideri ve aynı zamanda İmparatorluk Muhafızları’nın ve Vigla tagmatanın komutanları da vardı. Hazırlanan rapora göre sadece birkaç kişi yenilgiden sağ kurtulabildi. Öldürülen en soylu kişi, tarihçilere göre savaş günü bir gübre yığınının üzerinde hayatını kaybetmiş olan İmparator Nikiforos idi. Nikiforos’un oğlu Stavrakios boynundan felç edici bir yara aldıktan sonra imparatorluk muhafızları tarafından güvenli bir yere taşındı. Altı ay sonra da yaraları sebebiyle hayatını kaybetti. Anlatılanlara göre Krum, İmparator’un kafatasını sivri bir sopaya taktı ve sonra onu gümüşle kaplatarak bardak olarak kullandı. Manisaspor 2013-14 sezonu Manisaspor 2013-14 sezonu, siyah beyazlı ekibin 1. Lig'deki yırmısekizinci sezonu, kuruluşunun ise kırkdokuzuncu yılıdır. 2012-13 1. Lig sezonunun dördüncü sırada tamamlayarak Play-Off oynamış ve final'de Torku Konyaspora 2 - 0 kaybederek Süper Lige çıkamamıştır.. 2012-13 Türkiye Kupasında ise 4.turda Sivasspor takımına deplasmanda 3 - 0 mağlup olarak elenmiştir. Manisaspor bu yıl 1. Lig ve Türkiye Kupasında mücadele edecektir. Tommy Marth Tommy Marth (23 Kasım 1978; Las Vegas, Nevada - 23 Nisan 2012), Amerikalı saksafoncu. "The Killers" adlı grubun içinde çalan Marth "Sam's Town" (2006) ve "Day & Age" (2008) adlı çalışmalarda en iyi canlı performanslarını sergiledi. Space Colony Space Colony, Firefly Studios tarafından 2003 yılında yapılan gerçek zamanlı strateji oyunudur, oyunun dağıtımını Gathering Development üstlenmiştir.Aspyr Medya tarafından 2004'te Mac Os X için port etmiştir.Oyun 8 Kasım 2012'de dijital HD versiyon olarak yeniden yayımlandı. Bu oyunda 20 ana karakter vardır. Tüm karakterlerin tutumları onların mutluluğu ile belirlenir. Sakarya'nın ilçeleri Sakarya'nın 16 ilçesi bulunmaktadır. Hâlen görevde olan Vali ve ilçe kaymakamları aşağıdaki tabloda gösterilmiştir. 2019 Yerel seçimleri sonucu seçilerek göreve başlayan Büyükşehir ve ilçe belediye başkanlıklarının bilgileri aşağıdadır. Büyükşehir Belediye Meclisi, ilçelerin meclis üyelerinin bir kısmından oluşur. Bu sayılar genel toplama eklenmez. İlçe belediye başkanları ve seçecekleri kontenjan adayları, büyükşehir meclisinin bir kısmını oluşturur. Diğerleri ilçe nüfusu ve partinin aldığı oy oranına göre belirlenir. Sakarya Büyükşehir Belediye Meclisi üye sayısı 76, İlçe belediyelerinin toplam üye sayısı 304'dür. Sakarya İl Nüfusu: 1.029.650'dir (2019 sonu). İlin yüzölçümü 4.823 km'dir. İlde km'ye 213 kişi düşmektedir. (Yoğunluğun en fazla olduğu ilçe: 1.135 kişi ile Serdivan) İlde yıllık nüfus artış oranı % 1,62 olmuştur. Nüfusu en çok artan ilçe: Serdivan (%5,66) Nüfusu en çok azalan ilçe: Kocaali(-% 10,04) 4 Şubat 2020 TÜİK verilerine göre 16 İlçe ve belediye, bu belediyelerde toplam 667 mahalle bulunmaktadır. Şamil Çinaz Şamil Çinaz (d. 8 Mart 1986), Alman-Türk futbolcudur. 1970'li yıllarda Bursa'dan Almanya'ya göç eden bir ailenin çocuğu olarak doğan Şamil, futbola SpVgg Greuther Fürth altyapısında başlayan Şamil, 2000 yılında 1. FC Nürnberg'in altyapsına geçti. Nürnberg'de 2005 yılında profesyonelliğe geçiş mukavelesi imzalayarak as takıma alındı. Nürnberg'den sonra üç sezon FC Rot-Weiß Erfurt takımında oynayan Şamil, son iki sezonumda da takımın kaptanlığını yaptı. 2. Bundesliga kulüplerinden FSV Frankfurt'a transfer oldu. İki sezon kaldığı Frankfurt'taki ikinci sezonunda kaptanlığa yükseldi. 2012'de Héctor Cúper'in çalıştırdığı Orduspor'a transfer oldu. Orduspor'un 2012-2013 sezonu sonunda küme düşmesinin ardından bonservisi elinde olan futbolcu, 2013-2014 sezonu öncesi Bursaspor'la anlaştı. Ayten UÄŸuralp Ayten Uğuralp, (d. 26 Şubat 1931 Bursa - ö. 25 Temmuz 2010 Bursa), Türk şair ve diş hekimi. Ayten Uğuralp, Çapa Kız Muallim Mektebi’nin ilk mezunlarından Hatice Uğuralp ve başöğretmen Erturan Uğuralp’in kızı olarak Bursa'da dünyaya geldi. Anne ve babasının görev yaptığı Çekirge İlkokulu’nun ardından Bursa Kız Lisesi’nde orta öğrenimine başladı. Parasız yatılı sınavını kazanıp birincilikle bitirdiği Çamlıca Kız Lisesi’nden sonra İstanbul Üniversitesi Diş Hekimliği Fakültesi'nden 1955 yılında mezun oldu. Üniversite yıllarında Nevzat Atlığ şefliğindeki üniversite korosunda ‘koro başkanı’ olarak yer aldı. Avni Dilligil yönetimindeki gençlik tiyatrosu çalışmalarının yanı sıra, dönemin edebiyat matineleri sanatsal eğilimlerini perçinledi. Üniversite tiyatrosunda tanışıp evlendiği eşi Sabahattin Demirağ ile ihtisas yapmak için gittiği Almanya’dan 1964 yılında oğlu Ertuğrul Demirağ ve kızı gazeteci, yazar Banu Demirağ’la birlikte yurda dönüp Bursa’da serbest diş hekimi olarak çalıştı. İlk şiir kitabı "Eskici"'yi (1985) "Umut Peşrevi" (1994) izledi. 1991 yılında Ali Şenozan tarafından muhayyerkürdi makamında bestelenen güfte formundaki şiirlerinden ‘Hasreti Yıllara Sor’, Milliyet Gazetesi’nce geleneksel olarak düzenlenen ‘Yılın En Sevilen 10 Eseri Yarışması’nda ödüle değer bulundu. Bursa’da kurulmuş birçok koroda korist, solist, sunucu olarak yer alan ve TRT repertuvarında bestelenmiş şiirleri bulunan Uğuralp, okuyarak, yazarak ve sanatla doldurduğu yaşamının son altı yılını Alzheimer hastası olarak geçirip 25 Temmuz 2010’da, Bursa'da vefat etti. Dura, Manyas Dura Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 112, ilçe merkezi Manyas' a uzaklığı ise 22 km olup 50 m. rakımdadır. Köy Manyas ilçe merkezinin güneybatı yönünde olup, doğusunda Darıca, güneydoğusunda Değirmenboğazı, güneyinde Necip ve Hacıosman köyleri bulunmaktadır. EskiÃ§atal, Manyas Eskiçatal Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 80, ilçe merkezi Manyas' a uzaklığı ise 6 km olup 20 m. rakımdadır. Mersin Ä°dman Yurdu 2013-14 sezonu Mersin İdman Yurdu 2013-14 sezonu, kırmızı lacivertli ekibin 1. Lig'deki otuz beşinci sezonu, kuruluşunun ise seksen dokuzuncu yılı. 2012-13 Süper Lig sezonununu on sekizinci sırada tamamlayarak 1. Lig'e düşen Mersin İdman Yurdu, 1. Lig'i altıncı sırada bitirerek play-offlarda oynamaya hak kazanmıştır. Play-offlarda önce Orduspor'u, sonra Samsunspor'u eleyerek Süper Lig'e dönmüştür. Türkiye Kupası'nda ise 2. turda Niğde Belediyespor'a elenmiştir. EÅŸen, Manyas Eşen Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 80, ilçe merkezi Manyas' a uzaklığı ise 12 km olup 50 m. rakımdadır. HacÄ±yakup, Manyas Hacıyakup Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 99, ilçe merkezi Manyas' a uzaklığı ise 9 km olup 50 m. rakımdadır. HamamlÄ±, Manyas Hamamlı Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 99, ilçe merkezi Manyas' a uzaklığı ise 10 km olup 26 m. rakımdadır. Türkiye'nin İran Büyükelçisi Türkiye'nin İran Büyükelçisi, Türkiye'yi İran'da temsil eden en üst diplomatik görevlidir. Türkiye ve Osmanlı İmparatorluğu'nun İran'daki büyükelçilerinin listesi; (*) MaslahatgÃ¼zar Türkiye'nin Çin Halk Cumhuriyeti Büyükelçisi Türkiye'nin Çin Halk Cumhuriyeti Büyükelçisi, Türkiye Cumhuriyeti'ni Çin'de temsil eden en üst diplomatik görevlidir. Türkiye'nin Gürcistan Büyükelçisi Türkiye'nin Gürcistan Büyükelçisi, Türkiye'yi Gürcistan'da temsil eden en üst diplomatik görevlidir. Türkiye'nin Gürcistan büyükelçileri; Downtempo Downtempo, bir elektronik müzik alt türüdür, ambient müzik benzeridir ancak genellikle ritim veya groove ile yapılır. YenikÃ¶y, Manyas Yeniköy Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 96, ilçe merkezi Manyas' a uzaklığı ise 11 km olup 26 m. rakımdadır. Lagrange noktaları Gök mekaniğinde, Lagrange noktaları ortak kütle merkezi etrafında dönen, biri genellikle diğerinden çok daha küçük, iki kütlenin yarattığı potansiyelin denge noktalarıdır. Lagrange noktaları iki cismin yarattığı kütleçekim kuvvetinin, dönmeden kaynaklanan merkezkaç kuvveti ile birbirlerini götürdükleri noktalardır. L–L noktaları cisimlerle aynı doğru üzerinde, L ve L noktaları ise yaklaşık olarak iki köşesinde cisimlerin durduğu eşkenar üçgenlerin üçüncü köşesindedir. 2007 Football League Cup Finali 2007 Football League Cup Finali organizasyonun başlangıcından bu yana oynanan kırk yedinci Lig Kupası finalidir. 25 Şubat 2007 tarihinde Galler'in Cardiff şehrinde bulunan Milenyum Stadyumu'nda Chelsea ve Arsenal takımları arasında oynanan mücadeleyi 70.073 biletli seyirci izlemiştir. Chelsea takımı maçı 2-1 kazandı. Theo Walcott Arsenal adına maçın açılış golünü kaydetti, ancak bu gole Chelsea forveti Didier Drogba yanıt vermekte gecikmeyerek maçı 1-1 eşitliğe getirdi. Maçın son bölümlerinde yine sahneye çıkan Drogba, attığı golle takımına kupayı kazandırdı. İki takımda kupaya 3. turdan itibaren dahil oldular. Chelsea 3. turda Blackburn Rovers ile karşılaştı. Rakibini 2-0 mağlup ederek 4. tura yükselmeyi başardı. Bir sonraki turda ise Aston Villa ile karşı karşıya geldi. Aston Villa takımını 4-0 mağlup edip çeyrek finale çıktı. Buradaki rakibi Newcastle United takımıydı. Tek maç oynanan çeyrek final maçını 1-0 kazanarak yarı finale yükselme başarısı gösterdi. 2 ayaklı oynanan yarı finalde Wycombe Wanderers ile eşleşti. Yarı finalin ilk maçında 1-1 berabere kaldığı rakibini, 2. maçta 4-0 mağlup ederek finale yükseldi. Arsenal takımıda kupaya 3. turdan itibaren başladı. Bu turda eşleştiği West Bromwich Albion takımı 2-0 mağlup ederek 4. tura çıktı. 4. turda Everton takımı 1-0 yendi ve böylece çeyrek finalde Liverpool'un rakibi oldu. Liverpool ile oynanan 6-3 kazanarak yarı finale yükselmeyi başardı. Yarı finalde eşleştiği Tottenham Hotspur takımı ile 2. maç oynadılar. Yarı finalin ilk karşılaşmasında Tottenham Hotspur ile 2-2 berabere kaldılar. Uzatmalara giden rövanş mücadelesini ise 3-1 kazanıp toplamda 5-3'lük skorla finale yükselip Chelsea takımının rakibi oldular. Chelsea finale gelene kadar rakip takım filelerine toplam 12 gol attı. Kendi ağlarında ise Yalnızca 1 gol görerek başarılı bir performans gösterdi. Arsenal ise final öncesinde rakiplerinin kalesine tam 14 gol attı. Kendi kalesinde ise 6 gol gördü. İki takımda kupadaki ilk maçlarını 2-0 kazandılar. Yine iki takım yarı final ilk maçlarında berabere kaldılar ve yarı final mücadelelerinde rakip takım ağlarına toplamda 5 gol bırakarak finale çıktılar. Kaynak: ESPN Wilkinson Microwave Anisotropy Probe Wilkinson Microwave Anisotropy Probe (kısaca WMAP), büyük patlamadan geriye kalan kozmik mikrodalga arka plan ışımasını ölçmek için uzaya yollanmış bir uydudur. WMAP 30 Haziran 2001 günü, Florida'daki Cape Canaveral Hava Kuvvetleri Üssü'nden uzaya yollandı. İsminin başındaki Wilkinson, 2003 yılında David Todd Wilkinson anısına eklendi. WMAP Dünya'dan 1,5 milyon km uzaklıktaki L noktasında bulunmaktadır. Yıldızlar Buradan Yükseliyor! Yıldızlar Buradan Yükseliyor!, Türk rock grubu Gece'nin tekli ("single") çalışmasıdır. 2013 FIFA 20 Yaş Altı Dünya Kupası'nın resmi şarkısı olan bu tekli, 23 Şubat 2013 tarihinde İstinye Park'ta gerçekleştirilen etkinlikle ilk kez kamuoyuna tanıtılmıştır. 3:08 dakikalık süresi olan şarkı Sony Music etiketiyle piyasaya çıktı. Söz ve bestesi Gece Grubu tarafından yapıldı. Şarkıya grup tarafından bir klip çekildi. Türkiye U-20 millî takımının da yer aldığı klipte Türk teknik direktör Samet Aybaba'da oynadı. Klipte Gece’nin bulunduğu kısım Türk Telekom Arena'da, Türkiye U-20 millî takımının bulunduğu sahneler ise Atatürk Olimpiyat Stadyumu‘nda çekildi. Türk Telekom Arena ilk defa bir klipte mekan olarak kullanılmış oldu. Klibin yönetmenliğini, Samet Aybaba'nın kızı Gülşen Aybaba yaptı. Klipte oynaması için Feyyaz Uçar düşünülse de programına uymaması sebebiyle yerine Samet Aybaba tercih edildi. Elisabeth FÃ¶rster-Nietzsche Therese Elisabeth Alexandra Förster-Nietzsche (10 Temmuz 1846 – 8 Kasım 1935) ikinci adıyla tanınmıştır ve filozof Friedrich Nietzsche'nin kız kardeşidir. 1894'te açılan Nietzsche Arşivi'nin kurucusudur. Förster-Nietzsche erkek kardeşinden iki yaş küçüktü. İkisi de Alman köyü Röcken bei Lützen'deki Lutherci papaz bir babanın çocuklarıydı. Bu iki kardeş çocukluklarında ve gençliklerinde yakındılar. Ancak 1885'te Elisabeth, fanatik bir antisemitist kampanyacıya dönüşmüş eski bir lise öğretmeni olan Bernhard Förster ile evlendiğinde kardeşler ayrı düştüler - Nietzsche antisemitizmden tiksiniyordu. Jomo Kenyatta Uluslararası Havalimanı Jomo Kenyatta Uluslararası Havalimanı, Kenya'nın en büyük şehri ve başkenti Nairobi'de uluslararası bir havaalanıdır. Nairobi merkezi iş bölgesi olan Embakasi banliyösüne 15 kilometre (9 mil) güneydoğusunda bulunan havaalanın 50'den fazla ülkede tarifeli uçuşları bulunmaktadır. Havaalanı, Kenya'nın ilk cumhurbaşkanı ve başbakanı olan Jomo Kenyatta'nın ismini almıştır. Havaalanı, toplam yolcu bakımında Afrika'da dokuzuncu en işlek havaalanı olmakla beraber, 2011 yılında 5.803.635 yolcuya hizmet vermiştir. Havaalanı, bayrak taşıyıcı Kenya Airways ve düşük maliyetli taşıyıcı Fly540'ın merkezidir. 9 Mart 1958 tarihinde, Embakasi Havaalanı, Kenya'nın son sömürge valisi Sir Evelyn Baring tarafından açıldı. Havaalanı Kraliçe Elizabeth tarafından açılacaktı, ancak Kraliçe Avustralya'da olduğu için ertelendi ve törene gelemedi. 1972 yılında, Dünya Bankası yeni bir terminal binası da dahil olmak üzere, havaalanının daha da genişlemesi için fon onaylamış, havaalanının ilk özel kargo terminali, yeni taksi yolları, polis ve itfaiye istasyonları ve havaalanına ana erişim yolu inşası için Projenin toplam maliyeti (2013 ABD doları karşılığı 111.800.000 $) 29 milyon dolara tamamlanmıştı. 14 Mart 1978'de mevcut terminal binasının inşaatı havaalanının tek pistinin diğer tarafında tamamlandı ve Başkan Kenyatta tarafından açıldı. Jomo Kenyatta Uluslararası Havalimanı'nın ana girişi, Havaalanının Güney Yolu üzerinde bulunan A109 otobanının (Mombasa Road) çıkışından erişilebilir. Pistin kuzey tarafında bulunan orijinal terminal, Kenya Hava Kuvvetleri tarafından kullanılır ve bazen "Eski Embakasi Havaalanı" olarak adlandırılır. Mevcut terminal binası bir yarım daire yönünde biçimlenir ve üç bölüme ayrılır: Ünite 1 ve 2 uluslararası geliş ve gidiş için kullanılır, iken Ünite 3 iç hat yolcu için kullanılır. Binaya yeni bir ek olan Ünite 4 yapım aşamasındadır ve 2013 yılında açılması planlanıyor. Kenya Hava Meydanları ve Kenya Airways, büyük ölçüde öngörülen 20 milyon yolcu kapasitesi için havaalanına genişletmek amacıyla ortak bir girişim olduğunu açıkladı. "Proje Mawingu" olarak adlandırılan operasyonların genişlemesi yeni bir terminal binası ("Greenfield Terminal" lakaplı) yapımı olacaktır. Yugoslavya 20 yaş altı millî futbol takımı Yugoslavya millî futbol takımı, Yugoslavya Krallığı ve Yugoslavya FC'ni 20 yaş altı kategoride uluslararası alanda temsil etmiş futbol takımı. Sovyetler Birliğinin yıkılmasıyla ortadan kalmıştır. 1977 yılında düzenlenen 1979 FIFA Dünya Gençler Şampiyonası'nda ilk defa FIFA 20 Yaş Altı Dünya Kupası'na katılmıştır. Organizasyonda 1987 yılında şampiyon olma başarısı göstermiştir. Türkiye'nin Afganistan Büyükelçileri Türkiye'nin Afganistan Büyükelçisi, Türkiye'yi Afganistan'da temsil eden en üst diplomatik görevlidir. Türkiye'nin Afganistan büyükelçileri; Weimar Klasisizmi Weimar Klasisizmi (Almanca “"Weimarer Klassik"”), Avrupa'nın bir kültür ve edebiyat akımıdır. Taraftarları Romantizm, klasisizm ve Aydınlanma düşüncelerini sentezleyerek yeni bir hümanizm ortaya koymaya çalışmışlardır. Akım, 1772'den 1805'e kadar Johann Wolfgang Goethe, Johann Gottfried Herder, Friedrich Schiller ve Christoph Martin Wieland'ı kapsamış ve genellikle 1778-1805 yıllarıa arasında Goethe ve Schiller üzerine yoğunlaşmıştır. Weimar Klasisizminin statü olarak bir akım mı yoksa klasik mi olduğu, çoğunluğu Almanya'nın dışında olan birçok bilim insanı ve tarihçi tarafından sorgulanmıştır. “Weimar Klasik” kavramı, ilk olarak 19. yüzyılda şekillenmeye başlamış, dört yazarın hiçbirisi ise kendisini Klasik olarak tanımlamamıştır. Günümüzde Weimar Klasik kavramının iki farklı tanımı geçerlidir: İlk tanım, Wieland, Herder, Goethe ve Schiller’in hüküm sürdüğü yer ve zamanı nitelendirmektedir. Bu alışılagelmiş tanım, bu dörtlünün edebi başarılarındaki kapsamlı uyumu ortaya koymaktadır. Bu uyum ise özellikle 1794 yılından 1805’e kadar olan dönemde Goethe ve Schiller arasında sağlanmıştır. Bununla birlikte dört düşünürün birbirleriyle olan olağanüstü kişisel ilişkileri hiçbir şekilde aynı zamana denk gelmemiştir. Bu suretle kavramın tanımı özellikle Erken Romantik (frühromantisch) akımına mensup olmayan, eski zamanlarda oluşmuş kültür şehirlerinin (Weimar ve Jena) en ileri gelen dörtlüsünün edebi kimliklerini özetlemektedir. Esas itibarıyla daha dar kapsamlı olan ikinci tanım ise Goethe ve Schiller’in yaklaşık olarak 11 yıl devam eden ortak başarı dönemine işaret etmektedir. Bu yoğun dostluğa ve edebiyattaki bu “estetik ittifak”a dayanan tanımın sınırlanması ile tam olarak “Weimar Klasik” kavramını, 1800 yılında Weimar ve Jena’daki karma kültürel ilişkilerle sınırlamak mümkün olmaktadır. Buna Goethe’nin bu ittifakı Schiller’in ölümünden (1805) sonra içeriksel olarak devam ettirmesi de eklenmektedir. Kavramının 19.yy.da şekillenmesi, mevkiye ilişkin olarak da basitleşmiştir; çünkü Schiller, klasik çağın ilk yarısı Jena’da (Aralık 1799’a kadar) yaşamış ve çalışmıştır; öyle ki iletişimin büyük bir kısmı mektuplar aracılığı ve karşılıklı ziyaretler ile gerçekleşmiştir. Goethe ve Schiller arasındaki yazar dostluğu ve bu dönemde oluşan eserleri, tarihi görüşün olduğu kadar edebi bilimsel görüşün de yarattığı kullanımı daha iyi olan bir tanımı ortaya çıkarmıştır. Fransız Klasiği, Antik edebiyatı canlandırmak için, Rönesans’dan bu yana dünya çapında çabaların doruk noktası olarak görülmüştür. 1715 yılında Güneş Kralı XIV. Louis’nin ölümünden sonra ise kendisini bu tür örneklerden soyutlamak için eğilimler baş göstermiştir. Antik döneme ait konular, gerçekçilikten- güncellikten ve daha sonra sürekli artan bir şekilde ortaçağa aitlikten, egzotiklikten ve efsanevilikten arındırılmıştır. Bu yüzden Antik Çağ ile olan uğraşıları kurtarmak ve aynı zamanda bu uğraşılara orta sınıf halkını reddeden tüm aristokratik görünüşleri yüklemek için çabalar başlamıştır. Bu da antik şehirler üzerine gezi edebiyatını ve başlamakta olan arkeolojiyi nasıl ortaya çıkardıkları konusundaki kaynaklara geri dönülmesiyle daha da yol kat etmiştir. Johann Joachim Winkelmann 1755 yılında, “Ressamlık ve Heykeltıraşlık alanında Yunan eserlerinin imitasyonu” (Nachahmung der griechischen in der Malerei und Bildhauerkunst) ve 1764/67 yılları arasında “İlk Çağ Sanat Tarihi” (Geschichte der Kunst des Altertums) isimli eserleri hakkındaki düşüncelerini yazdığında, bu eserlerin bilhassa Antik Roma’da oluşan kültür ve sanat üzerine ne tür etkiler yapacağının farkına varamamıştır. Yunan sanatına dair “asil sadelik, durgun ihtişam” (edle Einfalt, stille Gröβe) içerikli tanımı doğrultusunda yaptığı gözlemler, “Alman” Klasiğinin temelini oluşturmuştur. Bu sebeple Fransız Klasiğinin ihtişamı, yerini sadeliğe bırakmıştır. Bu temel ise, sınırları koymak yerine burjuvazi ve orta sınıf halkı arasında aracılık etmek için Almancaya alan yönelime uygun düşmüştür. Daha sonra Weimar Klasik olarak da bilinen Edebiyat Klasiği, bu prensiplere sadık kalmıştır. 1772 yılında Sachsen-Weimar-Eisennach’ın dul düşesi Anna Amelia’nın, iki oğlu için, modern-ironik tarzdaki Der goldene Spiegel oder die Könige von Scheschian adlı eserini henüz yayımlamış olan Christoph Martin Wieland’ı Weimar’a davet ettiği zaman dilimi, Weimar Klasiğin çıkış noktası olmuştur. Ardından Goethe, 26 yaşında –prens öğretmeni olarak- Weimar’a çağrılmadan önce, özellikle mektup romanı “Genç Werther’in Acıları”nın (Die Leiden des jungen Werthers) sayesinde Fırtına ve Coşku dönemi öncüsü olmuştur. Goethe’nin Weimar’a yerleşmesiyle birlikte eserleri, içeriksel ve formal olarak klasik Antik döneme yaklaşan bir estetik ideal çerçevesinde sürekli olarak daha da olgunlaşmıştır. Goethe bu ideali mekânsal olarak da örnek alarak, 1786 yılında İtalya’ya gitmiştir. 1788 ilkbaharında geri dönüşünün hemen ardından, şimdiye kadar olan görevlerinden muaf tutulmuş ve Eylül ayında Rudolstadt’da Schiller ile tanışmıştır. Bu karşılaşma her ikisini de kendine getirmiştir: Goethe, Schiller’i Fırtına ve Coşku döneminin gözü pek yazarı olarak görmüştür, Schiller ise Goethe’nin edebi çalışmalarının kendininkileri ile tam bir zıtlık içerisinde olduğunu ortaya koymuştur. Goethe 1776 yılında, hayran olduğu Johann Gottfried Herder’i de Bückeburg’dan Protestan başpapaz olarak Weimar’a sürüklemiştir-aralarındaki ilişki devam etmiştir. Schiller ve Goethe bir görevi gerçekleştirmek üzere birbirlerine yaklaştığı sırada, birbirleri hakkındaki düşünceleri biraz değişmiştir (Schiller’in 1796’daki denemesi Über naive und sentimentalische Dictung’un karşılaştırılması). Schiller’in, sayesinde dostluğunu pekiştirdiği, biri 23 Ağustos’da diğeri ise 31 Ağustos’da olmak üzere Goethe’ye yazdığı iki mektubu, benimsedikleri bu anlayışın belirleyicisi olmuştur. Goethe ve Schiller birbirlerinden oldukça etkilenmişlerdir (1796 yılında ortak şekilde ele aldıkları Xenien’in karşılaştırılması). Weimar Klasiğin en değerli ispatlarından birisi ise, daha sonraki mektuplaşmalar olmuştur. Fransız Devrimi ideallerinin (özgürlük, eşitlik, kardeşlik) uygulanabilirliği bağlamındaki zorluk konusunda kazanılan deneyim ve bu ideallerin Jakobenler diktatörlüğü dönemindeki (1793/94) barbar eğilimi, Weimar Klasik yazarlarını olduğu gibi tüm Alman kültür alanlarını da etkisi altına almıştır; fakat bununla birlikte çağdaş müzik alanında Ludwig van Beethoven’ın eserini de etkilemiştir. Fırtına ve Coşku dönemi edebiyatı ise, farklı bir noktaya işaret etmektedir: Burada Aydınlanma döneminin akıl ve duygu arasında yaratmış olduğu değer çatışması, tam olarak çözülememiş ve eserlerde sayısız felaketlere neden olmuştur (karşılaştırınız: Goethe’nin Genç Werther’in Acıları adlı eserinde Werther’in intiharı). Bu deneyimlere tepki olarak karşıtlıkların uyumlu bir dengesinin aranması konusundaki çabalar, klasik sanat yaklaşımının merkezini oluşturmuştur; çünkü bu uyum Fransız Devrimi gerçeğinde ve Fırtına ve Coşku dönemi edebiyatında başarısızlıkla sonuçlanmış ve sürekli artan gerginliğe yol açmıştır. Antik Sanat idealine dayanarak, Klasik’te mükemmeliyet, ahenk, insanlık ve biçim ve içeriğin uyumu aranmaktadır. Goethe’nin tüm fenomenlerin evrensel ilişkisi için doğada bir örnek aramış olduğu yer, Schiller için en önemli hususa ilişkin tarihin başlangıcı olmuştur. Diğer özellikleri ise şunlardır: Weimar klasiğin en önemli temalarına diğer insanlık kavramları ve hoşgörü eklenmektedir. En önemli edebi tür ise, lirik ve epik türleri ikinci planda bırakan dramadır. Yüksek bir dil seviyesi ve dil standardı tercih edilmiştir (karşılaştırın: Iphigenie auf Tauris’in vezin ölçümleri). Tüm kabalığı ile Fırtına ve Coşku döneminin doğal dil ideali ile karşılaştırıldığında, bu dil düzeni akıl ve duygu arasındaki ahengi netleştirmekte ve bu yüzden klasik değerlerin aracısı ve estetik eğitimin rehberi olarak yararlı olabilmektedir (karşılaştırın: Schiller’in Über ästhetische Erziehung des Menschen/insanın estetik eğitimi üzerine adlı eserinin ve Goethe’nin Iphigenie auf Tauris adlı eserindeki kelimelerin gücü). Bu bağlamda Goethe ve Schiller’in klasik drama formatına geri dönmesi, daha doğrusu yaklaşması görülmektedir. Weimar klasik dönemi, Wieland ile entelektüel Antik anlayışı yoğun bir şekilde başlatan Antik Döneme yönelim sayesinde sadece ismini elde etmemiş, aynı zamanda birçok eserin -özellikle Goethe’nin- biçimini de yansıtmıştır. Alman edebiyatının “klasik” çağı olarak da nitelendirilebilmektedir. Daha sonraları ise “Klasik“ kavramı, “Romantizm” akımının etkisi ile biçimsel içerikler çerçevesinde sınırlandırılmış ve olumsuz bir mücadele terimi olarak özellikle Schiller’e karşı çıkılmıştır. Bu nedenle kavram, örnek bir çağı işaret etmemekte, aksine Yunan Klasiğini örnek alan bir ekolden daha öteye gitmemektedir. Noël Le Graët Noël Le Graët (d. 25 Aralık 1941, Bourbriac, Côtes-d'Armor), Fransız siyasetçi, iş adamı ve Fransa Futbol Federasyonu başkanı. 18 Haziran 2011 tarihinden bu yana Fransa Futbol Federasyonu (FFF) başkanlığı görevini yürütmektedir. FFF içerisinde çok etkili bir isim olan Graët, 1991 ile 2000 yılları arasında Ligue de Football Professionnel Başkanlığı görevini ve FFF başkan yardımcılığını yaptı. Onun sayesinde FFF mali açıdan önemli bir gelişme gösterdi. Nike ile tedarikçi olması konusunda yapılan anlaşmada dahil olmak üzere birçok sponsor ile anlaştı. 2010 FIFA Dünya Kupası'nda Fransa millî futbol takımının fiyasko başkanı, Jean-Pierre Escalettes'in istifasının ardından, Fernand Duchaussoy ile birlikte başkanlığa aday oldu. 18 Haziran 2011 tarihinde Paris'teki federal mecliste yapılan seçimlerde, şaşırtıcı bir şekilde oyların % 54,39'luk kısmını alarak federasyon başkanı oldu. Bourbriac doğumlu Graët, son yıllarda gıda sektöründe faaliyet gösteren aile şirketleri Le Graët Group'ta etkin bir isimdir. Şirket Bretonya bölgesi civarında faaliyet gösterir. 1971 ve 1992 yılları ile tekrar 2002 ile 2011 yılları arasında, Fransız futbol kulübü Guingamp'ın başkanlığını yaptı. İki dönem boyunca SP'ye bağlı olarak, 1995 yılından 2008 yılına kadar Guingamp belediye başkanlığı görevini yürüttü. Hulusi Akar Hulusi Akar (d. 12 Mart 1952, Kayseri), Türk asker ve siyasetçi. 10 Temmuz 2018’den beri Türkiye Cumhuriyeti Millî Savunma Bakanı olarak görev almaktadır. Bundan önce 2015-18 yılları arasında Türk Silahlı Kuvvetleri Genelkurmay Başkanlığı görevinde bulundu. 12 Mart 1952'de Kayseri'de doğdu. İlk ve orta öğrenimini Kayseri'de tamamladı. Lise eğitimine Kayseri Lisesinde başladı fakat bir öğretmene "hakaret ettiği" iddiasıyla okuldan uzaklaştırıldı. Bundan dolayı, Kayseri Sümer Lisesi'ne geçen Akar, lise eğitimini orada tamamladı. 1972 yılında Kara Harp Okulunu, 1973 yılında da Piyade Okulunu tamamladı. 1980 yılına kadar Türk Kara Kuvvetleri bünyesinde çeşitli birliklerde takım ve bölük komutanı olarak görev yaptı. 1982 yılında Kara Harp Akademisi'ni tamamladıktan sonra 7. Piyade Alayı'nda karargâh bölük komutanlığı yaptı. Daha sonra 12. Piyade Tümeni Lojistik Şube Müdürlüğü, Genelkurmay Genel Sekreterliğinde Plan Subaylığı, Kara Harp Akademisi öğretim üyeliği, Güney Avrupa Müttefik Kuvvetler Komutanlığı İstihbarat Başkanlığı'nda istihbarat subaylığı, Kara Kuvvetleri Genel Sekreterliğinde plan subaylığı, 1994-1997 yılları aralığında Genelkurmay Başkanı İsmail Hakkı Karadayı’nın Özel Kalem Müdürlüğü ve Bosna-Hersek Türk Kuvvetleri Komutan Yardımcılığı gibi görevlerde bulundu. 1998 yılında Tuğgeneral rütbesine terfi etti. Tuğgeneral olarak 51. İç Güvenlik Piyade Tugay Komutanlığı, Güney Avrupa Müttefik Kuvvetler Komutanlığı Plan ve Prensipler Daire Başkanlığı görevlerinde bulundu. 2002 yılında Tümgeneral rütbesine terfi etti. Tümgeneral olarak Kara Harp Okulu Komutanlığı ve Kara Harp Akademisi Komutanlığı görevlerini yürüttü. 2007 yılında Korgeneral rütbesine terfi etti. Korgeneral olarak Kara Kuvvetleri Lojistik Komutanlığı ve 3. Kolordu Komutanlığı görevlerinde bulundu. 2011 yılında Orgeneral rütbesine terfi etti. Orgeneral rütbesi ile 2011-2013 yılları arasında Genelkurmay II. Başkanlığı görevini yürüttü. 2013 yılı Ağustos ayında itibaren olmak üzere Türk Kara Kuvvetleri Komutanlığına atandı. TSK bünyesinde; ordu komutanlığı yapmadan Kara Kuvvetleri Komutanı olarak görev yapan ilk komutandır. 2015 yılının başında Kara Kuvvetleri Komutanı olarak Washington'a gitti ve NATO'ya sağladığı "sıra dışı katkılar" nedeniyle 4 Temmuz 2003'te Süleymaniye'deki Türk Özel Kuvvetlerine bağlı askerlerin başına çuval geçirilmesi emrini veren ABD Kara Kuvvetleri Komutanı Orgeneral Raymond Odierno tarafından Liyakat Lejyonu madalyasını aldı. 2015 yılının Mayıs ayında, 28. Genelkurmay Başkanı Necdet Özel'in geçirdiği bir ameliyat sebebiyle Hulusi Akar, Genelkurmay Başkanlığı makamına 15 gün vekalet etti. Genelkurmay Başkanlığı makamına vekalet ettiği süreç içinde Türkiye'nin 2009 yılında başlattığı ve 2015 yılına kadar süren Çözüm sürecinde yer yer çeşitli silahlı çatışmalar gerçekleşiyordu. Necdet Özel'in görev süresin 2015 yılının Ağustos ayında sone erecek olmasından dolayı Hulusi Akar, 2015 Yüksek Askeri Şura sonrası 18 Ağustos 2015'te Genelkurmay Başkanlığı görevini "Ordumuzun teşkilat ve faaliyetlerinde hiyerarşi dışında hiçbir oluşum ve kişi söz sahibi olamaz." sözleriyle devraldı. Kasım 2015'te ABD ile Türkiye ilişkilerinin dönüm noktası niteliğindeki Çuval Olayı'ndan sonra uzun süredir bir Türk Genelkurmay Başkanı'nın İncirlik Üssü'ne yaptığı ilk ziyareti gerçekleştirdi. Daha sonra Diyarbakır'daki 8. Ana Jet Üssü'nü ziyaret eden eden Akar, ziyaretlerinde pilotların boyunlarına fular takarak, pilotlara "jest" yaptı. Aynı yıl NATO Askeri Komite Toplantısı'nda Suriye'de IŞİD'e karşı koalisyon güçleriyle iş birliği yapan PYD'nin terör örgütü olduğunu, PKK'nın Suriye ve Irak'taki iç savaştan faydalanarak uluslararası kamuoyunda meşruiyet kazanmaya çalıştığını söyledi. Türkiye'nin Doğu ve Güneydoğu Anadolu bölgesindeki çeşitli ilçelerde; PKK ve PKK'nın gençlik yapılanması olarak adlandırılan Yurtsever Devrimci Gençlik Hareketi (YDG-H) mensupları tarafından hendeklerin açılması ve silah/bomba yığınağı yapılması gibi etkenler sebebiyle Türk Silahlı Kuvvetleri bölgedeki sükuneti sağlamak amacıyla hendek operasyonlarını başlattığını duyurdu. Bu operasyonlar kapsamında Şırnak merkez, Şırnak'a bağlı Cizre, Silopi ve İdil, Hakkari'ye bağlı Yüksekova, Diyarbakır'a bağlı Silvan, Sur ve Bağlar, Mardin'e bağlı Nusaybin, Dargeçit ve Derik, Muş'un Varto ilçesi operasyon alanları olmuştur. Şırnak'ta yaşanan çatışmalarda 1409 barikat ve hendek kaldırıldı. Diyarbakır'da 228 barikat ve hendek kaldırıldı. Mardin'de ise 419 barikat ve hendek kaldırıldı. Türk Silahlı Kuvvetleri bu operasyonlar süresince binlerce PKK ve YDG-H militanının etkisiz hale getirildiğini açıkladı. Hendek operasyonları süresince Genelkurmay Başkanlığı görevini yürüten Hulusi Akar operasyonlar devam ederken önce Diyarbakır'a gidip bölgede süren operasyonları yerinde takip etti, daha sonra Mardin'e giderek operasyonu bizzat komuta etti. Adalet ve Kalkınma Partisi’nin iktidar olmasından sonra orduya yönelik Ergenekon ve Balyoz davaları gerçekleşti. Bu davalarda birçok üst rütbeli asker hapis cezası aldı veya emekliye sevk edildi bununla beraber 15 Temmuz darbe girişimini gerçekleştirecek askerlerin önü açıldı. Daha sonra yaptığı röportajlarda o dönemin Genelkurmay Başkanı İlker Başbuğ, dönemin Başbakanı Recep Tayyip Erdoğan'ı Gülen Hareketi konusunda uyardığını, "Bugün bize, yarın size" dediğini, Erdoğan'dan "Komutanım çok abartıyorsun." yanıtını aldığını söyledi. Öte yandan, darbe girişimin lideri olduğu iddia edilen Akın Öztürk, Balyoz davası sonrası birçok komutanın tutuklanmasının ardından 2013 Şurası'nda Hava Kuvvetleri Komutanı olmuştu. Bununla beraber, Hulusi Akar da aynı Şura'da terfi sırasında önünde bulunan generallerin Balyoz Davası'nda tutuklanmaları ve emekliye sevk edilmelerinden dolayı Kara Kuvvetleri Komutanı olmuştur. Darbe girişimi sonrası dönemin başbakanı Ahmet Davutoğlu, Cumhurbaşkanı Recep Tayyip Erdoğan ve Hulusi Akar'la 2015 Yaş Şurası öncesi çeşitli istişareler yaptığını belirtmiş, bunun üstüne Akın Öztürk'ün Hava Kuvvetleri Komutanlığı görevinden alınıp YAŞ üyesi yapıldığını belirtmiştir. 2015-2016 yıllarında Türkiye'nin doğusunda birçok yerde operasyon yapan Türk ordusunun, operasyonları tamamladıktan sonra 2016 Yüksek Askerî Şûra'da Gülen Hareketi ile bağlantısı olan subayları tasfiye edeceği basında yazılmaya başlandı. İddiaya göre Akın Öztürk bu konuda bilgi aldıktan sonra 15 Temmuz 2016'da darbe girişimini başlattı. Hulusi Akar darbe girişimi sırasında alıkonuldu ve Akıncı Hava Üssü'ne götürüldü ve darbe girişiminde bulunan askerler tarafından burada tutuldu. Hulusi Akar Türkiye Büyük Millet Meclisi’nde yaptığı bir konuşmada o anları "Saat 20.30 civarında içeriye o alçaklar girdiler ve kafamıza tabancayı dayadılar, ‘Başımıza geçeceksin’ dediler ve ben bunu reddettim...Akıncı’ya götürdüler, etrafımızda silahlı insanlar, bir sürü asker, tek başıma oturuyorum, bütün o alçakların önünde, önüme iki sayfa çıkardılar, ‘Okuyun, imzalayın’ dediler, imzalamadım." sözleriyle anlattı. 16 Temmuz 2016 tarihinde darbeye katılmakla suçlanan Tümgeneral Mehmet Dişli ile beraber Akıncı Üssü'nden kalkan bir helikopterle Çankaya Köşkü'ndeki Başbakanlığa gitti. Akıncılar Üssü'nde tutulduğu sürede dönemin Başbakanı Binali Yıldırım Genelkurmay Başkanlığı görevine vekaleten 1. Ordu Komutanı Ümit Dündar atandı. 19 Temmuz 2016 tarihinde Dündar'in vekaleti iptal edildi. Darbe girişimi sonrası, Cumhurbaşkanı Erdoğan "dereyi geçerken at değiştirilmez" demiş ve Hulusi Akar'ın görevine devam edeceğini belirtmiştir. 15 Temmuz girişiminin bastırılmasının hemen akabinde; Türk Silahlı Kuvvetleri bünyesinde bulunan Gülen Hareketi ile bağlantısı olduğu düşünülen ve tespit edilen kişilerin Türk ordusundan tasfiyesine ve yargılanmasına başlandı. Hulusi Akar 30 Ağustos 2019'da yaptığı açıklamada 17 bin 498 personelin Gülen Hareketi şüphesiyle ordudan ihraç edildiğini açıkladı. 15 Temmuz darbe girişiminden kısa süre sonra Türk ordusunun Suriye'ye müdahalesi gerçekleşti ve Fırat Kalkanı Harekâtı başlatıldı. Fırat Kalkanı Harekâtı'nın ilk saatlerinde Genelkurmay Başkanı Hulusi Akar'ın Genelkurmay Karargâhı'nda olduğu ve harekâtı yönettiği bildirildi. Harekâtın başlangıcından 6 gün sonra 30 Ağustos'ta mesaj yayımlayan Hulusi Akar, Fırat Kalkanı Harekâtı'nın Türk ordusunun Gülen Hareketi ile ilişkili subaylardan temizlendikçe daha da güçleneceğinin bir kanıtı olduğunu söyledi. 5 Eylül 2016'da Türk Silahlı Kuvvetleri tarafından yayınlanan komuta merkezine ait fotoğraflarda Genelkurmay Başkanı Hulusi Akar ve kuvvet komutanlarının Fırat Kalkanı Harekâtı'nı yönettiği görüldü. Akar, harekât devam ederken 12 Eylül 2016'da sınıra ziyarette bulundu, sınırdaki askerlerle bayramlaştı. Türk Silahlı Kuvvetlerinin gerçekleştirmiş olduğu Fırat Kalkanı Harekâtı'nın "son derece haklı bir mücadele" olduğunu söyledi. 13 Ekim 2016'da harekâtın sürdürüldüğü sıfır noktasındaki ÖKHÜ-2 Üs Bölgesi'nde incelemelerde bulundu. Daha sonra 1 Kasım'da Rusya'ya gidip Rusya Federasyonu Silahlı Kuvvetleri Genelkurmay Başkanı Valeriy Gerasimov ile Suriye'deki harekât ile ilgili görüşmeler gerçekleştirdi. Bu görüşmeden 5 gün sonra Amerika Birleşik Devletleri Silahlı Kuvvetleri Genelkurmay Başkanı Joseph Dunford ile harekât hakkında görüştü. 17 Şubat 2016'da Katar'da gezide olan Hulusi Akar, gazetecilerle yaptığı bir söyleşide "Gözümüz aydın, El-Bab operasyonu bitti" dedi. 29 Mart 2017'de sonuçlanan MGK'da Fırat Kalkanı Harekâtı'nın başarıyla sonuçlandığı açıklandı. 9 Temmuz 2018 tarihinde Cumhurbaşkanı Recep Tayyip Erdoğan tarafından Millî Savunma Bakanı olarak atandı. Diyetisyen Şule Akar ile evli olup iki çocuk babasıdır ve yabancı dil olarak İngilizce bilmektedir. Ali Rıza İncealemdaroğlu Ali Rıza İncealemdaroğlu, (d. 1905, İstanbul) - (ö. 19 Haziran 1977), Türk siyaset adamı. Zonguldak milletvekili. 1905 yılında İstanbul'da doğmuştur. Lise mezunudur. Hususi eğitim almıştır. Tüccarlık, fabrika sahipliği, Zonguldak’ta matbaa sahipliği, Zonguldak Ocak Gazetesi ve Bucak Dergisi sahipliği, yazarlık ve Başyazarlığı yapmıştır. TBMM VII. (Ara Seçim), VIII. IX. ve X.(Ara Seçim) Dönemlerinde Zonguldak Milletvekilliği olarak görev yapmıştır.. 19 Haziran 1977 tarihinde İstanbul'da vefat etmiştir. İki dil bilen Ali Rıza İncealemdaroğlu evli ve dört çocuk babası idi. Alpaslan Öztürk Alpaslan Öztürk (d. 16 Temmuz 1993, Antwerp), Belçikalı-Türk futbolcudur. Kariyerine Beerschot kulübünde başladıktan sonra Birmingham City altyapısında iki yıl oynayan futbolcu sol bek ve orta sahada görev yapmaktadır. İki yıl İngiltere'de forma giyip Beerschot'a geri döndükten sonra, Ocak 2012 tarihinde as takıma girmiştir. Kulüp küme düştükten sonra Öztürk Standard Liège'e transfer olmuştur. Ailesinin ülkesi olan Türkiye adına 18 yaş altı ve 20 yaş altı takımında, doğduğu ülke Belçika adına ise 18 yaş altı, 19 yaş altı ve 21 yaş altı takımında forma giymiştir. 24 Ocak 2017 tarihinde 1.Lig ekiplerinden Elazığsporla 1,5 sezonluk sözleşme imzalamıştır. Türk kökenli olan Öztürk Belçika'nın Anvers şehrinde doğdu. 12 yaşındayken Berchem Sport altyapısından Beerschot AC altyapısına geçti ve 2009 yılında Birmingham City'nin altyapısına transfer oldu. 18 yaş altı takımı ve rezerv takımda oynamaya başladı ve Marth 2011 tarihinde FA Cup altıncı tur maçı olan Bolton Wanderers karşısında as takım kadrosuna alındı. Stephen Carr ve Roger Johnson'ın sakatlığında, Liam Ridgewell'in yedeği olarak bekledi. Devre arasında 2011 yılında Cork City ile yapılan hazırlık maçında ikinci yarıda oyuna dahil oldu. Ağustos 2011 tarihinde kulüpten ayrıldı. Öztürk, 2011-12 sezonunda Beerschot'a geri döndü. Ocak 2012 tarihinde R. Standard de Liège ile yapılan maçta kadroya dahil olsa da oyuna giremedi. İlk maçına Beker van België'de KV Kortrijk karşısında çıktı. Pro League'deki ilk maçına ise 21 Ocak'ta Cercle Brugge KSV kulübünü 4-0 yendikleri maçta çıktı ve 90 dakikanın tamamında forma giydi. Şubat ayında sözleşmesini Haziran 2016'ya kadar uzattı. Beerschot 2012-13 sezonunda Pro League'den küme düştü ve bu sözleşme feshedilmek zorunda kaldı. Öztürk 13 Haziran 2013 tarihinde bedelsiz olarak R. Standard de Liège ile beş yıllık sözleşme imzaladı. Sezonun ikinci haftasında ilk kez Liège forması giydi. Yarım sezon içinde 11 lig maçına girse de takımın as oyuncularından biri olamadı. Liège ekibi ile UEFA Avrupa Ligi gruplarında mücadele etti. 2013-14 ara transfer döneminde birçok Süper Lig kulübünün dikkatini çeken oyuncu, Kasımpaşa SK'ya transfer oldu. Yarım sezonluk kiralık sözleşmeyi imzalayan oyuncu'nun satın alma opsiyonu da Kasımpaşa SK'ya verildi. Öztürk Türkiye 18 yaş altı takımı adına ilk maçına Kasım 2010'da Almanya karşısında ilk 11'de çıktı. İki gün sonra aynı rakibe yedek kulübesinde çıktı. Ocak 2011 tarihinde Belçika'nın 18 yaş altı takımına seçildi ve ilk maçına Fransa karşısında ilk 11'de çıktı. Sonraki haftalarda iki kez Estonya maçında oynadı. 2011 Slovakya Kupası'nda iki maça çıktı. Ağustos 2011 tarihinde Öztürk, Belçika 19 yaş altı takımına yükseldi ve 2012 UEFA 19 Yaş Altı Şampiyonası'nda oynadı. İlk millî golünü 7 Eylül'de 4-1 yenildikleri Türkiye 19 yaş altı maçında attı. Şubat 2013 tarihinde bu sefer Türkiye 21 yaş altı millî takımına, Norveç maçı için çağrıldı, ama oyuna girme fırsatı olmadı. Mart 2013 tarihinde Portekiz 20 yaş altı ile yapılacak iki hazırlık maçı için Türkiye 20 yaş altı kadrosuna çağrıldı ve ilk maçta ikinci golü atarak takımının 2-1 kazanmasını sağladı. Sonrasında 2013 FIFA 20 Yaş Altı Dünya Kupası kadrosuna seçildi. Bilgi kutusu istatistikleri Genel Hazım Atıf Kuyucak Hâzım Atıf Kuyucak, ya da "Ahmet Hâzım Kuyucak", (d. 1897, İstanbul) - (ö. 18 Temmuz 1970),Türk siyaset adamı. İstanbul Darülfünun Hukuk Mektebi ve Newyork Columbia Üniversitesi Ulumu Siyasiye ve İçtimâiye Fakültesi mezunudur. Mülkiye Mektebi Siyasiyatı İktisadiye ve Ticaret Muahedatı ve Gümrük Kanunu Öğretmenliği, Mülkiye Mektebi İngilizce, Ticaret Hukuku, Nakit, Borsa ve Banka Öğretmenliği, İktisat Fakültesi Tercümanlığı, Başvekâlet Koordinasyon Bürosu Umûmî Kâtipliği, Siyasal Bilgiler Okulu Muhasebe ve Nakit Dersleri Profesörlüğü, Yazarlık, Serbest Avukatlık, Türkiye İş Bankası Malî Müsavirliği, TBMM VI. Dönem (Ara Seçim) ve VII. Dönem Zonguldak Milletvekilliği yapmıştır. Anıl Koç Anıl Koç (d. 29 Ocak 1995, Saint-Josse-ten-Noode), Belçikalı-Türk futbolcudur. Orta saha pozisyonunda görev yapan futbolcu Kasımpaşa'da forma giymektedir. 25 Ocak 2013 tarihinde R. Standard de Liège formasıyla ilk Pro League maçına çıkmıştır. Türkiye'nin İtalya Büyükelçisi Türkiye'nin İtalya Büyükelçisi, Türkiye'yi İtalya'da temsil eden en üst diplomatik görevlidir. Büyükelçiler listesi Robin Yalçın Robin Yalçın (d. 25 Ocak 1994) Türk-Alman futbolcudur. Robin Yalçın 25 Eylül 2012 tarihinde VfB Stuttgart II adına 3. Liga'daki ilk maçına Hansa Rostock karşısında çıktı. Yalçın Almanya U-15 takımıyla ilk maçına 21 Mayıs 2009 tarihinde Amerika Birleşik Devletleri karşısında çıktı. Robin Yalçın, Almanya U-17 ile 2011 Avrupa U-17 Şampiyonası'nda oynadı ve 2011 FIFA U-17 FIFA Dünya Kupası'nda bronz madalya aldı. 1998-99 3. Lig http://www.tff.org/default.aspx?pageID=784 Sinan Gümüş Sinan Gümüş (d. 15 Ocak 1994, Pfullendorf), Sağ açık mevkinde forma giyen Türk uyruklu Alman ümit millî futbolcudur. Süper Lig ekiplerinden Antalyaspor'da kiralık olarak forma giymektedir. 15 Ocak 1994 tarihinde Almanya’nın Pfullendorf bölgesinde doğan Sinan Gümüş, küçük yaşta futbola ilgi duydu. Daha sonra ise futbola TSV Aach-Linz takımında başladı. Burada ilk olarak ortasaha’nın ortasında görev yapan Gümüş, 1 sezonda 90 gol attı ve inanılması güç bir rekora imza attı. Burada tüm dikkatleri üzerine çeken Sinan Gümüş daha sonra ise hocalarının tavsiyesiyle doğduğu şehrin takımı SC Pfullendorf’a önerildi ve bu takımın altyapısına transfer oldu. Pfullendorf takımında ise hocaları tarafından sol-sağ kanat ve forvet arkası mevkiilerinde görev alan Sinan Gümüş, 2011-12 sezonuna kadar bu takımın altyapısında görev yaptı. 2011-12 sezonu başında ise yetiştirme bedeli karşılığında Stuttgart’a transfer oldu. 2010-11 sezonunun bitimiyle Stuttgart’a transfer olan Sinan Gümüş, öncelikle U-19 takımında forma giydi. İlk maçına ligin ilk haftasında Frankfurt karşısında çıktı ancak sadece 10 dk görev yapabildi. Türk hoca Tayfun Korkut’un U-19 takımında görev yapan Gümüş, Robin Yalçın ve Ulaş Sağlam gibi genç isimlerle görev aldı. İlk asistini Kaiserslautern karşısında 7.haftada kaydeden Gümüş, ilk golünü ise bir hafta sonra Nürnberg maçında kaydetti. Daha sonra bir hafta sonraki Freiburg maçında da fileleri havalandıran oyuncu, 17.hafta’ya kadar takımın sol, sağ kanat bölgelerinde görev yaptı. 17.haftada da 1 gol atan Gümüş, Mannheim U-19′a karşı 1-0 kazanılan maçta sakatlanarak sahayı terketti. Bu maçta ciddi bir sakatlık yaşayan Sinan, 2011-12 sezonunu kapattı. 2012-13 sezonunda ise Tayfun Korkut’un takımdan ayrılmasıyla yerine Jürgen Kramny getirildi. Sinan Gümüş de U-19 takımıyla kaldı. Öztürk Karataş ve Sami Khedira’nın kardeşi Rani Khedira ile görev yapan Gümüş, takımın en çok dikkat çeken isimlerinden biri oldu. Bu takımda çoğunlukla santrafor arkası mevkiinde görev yapan Gümüş, 9 maça çıktı ve 1 gol attı. Hazırladığı gol pozisyonları ile dikkat çeken Gümüş, sezonun 2. yarısı ile yaşı itibarıyla Stuttgart’ın 2. takımına çıkartıldı. 2012-13 sezonunda bu takım ile Alman 3. Ligi’nde 13 maça çıkan Gümüş, 398 dakika aldı. 2013-14 sezonunda ise sezon başında adı Fenerbahçe, Eskişehirspor ve Beşiktaş gibi kulüplerle anılan Sinan Gümüş, kulübünün yüksek bir bedel talep etmesi nedeniyle kulübünde kaldı. Sezona takımın 2.takımı ile devam eden Gümüş, sezonun ilk 5 maçında kadroya alınmadı. 6 ve 7.haftalarda ise yedek kalan Gümüş, 8.hafta itibarıyla Jürgen Kramny’nin takımında görev yapmaya başladı. Ağırlıklı olarak oyuna sonradan giren Gümüş, kanatlarda görev yaptı. 2013-14 sezonundaki ilk maçnda SV Wacker Burghausen karşısında bir de asist yapan Gümüş, 2013-14 sezonunda çıktığı 19 maçta 1 gol 2 asistlik bir performans sergiledi. Millî takım konusuna gelirsek Almanya U-20 formasını 3 kere terletti. A takım tercihini ise henüz kullanmadı. 2013-14 sezonu devre arasında Türk kulüpleriyle anılan Gümüş, kulübünün sözleşme uzatma teklifini kabul etmedi ve sezon sonu serbest kaldı. Sinan Gümüş verdiği bir röportajda en büyük hayalinin Türkiye’de oynamak olduğunu ve idolünün ise Liverpool efsanesi Steven Gerrard olduğunu açıkladı. 2014-15 transfer döneminin ilk günlerinde Türkiye’ye gelen Gümüş, başta Fenerbahçe, Çaykur Rizespor ve Beşiktaş olmak üzere birçok kulüp tarafından istense de Kaan Baysal gibi Galatasaray’ı tercih etti ve oyuncu ile sözleşme imzalandı. Sinan Gümüş transferinin ardından ise "Galatasaray'a geldiğim için çok mutluyum. Formayı kapmak için çalışacağım. Fizik olarak iyi olduğum söyleniyor. Hızlı bir oyuncuyum. Topla iyi hızım var, oyuncu geçebiliyorum. Beni Arjen Robben'e benzetirler." ifadelerinde bulunmuştur. 2014-15 sezonunda takıma Yasin Öztekin ve Olcan Adın'ın da transferiyle bu mevkiide rekabet artmıştır. Sinan Gümüş ilk maçına Vorwarts Steyr ile oynanan hazırlık maçında çıkmış ancak daha sonra 1-2 hazırlık maçında daha şans bulsa da takımdaki kadro derinliği nedeniyle Kaan Baysal ve Endoğan Adili'yle birlikte Galatasaray U-21 takımına gönderilmiştir. Burada etkili bir başlangıç yapan Gümüş, Yiğit Gökoğlan, Engin Baytar, Furkan Özçal, Emre Can Coşkun, İbrahim Coşkun, Umut Gündoğan ve bir dönem kadro dışı kalan Sabri Sarıoğlu gibi isimlerin de formasını giydiği takımda ilk maçına 26 Eylül 2014 günü Sivasspor U-21 karşısında çıkmıştır. Bir sonraki hafta Kayseri Erciyesspor U-21 ile oynanan maçta da forma giyen Gümüş, Galatasaray'da ilk golünü kaydetmiştir. Daha sonra 18 Ekim 2014 günü Fenerbahçe U-21 ağlarını havalandıran Sinan, 2-1 biten bu maçta 1 de asist yapmıştır. Sırasıyla İstanbul Başakşehir FK'ne 2, Kasımpaşa SK'ya, Kardemir Karabükspor'a, Trabzonspor'a (2) gol atan Gümüş buna rağmen Cesare Prandelli tarafından maç kadrosuna alınmasa da A takım ile idmanlara devam etmiştir. Hamza Hamzaoğlu'nun teknik direktörlüğe getirilmesinin ardından aynı şekilde devam eden Sinan, 13 Aralık 2014 günü oynanan Konyaspor U-21 maçında da ağları havalandırmıştır. Attığı 9 gol ile gol krallığında Bursasporlu Enes Ata ile zirveye çıkan Sinan bunun yanı sıra sağ açıktaki performansıyla 5 de asist yapmış ve 9 maçta 14 gole direkt etki etmiştir. Bu gelişmelerin üzerine 16 Aralık 2014 günü oynanan Balçova Yaşamspor maçı kadrosuna dahil edilen Gümüş, maça yedeklerde başlasa da 2.yarıda Bruma'nın yerine oyuna girmiş ve Yasin Öztekin'in şık topuk pasıyla Galatasaray'daki ilk resmi maçında ilk golünü atmıştır. Sinan golden sonra göz yaşlarına hakim olamamıştır. Maçtan sonra ise Hamza Hamzaoğlu Sinan için "Sinan gelecekte önemli bir oyuncu olma potansiyeline sahip. Gol atması da iyi oldu onun adına. Oyuna giren, kenarda oturan, bizi televizyondan da izleyen oyuncu arkadaşlarımdan memnunum, Allah razı olsun herkesten." ifadelerinde bulunmuştur. Sinan Gümüş ilk Süper Lig maçına ise Gençlerbirliği karşısında çıkmıştır. Sinan Gümüş Galatasaray'ın Jihlava'yı 2-1 yendiği sezon öncesi hazırlık maçında iki gol atmıştır. Inter hazırlık maçında sonradan girmiştir. Sezon içerisinde üçü ilk 11 olmak üzere 13 maça çıkmıştır. Ayrıca Sinan Gümüş sonradan oyuna girdiği Kayserispor maçında skoru eşitleyen golü atan isim olmuştur. Bu maçtan sonra art arda çıktığı 3 maçta da gol atarak takımına katkıda bulunmuştur. Sinan Gümüş sezonun ikinci yarısındaki Sivasspor maçına ilk 11'de başlamış ve takımı adına bir penaltı kazandırmış üstüne de kariyerindeki ikinci süper lig golünü atmıştır. Daha sonra takımının Türkiye Kupası'nda gruptaki son maçında evinde Kastamonuspor 1966 ile oynadığı ve 4-1 kazandığı maçta profesyonel kariyerinin ilk hat-trickini yapmıştır. Sezonun ilk maçında Kardemir Karabükspor karşısında 11'de başlamıştır. Sezonun ikinci maçı olan Akhisar Belediyespor maçına oyunun son dakikalarında dahil olmuştur. 3. hafta maçında Kayserispor'a karşı forma gitmemiştir. Ardından ligde oynanan 6 maçın 5'inde forma giymiş ve bu maçlarda yalnızca 83 dakika süre almıştır. 10. hafta mücadelesinde Başakşehir karşısında 2016-17 sezonunda ligdeki ilk golünü atmıştır. 11. haftada Fenerbahçe derbisinde 45 dakika forma gitmiştir. 12. haftada Bursaspor karşısında oyuna sonradan girip Eren Derdiyok'a bir tane asist yapmıştır. Daha sonra oynana 6 maçta sakatlığı nedeniyle forma giyememiştir. 19. hafta uzun bir süre sonra Akhisar Belediyespor'a karşı oyuna sonradan girip 1 gol atmıştır. Timo Çeçen Timo Çeçen (d. 17 Mayıs 1994, Wehrda), Alman futbolcudur. Timo Çeçen VfB Stuttgart II ile olan ilk maçına 4 Ağustos 2012 tarihinde Mercedes-Benz Arena'da 3. Liga takımı Karlsruher SC arşısında çıktı. Maçı 2-0 kazandılar. 21 Mayıs 2009 tarihinde Çeçen Almanya U-15 adına ilk millî maçına ABD karşısında çıktı. 2011 Avrupa U-17 Şampiyonası elemeleri 2. grup için Almanya U-17 kadrosuna çağrıldı. 17 Ekim 2010 tarihinde Bosna-Hersek ve 20 Ekim 2010 tarihinde Avusturya karşısında oynadı. 2013 Avrupa U-19 Şampiyonası elemeleri 5. grupta ise 11 Ekim 2012 tarihinde Makedonya ve 16 Ekim 2012 tarihinde İrlanda karşısında oynadı. Buddy film Buddy film, aynı cinsten iki kişinin (daha çok erkek) oynadığı film türü. İkili genellikle zıt karakterlere sahiptir ve ekranda, karşı cinsten çiftlerin oluşturduğundan farklı bir dinamik sergilerler. Bu durum kimi zaman, ikilinin farklı etnik kimliklere sahip olması ile vurgulanır. Türün en tanınmış ikilileri arasında 30'lu yıllardan itibaren Laurel ve Hardy, Abbott ve Costello, Bob Hope ve Bing Crosby, Dean Martin ve Jerry Lewis, Walter Matthau ve Jack Lemmon sayılabilir. İki kadının rol aldığı Thelma ve Louise de türün tanınmış örneklerindendir. Im Kwon-taek Im Kwon-taek (d. 2 Mayıs 1936, Jangseong), Güney Koreli film yönetmeni. Taek Güney Kore'nin en ünlü yönetmenleri arasındadır. Etkin ve verimli kariyeri sayesinde filmleri çok sayıda yerli ve uluslararası film festivallerinde ödül kazanmasının yanı sıra önemli bir gişe başarısı elde etmiştir. Kore film endüstrisinin uluslararası alanda dikkat çekmesine büyük katkı sağlamıştır. 2013 yılının bahar ayına kadar 101 film yönetti. Im Kwon-taek, Jangseong'da doğdu ve Gwangju'da büyüdü. Kore Savaşı'ndan sonra iş bulmak amacıyla Busan'a yerleşti. Daha sonra 1956 yılında Seul'e taşındı. Burada King Boxer (1972) filminin yönetmeni Jeong Chang-hwa, ona yapım asistanlığı yapması karşılığında kalacak bir oda oda ve yemek teklifi sundu. Kasım 2007'de Fransız hükûmeti tarafından, Légion d'honneur nişanı ile onurlandırıldı. 1960'lı yıllarda 31 adet, 1970'li yıllarda 41, 1980'li yıllarda 16, 1990'lı yıllarda 8, 2000'li yıllarda 4 ve 2011 yılında ise sadece Hanji isimli film olmak üzere 2013 yılına dek toplamda 101 adet filmin yönetmenliğini yaptı. En çok filmi 1970'li yıllarda yönetti. 2000'li yıllara gelindiğinde ise daha az film yönetmenliği yaptı. Sinemada yönettiği filmler ile Kore Sinemasının gelişiminde büyük rol oynadı. Filmleri birçok ülkede ödüller kazandı. Louis B. Mayer Louis Burt Mayer (Lazar Meir, 12 Temmuz 1884 - 29 Ekim 1957) Amerikalı film yapımcısıdır. Metro-Goldwyn-Mayer'in altın yıllarında star sisteminin kurucusu olarak tanınır. Akademi Ödülü ile tanınan Sinema Sanatları ve Bilimleri Akademisi'nin kurucuları arasındadır. Genellikle 'Louis B. Mayer' olarak anılsa da, kısaca L.B. olarak da bilinir. Rusya'nın Minsk şehrinde Yahudi Jacob Meir ve Sarah Meltzer çiftinin çocuğu olarak doğmuş ve Lazar Meir adını almıştır. Yetta ve İda ismindeki iki kız kardeşi de orada doğmuş ve aile 1887'de Rhode Island'a taşınmış, 1892'ye kadar orada yaşamıştır. 2. Raymond Barre Hükûmeti 2. Raymond Barre Hükûmeti, Beşinci Cumhuriyet'in 13. hükûmetidir. 1977 Fransa belediye seçimlerinin ardından Raymond Barre 29 Mart 1977'de ve bakanlar 30 Mart 1977'de ve devlet sekreterleri ise 1 Nisan 1977 tarihinde atanmışlardır ve 1978 Fransa genel seçimlerinin ardından hükûmet 31 Mart 1978 tarihinde istifa etmiştir. Başbakan, Maliye ve Ekonomi Bakanı : Raymond Barre Maliye ve Ekonomiden sorumlu Bakan : Robert Boulin (RPR) 8 Haziran 1977 tarihli atama 26 Eylül 1977 tarihli revizyon 10 Ocak 1978 tarihli atama Selanik'te Sonbahar Selanik'te Sonbahar, ilk kez 2011 yılında basılan Tuna Kiremitçi romanı. Doğan Kitap tarafından basılmıştır ve kitabın kapak tasarımı Geray Gençer'e aittir. Flashbacklere sıkça yer verilerek konu bütünlüğü sağlanan kitap 288 sayfadan oluşmaktadır. Yazar bu kitabını Ludmila Filipova'ya ithaf etmiştir. Hikâye; 2010 yılında İstanbul'a yakın bir adada geçmektedir. Latife, çocukluğunu geçirdiği, babasının öldüğü evin bulunduğu adaya yıllardır ortalarda görünmeyen ünlü şarkıcı Atilla'yı bulmaya gelir. Atilla pop müzikte dünya çapında üne kavuşmuş bir Osmanlıdır. Binlerin doldurduğu stadyumlarda konserler vermekte dünyayı diyar diyar gezip şarkılar söylemektedir. Kendisiyle röportaj yapmak için yanına gelen üniversite öğrencisi Feride'yi görür görmez ondan etkilenir ve ikinci görüşmelerinde ona deliler gibi aşık olur. Atilla, Feride'nin hayatını kaybetmesi üzerine depresyona girer. Bu arada babasının tek aile mirasımız dediği mektupları verir (Atilla'nun büyük ninesinin erkek kardeşi olan bir paşadan). Atilla "Paşa'dan Mektuplar"ı okudukça ideolojik fikirleri değişir. Şöhretinin etkisiyle toplumsal olayların içinde daha çok yer almaya başlamasının hemen ardından bir komplo ile karşılaşır . Bu olaydan sonra 15 yılını bir adada, bir mağaraya saklanarak neredeyse kimseyle konuşmadan geçirir. Latife herkesin öldüğünü düşündüğü Atilla'yı bulduğunda Atilla ona "Paşa'dan Mektuplar"ı verir. Latife merakla tüm mektupları okurken Atilla ise hayatımın aşkı dediği Feride'ye benzerliğinden ötürü Latife'ye aşık olmaya başlamıştır. Daha sonra Atilla ve Latife çocuklarının adının Kemal olacağını, Selanik'te, Ahmet Subaşı Mahallesi'nde dile getirirler. Yılmaz Akkılıç Yılmaz Akkılıç, (d. 25 Ağustos 1933 Şanlıurfa - ö. 28 Nisan 2010 Bursa), Türk gazeteci, yazar ve siyasetçi. 1891 Erzincan Kemah doğumlu süvari subayı Abdülhalim Akkılıç ile ev hanımı Pakize Hanım'ın ilk oğulları olarak Şanlıurfa'da dünyaya gelen Musa Yılmaz Akkılıç, ilköğrenimini İstanbul, Şanlıurfa, Diyarbakır ve Siverek'de tamamladı. Ortaokulu Bursa İkinci Ortaokulu'nda okudu. İki yıl Bursa Erkek Lisesi'ne gittikten sonra, lisenin son yılını Işıklar Askeri Lisesi'nde okuyarak, 1953 yılında bitirip süvari subayı olduğu Kara Harp Okulu'na girdi. Silahlı Kuvvetler bünyesinde İstanbul, Ankara, Erzurum ve Urfa'da çeşitli kademelerde görev yaptı. 1956 yılının 26 Mayıs'ında Güner Öner hanımla evlendi. 1957 yılında Hilmi Abdülhalim adında bir oğulları ve 1959 yılında Naciye Pınar adında bir kızları dünyaya geldi. 12 Mart Muhtırası'ndan sonra kendi isteği ile, binbaşı rütbesinde iken askerlikten ayrıldı. Madanoğlu Davası'nda Ankara ve İstanbul sıkıyönetim mahkemelerinde yargılandı ve tüm diğer yargılananlarla birlikte aklandı. Petrol Ofisi Genel Müdürlüğü'nde Ankara, Fethiye ve Mudanya'da görev yaptıktan sonra 1973 yılında emekli oldu. Kişisel birikimi olan 6.000 ciltlik kütüphanesini ve ailesi ile birlikte sahip olduğu iki daireyi Bursa Gazeteciler Emeklilik ve Yardımlaşma Vakfı’na bağışladı. Bu kütüphanenin Ataevler’de yaptırılan Basın Kültür Sarayı’ndaki "Nilüfer Belediyesi ve Bursa Gazeteciler Cemiyeti Akkılıç Kütüphanesi" adıyla etkinliğini sürdürmesi için Nilüfer Belediyesi, Bursa Gazeteciler Cemiyeti, Bursa Gazeteciler Vakfı ve Akkılıç ailesi arasında 2005 yılında protokol düzenlenerek imzalandı. Nilüfer Akkılıç Kütüphanesi 1 Aralık 2007’de açılışı yapılarak kamunun yararlanmasına sunuldu ve halen "Nilüfer Akkılıç Kütüphanesi" adıyla Nilüfer Belediyesi bünyesinde faaliyet gösteriyor. Bir kısmının güzergahını belirlediği BurDef gezilerinin rehberliğini de bizzat yaparak "kentli" bilincinin oluşmasına önayak olan Akkılıç, güncellenmesi gerektiğini öngördüğü Bursa Ansiklopedisi çalışmalarını düzenli olarak sürdürür, hatta son demlerine değin eşi dostu arayıp bilgi alır, kayıt düşerdi. Bursa’ya yaşadığı sürece sahip çıkmış, kimseden esirgemediği eleştirileriyle çehresinin güzelleştirilmesine, daha yaşanabilir hale gelmesine istikrar ve ısrarla katkı koymaktan bir gün olsun geri durmamıştır. 1975'te Cumhuriyet Halk Partisi'ne girdi, ertesi yıl yapılan kongrede il başkanı seçildi. 1976-1978 arasında bu görevini sürdürdü. Başkanlığı döneminde parti, 27 yıl aradan sonra Bursa’da belediye seçimini kazandı. Ancak yerel seçimden sonra yapılan olağanüstü kongrede il başkanlığından istifa etti. 1980'den sonra tarih araştırmalarına yöneldi, çeşitli gazete ve dergilerde yazıları yayımlandı. 1994'te Sosyal Demokrat Halkçı Parti (SHP) il başkanlığı görevinde bulundu. 13 Kasım 1999’da toplanan kongrede bir kez daha CHP il başkanlığına seçildi. 30 Eylül 2000 tarihli olağanüstü kurultayın ardından, partiden istifa etti. 1949 yılında Bursa Halkevi’nin çıkarttığı "Uludağ Dergisi"nde yazmaya başladı. 1951’de Erdoğan Arıpınar ve Güzay Güldere ile birlikte haftalık "Gençliğin Sesi" gazetesini çıkardı. 1949’dan itibaren sanat, siyaset yazıları ve kendisiyle yapılan çeşitli söyleşiler "Ant", "Yeni Ant", "Bursa’nın Sesi", "Bursa Hakimiyet", "Ayyıldız" (Ankara), "İlkadım" (Muğla), "Emek" (İnegöl), "Devrim" (Ankara), "Cumhuriyet" (İstanbul), "Demokrat" (İstanbul) gazeteleri ve çeşitli dergilerde yayımlandı. Aralık 1973’te Türkiye çapında dağıtımı yapılan "Yeni Dönem" adlı aylık siyasal dergiyi altı sayı yayımladı. 1989’da Çağdaş Gazeteciler Derneği Güney Marmara Şubesi’nin kurucuları arasında yer alıp ilk başkanlığına getirildi. Bir yıl sonra yapılan dernek genel kurulunda Genel Yönetim Kurulu üyeliğine seçildi. Derneğin "Bursa Çağdaş" adıyla (sonradan sadece "Çağdaş" oldu) ve "Gazetecilerin Gazetesi" sloganıyla aylık bir yayın organı çıkarmasına katkı sağladı ve ilk beş sayısında sorumluluğunu üstlendi. 1980’de "Gemlik Körfez" gazetesinde başladığı köşe yazarlığını daha sonra, 1986’dan itibaren Bursa Hakimiyet’te, 1987-1993 arasında Olay, 1993’te Yeni Günaydın ve Ekim 1994’ten itibaren yeniden Bursa Hakimiyet’te (Bursa 2000 Gazetesi) sürdürdü. 1996-1997’de Medya S bünyesinde kurulan Radyo S ve AS TV’de siyasal, toplumsal ve tarihsel içerikli programlar yaptı. 1998’de kendi isteğiyle günlük köşe yazarlığını bıraktı, Bursa Ansiklopedisi çalışmalarına ve Bursa merkezli kültür araştırmalarına yönelip, "Bursa Defteri Grubu"nun oluşumuna öncülük etti. Yakın geçmişte Gazete Avrupa ve Kent gazetesinde de yer alan yazıları son dönemde gündem16 ve yenibursa adlı internet sitelerinde yayımlanıyordu. Kalça kırığı rahatsızlığı nedeniyle kaldırıldığı Uludağ Üniversitesi Tıp Fakültesi Hastanesi’nde yapılacak protez ameliyatı öncesi kalp krizi geçiren Yılmaz Akkılıç 28 Nisan 2010 tarihinde Bursa'da yaşamını yitirmiştir. Mezar taşında Yılmaz Akkılıç'ın kendi yazdığı kısa bir şiiri yazılıdır: Akkılıç ailesi, Nilüfer Belediyesi, Bursa Gazeteciler Cemiyeti ile Bursa Gazeteciler Emeklilik Vakfı, Yılmaz Akkılıç'ın adını yaşatmak ve düşünsel mirasına sahip çıkmak amacıyla "Bursa Araştırmaları Ödülü" organize etmiştir. Hayatı boyunca bilimsel düşünce ve araştırma kültürünü önemseyip yaygınlaştırmaya çalışan Yılmaz Akkılıç'a adanan ödül organizasyonu ile Bursa hakkında yapılmış araştırmaların günışığına çıkarılması ve araştırma kültürünün desteklenip, teşvik edilmesi amaçlanıyor. Tinea versicolor Tinea versicolor ( Ayrıca Dermatomycosis furfuracea, Pityriasis versicolor, ve Tinea flava olarak da bilinir) genellikle gövde ve eklem yerleri üzerinde bir kaşıntı, isilik olarak kendini gösteren bir durumdur. Son araştırmalar göstermiştir ki Tinea versicolor'ın ana nedeni "Malassezia globosa' mantarıdır. Bunlar normalde her insanın cildinde bulunmaktadırlar ve nemli, ılık çevresel koşullarda bazen aktive olmaktadırlar. Türkiye'nin Azerbaycan Büyükelçisi Türkiye'nin Azerbaycan Büyükelçilisi, Türkiye'yi Azerbaycan'da temsil eden en üst diplomatik görevlidir. Türkiye, 1918-1920 arasında bağımsız kalmış kısa süreli Azerbaycan Demokratik Cumhuriyeti'ni tanıyarak temsilci göndermiştir. Türkiye'nin Azerbaycan büyükelçileri; Hekim, Manyas Hekim Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 94, ilçe merkezi Manyas' a uzaklığı ise 4 km olup 150 m. rakımdadır. Türkiye'nin Yunanistan Büyükelçisi Türkiye'nin Yunanistan Büyükelçisi, Türkiye'yi Yunanistan'da temsil eden diplomatik görevli. Büyükelçilerinin listesi; Işıklar, Manyas Işıklar Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 105, ilçe merkezi Manyas' a uzaklığı ise 15 km' dir. KapaklÄ±, Manyas Kapaklı Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 96, ilçe merkezi Manyas' a uzaklığı ise 6 km' dir. Karakabaağaç, Manyas Karakabaağaç Balıkesir ilinin Manyas ilçesine bağlı bir mahalledir. Mahallenin il merkezi Balıkesir' e uzaklığı 113, ilçe merkezi Manyas' a uzaklığı ise 13 km' dir. Eyüp Altan Eyüp Altan (d. 3 Mayıs 1940, Turgutlu, Manisa), Türk iş adamı. Türkiye'nin önemli boya ve boya kimyasalları üreticisi "Altan Grubu" 'nun Yönetim Kurulu Başkanı. Geçimini tarım ve ticaret yapan bir ailenin çocuğu olarak dünyaya gelmiştir. Ankara Üniversitesi "Kimya Mühendisliği" mezunu olan Altan, İzmir'de kurulu bulunan "AkzoNobel Kemipol A.Ş." ve "Kansai Altan A.Ş." şirketlerinin kurucu ortağı ve Genel Müdürü'dür. Yine İzmir'de kurulu toz boya üretimi yapan "AkzoNobel Boya A.Ş."'de azınlık hisseye sahiptir. Birçok kez Manisa ili gelir vergisi rekortmeni olmuştur. Evli olan Eyüp Altan, "Aslı Altan Pınar" adında bir kız çocuk babasıdır. Turanspor Turanspor A.Ş., Türkiye Şeker Fabrikaları'nın yeşil-beyaz renklere sahip futbol takımıydı. 1947 yılında Türkiye Şeker Fabrikaları tarafından kurulmuştur. 21 Şubat 1958 tarihinde Hilâl Gençlikspor'la birleşip adını Şekerhilâl, renklerini sarı-lacivert olarak değiştiren kulüp, Millî Lig’in kurulmasının bir sene sonrasında 1959-60 sezonunda lige katılarak 20 takımlı ligi 12. sırada bitirir. Sonraki yıl 15. ve 1961-62 sezonunda lig sonuncusu olur. Ancak play-off maçları sonunda kümede kalmayı başarır. Bir sonraki sezon ise 20 maçta alınan 2 galibiyetle Karagümrük’le birlikte 2. Lig’e düşer. 1963-64 sezonunda aynı sezon kurulan 2. Lig’de mücadele eden takım, 1962’nin sonlarına doğru eskiye dönerek tekrar yeşil-beyaz renkleri alır ve Şekerspor olur. Adı “1. Lig” olarak değiştirilen ligin ilk sezonunda yer alamasa da ertesi yıl terfiyi alır. Ancak küme düşmekten 1 puan farkla kurtulur. 1965-66 sezonunda ise bu kez 1 puan farkla düşecektir. Ertesi yıl tekrar terfi alır ve 67-68 sezonunda son maçta Hacettepe’yi yenerek averajla kümede kalır. 1968-69 sezonunda İzmirspor’la beraber küme düşer, 1971’e kadar 2. Lig’de kalır, 1972-73 sezonunda ise nihai olarak 1. ligden düşer. 1991-92 sezonunda 2. Lig C grubunu sonuncu bitirerek ilk kez 3. Lig'e düşmüş ve 2 sene 3. Lig'de mücadele etmiştir. 1996-97 sezonunda, 2. Lig 4. Klasman Grubu 1. si olan Şekerspor, baraj maçlarında Bucaspor'u 4-1, Adıyamanspor'u 1-0 yenmiş, finalde 0-0 biten maçta penaltı atışlarıyla Adanaspor'u 4-2 yenerek uzun bir aradan sonra 1. Lig'e çıkmıştır. Ancak 1997-98 sezonunda özverili mücadelesine rağmen, ligi 34 maçta 36 puanla 17. bitirerek 2. Lig'e düşmüştür. 2000-01 sezonunda teknik direktör İlker Sökmen nezaretinde 18 maç yenilmeyerek namağlup olarak A kategorisine çıkmıştır. 2002-03 sezonunda çok kötü bir performans göstererek 34 maçta 13 puan toplayarak ligi sonuncu bitirmiş ve 2. Lig B Kategorisi'ne düşmüştür. Türkiye futboluna özellikle, yetiştirdiği önemli futbolcularla katkıda bulunan kulüp, şeker fabrikalarının özelleştirilmesi kararının alınmasıyla malî anlamda zor günler yaşamaya başlamış, 2004-05 sezonunda o sırada mücadele etmekte olduğu 2. Lig B Kategorisi'nden çekilmiştir. 2005-06 sezonu başında bir inşaat firması (K & C Group) tarafından, Etimesgut Belediyesi'nin de işbirliğiyle satın alınan ve resmi adı Etimesgut Şekerspor A.Ş. olan takım mücadelesine 3. Lig'den tekrar başlamış, yaptığı transferlerle dikkat çekmiştir. Sezonun bitimine 4 hafta kala şampiyonluğunu ilan eden Şekerspor, 2005-06 sezonunda 2. Lig B Kategorisi'ne yükselmiştir. 2006-07 sezonu öncesinde özellikle Sergen Yalçın, Ahmet Dursun, Ahmet Yıldırım, Tamer Tuna, Faruk Sarman, Nuri Çolak gibi daha önce 1. Lig'in önemli takımlarında forma giymiş bazı oyuncuları transfer etmiştir. 2010-11 sezonunda adını Beypazarı Şekerspor olarak değiştirerek maçlarını Beypazarı ilçesinde oynamıştır. Türkiye Kupası A grubunda Galatasaray, Gaziantepspor, Denizlispor ve Antalyaspor'la mücadele etmiştir. 2011-12 sezonun başında kulüp kısa bir süre Akyurt Şekerspor olarak yoluna devam etmiş, 2012-13 sezonunda Ankara'nın Çamlıdere ilçesinin adını almıştır. Liglerde Çamlıdere Şekerspor A.Ş. olarak devam etmektedir. 2013-2014 sezonunda kulüp ismine sponsor alınmamıştır. Bu nedenle kulüp adını yeniden Şekerspor olarak değiştirmiştir. 2013-2014 sezonunun ikinci yarısında, maçların Polatlı'da oynanmasından ötürü takımın adı Polatlı Şekerspor olarak değiştirilmek istense de Polatlı Belediye Başkanı Mürsel Yıldızkaya, ""Polatlı’nın tek bir takımı vardır. O da Polatlıspor’dur. Şekerspor bir aile şirketidir. Her yıl farklı bir ilçede çalışıyorlar. Polatlı ismini önüne gelen kullanamaz"" diyerek buna izin vermedi. Fakat maçlarını bundan sonra Polatlı ilçesinde oynamaya karar verilmiştir. Ayrıca Manchester City ile 10 yıllık altyapı anlaşması yapmıştır ve Temmuz 2015'te adını Turanspor olarak değiştirmiştir.. 2015-2016 sezonunda BAL 7. Grup'ta mücadele eden Turanspor grubu 12. bitirerek Ankara Süper Amatör Ligi'ne düştü. 2016-2017 sezonunda Ankara Süper Amatör Ligi'nde 6. hafta üst üste maç kaybeden takım, ligden çekilerek Ankara 1. Amatör Ligi'ne düştü. 2017 y覺l覺nda liglere kat覺lmad覺. 1959-1963, 1964-1966, 1967-1969, 1972-1973, 1997-1998 1963-1964, 1966-1967, 1969-1972, 1973-1992, 1994-1997, 1998-2003 2003-2005, 2006-2013 1992-1994, 2005-2006, 2013-2015 2015-2016 1947-1959, 2016-2017 *2017'den sonra hiçbir lige katılmadı Åžampiyonluk (2) : 1963-1964, 1971-1972 Åžampiyonluk (2) : 1993-1994, 2005-2006 Demetrius Operasyonu Operasyon Demetrius, 9-10 Ağustos 1971'de "The Troubles" sırasında Birleşik Krallık Silahlı Kuvvetleri tarafından Kuzey İrlanda'da düzenlenen bir operasyondur. İrlandalı cumhuriyetçi paramiliterlerle (Geçici İRA ve Resmî İRA) ilişkisi olduğundan süphelenilen 342 kişinin yargı sürecine tabi tutulmadan toplu olarak tutuklanıp gözaltına alınmasını sağladı. Silahlı askerlerin Kuzey İrlanda genelinde başlattığı şafak baskınları dört gün süren ayaklanmaları tetikledi. Olaylarda 20 sivil, iki Geçici İRA üyesi ve iki Britanya askeri öldürüldü. 7.000 kişi evlerini terketti ve bunların yaklaşık 2.500'ü sınırın güneyine kaçtı. Sadık paramiliterin taramaya dahil edilmemesi ve gözaltına alınanların çoğunun cumhuriyetçi paramiliterlerle hiçbir bağlantısı olmaması büyük öfke yarattı. Alıkoyma politikası Aralık 1975'e kadar sürdü ve bu süre içinde 1.981 kişi gözaltına alındı. Uygulamayla birlikte gözaltına alınanların kötü muameleye maruz kalması çok sayıda protesto eylemine ve şiddet olaylarında keskin bir artışa yol açtı. Kullanılan sorgulama yöntemleri, 1976 yılında Avrupa İnsan Hakları Komisyonu tarafından "işkence" olarak tanımlasa da 1978 yılında Avrupa İnsan Hakları Mahkemesi temyiz davasında yöntemlerin "insanlık dışı ve onur kırıcı" olduğuna, ancak işkence teşkil etmediğine karar verdi. Kuzey Ä°rlanda sorunu Kuzey İrlanda sorunu (İngilizce: "The Troubles" ["Sorunlar"], İrlandaca: "Na Trioblóidí"), Kuzey İrlanda'da süren ve çeşitli zamanlarda İrlanda Cumhuriyeti, İngiltere ve ana kara Avrupa'ya yayılan etnik milliyetçi çatışmalardır. "The Troubles" dönemi 1960'ların sonunda başladı ve yaygın görüşe göre 1998 Belfast Anlaşması ile sona erdi. Ancak şiddet eylemleri o zamandan beri ara sıra devam etmektedir. En temel sorunlar, Kuzey İrlanda'nın anayasal durumu ve iki ana topluluk arasındaki ilişkilerdir. Çoğunlukla Protestan cemaatine mensup olan birlikçiler ve sadakatçiler, genelde Kuzey İrlanda'nın Birleşik Krallık'ın bir parçası olarak kalmasını istiyorlar. Öte yandan çoğunlukla Katolik cemaatine mensup olan İrlandalı milliyetçiler ve cumhuriyetçiler, Birleşik Krallık'tan ayrılıp birleşik bir İrlanda'ya katılmak istiyorlar. İlk gruptakiler genelde kendilerini Britanyalı olarak görmekteyken ikinci gruptakiler genelde kendilerini İrlandalı olarak görmektedirler. Sürece müdahil olanlar arasında cumhuriyetçi ve sadık paramiliterler, Britanya ve İrlanda Cumhuriyeti devlet güvenlik güçleri, politikacılar ve siyasi aktivistler bulunmaktadır. Çıkan çatışmalarda 3.500'den fazla kişi yaşamını yitirmiştir. Doğruluk Öğretmeni Doğruluk Öğretmeni (İbranice: מורה הצדק "More ha-Sedek"), Kumran'da bulunan Ölü Deniz parşömenlerinde geçen bir önderdir. Geçtiği başlıca metin Şam Parşömeni'dir. Bu parşömende Esseniler olduğu düşünülen Kumran'da izleri bulunan