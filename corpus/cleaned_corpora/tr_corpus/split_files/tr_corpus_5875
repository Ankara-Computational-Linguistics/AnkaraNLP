bir yayın yapılmamıştır. Sultantepe Höyüğü Sultantepe Höyüğü, Şanlıurfa ili'nin Harran İlçesi'nin 23,5 km. kuzeybatısında, Kötüçay ile Kömürcü Dere arasında, Sultantepe Köyü'nün hemen yanında yer alan bir höyüktür. Tepenin tabanda çapı 550 metre olup Urfa Ovası'nın en büyük höyüğüdür. Yüksekliği 43 metredir. Adana İli Kozan İlçesi yakınlarındaki, günümüzde yeri tam olarak bilinmeyen Sultantepe Höyüğü ile karıştırılmamalıdır. Höyükte ilk kazılar 1951-53 yıllarında Seton Lloyd ve Nuri Gökçe başkanlığında yapılmıştır. Daha sonra 1989 yılında N. Yardımcı ve ekibi yeniden çalışmalar yapmıştır. Höyükte saptanan tabakalanma eskiden yeniye olarak, Kalkolitik Çağ, Erken Tunç Çağı, MÖ 2. binyıl, MÖ 1. binyıl, Yeni Asur Krallığı, Helenistik Dönem, Roma Dönemi, Ortaçağ İslam Dönemi şeklindedir. Çanak çömlek buluntuları tabakalara göre, Kalkolitik Çağ saman katkılı kaba mal, Erken Tunç Çağı ince yapımlar, bej hamurlu, iç ve dış parlak açkılı mallar, MÖ 2. binyıl kum katkılı yalın mallar, MÖ 1. binyıl kum katkılı ince yapımlar, Roma Dönemi kırmızı parlak astarlı, baskı bezemeli ince yapımlar, İslam Dönemi kaba, kum katkılı, sırtlı yapımlar olarak verilmektedir. Yerleşmede Yeni Asur Krallığı Dönemi'nde (MÖ 8. – 7. yüzyıllar) büyük bir kütüphaneye sahip olduğu kazılarda ortaya çıkmıştır. Bu kütüphanede ele geçen tabletlerin önemli bir kısmı destanlara aittir. Örnek olarak Enuma Eliş, Gılgamış, Nergal verilebilir. Destanlar dışında edebi, tıbbi çalışmalar, kurgusal tarihleme ile ilgili metinler, eponim listeleri, büyü ve kehanet listeleri ve tanrılar adına düzenlenmiş ilahi metinler içeren tabletler vardır. Toplam olarak 407 tablet bulunmuştur. Bu tarz bir kütüphanenin, Asurbanipal'in Ninova'deki kraliyet kütüphanesi gibi bir kraliyet kütüphanesi olması gerektiği ileri sürülmektedir. İlginç bir buluntu da yerleşmede İskit tipi ok uçlarının bulunmasıdır. Tüm buluntular, özellikle de bir kraliyet kütüphanesi olduğu düşünülen kütüphane, yerleşmenin Yeni Asur Dönemi'nde önemli bir kent olduğuna işaret etmektedir. Kentin Asur metinlerinde geçen Huzirina olduğu anlaşılmaktadır. Dahası Kuzeydoğu Suriye'deki Tell Halaf ve Nusaybin yakınlarındaki Girnavaz Höyüğü gibi bir eyalet merkezi olduğu düşünülmektedir. Ankara Anadolu Medeniyetleri Müzesi ve Şanlıurfa Müzesi'nde sergilenen kazılarda ele geçmiş tabletler ve stelller, çiviyazısının tarih içindeki gelişimi ve Anadolu arkeolojisi açısından oldukça önemli buluntular olarak görülmektedir. Höyük üzerinde yapılmış olan su deposundan akan sular toprak kaymalarına yol açmaktadır. Diğer yandan, tepenin batı etekleri mezarlık olarak kullanılırken kuzeydoğu eteğinde ise köy evleri vardır. Olimpiyat OyunlarÄ±'nda artistik buz pateni Artistik buz pateni olimpiyat programına 1908 Yaz Olimpiyatları ile girmiştir. Uluslararası Olimpiyat Komitesi geleneksel bir kış sporu olan artistik patinajın kapalı alanda yapılabileceği ve Yaz Olimpiyatları programına alınması yönünde onay verdi. 1920 Yaz Olimpiyatları'nda da yarışmalar düzenlenmiş olup, 1924 Kış Olimpiyatları ile beraber artistik patinaj Kış Olimpiyat Oyunları kapsamına alınmıştır. Londra'da yapılan 1908 Yaz Olimpiyatları'nda dört kategoride (tek erkekler, tek kadınlar, erkekler özel figürler ve karışık takım) yarışmalar yapılmıştır. Özel figürlerde yarışmayı Rusya'dan Nikolai Panin kazanmış ve olimpiyatlarda ülkesine ilk altın madalyayı kazandıran sporcu olmuştur. Bu kategorinin tek şampiyonu kendisidir çünkü özel figürler oyunlardan sonra olimpiyat programının dışına çıkarılmıştır. Buz dansı 1968 Kış Olimpiyatları'nda gösteri sporu olarak yer almış ve 1976 Kış Olimpiyatları'ndan itibaren madalya dağıtılan bir kategori haline gelmiştir. 6 Nisan 2011'de Uluslararası Olimpiyat Komitesi artistik buz pateni takım yarışmasının olimpiyat programına alındığını duyurmuştur. Olimpiyatlara katılacak sporcuların sayısı Uluslararası Olimpiyat Komitesi tarafından sınırlandırılmıştır. Kadınlar ve erkeklerde yapılan yarışmalara otuzar sporcu, çiftlerde 20 çift, buz dansında 24 çift olimpiyatlara katılmaktadır. Yarışmalara katılacak olan sporcular 1 Temmuz itibarıyla 15 yaşını doldurmuş olmalıdır. Ayrıca katılacağı ülkenin vatandaşı olma zorunluluğu vardır. BeÅŸir Gevende Gevende, 2000 yılında Eskişehir'de kurulan müzik grubu. Grup 2002 yılına kadar "Tiny Toon Blues Band" adıyla 70'ler şarkılarından oluşan parçalarla bar performansları sergilemiş, 2003'te "Gevende" adını kullanmaya başlamıştır. Gevende, Kürtçede "düğün çalgıcısı" demektir. Grubun müzik türü Psychedelic folk ya da caz rock olarak tanımlanabilir. Grup 2005'te Roxy müzik günleri nde birinci oldu. 2005 yılında prodüktör ve "Baykuş Müzik"'in kurucusu "Sinan Sakızlı" ile tanışan ekibin İlk albümleri olan "EV," 2006 yılında "Baykuş Müzik" etiketiyle piyasaya sürülmüştür. Grup aynı sene İran, Pakistan, Hindistan ve Nepal'e bir yolculuk yapmış ve 6.000 km'lik rotada, birçok farklı mekan ve evde yerel müzisyenlerle buluşup çeşitli performanslar gerçekleştirmiştir.. 2006 -2009 yıllarını Avrupa'da sayısız salon konseri vererek ve uluslararası birçok festivale katılarak geçiren ekip, 2011 yılında yine prodüktürlüğünü Sinan Sakızlı nın yaptığı ikinci albümleri "Sen balık değilsin ki" 'yi yayınlamıştır. Bu albümde , Norveçli gitarist Eivind Aarset, bir Ermeni türküsünden esinlenilererek yazılmış "Beboyin Yerkı" parçasına eşlik etmiştir. Grubun Monochroma oyunu için hazırladıkları müzikler, soundtrack albümü olarak 3 Haziran 2014 tarihinde yayımlandı. 2015 yılında İstanbul St. Antuan Kilisesi'nde iki gün art arda verdikleri konserin albümünü yayınlayan ekip 2017 yılında "Kırınardı" albümünü yayınladı. 1994'te TÃ¼rkiye 1994'te Türkiye olayları. Müşterek Havacılık Otoriteleri Müşterek Havacılık Otoriteleri (JAA), Avrupa'da ortak güvenlik standartları ve prosedürleri belirlemeyi ve geliştirmeyi amaç edinmiş üye ülkeleri temsil eden bir havacılık kurumu. Dünyada yaygın olarak kullanılan JAA kısaltması, İngilizce Joint Aviation Authorities kavramının akronimidir. Avrupa Sivil Havacılık Konferansı'nın bir organıdır. Avrupa Havacılık Emniyeti Ajansı (EASA) yavaş yavaş JAA'nın tüm yetkilerini ve görevlerini üstlenmektedir. Serkan Ã–zver Serkan Özver (d. 11 Temmuz 1990, Mersin), Türk basketbolcudur. 2.07 metre boyundaki oyuncu forvet pozisyonunda oynamaktadır. 1990 Mersin doğumlu olan power forward mevkisinde görev almaktadır ve Beşiktaş Altyapsı'ndan yetişmiştir. Beşiktaş'ın 3 kupa kazanan kadrosunda yer almıştır. 2012-13 sezonu ortasında Final Gençlik'e kiralanmıştır. 2012-13 sezonu sonunda takımdan ayrılmıştır. 2013-14 sezonu öncesinde Türkiye Erkekler Basketbol 2. Ligi takımlarından Gamateks Pamukkale Üniversitesi'ne transfer olmuştur. Laibach (müzik grubu) Laibach n.s.k Slovenyalı bir sanat topluluğunun müzik bölümüyle ilgilenen genellikle endüstriyel metal yapan bir müzik grubudur. Grup; sahne kostümleri,klipleri ve genellikle almanca şarkı söylemeleri yüzünden neo-nazi yanlısı olmakla suçlanmışlardır. Omaha, Nebraska'daki en yÃ¼ksek binalar listesi Omaha, Nebraska'daki en yüksek binalar listesi ABD'nin Nebraska eyaletinde yer alan Omaha şehrindeki en uzun binaların listesidir. Jozef Hamon Jozef Hamon (veya Yosef Hamon, Joseph Hamon), 1450'lerde Granada'da doğdu. Her ne kadar Carmoly, Josef'in İtalya'da doğduğunu iddia etse de İmmanuel Aboab, Josef'in Endülüslü olduğuna emindir. Önce II. Beyazıt'ın, ardından Yavuz Sultan Selim'in özel doktorluğunu yapan Moşe Hamon'un babası Josef Hamon, bu padişahların düzenlediği her seferde yanlarında bulunmuştur. 1518'de Suriye-Filistin seferinden dönerken hastalanan Josef, Aralık ayında 68 yaşındayken öldü. Şam hahamı Josef ben Meir Gerson'un, Josef'in vefatının ardından anlattığı bir anekdota göre, "II. Beyazıt, çok sevdiği Jozef'ten üç gün içinde Yahudilik'ten İslam'a geçmesini ister. Üç gün sonra Sultan'ın karşısına çıkan Josef, "Biz çıkar uğruna atalarımızın dinini inkar etseydik, bugün İmparatorluğunuzda değil, İspanya'da otururduk" deyip beraberinde getirdiği hançeri Padişah'a sunup kendisinin [Josef'in] sinesine saplamısını ister. "Sadakatine hayranım" diyen II. Beyazıt, hekimine karşı olan güvenini korumaya devam eder." Atahan MenekÅŸe Atahan Menekşe, (d. 17 Nisan 1986, İstanbul) sağ bek pozisyonunda görev yapan Türk futbolcudur. Atahan Menekşe, alt yapı eğitimini Sarıyer'de almıştır. 2005 yılında takımıyla profesyonel sözleşme imzalamıştır. 2011-2012 sezonunda Bozüyükspor formasını terletmiştir. 2012-2013 sezonunda ise Elazığspor için mücadele edecektir. Trogloraptor marchingtoni Trogloraptor marchingtoni, monotipik Trogloraptoridae familyasından ve Trogloraptor cinsinden Kuzey Amerika'da endemik örümcek türü. İlk kez 2012 yılında Charles E. Griswold, Tracy Audisio ve Joel M. Ledford tarafından "Trogloraptor marchingtoni" adıyla tanımlanan tür henüz yeni keşfedilmiş olup revizyon geçirmemiştir. Erkeği 2010, dişisi ise 2012 yılında bulunmuştur. Erkek 9,7 mm boyundadır ve ön gövde ve bacakları sarı kahverengidir. Ağız parçaları turuncu kahverengidir. Mağarada ve ormanda yaşar. Amerika Birleşik Devletlerinde Oregon ile Kaliforniya sınırında Klamath-Siskiyou bölgesinde dağılım gösterir. MÃ¼cahit Atalay Mücahit Atalay (d. 26 Ekim 1991, Of), Türk futbolcudur. Kaleci pozisyonunda görev yapmakta olup, Süper Lig ekiplerinden Konyaspor'da forma giymektedir. Alt yapı eğitimini Hacettepe'de aldı. 2009 yılında Trabzonspor ile profesyonel sözleşme imzaladı. 2011-12 sezonunda 1461 Trabzon formasını giyerken, 2012-13 sezonunda Elazığspor'a transfer oldu. Amr Zeki Amr Zeki (d. 1 Nisan 1983, Mansoura), Mısırlı futbolcudur. Zaki, futbola 2001 yılında El Mansoura takımında başlamış burada 2 yıl forma giydikten sonra ENPPI takımına transfer olmuştur. 2006 yılında Rusların köklü ekiplerinden Lokomotiv Moskova'ya transfer olan Zaki, burada hiçbir maçta forma giymemiştir. Zaki, 2006 ve 2012 yılları arasında Mısır'ın köklü ekiplerinden Zamalek'te forma giymiştir. Ayrıca 2008-09 sezonunda Wigan Athletic'te, 2010 yılında da Hull City'de kiralık oynamıştır. Kısa süren Türkiye ve Elazığspor macerasından sonra Zaki, kariyerine Fas'ın köklü kulüplerinden Raja Casablanca'da devam etmektedir. Zaki, 2004 yılından beri Mısır millî futbol takımında oynamaktadır. Millî formayla çıktığı 63 maçta 30 gol kaydetmiştir. Orlando'daki en yÃ¼ksek binalar listesi Orlando'daki en yüksek binalar listesi ABD'nin Florida eyaletinde yer alan Orlando şehrindeki en yüksek binaların listesidir. Ivan Kecojević Ivan Kecojević (d. 10 Nisan 1988, Bar), Karadağlı futbolcudur. Zürich'te forma giymektedir. Kecojević 10 Nisan 1988'de Karadağ'da dünyaya geldi. Profesyonel futbol kariyerine Mornar Bar'da başlayan Kecojević ilk maçına 2004 yılında başladı. Güçlü fiziği ile dikkat çeken oyuncu 2006 yılında Teleoptik takımına transfer oldu ve 4 sene boyunca tam 40 kez forma şansı buldu ve 1 gol kaydetti. Bu sırada 2010 yılında Čukarički Stankom takımına kiralık olarak transfer olan oyuncu 25 maçta şans buldu. 2010 yılında ise OFK Beograd takımına transfer olan 1.91'lik Stoper 2 yıl boyunca 55 maçta forma giydi ve 3 gol kaydetti. Bu performansıyla dikkatleri üzerine çekemeyi başardı. Kecojevic Dany Nounkeu ve Emre Güngör'ün takımdan ayrılmasının ardından Stoper arayışlarına giren Gaziantepspor'a transfer oldu. Resmi siteden yapılan açıklamada "Kulübümüz Sırbistan’ın OFK Beograd takımında forma giyen 24 yaşındaki stoper oyuncusu Ivan Kecojevic ile 4 yıllık sözleşme imzaladı. Ivan Kecojevic Gaziantepspor’umuzda 50 numaralı formayı giyecek. Yeni oyuncumuz Ivan Kecojevic’e hoşgeldin diyor, kırmızı-siyahlı forma altında başarılar diliyoruz." açıklamalarına yer verildi. Elif Onur BaÅŸaran Elif Onur Artvin doğumlu Türk bir voleybol oyuncusu 20 Aralık 1989 yılında doğmuştur.Elif, 1.85 metre uzunluğundadır ve Smaçör konumunda oynar. Günaydın Hüzün (film) Günaydın Hüzün (Orj: "Bonjour tristesse") Otto Preminger'in yönettiği 1958 ABD yapımı film. Françoise Sagan'ın aynı adlı romanından uyarlanan filmin senaryosunu Arthur Laurents yazdı. Deborah Kerr, David Niven, Jean Seberg, Mylène Demongeot ve Geoffrey Horne filmin başrollerinde yer alır. Film renkli ve siyah beyaz sekanslar içermektedir. 1950'ler için sıradışı sayılabilecek bu durum sessiz filmlerde ve ilk sesli filmlerde yoğun olarak kullanılıyordu. Genç bir kız olan Cécile (Jean Seberg), Fransız Rivierası'nda zengin babası Raymond (David Niven) ile yaşamaktadır. Raymond'ın eski eşinin kültürlü ve olgun bir arkadaşı olan Anne (Deborah Kerr) küçük bir ziyaret için Raymond'ın villasına gelir. Bu ziyaret Cécile'i babası ile paylaştığı disiplinsiz yaşamı rahatsız edeceğini düşündüğünden rahatsız eder. Anne'e verdiği sadakat sözüne rağmen Raymond çapkınlık alışkanlığından vazgeçemez. Cécile, babasının genç ve aklı havada metresi Elsa'nın da (Mylène Demongeot) yardımıyla, Anne ile ilişkisini bitirebilmek için elinden geleni yapar. Kızın kibiri ve babanın hovardalığı Anne'i trajik sona doğru sürükler. Elazığspor (basketbol takımı) Elazığspor Erkek Basketbol Takımı, Türkiye'de Elazığ merkezli basketbol takımı. Sanica Boru Elazığspor Kulübü'ne bağlı olmakla birlikte basketbol şubesi 2010 yılında kuruldu. TB3L'nde mücadele etmektedir. Maçlarını Ahmet Aytar Spor Salonu'nda oynamaktadır. Dokuz Sekiz MÃ¼zik Dokuz Sekiz Müzik veya kısaca DSM, bir Türk müzik şirketi. 2002 yılında Ahmet Çelenk ve İsa Görgülü tarafından kurulmuştur. Yasemin Mori, Halil Sezai, Murat Boz, Fettah Can, Cem Adrian, Grup Hepsi, Aydan Kaya, Aydilge ve Koray Avcı gibi adını duyurmuş birçok isim DSM etiketiyle albüm çıkartmıştır. Gökçe Kılınçer, Sansar Salvo, Koray Avcı, Ezginin Günlüğü, Mümin Sarıkaya yine DSM bünyesinde albüm ya da tekli çıkartmış bilinen isimlerdir. 2013 yılından beri Dokuz Sekiz Müzik'e bağlı bir hip-hop müzik labelidir. Aralık 2011'de Hiphoplife.com.tr ve Pasaj Müzik ortaklığında kurulmuştur. Hiphoplife.com.tr, 2013 yılında Dokuz Sekiz Müzik ile anlaşmıştır. İlk albümleri Organize Oluyoruz Volume 3'ü, 21 Ocak 2014 tarihinde piyasaya sürmüşlerdir. Battleship (film) Battleship; 2012 Amerikan yapımı, aynı adlı klasik oyundan esinlenerek çekilen uzaylı istilası, bilim kurgu donanma savaş filmidir. Filmi Peter Berg yönetti ve Universal Pictures tarafından yayımlandı. Filmin oyuncuları Taylor Kitsch, Liam Neeson, Alexander Skarsgård, Rihanna , Brooklyn Decker ve Tadanobu Asano'dur. Film aslında 2011 yılında piyasaya sürülmesi planlanıyordu, ancak Birleşik Krallık'ta 11 Nisan 2012'de, Amerika Birleşik Devletleri'nde 18 Mayıs 2012'de piyasaya sürüldü. Dünya galası da Japonya'da 3 Nisan 2012 tarihinde gerçekleşti. 2012'de oyunu çıkartıldı. Dünya'dan gönderilen sinyaller sonucu uzaylı yaşam formlarının dünyayı ziyaret etmesi sonucu tatbikatta olan amerika donanmasının Hawaii'yi ve dünyayı kurtarmasını konu almıştır. Transformers serisinin başarısı nedeniyle, besteci Steve Jablonsky resmi soundtrack sanatçısı seçildi. Müziği Jablonsky besteledi ve rock gitaristi Tom Morello gitarist olarak eşlik etti. 3 Nisan 2012'de Tokyo'da gerçekleştirilen filmin dünya galasına yönetmen Peter Berg, oyuncular Taylor Kitsch, Brooklyn Decker, Alexander Skarsgård ve Rihanna katıldılar. Daha sonra filmin promosyonu için aynı grup Madrid, Londra ve Cartagena'yı içine alan bir tanıtım gezisi düzenledi. Film eleştirmenlerinden genelde kötü eleştiriler aldı. 19 Mayıs 2012 itibarıyla, Metacritic, 100 üzerinden 20 puan vermiştir. (39 yoruma göre) , Rotten Tomatoes ise 190 değerlendirmeye dayanarak filme % 34'lük "çürüme" ve 10 üzerinden 4,6'lık bir skor bildirdi. "Battleship" DVD ve Blu-ray Disc'te 20 Ağustos 2012'de İngiltere'de satışa sunulmuştur, ve 28 Ağustos'ta ABD ve Kanada'da satışa çıkacaktır. Astronominin zaman Ã§izelgesi Bu sayfa astronomi biliminin zaman çizelgesini içerir. Roket ve füze teknolojisi zaman çizelgesi Bilgisayarın zaman çizelgesi Nike Maxim Nike Maxim, Nike tarafından üretilen futbol topu. İlk kez 2012-13 sezonunda kullanılmıştır. Aynı zamanda, topta Nike'ın RaDaR teknolojisi kullanılmıştır. Top; ilk sezonunda Premier League, La Liga, Serie A ve Süper Lig'de kullanılmıştır. Djalma Campos Djalma Braume Manuel Abel Campos (d. 30 Mayıs 1987, Luanda), Angolalı futbolcu. Forvet pozisyonunda görev almakta olup, Süper Lig ekiplerinden Alanyaspor'da forma giymektedir. 1987 yılında eski Benfica ve Braga'lı futbolcu Abel Campos'un oğlu olarak doğan Djalma Campos, Futbol hayatına 2003 yılında Loures'da başladı. 2004 yılında ise Alverca bu oyuncuyu transfer etti. 2 sene Alverca'da forma giyen futbolcu, 2006'da Marítimo B takımına transfer oldu. A takımda da bir kere şans bulan oyuncu 5 Mayıs 2007'de ilk Profesyonel maçına çıktı. Bu maçta yetersiz bulunan Angolalı bu sırada Marítimo B takımında parlamaya başladı 21 maçta 4 gol kaydeden Djalmo, kısa süre sonra A takıma alındı ve Marítimo formasıyla 5 sene boyunca 96 maçta oynayıp 19 gol kaydetti. 2 Mayıs 2011'de ise Porto'ya transfer olan Campos, ilk maçına Rio Ave karşısında çıktı ve 5-2'lik galibiyette bir de asist yaptı. Toplamda ise 14 maçta 1 gol kaydedebildi. 2012-13 sezonu başında Porto'dan satın alma opsiyonuyla Kasımpaşa'ya kiralık transfer olmuştur. Kasımpaşa'da ilk 3 hafta boyunca 4 asist yapma başarısı göstermiştir. Süper Lig'in 3.haftasında Elazığspor karşılaşmasında 3 asist yapan Djalma, bir sonraki asistini ligin 10.haftasındaki Bursaspor karşılaşmasında yaptı. Süper Lig'in 12.haftasında Akhisar Belediyespor deplasmanında ise ilk golünü atan Djalma, bu maçı Kasımapaşa'nın 2-0 yenmesinde büyük pay sahibi oldu. Bu maçtan bir sonraki hafta Orduspor maçında da asist yapan Djalma Campos, bir hafta kadroya sakatlığı nedeniyle dahil olamamış 15.hafta Gençlerbirliği maçında ise 2 asist yapmıştır. Kasımpaşa formasıyla son asistini 22.hafta Sivasspor'a karşı yapan Djalma, 26.hafta oynanan Beşiktaş ve Süper Lig'in son haftası oynanan İstanbul BB maçında da birer gol atmıştır. Djalma Campos Kasımpaşa SK'da geçirdiği bir sezonda böylelikle 9 asist 3 gollük performansla tamamlamış fakat Kasımpaşa oyuncunun satın alma opsiyonunu kullanmamıştır ve kadrosuna Hollandalı Ryan Babel'i katmıştır. 6 Eylül 2013'te Konyaspor'a kiralık olarak gelmiştir. 30 sırt numaralı formayı giymektedir. İlk golünü ise Antalyaspor'a atmıştır. Djalma Uğur Tütüneker yönetiminde sezonun ilk yarısını 2 asist 1 gol ile tamamlamıştır. Daha sonra Mesut Bakkal'ında gelmesiyle Alexander Hleb, Hasan Kabze ve Theofanis Gekas dörtgeninin en önemli parçalarından biri olmuş ve skora etki eden bu dörtlü takımını birçok galibiyete ulaştırmıştır. 1 Eylül 2015'te Gençlerbirliği'ne bir yıllığına kiralandı. NesimÅŸehr Nesimşehr (Farsça: نسيم شهر), İran'ın Tahran Eyaleti'nde şehir. Eyaletin Baharistan şehristanı'nın yönetim merkezi şehrin 2006 yılı resmi nüfusu 135.824 kişi ve 31.620 hanedir. Şehrin eski adı 'Ekberabad' (Farsça: اکبر آباد)'dır. NasÄ±rabad Nasırabad (Farsça: نصيرآباد) ayrıca Nasırşehr olarak da bilinir, İran'ın Tahran Eyaleti'nde şehir. Eyaletin Baharistan şehristanı'nın Merkezi bahşı'nda bulunan şehrin 2006 yılı resmi nüfusu 23.802 kişi ve 5.764 hanedir. Şehir, Tahran ve İslamşehr'in güneybatısında 65 numaralı karayolu üzerinde bulunmaktadır. Günümüzde İslamşehr'in metropol sınırları içerisinde kalmıştır. Muhammed Ahmed Faris Muhammed Ahmed Faris (Arapça: محمد أحمد فارس‎; d. 26 Mayıs 1951, Halep, Suriye), Suriyeli bir askeri havacı. Uzaya giden ilk Suriyeli ve ikinci Arap'tır. 1973 yılında Halep Hava Harp Okulu'ndan mezun oldu. Albay rütbesiyle Suriye Hava Kuvvetleri'nde pilot olarak görev yaptı. 30 Eylül 1985 tarihinde Interkosmos uzay uçuşu programına katılmak üzere seçildi. Navigasyon programlarına katıldı. 22 Temmuz 1987 yılında Mir uzay istasyonunda Soyuz TM-3 Araştırma aracı ile Kozmonot olarak uzaya gitti ve uzayda 7 gün 23 saat ve 5 dakika kaldi. Soyuz TM-2 gemisiyle Dünya'ya döndü. 30 Temmuz 1987 tarihinde Sovyetler Birliği Kahramanı unvanı verildi ve Lenin Nişanı'na layık görüldü. Uzay uçuşundan sonra Halep'te Suriye Hava Kuvvetleri'ndeki görevine geri döndü. Evli ve üç çocuk babasıdır. General rütbesine sahip olan Muhammed Ahmed Faris 4 Ağustos 2012 tarihinde Suriye iç savaş sırasında, Beşar Esad hükümetine isyan ederek rejim muhaliflerine katıldı. 5 Ağustos'ta Türkiye'ye sığındı. Sadrazam (iskambil oyunu) Sadrazam , Dai Hin Min isimli İskambil Oyununun Türkleştirilmiş versiyonudur. Amaç üç veya daha fazla oyuncunun elindeki kartlardan kurtulmasıdır. Böylelikle ilk elindeki kâğıtlardan kurtulan oyuncu "Sadrazam" olur. Oyunun kuralları Dai Hin Min'e çok benzer. Elindeki kâğıtlardan ilk kurtulan oyuncu oyunu kazanır ve puan toplar. Dört kişi ile oynanan bir oyunda, ilk elindeki kâğıtları bitirerek "Sadrazam" olan oyuncu 3 puan, ikinci oyuncu ise 1 puan alır. İki kişi kâğıtlarını bitirdikten sonra, oyun sona erer ve tekrar baştan başlanır. Soldaki oyuncuya ilk önce desteyi kestirdikten sonra tüm kâğıtlar saat yönunde teker teker dağıtılır. Tüm kâğıtlar dağıtıldığında, oyuna başlanmaya hazırdır. Kağıt dağıtma işlemini her oyuncu sırayla yapar. Kağıtların dizilişi en düşükten en yükseğe göre aşağıdaki gibidir. Kağıdın renginin veya işaretinin bir önemi yoktur. Burada amaç eldeki kâğıtlardan kurtulmaktır. İlk oyuncu tercihen elindeki en küçük kağıdı atarak başlar, ve diğer oyuncularda yükselterek devam eder. Örneğin, eli başlatan oyuncu 3 ile başlarsa, diğer oyuncularda sırayla masadaki kağıdı yükselterek devam eder. Oyuncular eğer ellerinde daha yüksek kâğıt yoksa, veya o sırada atmak istemezlerse "Pas" diyebilirler. Pas diyen oyuncu o el bir daha oyuna giremez. Üç oyuncunun da pas diyip, yeni bir ele başlanmasını beklemek zorundadır. Kağıtları teker teker atabilmenin yanı sıra aynı sayıya sahip kâğıtları hep birlikte atmak mümkündür. Örnegin, eğer eli başlatan oyuncu iki tane 3'ü aynı anda atarsa, o zaman diğer oyuncular da yükseltirken iki kâğıt atmak zorundadırlar. Örnegin, iki tane 3 ile başlanan bir ele iki tane 5 atılarak sıradaki oyuncu devam edebilir, ama tek bir 5 atamaz. Bu şekilde ele tekli, ikili, üçlü veya dörtlü olarak aynı değere sahip kartlar atılarak başlamak mümkündür. David Morris (oyuncu) David Cedric Morris (11 Eylül 1924 – 29 Ekim 2007) İngiliz ressam ve oyuncu. "Charlie'nin Çikolata Fabrikası" (2005) filmindeki Büyükbaba George rolü ile bilinir. A Touch of Cloth A Touch of Cloth, Charlie Brooker ve Daniel Maier tarafından yaratılan bir İngiliz komedi dizisi. İngiliz dedektif-suç drama parodisi olan dizinin başrollerini John Hannah (kişisel sorunları olan bir polis dedektifi Jack Cloth rolünde) ve Suranne Jones (Jack Cloth'un biseksüel meslektaşı Anne Oldman rolünde) paylaşıyor. "A Touch of Cloth - The First Case", DVD formatında 3 Eylül 2012 tarihinde İngiltere'de piyasaya sürüldü. Dizinin, İngiltere dışındaki ülkelerde henüz DVD'si yayımlanmamıştır. Sezon 2 ve 3, 1 Eylül 2014 tarihinde İngiltere'de yayımlandı. AÅŸkta Mutlu Son Yoktur Aşkta Mutlu Son Yoktur, 2013 yılı yapımı romantik komedi filmi. John McKay'in yönettiği filmin başrollerinde Karen Gillan, Stanley Weber ve Freya Mavor bulunmaktadır. Yapımcılığını Claire Mundell ve Wendy Griffin, yazarlığını ise David Solomons'un yaptığı filmin galası 30 Haziran 2013'te Edinburgh Uluslararası Film Festivali'nde gerçekleşti. Filmin çoğu Glasgow'daki Merchant City'de çekilmiştir. Coming Up (dizi) Coming Up İngiliz televizyon kanalı Channel 4'te yayınlanan televizyon dizisidir. İlk serisi 2006 yılında olmuştur ve 6.serisi 2011 yılında gösterilmiştir. Abali Abali (Farsça: آبعلي‎), İran'ın Tahran Eyaleti'nde şehir. Eyaletin Demavend şehristanının Rudehen bahşı'nda bulunan şehrin 2006 yılı resmi nüfusu 2.607 kişi ve 727 hanedir. Abali, Tahran'ın 56 km. doğusunda, Tahran'ı 'Şimal' (Şomal) bölgesine bağlayan 77 numaralı karayolu üzerindedir. Ayrıca bahş merkezi Rudehen'e 8 km., şehristan merkezi Demavend'e 28 km. uzaklıktadır. Inadmissible Evidence Inadmissible Evidence John Osborne'un Kasım 1964 yılında yazdığı bir oyundur. 1968 yılında filmi çekilmiştir. Harley Street (dizi) Harley Street 2008 yılı ITV yapımı İngiliz tıbbi drama türündeki televizyon dizisi. Eliza Poe Elizabeth Arnold Hopkins Poe (d. 1787 – ö. 8 Aralık 1811), oyuncu ve Edgar Allan Poe'nun annesi. Eliza Arnold, 1787'nin ilkbaharında, Henry ve Elizabeth Arnold çiftinin çocuğu olarak Londra'da doğdu. Annesi Londra'da 1791-1795 yılları arasında tiyatro oyuncusu olarak çalıştı. Henry 1789'da öldü. Anneyle kızı Kasım 1795'te İngiltere'de ABD'ye doğru gemiyle yola çıktı ve 3 Ocak 1796'da Boston, Massachusetts'e vardı. Eliza Boston'da sahneye ilk defa dokuz yaşında, ABD'ye gelişinden yalnızca üç ay sonra çıktı. David Garrick tarafından yazılmış "Miss in Her Teens" adlı bir farsta Biddy Blair adında bir karakteri oynadı ve "Portland Herald"da şu sözlerle övüldü: "Miss Biddy'de Bayan Arnold, tüm övgülerin üzerinde... Yalnızca dokuz yaşında bir bayan olmasına karşın bir aktris olarak gücü, kendisine daha olgun yaşlarda da saygınlık kazandıracaktır." Aynı yıl Elizabeth, Arnoldlarla İngiltere'den gemiyle yolculuk etmiş Charles Tubbs adında bir müzisyenle evlendi. Bu küçük aile, Charleston Comedians adında bir tiyatro grubu kurmak için Bay Edgar adlı bir müdüre katıldı. Eliza'nın annesi Elizabeth, topluluk Kuzey Karolina'da turnedeyken öldü. Ölümüyle ilgili fazla bilgi yoktur. Ancak 1789'dan sonra tiyatro kayıtlarında yer almadığından, bu tarihten kısa bir süre sonra öldüğü tahmin edilir. Annesinin ölümünden sonra Eliza, tiyatro topluluğuyla birlikte kaldı. O dönemin aktörleri için geçerli olan geleneği izleyerek, şehirden şehre, her bir şehirde aylarca kalarak oyunlar sergiledi. Aktörler, tiyatrolar ve seyirciler, geniş yelpazeli ince bir zevke sahipti. Eliza'nın oynadığı en etkileyici sahnelerden biri Philadelphia, Pensilvanya'daki Independence Hall'un yakınlarında bulunan, iki bin koltuk kapasiteli Chestnut Street Theater'dı. Kariyeri boyunca Eliza, koroda şarkı söylediği ve dans ettiği roller ile William Shakespeare karakterleri Juliet Capulet ve Ophelia da dahil olmak üzere, 300 civarında rolde oynadı. 1802 yazında, on beş yaşındayken Eliza, Charles Hopkins'le evlendi. Hopkins üç yıl sonra, Ekim 1805'te, muhtemelen sarıhumma nedeniyle öldü ve Eliza on sekiz yaşında dul kalmış oldu. Baltimore doğumlu David Poe Jr. Eliza'yı Norfolk, Virginia'da sahnede gördü ve ailesinin hukuk okuması yönündeki planlarını terk ederek, tiyatro topluluğuna katıldı. Poe, Eliza ile 1806'da, Hopkins'in ölümünden altı ay sonra evlendi. Çift Boston'a yerleşmeden önce New England'ı ve kuzeydoğunun geri kalanını dolaştı ve Richmond, Philadelphia gibi şehirler ile New York'ta bir açıkhava tiyatrosu gibi birçok yerde sahne aldı. Her hafta yaklaşık bin seyirci kapasiteli tiyatrolarda sahne alarak, otuzar haftalık arka arkaya üç sezon boyunca Boston'da kaldılar. O dönemki eleştirilerde daha çok Eliza'nın "ilginç vücut yapısı" ile "tatlı melodik sesi"ne dikkat çekiliyordu. Zor zamanlar olmasına karşın, çiftin iki oğlu oldu: William Henry Leonard Ocak 1807'de (nikâhlarından dokuz ay sonra), Edgar ise, 19 Ocak 1809'da, topluluğun sahneye çıktığı Boston Common yakınlarındaki bir pansiyonda doğdu. Eliza, Edgar'ın doğumuna 10 gün kalana dek sahneye çıkmaya devam etti ve yüksek olasılıkla oğluna Charleston Comedians'ın kurucusu Mr. Edgar'dan esinlenerek bu adı verdi. Aile 1809 yazında New York'a taşındı. Eliza genellikle oyunculuk yeteneğinden dolayı övülürken, David'in performansları muhtemelen sahne korkusu nedeniyle, rutin olarak şiddetle eleştiriliyordu. Sinirli ve alkolik biri olan David, sahneyi ve ailesini, New York'a taşındıktan yaklaşık altı hafta sonra terk etti. David'in akıbeti bilinmemekle birlikte, 11 Aralık 1811'de Norfolk'da öldüğünü gösteren bazı deliller vardır. Onun yokluğunda Aralık 1810'da Eliza, Rosalie adında bir çocuk daha doğurdu. Rosalie sonraları, "geç kavrayan" biri olarak tarif edildi ve büyük olasılıkla kendisinde zekâ geriliği vardı. Eliza çeşitli yerleri dolaşarak sahneye çıkmayı sürdürdü. 1811'de, bir oyun için Richmond, Virjinya'da bir pansiyonda kaldığı sırada Eliza, kan tükürmeye başladı. Sahneye çıkma sıklığı azaldı ve Ekim 1811'de sahneyi tamamen bıraktı. Son performansı 11 Ekim 1811'de "The Stranger" adlı oyunda sergilediği Kontes Wintersen rolüyle oldu. Eliza'nın hastalığı sırasında oyuncu arkadaşları Bay ve Bayan Luke Usher (ki adları Poe'nun "The Fall of the House of Usher" öyküsüne ilham vermiş olabilir) çocukların bakımını üstlendi ve Richmond bölgesindeki birçok kişi Eliza'nın sağlığıyla ilgilendi. O yıl 29 Kasım'da Richmond Theater, Eliza yararına bir performans sergiledi. Yerel bir yayın olan "Enquirer", Eliza'nın yardıma ihtiyacı olduğunu şöyle duyurdu: "Bu gece, "Bayan Poe", hastalığın yatağına mahkûm ve çevresi çocuklarıyla sarılı halde yardımınızı istiyor ve "bunu belki de son kez istiyor"." Eliza sonunda 8 Aralık 1811 Pazar sabahı, yirmi dört yaşında, ertafı çocuklarıyla sarılı halde öldü. Genellikle, Eliza Poe'nun veremden öldüğü kabul edilir. Richmond'daki St. John's Episcopal Church'te gömülüdür. Tam olarak nereye gömüldüğü bilinmemektedir, anısına yapılmış abide tüm genel alanı temsil etmektedir. Ölümünden sonra üç çocuğu birbirinden ayrıldı. William Henry Leonard Poe babasının anne ve babasıyla Baltimore'da yaşamaya başladı, Edgar Poe Richmond'da yaşayan John ve Frances Allan tarafından alındı ve Rosalie Poe, Richmond'dan William ve Jane Scott Mackenzie tarafından evlat edinildi. O öldüğünde çok küçük olmasına karşın Edgar Poe, Eliza Poe'nun ölümünden ağır şekilde etkilendi. Çoğu eseri bu etkiyi yansıtır. Basılmış ilk eseri "Metzengerstein"de büyük bir evi etkisi altına alan bir yangından söz edilir ki, bu muhtemelen, Eliza'nın sahne aldığı Richmond Theatre'ı tahrip eden yangındır. Yangın Aralık 1811'de, Eliza'nın ölümünden yalnızca üç hafta sonra gerçekleşti. Annesinin ve eşi Virginia gibi hayatındaki bazı kadınların erken yaşta kaybı ayrıca, Edgar Poe'nun edebi eserlerinde sıklıkla görülen genç kadınların ölümü temasına ilham vermiş olabilir. Bu tema "Kuzgun" gibi eserlerinde de mevcuttur. Teve2 tarafından yayınlanan programların listesi teve2'de daha önce yayınlanmış ve günümüzde yayınlanmakta olan televizyon programlarının bir listesidir. Ercumend Ercumend (Farsça: ارجمند‎), İran'ın Tahran Eyaleti'nde şehir. Eyaletin Firuzkuh şehristanı'nın aynı isimli Ercumend bahşı'nda bulunan ve bu bahşın yönetim merkezi olan şehrin 2006 yılı resmi nüfusu 1.688 kişi ve 474 hanedir. Erhan Erol Dr. Erhan Erol (d. 21 Mayıs 1965, İstanbul), 2004-2014 yılları arasında Gaziosmanpaşa Belediye Başkanı. Erhan Erol, 1965 yılında İstanbul’da doğdu. İlk ve orta öğrenimini İstanbul Gaziosmanpaşa Cemal Gürsel İlköğretim Okulu'nda tamamladı. Lise öğrenimini İstanbul Gaziosmanpaşa Vefa Poyraz Lisesi'nde tamamladı. 1990 yılında Uludağ Üniversitesi Tıp Fakültesi’nden mezun oldu. 1993 yılına kadar 1. basamak sağlık kurumlarında yönetici hekimlik yaptı. 1993-1995 yılları arasında İstanbul İl Sağlık Müdürlüğü’nde Sağlık Projesi İl Koordinatörlüğü’nde çalıştı. Dünya Sağlık Örgütü’nün Sağlık Bakanlığı ile ortaklaşa yürüttüğü “Gaziosmanpaşa Gecekondularda Sağlıklı Yaşam Projesi”nin sorumluluğunu yürüttü. 1995-2004 yılları arasında Gaziosmanpaşa Sağlık Grup Başkanı olarak görev yaptı. 2004 yılında yapmış olduğu Gaziosmanpaşa Sağlık Grup Başkanlığı görevinden istifa ederek, 2004 Mahalli İdareler Seçimlerinde Gaziosmanpaşa Belediye Başkan Adayı oldu ve Adalet ve Kalkınma Partisi'nden Gaziosmanpaşa Belediye Başkanı seçildi. G 29 Mart 2009 tarihli Mahalli İdareler Seçimleri’nde ikinci defa belediye başkanı seçildi. My World My World Kanadalı şarkıcı Justin Bieber'ın ilk EP albümüdür. Albüm, iki bölüm olarak yayınlanmıştır ve devam albümü My World 2.0'dur. "My World"ün ilk partı, EP albümdür. 17 Kasım 2009'da Island Records tarafından yayınlanmıştır ve devam albümü My World 2.0 23 Mart 2010'da yayınlanmıştır. Bieber, albüm boyunca birçok önemli isimle çalışmıştır ve bu isimler; Usher, Tricky Stewart, The-Dream, Midi Mafia ve daha fazlasıdır. Şarkılar daha çok 'genç aşkını' anlatıyor ve Bieber, bu albümden sonra geleceğin en iyi şarkıcılarından biri olarak gösterilmiştir. Albüm, R&B ve pop özgüleri içerir. Albümün ilk Single'ı One Time 7 Temmuz 2009'da yayınlanmıştır ve ülkelerde ilk beşe girmiştir. Ve diğer üç Single'da ITunesda yayınlanmıştır. Diğer Single One Less Lonely Girl, 6 Ekim 2009'da yayınlanmıştır. 26, Ekim 2009'da yayınlanan üçüncü Single Love Me ve son single Favourite Girl'de 3 Kasım 2009'da yayınlanmıştır. Bu iki single'da TOP 40 Ve TOP 100'e albüm yayınlanmadan girmiştir. Bieber, albüm yayınlanmadan önce Urban Behavior Tour'da performans sergilemiştir. Dört konserden oluşan bu mini tur, radyo/televizyon şirketi Urbam Behavior'la aynı ismi taşıyor. Ayrıca Bieber, Taylor Swift'in Fearless Tour'una da ön sanatçı olarak katılmıştır. Bieber, mini turun da adını taşıyan Urban Behaviour şirketinin düzenlediği tura çıkmıştır. Tur, 1 Kasım 2009'da başlayıp 6 Kasım 2009'da sona ermiştir. Ancak, Bieber turun açılış konseri Vancouver konserine hastalığı sebebiyle çıkamamıştır. My World 2.0 My World 2.0, Kanadalı şarkıcı Justin Bieber'ın iki bölüm olarak piyasa sürülen albümlerinin ikincisidir ve şarkıcının ilk tam stüdyo albümüdür. Bu albüm, My World'lerin ilk bölümü olan My World'ün ilk platinyum sertifikası almasına neden olmuştur. Bu iki albüm de Island Records tarafından satışa sunulmuşur. Bieber, bu albümde, bir önceki albümünde çalıştığı Tricky Stewart & The-Dream ve Midi Mafia ile çalışmıştır. Bunlara ek olarak Bryan-Michael Cox, ve The Stereotypes albüm çalışmalarında Bieber'a yardımcı olmuştur. Bu albüm, bir önceki albüm gibi R&B tarzı içerir fakat daha olgun bir yapıya sahiptir. Albümde, R&B haricinde pop ve hip-hop ezgileri görülmektedir. Albüm, U.S. Billboard 200'de 1 numaraya kadar yükselmiştir ve 283,000 kopya satmıştır. Bu, Bieber'ı Steve Wonder'ın 1963 yılında 1 numaraya kadar yükselişinden sonraki ilk genç sanatçı rekorudur. Bieber, albümün çıkışından sonra ilk albümü My World ve My World 2.0'yu kapsayan My World Tour'a çıkmıştır. Albümün ilk teklisi "Ludacris" ile yaptığı düet olan "Baby"dir. Ve ilk single, 18 Ocak 2010'da yayınlanmıştır. Diğer iki dijital tekli "Never Let You Go", 2 Mart 2010, "U Smile", 16 Mart 2010'da yayınlanmıştır. "Somebody To Love" radyolarda çalınıp dijital ortamda bulunmayan tek single'dır ve 20 Nisan 2010'da yayınlanmıştır. "U Smile" ise ilk olarak 24 Ağustos 2010'da radyolarda çalınmaya başlanmıştır. Orijinal şarkı listesi Şubat 26, 2010'da Bieber'ın sitesinden onaylandı. Believe (Justin Bieber albümü) Believe, Kanadalı pop şarkıcısı Justin Bieber'ın üçüncü stüdyo albümüdür. Albüm, 19 Haziran 2012'de tüm dünya çapında yayınlanmıştır. Albüm, diğer iki albümün aksine 'genç popu' ezgilerini geride bırakmış, dans-pop'u, hip-hop gibi ezgilere yer vermiştir. Bieber, Darkchild, Hit-Boy, Diplo and Max Martin gibi kişilerle işbirliği yapmıştır. Şarkı sözlerinin on iki tanesi Bieber tarafından ona destek olunarak yazılmıştır. "Boyfriend" albümün lider teklisi olarak 26 Mart 2012'de yayınlanmıştır. Açılış haftasında 521,000 dijital CD satılan albüm, Billboard Hot 100'e ikinci sıradan giriş yapmıştır. Single'ların ikincisi "As Long As You Love Me" ise 26 Haziran 2012 tarihinde yayınlanmıştır. 3.single ise 13 Kasım 2012 tarihinde yayınlanan Beauty and a Beat olmuştur. Ayrıca Justin Bieber 29 Ocak 2013'te "Believe" albümünün akustik versiyonunu çıkaracaktır. 1 Mart 2012'de Justin Bieber , "The Ellen DeGeneres Şov"'a katıldığında yeni albümü "Believe" in ilk teklisiin "Boyfriend" olacağını duyurdu. Bu Single, 26 Mart 2012'de yayınlandı. Şarkı, Bieber ve Mike Posner tarafından yazılmış, düzenlemesi ise Posner ve Mason Levy tarafından yapılmıştır. Bieber, ayrıca internet sitesinden yaptığı oylamada "Boyfriend" için iki kapak yayınladı ve hayranlarından birini seçmelerini istedi. Oylama sonucunda en çok oy alan kapak fotoğrafı, single'ın orijinal kapağı oldu. Believe ilk haftasında 374.000 kopya satarak Billboard 200 listesine 1 numaradan giriş yapmıştır. Bu albüm Justin Bieber'ın Amerika'da 1 numara olan dördüncü albümü olmuştur. Albüm ikinci haftasında 115.000 kopya satmıştır. Albüm 31 Temmuz 2012'de RIAA tarafından platin plak ile ödüllendirilmiştir. Albüm Amerika'da 1.500.000 kopya satmıştır Albüm Kanada'da ilk haftasında 57.000 kopya satmıştır ve Kanada listelerine 1 numaradan giriş yapmıştır. İngiltere'de ise ilk haftasında 38.115 kopya satmıştır ve UK Top 40 Albums listesinde 1 numaradan giriş yapmıştır. Bieber, Twitter'ı kullanarak yeni albümü "Believe" in Mart 2012'de yayınlanacağını söyledi. 1 Mart'ta The Ellen DeGeneres Show'a katıldığında ilk Single'ın "Boyfriend" olacağını hayranlarına duyurdu ve 26 Mart 2012'de ilk single Boyfriend yayınlandı. Island Def Jam, ikinci single'ın "As Long As You Love Me" olacağını onayladı ve şarkı 11 Haziran 2012'de yayınlandı. Diğer single Die In Your Arms ise 29 Mayıs 2012'de ITunes'de yayınlandı. Bieber üçüncü single olarak "Beauty And A Beat"'i seçti. Şarkı 13 Kasım 2012'de yayınlandı. 7 Mayıs 2012'de Bieber, Anneler günü için "Turn to You (Mother's Day Dedication)" başlıklı bir şarkı yayınlayacağını söyledi ve şarkı yayınlandı. Ancak şarkı, "Believe" albümünün final şarkı listesinde yer almadı. Peoria'daki en yÃ¼ksek binalar listesi Peoria'daki en yüksek binalar listesi ABD'nin Illinois eyaletinde yer alan Peoria şehrindeki en yüksek binaların listesidir. Peoria, Illinois Peoria ABD’nin Illinois eyaletinde yer alan bir şehir. Illinois Nehri üzerinde bulunan en büyük yerleşim yeri olan Peoria, aynı zamanda Peoria County’nin de idari merkezidir. 1691 yılında Fransız kâşif Henri de Tonti tarafından kurulan şehir, Illinois eyaletindeki en eski Avrupa kökenli yerleşim yeridir. 2010 nüfus sayımına göre 115.007 kişi ile Illinois eyaletindeki en büyük yedinci şehirdir. Olta Olta; genel anlamıyla iğne, beden ve yardımcı malzemelerin bir araya getirilmesiyle hazırlanan ve balık tutmaya yarayan düzenek. Daha özel anlamıyla ise mantara, kasnağa veya makaraya sarılı, olta takımının elde bulundurulan, kelebek mantarıyla fırdöndü arasında yer alan kısmıdır. Anlam ayrımını sağlamak amacıyla olta düzenekleri olta balıkçıları tarafından genellikle "olta takımı", "olta seti" gibi tamlamalarla anılır. Olta sözcüğü Türkçeye İtalyanca "gidip gelmek" anlamındaki volta sözcüğünden geçmiştir. Ancak "balık tutma düzeneği" anlamı Türkçeye hastır. Yusuf Ã‡apraz Anadolu Lisesi Yusuf Çapraz Anadolu Lisesi (YÇAL), Edirne'nin Keşan ilçesinde bulunan ve üç dilde eğitim yapan bir Anadolu Lisesi. Okul Yusuf Çapraz tarafından yaptırılmıştır. İlk öğrencilerini Ekim 1994'te almıştır. Philadelphia'daki en yÃ¼ksek binalar listesi Philadelphia'daki en yüksek binalar listesi ABD'nin Pensilvanya eyaletinde yer alan Philadelphia şehrindeki en yüksek binaların listesidir. Akçay 1 Akçay 1 Höyüğü, Antalya İl merkezinin 25 km. kuzeybatısında, Elmalı İlçesi'nin 24 km. güneybatısında, Akçay Beldesi'nin 1 km. kadar güneydoğusunda yer alan bir höyüktür. Tepe, 125 metre çapında yassı bir tepedir. Elmalı Ovası'ndaki az sayıdaki Neolitik Çağ yerleşimi gösteren höyükten en önemlilerinden biri olarak görülmektedir. Höyük'te ilk araştırmalar 1949 yılında M. S. F.. Hood tarafından yapılmıştır. Daha sonra 1961-62 yıllarında Macteld J. Mellink tarafından yüzey toplaması yapılmıştır. Yüzeyden toplanan çanak çömlek parçalarına dayanılarak Höyük'te Neolitik Çağ, Kalkolitik Çağ - Erken Tunç Çağı ve Bizans Dönemi olmak üzere üç yerleşim evresi olduğu ileri sürülmektedir. Neolitik Çağ çanak çömleğinin çoğunluğu tepenin batı tarafından toplanmıştır. İyi arıtılmış kilden, küçük taşçık, kum ve şist katkılı hamurludurlar. Büyük kısmı açkılandıktan sonra pişirilmiştir ancak fırınlama iyi değildir. Yüzeylerinde bazen koyu kırmızıdan pembemsi kırmızıya değişen ya da açık kahverengi astar kullanılmıştır. Biçim olarak dışa doğru düzgün açılan kaplar ve çömlekler çoğunluktadır. Tüp ve ilmik kulplar da vardır. İki tip bezeme görülmektedir. Bunlar, astarsız veya beyaz astarlı zemin üzerine pembemsi – kırmızı, açık kahverengi boya bezeme ile açkıdan sonra yapılmış olan derin çizgi bezemelerdir. Tepenin batı kesiminde obsidiyen iki dilgi ve birkaç çakmak taşı parça bulunmuştur. Tepenin batı tarafından bulunmuş olmasına karşın hangi çağa ait olduğu konusunda bilgi verilmemiştir. Aldo Aldo, (doğum ismiyle Adnan Büyükgüner 1935 Almanya ) Türk sahne sanatçısı, şarkıcı ve doktordur. Almanya'da dünyaya geldi ve Amerika Birleşik Devletleri'nde tıp eğitimini tamamladı. Türkiye'de İstanbul Üniversitesi Orman Fakültesi Orman Mühendisliği bölümünden Mezun oldu 12 yaşında Türkçeyle tanışan Aldo'nun aynı zamanda başta Almanca, Fransızca, İngilizce, İtalyanca ve Rumence olmak üzere birçok yabancı dili akıcı şekilde konuştuğu bilinmektedir. Küçük yaşlarda bale eğitimi de alan Aldo Türkiye'de gece hayatının önemli kulüplerinde sahne alarak ün kazanmıştır. Şarkıcı veya Doktor unvanlarıyla da anılan Aldo, 1987 yılında Köyüm Plak ve Kasetçilik'ten "Ayrılık Çeşmesi" isimli albümü yayımlandı. 1994 yılında Radyo Fener'de 'Aldo'nun Çay Saati' adlı programı hazırlayıp sundu. Evlilik öncesi cinsel ilişki Evlilik öncesi cinsel ilişki, birbirlerine evlilik bağı ile bağlı olmayan kişiler arasında yaşanan cinsel ilişkidir. Tarihsel olarak evlilik öncesinde yaşanan cinsel ilişki birçok kültür ve inançta bir tabu olmuştur. 1950'li yıllara dek batı toplumlarında "evlilik öncesi seks" evlenme aşamasındaki çiftlerin cinsel ilişkiye girmesi durumunu tanımlamak için kullanılmıştır. Günümüzde ise evlilik öncesi seks tabiri çiftlerin evlilik aşamasında olması ya da olmaması göz önünde bulundurulmaksızın birbirine evlilik bağı ile bağlı olmayan çiftlerin cinsel ilişki yaşamasını tanımlamak için "evlilik dışı cinsel ilişki" anlamında da kullanılmaktadır. Bugün özellikle batı toplumlarında cinsel ilişkinin artık bir tabu olmaktan çıkması ve evliliğin seks için bir ön koşul olması durumunun son bulması ile birlikte bu ifadenin yerini tutabilecek "evlilik-dışı seks, ergen cinselliği" gibi ifadeler önerilmektedir. Sebze orkestrasÄ± Sebze Orkestrası, (Das erste Wiener Gemüseorchester) Avusturya'nın Viyana kentinde on bir müzisyen (10 müzisyen, 1 aşçı ve bir ses teknisyeni) bir araya gelip ilginç özelliği müzik aletlerinin sebzeden yapılan bir orkestra kurdu. Sebze orkestrası taze sebzeleri soyarak, keserek ya da oyarak birer müzik aleti yapıyorlar. Mesela havuç flüt, balkabağı davul, pırasa keman yapıyorlar. İşe ilk 1997'de domatesle başladılar. Zaman geçtikçe daha yeni ve daha ilginç müzik aletleri yaptılar. Hala arayışları ve çalışmaları sürüyor. Asıl amaçları yeni sesleri, ses dünyasını keşfetmek. Neden sebze sorusunu ise şöyle açıklıyorlar: "Sebzelerin, seslerinin yanı sıra çok güzel kokuları ve tatları var!" İlk konserlerini Viyana'da verdiler. Kısa sürede ünlüleri hemen hemen tüm dünyaya yayıldı. Her konserden önce manava ve pazara uğruyor, en güzel sebzeleri kendi elleri ile seçiyorlar. Daha sonra ilginç müzik aletleri yaratıyorlar. Orkestra, bazı sebzelerin fazla uğraş gerektirmediğini, bazı sebzelerin ise çok uğraş gerektirdiğini söylüyor. Her konser için yaklaşık 30 kilogram sebze gerekiyor. Artan sebzelerin bir kısmı ile çorba yapılarak konser sonrası izleyicilere sunuluyor, bir kısmı da doğal gübreye dönüştürülmek üzere ayırıyorlar. Kullanılan müzik aletleri konserden sonra izleyicilere dağıtılıyor. Orkestra üyeleri Christina Bauer, Juergen Berlakovich, Nikolaus Gansterer, Susanna Gartmayer, Barbara Kaiser, Matthias Meinharter, Jörg Piringer, Richard Repey, Marie Steinauer, Ingrid Schlögl, Ulrich Troyer ve Tamara Wilhel'den oluşmaktadır. Üç albüm yayınlamışlardır: "Gemise" (1999), "Automate" (2003) ve "Onionoise" (2010). Avrupa'ya, ABD'ye, Çin ve Singapur'a konser turları yapmışlardır. François Baroin François Baroin; (d. , Paris) Fransız siyasetçi. Baroin Institut supérieur de gestion mezunu olup, mesleki kariyerine ilk olarak 1988-1992 yıllarında Europe 1'in politika servisinde gazetecilik yaparak başladı. Ayrıca 2001 yılından itibaren Paris Barosu'na kayıtlıdır. Siyasi kariyerine ise 1989 yılında Nogent-sur-Seine belediye meclis üyeliğine seçildi, 1993-1995 yıllarında Aube 3. seçim çevresi milletvekili oldu. 1995 yılı cumhurbaşkanlığı seçim kampanyasında Jacques Chirac'ın sözcülüğünü yaptı. Alain Juppé'in kurduğu ilk hükûmette (18 Mayıs-7 Kasım 1995) Hükûmet Sözcüsü olarak görev yaptı. İkinci Juppé hükûmetinde yer almadı ve 1997 yılı milletvekili seçimlerine değin Elysée Sarayı'nda görev yürüttü. 1995 yılından itibaren Troyes Belediye Başkanlığı görevini sürdürmektedir. 1997'den itibaren tekrar Aube 3. seçim çevresi milletvekili oldu ve 1997 yılından bu yana (2005-2007 ve 2010-2012 arası haricinde) bu görevini sürdürdürmektedir. Dominique de Villepin hükûmetinde Denizaşırı İller Bakanlığı ve Nicolas Sarkozy'nin istifası üzerine de İçişleri Bakanlığı yaptı. François Fillon hükûmetlerinde Bütçe Bakanlığı ve Hükûmet Sözcülüğü ile Christine Lagarde'ın IMF Başkanı olmasıyla beraber Maliye, Ekonomi ve Sanayi Bakanlığı görevini yürüttü. 2012 yılında tekrar Aube 3. seçim çevresi milletvekili olmuş, 28 Eylül 2014 tarihinde Aube senatörü seçilmiştir. 26 Kasım 2014 itibarıyla Fransa Belediye Başkanları Derneği başkanıdır. Gazeteci ve Sunucu Valérie Broquisse ile 1991 yılında evlenmiş ve bu evlilikten 3 çocuğu olmuş ve daha sonra boşanmışlardır. 2006-2008 yıllarında gazeteci Marie Drucker ile birliktelik yaşamış ve 2008'den itibaren de oyuncu Michèle Laroque ile birliktedir. Phoenix'deki en yÃ¼ksek binalar listesi Phoenix'deki en yüksek binalar listesi ABD'nin Arizona eyaletinde yer alan Phoenix şehrindeki en yüksek binaların listesidir. Garegin Njdeh Garegin Njdeh, gerçek adı Garegin Yeğişe Ter-Harutünyan olan Ermeni devlet adamı, asker, siyasi düşünürdür. 1 Ocak 1886'da Nahçıvan, Kznut'ta dünyaya gelmiş; 21 Aralık 1955'te Sovyetler Birliği, Vladimir'de hayata veda etmiştir. 1 Ocak 1886'da Nahçıvan, Kznut'ta dünyaya geldi. Bir köy papazının dört çocuğundan en küçüğüydü. Babasını çocukken kaybetti. İlk öğrenimini Nahçıvan'da bir Rus okulundan aldı. Tiflis Rusya Gymnasium Okulu'na devam etti.17 yaşına bastığında Ermeni Liberal Hareketi'ne katıldı ama kısa bir süre sonra, üniversite eğitimini devam ettirmek için St. Petersburg'a taşındı. İki yıl Hukuk Fakültesi'nde öğrenim gördükten sonra St. Petersburg'dan ayrılarak, Osmanlı İmparatorluğu ve Rusya'ya karşı olan Ermeni Ulusal Hareketi'ne katılmak için Kafkaslar'a geri döndü. 1906 yılında Bulgaristan'a taşınmış, 1907'de bu şehirde askeri eğitimini tamamlamıştır. Birkaç yıl içerisinde Ermenistan'a geri döndü. 1908 yılında Ermeni Devrim Federasyonu'na katıldı ve Yeprem Khan ve Mustafa of Sebastia ile beraber İran Devrimi'nde yer aldı. 1909 yılında Kafkaslar'a geri dönen Njdeh, Rus yetkililer tarafından tutuklandı ve 3 yıl ceza evinde yattı. 1912 yılında General Andranik Ozanian ile beraber Trakya ve Makedonya'nın kurtuluşu için Balkan Savaşları'nda Osmanlı İmparatorluğu ile savaşma üzere Bulgar Ordusu'nun Makedon-Adriyanapolitan Gönüllü Birlikleri adı altında bir Ermeni taburu kurdu. 2. Balkan Savaşı sırasında yaralandı. Ermeni Ordusu'nun cesareti ve üstün performansı için Bulgaristan askeri yetkilileri Njdeh'i "Cesaret Haçı" ile onurlandırdılar. Birinci Dünya Savaşı'ndan önce 1914 yılında Rus yetkililer tarafından çıkartılan aftan sonra, Njdeh Osmanlı İmparatorluğu'na karşı savaşmak üzere, Rus ordusu içerisinde Gönüllü Ermeni Birlikleri oluşumunu hazırlamak için Kafkaslar'a geri döndü. Savaşın ilk safhalarında, 1915'te, 2. Ermeni Birliği'nin komutanı Drastamat Kanayan'nın yardımcısı olarak göreve atandı. Daha sonra 1916 yılında Özel Ermeni-Yezidi Askeri Birliği'ni komuta etti. 1917'de Ermeni köylülerini yakın Türk saldırılarından korumak için küçük birliğiyle Koghp'e giriş yaptı. Rus Devrimi'nden ve Rus Ordusu'nun geri çekilmesinden sonra, Njdeh, Alajay çatışmalarında savaşarak Gümrü'ye doğru geri çekilen Ermeni gönüllü güçleri için güvenli bir geçiş sağladı(Bahar 1918, Ani yakınları). Türk güçleriyle Gümrü'de çatıştıktan sonra, Nzdej liderliğindeki Ermeni askerleri mevzilenmek ve tahkimat kurmak için Karakilisa'ya geçtiler. Nzhdeh, 1918'deki Karakilisa savunması için örgütlenen birlik açısından önemli bir rol oynadı. Revir Revir, çoğunlukla okul, kışla ya da benzeri mekânlarda hastaların istirahatı ya da gözetim altında tutulması amacıyla kullanılan, içinde bazı tıbbigereçlerin ve ilk yardım malzemelerinin bulunduğu odalardır. Türkçede kullanılan revir sözcüğü Almanca'dan Türkçeye girmiştir. Ersin Nazif Gürdoğan Ersin Nazif Gürdoğan (d. 1945, Mihalıççık, Eskişehir), gazeteci, yazar, öğretim görevlisi. İTÜ Makina mühendisliği bölümünü bitirdi. Devlet Planlama Teşkilatında 1968 ve 1972 yılları arasında proje değerlendirme uzmanı olarak görev aldı. Bu dönemde bir yıl İngiltere'de kaldı. Erzurum Atatürk Üniversitesinde 1972'de asistan olarak akademik çalışmalarına başladı, 1975'te A.Ü. Siyasal Bilgiler Fakültesinde İşletme Ekonomisi üzerine doktorasını tamamladı. Suudi Arabistan, Kral Abdülaziz Üniversitesinde öğretim üyeliği yaptı (1981-1984). 1987 yılında doçent ve 1994 yılında da profesör oldu. "Mavera" dergisinin kurucularından olan Gürdoğan, Maltepe Üniversitesi İşletme ve Yönetim Bilimleri Fakültesinde öğretim üyeliğine devam etmektedir. Türkiye Yazarlar Birliği tarafından "Teknolojinin Ötesi" kitabı ile Fi̇kir ödülü, "Zamanı Aşan Şehirler" kitabı ile de Gezi ödülüne layık görülen Gürdoğan, son olarak 2020 yılında Mehmet Akif İnan vakfı, Kültür Edebiyat ve Medeniyet ödülü ve aynı yıl Üsküdar Üniversitesi Yüksek İnsani Değer Ödülünü almıştır. "Kültür ve Sanayileşme", "Kirlenmenin Boyutları" kitapları ile, kirlenmenin ekonomik, çevresel ve kültürel etkilerini Türkiye'nin gündemine ilk defa taşımıştır. Çok satan "Görünmeyen Üniversite" kitabı ile Yunus ve Mevlana kültürünü, Anadolu insanının bin yıllık tarihindeki kültürünün öneminin tartışmasında yeni bir çığır açmıştır. Geleceğin mimarlarının Yunus gibi tüketen, Sinan gibi üreten, bir elinde Mesnevi bir elinde Mukaddime olan mimarlar ile inşa edileceğini kitaplarında sürekli vurgulamaktadır. Ömer Tuğrul İnançer Ömer Tuğrul İnançer (d. 1946, Bursa), Türk avukat, mutasavvıf ve müzisyen. İstanbul Üniversitesi'nin hukuk fakültesinden mezun olduktan sonra 1991'e kadar hukuk müşavirliği yaptı. 1991 yılında Kültür ve Turizm Bakanlığı İstanbul Tarihi Türk Müziği Topluluğu'nun genel müdürlüğüne atanan Ömer Tuğrul İnançer, Türk Tasavvuf Musikisini Koruma ve Yayma Cemiyeti'nin de yöneticisidir. 733. - 736. frekansda TRT'nin Vuslat Yıldönümü'nde Mevlevi ayininde sunuculuk ve yorumculuk yapmıştır. 1999'dan beri İstanbul Cerrahi Tarikatı'nın postnişinliğini yapmaktadır. Jippo Jippo, Joensuu merkezli bir Fin futbol kulübüdür. Günümüzde Finlandiya ikinci ligi Ykkönen'de oynamaktadır. Başkan Jarmo Korhonen, 2010 sezonunda Mark Dziadulewicz'i teknik direktörlüğe getirmiştir. Kırmızı siyahlı ekip maçlarını Joensuun keskuskenttä'da oynar. 2001'de ikisi de Finlandiya üçüncü ligi Kakkonen'de oynayan JiiPee ve Ratanat'ın birleşmesiyle kuruldu. Birleştikten sonra ilk dört sezonunu 2002 ile 2005 arasında oynadı. 2006'da Kakkonen doğu grubunu kazanıp play-offta Klubi-04'ü toplamda 2-1 mağlup ederek Ykkönen'e yükseldi. Kazandıran golü Arpad Mester atmıştır. 1871 Versay Antlaşması Versay Antlaşması (resmî adı ile: Alman İmparatorluğu ile Fransa Arasındaki Barışın Ön Şartları), Prusya ve diğer küçük Alman devletlerinin Fransa’yı Fransa-Prusya Savaşı'nda yendikten sonra 26 Şubat 1871 tarihinde Fransa'daki Versay Sarayı'nın Aynalar Galerisi'nde imzalanan antlaşma. Antlaşmanın özgün adında "Versay" (Fransızca: "Versailles") sözcüğü geçmemesine rağmen, antlaşma genellikle, imzalandığı sarayın adıyla anılır. Üçüncü Fransa Cumhuriyeti'nden Adolphe Thiers ile Alman İmparatorluğu'ndan Otto von Bismarck, antlaşmaya imza atan temsilcilerdir. İki devlet arasında 17 Ocak 1871 tarihinde ilân edilen bırakışmanın, sabit ve üzerinde uzlaşılmış bir ön metne dökülebilmesi için bir aydan daha uzun bir süre geçmiştir. Daha sonra aynı yılın 10 Mayısında imzalanacak olan Frankfurt Antlaşması ile, Versay Antlaşması son hâlini almıştır. Antlaşma, Fransa'nın Kıta Avrupası'ndaki dirayetinin kırılmasının yanı sıra, birleşik bir Alman İmparatorluğu'nun kuvvetinin de artmasına yol açmıştır. Resmî olarak Almanya'nın birleşmesi ile siyasî ve idarî olarak birleşik bir ulus devletin ortaya çıkması 18 Ocak 1871'de imzalanan bu antlaşma ile gerçekleşmiştir. Fransa-Prusya Savaşı sonrası Fransızların silah bırakmasının ardından, Alman devletlerinin prensleri, Prusyalı I. Wilhelm'i Alman imparatoru ilan etmek için bir araya geldi. Avusturyasız bir Almanya'nın kurulmasıyla, 1871 yılındaki siyasî ve idarî birleşme, Alman sorununu "Kleindeutsche Lösung" (Küçük Almanya çözümü) ile çözmüş oldu. Pratikte, Almanca konuşan halkların çoğunluğunun birleşik bir devletler topluluğu altında toplanması yaklaşık yüz yıllık bir tecrübe sonunda gerçekleşmiş oldu. Yeni ulusun din, dil, sosyal ve kültürel açılardan çeşitli radikal değişimlere uğramasına sebep olan birleşme ise 1871 yılının, çok geniş çaptaki birleşme sürecinin sadece küçük bir parçası olduğu izlenimini vermektedir. Öte yandan Fransa, Almanya karşısında bu yenilgiyi kabullenemedi ve I. Dünya Savaşı’nı Orta Avrupa'daki bu güç dengesi rekabeti doğurdu. Fransızlar, intikamlarını, aynı sarayda imza edilen yeni bir antlaşmayla 1919 yılında aldılar. Ancak bu imza da rekabeti durduramadı. Almanlar, Fransızları bir kez daha bozguna uğrattılar ve teslim antlaşması yine Versay Sarayı'nda 1941 yılında imzalandı. İki ulus arasındaki nihai denge ise ancak II. Dünya Savaşı'nın sonunda, galipler ABD ile Sovyetler Birliği tarafından sağlanabildi. Cengiz Akduman Cengiz Akduman (d. 1952, İstanbul), profesyonel fotoğrafçı. 1974 yılında İstanbul İktisadi ve Ticari İlimler Akademisinde öğrenci iken fotoğrafçılığa başlar. 1985 yılından bu yana kendi atölyesinde serbest fotoğrafçı olarak çalışmalarını sürdürmektedir. Türkiye'de ve uluslararası yarışmalarda ödülleri bulunmaktadır. Türkiye, Almanya, Çekoslovakya, Bulgaristan, Polonya ve ABD 'de yaklaşık 18 kişisel sergi açtı. 1988-1993 yılları arasında Anadolu Üniversitesi İletişim Sanatları Fakültesinde "Reklam Fotoğrafçılığı" dersleri verdi. 2000 yılında ""Anlar ve Anılar"" adlı siyah beyaz albümü, 2012 yılında renkli Anadolu kapılarının yer aldığı ""Yüz Yıllık Kapılar"" ve 2013 yılında “"Bir kurtuluş Öyküsü/Türk Pasaportu"” adlı üç kitabı yayınlandı. Birçok karma sergide yer aldı. Yaklaşık on kitap ve projenin fotoğraflanmasında yer aldı. Halen serbest fotoğrafçılık yapmakta ve Muğla Üniversitesi Bodrum Güzel Sanatlar Fakültesinde " Temel Fotoğrafçılık" ve "Reklam Fotoğrafçılığı" dersleri vermektedir. II. Louis II. Louis veya tam adıyla Louis Honoré Charles Antoine Grimaldi (d. 12 Temmuz 1870 - ö. 9 Mayıs 1949) 30. Monako prensi ve Valentinois Dükü. 29. Monako prensi, I. Albert ve Prenses M. Victoria Hamilton'ın oğulları olarak 12 Temmuz 1870 yılında, Almanya'nın Baden-Baden kentinde doğdu. Babası I. Albert, Paris'te 27 Haziran 1922 yılında ölünce babasının yerine tahta geçerek II. Louis adıyla 30. Monako prensi oldu. Aynı zamanda Valentinois düklüğünü de devraldı. II. Louis'in karısı ise Marie Juliette Louvet'dir. Öldüğünde yerine, kızı Prenses Charlotte'nin oğlu III. Rainier tahta geçmiştir. I. Albert (Monako Prensi) I. Albert veya tam adıyla Albert Honoré Charles Grimaldi (d. 13 Kasım 1848 - ö. 26 Haziran 1922) 29. Monako prensi ve Valentinois dükü. 28. Monako prensi III. Charles ve Antoinette de Mérode'nin oğlu olarak Fransa'nın, Paris kentinde dünyaya geldi. I. Albert, II. Louis'in babası ve Mary Victoria Hamilton'ın kocasıdır. 32 yıl süren saltanatından sonra, Paris'te hayatını kaybetmiş ve yerine oğlu II. Louis, Monako prensi olarak tahta çıkmıştır. Taldıkorgan Taldıkorgan, (Kazakça: Талдықорған, eskiden Taldı-Kurgan), Kazakistan'da, Almatı Eyaleti yönetim biriminin merkezidir. Çungarya Aladağlarının batı eteklerinde, Karatal Nehrinin sol kıyısında yer alır. III. Charles (Monako Prensi) III. Charles veya tam adıyla Charles Honoré Grimaldi (d. 8 Aralık 1818, ö. 10 Eylül 1889), 28. Monako prensi ve Valentinois dükü. Görevinin başına 20 Haziran 1856 yılında geçip, 10 Eylül 1889 yılında ölene kadar sürdürmüş ve toplam 33 yıl, 82 gün tahtta kalmıştır. Monako prensi Tancrède Florestan Roger Louis Grimaldi ve Maria Caroline Gibert de Lametz'in oğulları olarak Fransa'nın Paris kentinde dünyaya geldi. Babasının Paris'teki ölümü üzerine 20 Haziran 1856 yılında tahta çıktı ve 33 yıl görevini sürdürdü. 10 Eylül 1889 yılında ölmesi üzerine oğlu I. Albert tahta çıktı. Penitentes Penitentes, veya nieves penitentes (İspanyolca'da: "penitente şeklinde karlar"), yüksek rakımlı alanlarda bulunan bir kar oluşumu. Yakından bakıldığında güneşe doğru yükselen uzun ince bıçaklar halinde olan sertleşmiş kar ve buzdan oluşan yeryüzü şekilleridir. Penitentes'ler bir insan boyunda veya daha uzun olabilirler. Kar ve buz kuleleri 4000 metre veya daha yüksek alanlarda oluşmuştur. Boyları birkaç santimetreden beş metreye kadar değişiklik göstermektedir (Lliboutry 1965, Naruse ve Leiva 1997). Penitentes literatürde ilk defa 1839 yılında, 22 Mart 1835 tarihinde Santiago de Şili Mendoza Arjantin kenti yolu üzerinde, Piuquenes Geçidi yakınında Penitentes kaplı alandan geçmek zorunda kalan Charles Darwin tarafından tarif edilmiştir. Günümüze kadar gelen yerel inanışa göre bu oluşumlar And Dağlarında esen güçlü rüzgarlar tarafından oluşturulmuştur. Louis Lliboutry Penitentes oluşumuna yol açan ayırıcı ablasyonun Çiy noktası altında oluşan dondurucu soğuklar olduğunu belirtmektedir. Böylece kar daha yüksek bir enerji girdisi ile süblime olarak erimiş olacaktır. Ayırıcı ablasyon işlemi başladıktan sonra, gelişen Penitente yüzeyde geometrik pozitif bir geri bildirim mekanizması üretilir ve radyasyon bu duvarlar arasında çoklu yansımalar tarafından tutulur. Azalmış rüzgar çiy noktası sıcaklığı ve erime başlangıcı ile artan hava doluluğu sebep olur. Bu sırada oyuklarda, radyasyonun tamamı tutulmuş olur. Doğumgünü Çocuğu Doğumgünü Çocuğu (İng. "Birthday Boy") Amerikalı yazar J. D. Salinger'ın hiç yayımlanmamış bir öyküsüdür. Yazar bu öyküyü 1946 yılında yazdı. Harry Ransom Center'daki Salinger'ın el yazısı notları ve yazarın ajansı Dorothy Olding'le yazışmalarına göre Salinger bu öyküyü savaştan döndükten sonra ekonomik olarak zorda kalırsa satmak üzere yazmıştı. "Doğumgünü Çocuğu"'nun kahramanları Ray ve kız arkadaşı Ethel'dır. Ethel, yirminci doğumgününü kutlamak için hastanedeki Ray'i ziyarete gelir. İkilinin konuşmalarından Ray'in uzun süredir alkol tedavisi görmek için hastanede yattığı ortaya çıkar. Ethel sohbeti uzatmak için uğraşsa da Ray kıza ilgi göstermez. En sonunda sevgilisinden parfüm şişesi içinde alkol getirmesini ister. Ethel Ray'in bu teklifini reddedince Ray sertleşir ve doktorların önünde kızı ölümle tehdit eder. Ethel asansöre binerek aşağı iner ve hastaneyi ağlayarak terk eder. Salinger üç öyküsünde alkolik karakterlerine Ray ismini verdi. Bunlardan ilki "Doğumgünü Çocuğu"'dur. Yazar "1941'de Hiç Beli Olmayan Bir Genç Kız"'da Ray Kinsella ve "Ters Orman"'da Raymond Ford adındaki alkoliklerden bahseder. Impressions of the Middle East Impressions of the Middle East, Amerikalı caz flütçüsü Herbie Mann'in 1967 yılında doldurduğu enstrümantal stüdyo albümüdür. Arif Mardin'in yapımcılığını üstlendiği vinil LP formatındaki bu caz albümü Ahmet Ertegün'ün kurduğu Atlantic Records müzik yapım şirketi tarafından kaydedilmiştir. Gerçek adı Herbert Jay Solomon olan Herbie Mann'in "yaratıcı doğaçlama" yeteneğinin doruğunda olduğu 1960'lı yıllarda kaydettiği ve Latin Amerika, Afrika ve Uzak Doğu'nun egzotik ezgilerini caz müziğine uyarladığı, World Fusion olarak da adlandırılabilecek bir dizi 'deneysel' albümden biridir. Adının Türkçe anlamı ""Orta Doğu İzlenimleri"" olan albüm, buradan da anlaşılacağı gibi bazı geleneksel Türk müziği parçaları ve Orta Doğu melodilerinden izler taşır. Bir halı resminin yer aldığı albüm kapağının olduğu kadar parçaların adı da Orta Doğu'yu anımsatır: Turkish Coffee ("Türk Kahvesi"), Odalisque ("Cariye"), Incense ("Tütsü"), Uskudar, Yavuz, The Oud and the Pussycat ("Ut ve Kedicik") vb. Albümde yer alan dokuz parçadan üçü gelenekseldir (anonim) ve düzenlemelerini Arif Mardin yapmıştır. Dördünün beste ve düzenlemeleri Herbie Mann'e aittir. "Odalisque" adlı parçanın ise beste ve düzenlemesi Arif Mardin'e aittir. Herbie Mann'in alto flüt çaldığı albümde klasik caz çalgılarının yanı sıra folklorik çalgılardan ut, zither (Avrupa kökenli kanuna benzer bir enstrüman), arp, conga, vibrafon ve çeşitli oryantal perküsyon aletleri kullanılmıştır. O tarihte Princeton Üniversitesi'nde Türk Dili, Edebiyatı ve Kültürü dersleri veren Türk edebiyatçı yazar ve çevirmen (sonradan Kültür Bakanı olacaktır) Talât Sait Halman, çift kapaklı albümün her iki kapağına da yayılan uzun bir tanıtım yazısı yazmıştı. İngilizce kaleme alınmış bu yazıda Halman, Türk ve Orta Doğu müziğinin özelliklerini, müziğin Müslüman toplulukların gündelik hayatlarındaki önemli yerini ve batı müziğine olan etkilerini anlatmış ve albümdeki geleneksel parçaların öyküleri hakkında bilgi vermişti. Parçaları birçok Türk filminde tema müziği olarak kullanılmış olan albüm (Örneğin Natuk Baytan'ın 1980 yapımı Kemal Sunal'lı filmi Gerzek Şaban'da) 1970'li yıllarda Türkiye'de Melodi Plak tarafından kaset formatında da piyasaya verilmişti (CS-101). Özgün LP versiyonu mono kaydedilmiş olan albümün kaset versiyonu yapay olarak çift kanallı ses iziyle yani stereo yayımlanmıştı. "Impressions of the Middle East", 2001'de "Collectables" etiketiyle Audio CD formatında da basıldı. Bu CD'ye Herbie Mann'in "Our Mann Flute" adlı başka bir LP albümü de sığdırılmıştı ve toplamda 21 parça içeriyordu. Albüm yayımlandığı yıl olan 1967'de, müzik listelerinde "Caz Albümleri" kategorisinde 14. sıraya kadar yükseldi. Vinil LP formatında basılan albümün A yüzünde dört, B yüzünde ise beş parça yer almaktadır. Le Portier Le Portier, Monako Prensliği'nin nüfus yoğunluğu nedeniyle denize beton doldurarak ileride inşa edilmesi beklenen yerleşim birimidir. İnşa edilmeye başlanması takdirinde yapının; 2014 yılında tamamlanması beklenmektedir. I. Florestan I. Florestan veya tam adıyla Tancrède Florestan Roger Louis Grimaldi 27. Monako prensi ve Valentinois dükü. Monako prensi Honoré Grimaldi ve Louise d'Aumont Mazarin'in iki oğlundan biri olarak Fransa'nın Paris kentinde dünyaya geldi. Babasının ölümü üzerine tahta çıkan kardeşi, V. Honoré'nin ölümüyle tahtın sahibi olmuştur. Doğduğu kent olan Paris'te ölümü üzerine, oğlu III. Charles tahta çıkmış ve Monako prensi, aynı zamanda da Valentinois dükü olmuştur. Madison Dışındaki Küçük Ayaklanma Madison Dışındaki Küçük Ayaklanma (İng. "Slight Rebellion off Madison") Amerikalı yazar J. D. Salinger'ın ilk kez "The New Yorker" dergisinin 21 Aralık 1946 tarihinde yayımlanan sayısında çıkan öyküsüdür. Salinger'ın 1941 yılında yazdığı bu hikâye kahramanı Holden Caulfield olan ilk çalışmasıdır. "The New Yorker"'ın 1941'in Eylül ayında kabul ettiği "Madison Dışındaki Küçük Ayaklanma" 1946 yılına kadar basılamadı. Salinger bu öyküsünü "özel okula giden bir oğlanın Noel tatilinde geçen acıklı küçük komedisi" olarak tanımladı. Yazarın diğer Holden Caulfield çalışmalarında olduğu gibi mizahi bir dille başlayan ve dokunaklı bir sonla biten "Küçük Ayaklanma" diyalog ağırlıklı bir öyküdür. 1941 yılının başlarında Salinger yazacağı özel bir tema ve karakter arayışına girdi. Bu arayışın sonucunda ortaya Holden Caulfield ve yazarın Caulfield'lı ilk eseri olan "Madison Dışındaki Küçük Ayaklanma" çıktı. Eylül 1941'de "Esquire" dergisinde "Kırık Öykünün Kalbi" adındaki çalışması basılan Salinger "Madison Dışındaki Küçük Ayaklanma"'yı tamamlamasının ardından hızlı bir sonuç almak istedi ve eserini bu talebiyle birlikte ajansı Dorothy Olding'e iletti. Olding de oyalanmadan eseri saygın bir edebiyat dergisi olan "The New Yorker"'a Kasım ayında yolladı. "New Yorker"'dan kabul haberi alan Salinger'ın hem çok şaşırdığı hem de çok sevindiği söylenir. Derginin editörleri öyküyü Noel sayısında basmaya karar verdiler. 7 Aralık 1941'de Japonya'nın Pearl Harbor'ı bombalamasının ardından ABD başkanı Franklin D. Roosevelt bu ülkeye savaş ilan ettiklerini açıkladı. Ülkede savaş ilan edilmesinin ardından "New Yorker" editörleri New Yorklu varlıklı bir ailenin nevrotik ergen oğullarının hayatından memnun olmaması sebebiyle ufak bir ayaklanma çıkarmasıyla ilgili öykünün günün şartlarına uygun olmadığına karar verdiler. Dünyanın durumuyla karşılaştırıldığında Holden'ın sorunları küçük kalıyordu. Bu yüzden hikâyenin basımı iptal edildi. "Madison Dışındaki Küçük Ayaklanma" üçüncü kişinin ağzından anlatılır. Sadece erkeklerin kabul edildiği Pencey Yatılı Okulu'nda okuyan Holden Morrisey Caulfield Noel tatili için New York'taki evine döner. Eve girip bavulunu girişe bıraktıktan sonra annesini öpen Holden'ın bir sonraki hareketi kız arkadaşı Sally Hayes'e telefon etmek olur. O akşam Sally'le buluştuktan sonra birer içki içip Wedgwood Room'da dansa giderler. Akşam taksiyle eve dönerken Holden Sally'e onu sevdiğini söyler. Ertesi gün Broadway'de Alfred Lunt'un sahibi olduğu Lunt-Fontanne Tiyatrosu'nda " O Mistress Mine" isimli oyunu matinede izlerler. Çıkışta Radio City'de paten kayarlar. Holden bu sırada içki içmeye başlar. Sally ve Holden oturduklarında aralarında duygusal bir konuşma geçer. Duygusal bir çöküntü yaşadığı ortaya çıkan Holden Sally'e her şeyden nefret ettiğini itiraf eder. Genç adam New York'tan, Fifth Avenue ve Madison Avenue otobüslerinden, otobüslerde orta kapıdan inmekten, filmlerden, oyunlardan nefret ettiğini açıklar. Kıza cebindeki 112 dolarla New England'a kaçmayı, oraya yerleşmeyi ve evlenmeyi teklif eder. Holden orada bir iş bulup ikisine de bakacaktır. Tam bir Beyaz Protestan Amerikalı olan Sally Holden'ın bu küçük ayaklanmasının sebebini ve ne demek istediğini anlamaz. Böyle bir şey yapamayacaklarını söyleyerek oğlanın teklifini reddeder. Kıza sinirlenip onu aşağılayan Holden Pencey Yatılı Okulu'ndan sınıf arkadaşı Carl Luce ile buluşur. İki arkadaş Wadsworth Bar'da içki içip sarhoş olurlar. Gece saat ikide Sally'i arar ve planladıkları gibi Noel ağacını süslemek için ona yardım edemeyeceğini sorar. Öykü Holden'ın Madison Avenue otobüsünü beklemek için bardan ayrılmasıyla sonlanır. Salinger, "Madison Dışındaki Küçük Ayaklanma"'da anlattıklarını tek romanı "Çavdar Tarlasında Çocuklar"'da da kısmen kullandı. Romanın 15. bölümündeki Sally Hayes ile telefon görüşmesi, 17. bölümündeki kızla buluşması ve 20. bölümdeki sarhoş telefon konuşmasının temelleri bu öyküdedir. Öyküyle roman arasındaki en önemli fark anlatıcısındadır. Roman Holden'ın ağzından anlatılırken öyküyü üçüncü bir şahıs anlatır. Başka bir şahsın hikâyeyi anlatması Holden'ın dans ediş şekli gibi konularda öykünün kahramanıyla dalga geçebilme şansını vermiştir. Romanda anlatıcı Holden olduğu için böyle bir şeye rastlanmaz. "Madison Dışındaki Küçük Ayaklanma" ile "Çavdar Tarlasında Çocuklar" arasındaki bazı farklar aşağıda listelenmiştir: Gavurtepe HÃ¶yÃ¼k Gavurtepe Höyük, Manisa İl merkezinin güneydoğusunda, Alaşehir İlçesi'nin güneybatısında, Gediz Ovası'nda Sarıkız Çayı'nın batı yakasında yer alan bir höyüktür. Yamaçları oldukça dik ve sarp bir tepedir. Bulunduğu yer olarak, hem batı kesimindeki yerleşimlerle, hem de Hitit topraklarının batı yerleşimleriyle ulaşım sağlayabilecek konumda görünmektedir. Öte yandan Gediz Vadisi üzerinden Balıkesir ve Denizli ulaşımları üzerindedir. Höyük'teki kazılar 1987-92 yıllarında Dokuz Eylül Üniversitesi'nden Doç. Dr. Recep Meriç başkanlığında tepenin güneyinde, megaron sahası adı verilen üst kısımda ve kuzey kesimde yapılmıştır. Güney kesimde Erken Tunç Çağı tabakalarına ulaşılmıştır. Daha sonra 2007 yılında E. Akdeniz ve ekibi tarafından yeniden incelenmiştir. Zengin yüzey buluntuları da veren Höyük'teki kazılarda altı yapı katında Kalkolitik Çağ, Erken Tunç Çağı, MÖ 2. binyıl, Helenistik Dönem ve Bizans Dönemi yerleşimleri belirlenmiştir. 5. ve 4. yapı katlarının Erken Tunç Çağı II. ve I. evreye ait olabileceği belirtilmektedir. Üstte Troya III. – V. tabakaları buluntularına benzeyen parçaların bulunmasıyla bu tabaka muhtemelen Erken Tunç Çağı III. evreye aittir. Höyük'ün tepesindeki kazıda ortaya çıkarılan, büyük taşlardan oluşan bir çevre duvarıyla kuşatılmış megaron tarzındaki anıtsal yapının, yerel bir yöneticiye ait saray yapısı olabileceği öne sürülmektedir. Bu megaron tarzı yapı, civarında bulunan Miken keramiklerinden hareketle yapı MÖ 2. binyılın ortalarına tarihlenmektedir. Bu anıtsal yapı, yerleşmenin önemli yol bağlantıları üzerinde olduğunu, ele geçen gaga ağızlı testiler de Orta Anadolu ile olan ilişkileri göstermektedir. Bir sunu odası, bir tören mekanı ve bir avlu gibi mimarilerin ortaya çıkarıldığı 5. yapı katının depremler sonucu çöktüğü anlaşılmaktadır. Bu mekanlarda ele geçen buluntulardan Erken Tunç Çağı'na ait olduğu görülmektedir. Sunu odasında üzerinde kazıma ile yapılmış stilize insan ve gamalı haç gibi süslemeler olan bir küp bulunmuştur. 3. ve 4. yapı katlarında ele geçen çanak çömlek buluntuları, küçük, tek kulplu, gaga ağızlı testicikler, üçayaklı, tek kulplu, gaga ağızlı ve yalın kaba mutfak kapları, çift kulplu açkısız küpler ve içe dönük ağızlı kaselerdir. Alt tabakalara doğru siyah açkılı mal buluntuları artmaktadır. Beycesultan Erken Tunç Çağı II tabakaları karakterli çok sayıda kase ele geçmiştir. Sürtmetaş Kiklad tipinde bir idol Recep Meriç tarafından Troya II dönemine tarihlenmiştir. Kazıların devamında mermer iki idol daha bulunmuştur. Diğer küçük buluntular arasında tunç iğnelerden söz edilmektedir. Ulaşılan bir küp mezar 4. yapı katının üçüncü evresine aittir. Küpte 12-14 ayılık bir kız çocuğuna ait kemikler bulunmuştur. Gömüt armağanı olarak 89 altın boncuktan oluşan bir gerdanlık, iki altın bilezik, iki altın kulak tıkacı, tunç bilezik, mermer keman biçimli idol, taş mühür ve iki gaga ağızlı testi vardır. Gavurtepe Höyük çanak çömleğini inceleyen Turan Efe, Erken Tunç Çağı I tabakasında, Akhisar – Manisa bölgesinin karakteristik beyaz boyalı çanak çömleği ile Beycesultan Erken Tunç Çağı I tabakasının karakteristik ince cidarlı çanak çömleğinin bir arada bulunduğunu belirtmektedir. Prens'in SarayÄ±, Monaco-Ville Prens'in Sarayı (Fransızca: Palais Princier) Monako'nun başkenti olan Monaco-Ville'de bulunan ve Monako prenslerinin ve ailesinin yerleşim yeridir. Ülkeye gelen turistlerin en çok ziyaret ettiği yerlerden olan bu saray ülkeye turistlerin gelmesiyle katkı da sağlamaktadır. Namık Kemal Stadyumu Tekirdağ Namık Kemal Stadyumu; Tekirdağspor'un kendi sahasındaki maçlara ev sahipliği yapan ve Tekirdağ merkezinde bulunan 4.300 kişilik kapasiteye sahip olan futbol stadyumudur. 1986 yılında hizmete giren stadyum çim zemine sahiptir. Süleymanpaşa ilçesindeki 100. Yıl Mahallesi'nde bulunmaktadır. Oslo Metrosu Oslo Metrosu ( ya da ) Oslo'nun metrosudur. Tümü şehir merkezi aracılığıyla çalışan altı hat içerir. Toplam uzunluğu 80 kmdir. John Douglas John Douglas (d. 11 Nisan 1830 – ö. 23 Mayıs 1911) İngiliz mimar. Yaklaşık 500 esere sahiptir. Neogotik dönemi boyunca çalıştı. Opel Senator Opel'in 1978 yılında üretimine başladığı otomobil modeli. En üst otomobil sınıfı olan F Segmentte konumlandırılan Senator'ün sınıfının sembolik modelleri BMW 7 Serisi ve Mercedes S Sınıfıdır. 1978 yılında piyasaya sürülen Opel Senator bayrağı 1970'te üretimi son bulan köklü Opel Kapitan modelinden sonra yerini alan bir diğer efnsanevi model Opel Admiral'dan almıştır. (Admiral ilk olarak 1937'de üretilen bir modeldir). Motor Seçenekleri 2.0E, 2.5E, 2.8S VE 3.0E. Kullanılan şanzımanlar: 3 İleri BorgWarner Otomatik, 4 İleri GM Manuel, 5 İleri GM Manuel, 4 İleri Getrag Otomatik, 5 İleri Getrag Manuel. Opel Senator 1982 yılında makyajlanmış, Bosch Yakıt Enjeksiyonu sistemi ve yeni motor seçenekleri yelpazeye eklenmiştir. Eklenen motorlar 2.2E, 3.0H, 2.3 TD idi. 1987 Yılına geldiğimizde karşımıza, modern bir üst sınıfa yakışır Opel Senator çıkıyor. 5 İleri Manuel ve 4 İleri Otomatik (R25 ve R35) şanzımanlarla donatılmış olan Senator B, yeni motor seçenekleriyle ciddi bir performans otomobiline dönüşmüştür.Gelişen CIH blok teknolojisi ile birlikte Bosch'un geliştirdiği Jetronic ve Motronic sistemlerin buna zemin hazırladığı ise aşikar. NavabÅŸah Navabşah (Sindhî: نوابشاهه, ), Pakistan'ın Sind Eyaleti'nde şehir. Eyaletin Şehid Benazirabad ilçesi'nin yönetim merkezi olan şehrin 2012 yılı tahmini nüfusu 218.361'dir. JAR-FCL JAR-FCL, JAA üyesi ülkelerde verilen pilot ve bazı diğer uçucu lisanslarını tanımlamakta kullanılan bir terim. JAR-FCL kısaltması İngilizce "Joint Aviation Requirements Flight Crew License" (Müşterek Havacılık Gereksinimleri Uçuş Mürettebatı Lisansı) kavramının akronimidir. Günümüzde JAA yetkilerini ve görevlerini EASA'ya devretme sürecinde olduğu için uçucu lisanslarında da önemli değişiklikler yapılmaktadır. Çoğunluğu Avrupa'da olan JAA üyesi ülkelerde verilen JAR-FCL lisanslarını Kuzey Amerika'da verilen FAA lisanslarından ayırmak için gerektiğinde lisans ismi önünde FAA veya JAR kısaltması kullanılır. Örneğin husûsî pilot lisansları (PPL) "FAA PPL" ve "JAR PPL" olarak tanımlanır. 1978'de TÃ¼rkiye 1978'de Türkiye olayları. Pakistan'ın idari bölümleri Pakistan'ın en üst düzey idari birimleri dört eyalet, bir federal başkenti bölgesi, iki özerk bölge ve federal idare aşiret bölgelerinden bir grup oluşur. Bu üst birimlerin altında 27 bölün, yüzden fazla ilçe (zilla), dört yüzü aşkın bucak (tehsil) ve birkaç bin birlik konseyleri bulunur. Pakistan'ın yönetim birimleri aşağıda gösterilmiştir. Yukarıdaki eyaletler zillah (ضلع) adı verilen 105 ilçe'ye ayrılır. Zillahlar da tehsil (تحصیل) adı verilen daha alt bölümlerden oluşmaktadır. Tehsiller Sind Eyaleti dışında bütün eyaletlerde bu isimle anılırken Sind'de bunun yerine taluka (تعلقہ) ismi kullanılır. Tehsiller içerir köyler veya belediyeler. Pakistan has üzerinde beş bin yerel valilikler. Aşağıdaki diagramda Pakistan'ın yönetim birimleri bir örnekle açıklanmıştır: Motorlu planör Motorlu planör veya motoplanör, motor takati ile veya takatsiz olarak uçabilen sabit kanatlı bir hava aracı. Motor gücü olmadan da yükselme (soaring) kapasitesine sahip araçlardır. Yesterday and Today Yesterday and Today kaydına 1965-1966 yılları arasında Londra EMI stüdyosunda başlanan ancak sadece ABD ve Kanada'da yayınlanan The Beatles albümüdür. Miranda (futbolcu) João Miranda de Souza Filho ya da kısaca Miranda, (d. 7 Eylül 1984), Çin Süper Ligi takımlarından Jiangsu Suning ve Brezilya millî futbol takımında forma giyen futbolcudur. Stoper mevkisinde görev yapmaktadır. Miranda futbola Brezilya ekiplerinden Coritiba takımında başladı. Yine aynı takımda profesyonel oldu. 2005 senesinde Ligue 1 ekiplerinden Sochaux takımına transfer olarak Avrupa'ya adım attı. Ancak burada sadece bir sezon oynayabildi. Bir sene sonra ülkesinin takımlarından São Paulo'ya transfer oldu. Uzun yıllar bu takımın formasını terletti. 2011 senesinde La Liga'nın güçlü takımlarından Atlético Madrid'e transfer oldu. 2015 yılında İtalya liginden FC Internazionale Milano'ya transfer olmuş ve burada 2019 yılına kadar forma giymiştir. 26 Temmuz 2019 tarihinde Çin Süper Ligi takımlarından Jiangsu Suning'e bedelsiz biçimde transfer olmuştur. Miranda 6 defa Brezilya formasını giymiştir. Bu maçların hiçbirisinde gol atma başarısı gösteremedi. 2013-14 Ulu (bıçak) Ulu ya da Eskimo bıçağı (İnuit dillerinde "ulu", Yupik dillerinde "uluaq"), daha çok kadınlarca kullanıldığı için İngilizcede «kadın bıçağı» ("woman's knife") olarak da bilinen, hem Yupik hem de İnuit kolundan Eskimoların kullandığı tutamaklı yarımay biçimli satır benzeri bıçak. Avlanan hayvanların ve balıkların soyulması ve derilerin temizlenmesi gibi işlevi yanında