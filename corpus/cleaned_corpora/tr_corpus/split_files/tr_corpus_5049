yollarla genelde kişilere ait özel bilgilerden ziyade genel ve halka açık alanlarda ticari açıdan müşteri olabilecek profile yakın adayların sosyal davranışlarının ticari açıdan izlendiği ve buna göre hedeflenen profile uygun müşteri segmentlerine göre reklam gönderimine açık cep telefonu bilgisi bulunan tüketicilere uygun reklam yollama süreçlerini araştıran kişisel veri toplamaktan ziyade hangi tüketici grubu içine girdiği açısından bir değerlendirme yapılan bir nevi sosyal profil bilgi avıdır. Özellikle kişi referans aranılan noktalarda kişilerin aranılan kişilerle ilgili bir alt portföy oluşturma sürecinde sosyal medya ağları üzerinde belli bir konuda kariyer sahibi olmuş kişilerin sosyal medya paylaşım ağları içinde var olmaları bu sayede kişisel bir iş görüşmesi mülakatında fazla özel olmayan mesleki konularda rahatlıkla yorum yapabilmelerini kolaylaştıran bir durumdur. bu durumun karşısında sosyal sanal ağların ciddi rakibi olarak ticari açıdan nitelikli ve belirli bir çalışma ağına bağlı olma şartıyla anti-sosyal ağlar oluşturulmaktadır. bunlardan en bilineni linkedin.com'dur. Victoria Brazier Victoria Brazier (d. 1974), İngiliz oyuncu ve yapımcı. 2000'li yıllarda oyunculuğa adım atmış başrolünü Andrew Garfield ile paylaştığı 2007 yapımı "İsimsiz Çocuk" filminde canlandırdığı öğretmen karakteriyle tanınmıştır, oyunculuğun yanında aynı zamanda yapımcılıkta yapmaktadır. Georgia Guidestones Georgia Guidestones, ABD'nin Georgia eyaletinin Elbert County şehrinde bulunan bir anıttır. 1979 yılında inşa edilmiştir. Kimin tarafından yaptırıldığı bilinmemektedir. 6 granit taştan oluşan anıtın yüzeylerinde, 8 modern dil ve 4 antik dilde yazılmış 10 ilke bulunur. 4 granit taş birbirine ayrı yönlere bakarken ortalarındaki ince bir granit sütun tepeye yerleştirilmiş kapağı tutar. 5.47 metre yüksekliğindeki yapının toplam ağırlığı yaklaşık 108 tondur (107.840 kg). Kim oldukları bilinmeyen ve takma adları R. C. Christian olan bir topluluk tarafından, Haziran 1979 tarihinde anlaşma yapılarak Elberton Granit şirketine yaptırılmıştır. 10 ilke, yapının dört büyük parçasının yüzeylerine İngilizce, Rusça, Arapça, İspanyolca, Çince, Hintçe, İbranice ve Swahi dilinde kazınmıştır. İlkelerin birincisinde "İnsan nüfusunu 500 milyonun altında, doğayla değişmeyen bir dengede olacak şekilde sabit tut" yazar. Sonuncusu ise "Dünyanın kanseri olma, doğaya yer bırak"tır. En üstte bulunan kapak taşının üzerindeyse, saat yönüyle Babil, Antik Yunan, Eski Mısır, Sanskritçe dillerinde aynı ilkeler yazar. Anıttan Batı'ya doğru birkaç metre ötede Kuzey-Güney çizgisi üzerinde yere konulmuş bir yazıt bulunur. Yazıtta yapının yukarıdan görünüşü, yapısal özellikleri ve astronomik yerinin bilgileri, projenin sponsorları, yapılış tarihi bulunur. Ayrıca yazıtın altı metre altında gömülü bir Zaman Kapsülü vardır. Yazıtın üst kısmında "Georgia Guidestones, 22 Mart 1980'de dikildi" yazar. ·Güneşin yıllık seyahatini gösterir. ·· Taştan kanal göksel kutbu gösterir. · Capstone ile güneş ışınları yıl boyunca öğlen vaktidir. "R.C. Christians " "Altın Çağ'ı arayan bir grup Amerikalı." "Buradan altı metre aşağıda yer alan kapsül, bir gün açılacak." Anıt Elberton şehrinin en yüksek noktasındadır. Yapıldığı arazi Elbert Şehri belediyesine aittir. Eski belgelere göre anıt Wayne Mullenix adındaki bir adamın çiftlik arazisi içindeydi. Yoko Ono, anıttaki yazılarla ilgili olarak; "Rasyonel düşünce ile karışıklık çağrısı" ve "Deccal'in On Emiri'i" demiştir. Tur şirketleri, anıta özel seyahat programları yaparlar. Anıt, oldukça ziyaretçi çeker. 2008 yılında ise bir gece anıta graffitti ile "Yeni dünya düzeni için ölüm", "Hiç kimse dünya lideri değildir" gibi yazılar yazıldı ve resepsiyonla temizlendi. Komplo teorisyenleri tarafından sıkça ortaya atılan iddialara göre anıt gizli tarikatlar tarafından Yeni Dünya Düzeni'ni açıklamak üzere yapılmıştır. Başka bir teoriye göre anıt Gül-haçlılar tarafından yaptırılmıştır. Nabız (film) Nabız (İng:"Pulse"), Ölülerin canlanıp internet ağı üzerinden tüm insanları öldürmeye çalışmaları konu edilmiş 2006 yılı ABD yapımı korku gerilim filmidir. Kristen Bell , Ian Somerhalder , Christina Milian'ın yer aldığı film, 11 Ağustos 2006 tarihinde gösterime girmiştir. Ayrıca bir türk yapımı korku filmi olan Dabbe filmide bu filmden uyarlanmıştır. Ölüler canlanıyor… Bir grup yakın arkadaşın arasından Josh adlı bir genç intihar etmiştir.Bir süre sonra herkese Josh tarafından emailler gelmeye başlar. Önceleri bunun virüs, şaka olduğunu düşünürler.Ancak zaman geçince ölülerin canlandığını anlarlar ve bu kabusdan kurtulmanın yolunu ararlar… Essitalopram Essitalopram ya da yaygın adıyla Cipralex ve Lexapro, SSRI sınıfı bir antidepresandır. 12 yaşın üstündeki yetişkinlerde depresyon ve anksiyete tedavisi için FDA tarafından uygun görülmüştür. İlaç aynı zamanda panik bozukluğu, sosyal anksiyete bozukluğu ve obsesif kompulsif bozukluk tedavisinde de kullanılmaktadır. Cipralex'in eşdeğerleri Türkiye'de Citoles, Avertyn, Citol, Elitrex, Eslong, Eslorex, Esmax, Esram, Estilom, Exeram, Losiram, Loures, Secita, Sevpram, Sitela, Tiopram ve Zendor adıyla pazarlanmaktadır. XL Galan XL Galan, İsveç'in başkenti Stockholm'deki Ericsson Globe'da, her yıl şubat ayında düzenlenen salon atletizm organizasyonu. İlk 1990'da yapılan şampiyona, 2000-2010 yılları arasında General Electric'in sponsorluğuyla GE Galan adını aldı. 2011-15 döneminde ise İsveç'li şirket XL-BYGG yeni sponsor oldu. Galan yarışlarında kırılan dünya rekorları aşağıdaki gibidir. Erkin Koray (albÃ¼m, 1973) Erkin Koray'ın ilk albümüdür. 1973'te LP olarak çıkmıştır. İstanbul Plak ın Erkin Koray'in izni olmadan 45'liklerden çıkardığı toplama bir albümdür. Fenerbahçe (basketbol takımı) 2013-14 sezonu Fenerbahçe (basketbol takımı) 2013-14 sezonu, Erkek Basketbol Şubesi'nin kuruluşundan itibaren 100. sezonudur.Sezon başında kadrosuna Avrupa'nın en önemli koçlarından Željko Obradović'i ve en önemli oyuncularından Luka Žorić,Linas Kleiza,Nemanja Bjelica gibi oyuncuları kadrosuna katarak sezona başladı EuroLeague'i Top 16 turu ve Beko Basketbol Ligi'ni ise şampiyon tamamlama başarısını gösterdi. Fikstür çekimi 20 Ağustos 2013 tarihinde İstanbul'da yapıldı. A Grubu Grup E Salem, Oregon Salem, Oregon ABD'nin Oregon eyaletinin başkenti olup aynı zamanda Marion İlçesi/county merkez şehridir. Şehir "Willamette Vadisi"nin ortasında olup, şehrin içinden kuzeye doğru akan Willamette Nehri kenarında kurulmuştur. Bu nehir Marion İlçesi/County ile Polk County/İlçesi arasında bir sınır teşkil etmektedir. Salem şehrinin büyük bir kısmı Marion İlçesi/County içinde olmakla beraber şehrin "West Salem" semti nehrin öte yakasında Polk İlçesi/County içinde bulunur. Salem şehri 1842'de kurulmuştur. 1851'de Salem şehri Oregon daha eyalet olmaya kabul edilmemiş ve "Oregon Toprakları" statüsü taşımaktayken bu birimin başkenti olmuştur. Salem'in şehir statüsü kazanması 1857'de olmuştur. Salem 2010 ABD Nüfus Sayımı itibarıyla 154,637 kişi nüfuslu olup Oregon eyaleti içinde (Portland, Oregon ve Eugene, Oregon'den sonra) üçüncü kalabalık şehirdir. Salem şehir etrafında Marion County/ilçe ve Polk county/ilçesini kapsayan ve 2010 Nüfus Sayımına göre 347,214 kişi nüfusu olan "Salem Metropolite Bölgesi" bulunmaktadır. Bu metropoliten bölge Oregon eyaletinin ikinci kalabalık metropoliten bölgesi olmaktadır.. Salem'de "Willamette Üniversitesi" ve "Corban Üniversitesi" adlarını taşıyan iki üniversite bulunmaktadır. Şehirde en büyük sayıda işçi istihdanm eden kurumlar Oregon Eyaleti kamu idare daireleri ve özel sektörde kar gütmeyen bir kurum olan "Salem Hastanesi"'dir. Şehirde otobüs ulaştırmasını şehir idaresine bağlı kamu sektörü "Salem-Keizer Transit" idaresi sağlamaktadır. Şehir Amerikan yolcu treni işletmecisi olan Amtrak'ın batı Amerika Büyük Okyanus sahillerinde San Fransıco'dan kuzeye işlettiği seferler için tren durağı/istasyonu olmaktadır. Şehrin en büyük kara yolları bağlantıları Federal Otoyol olan "İnterstate 5 (İ-5)" ile eyalet yolları olan "Oregon Route 99E" ile "Oregon Route 22" yollarıdır. "Oregon Route 20" şehrin Willamette Nehri diğer yakasında bulunan West Salem semtini şehrin diğer semtlerine ve merkezine iki köprüden geçerek bağlamaktadır. Nietzsche-Haus, Naumburg Naumburg'daki Nietzsche-Haus, Naumburg, Alman filozof Friedrich Nietzsche'nin hayatına ve eserlerine adanmış bir binadır. 1858 yazında Nietzsche'nin annesi Franziska Nietzsche, iki çocuğu Elisabeth ve Friedrich ile Naumburg'da Nietzsche-Haus'un bulunduğu yer olan 18 Weingarten'e taşındı. Üst katta görkemli ve geniş bir daire kiraladı. 1878'de evi satın aldı ve 1897'de ölene kadar orada yaşamayı sürdürdü. 1994'ten bu yana Nietzsche-Haus müze olarak halka açıktır. 2010 ekiminde, araştırmalara ve Nietzsche konusunda eleştirel katılıma adanmış Nietzsche Belgeleme Merkezi açıldı. UÅŸak Sportif Muratbey Uşak Sportif ya da Uşak Sportif 2006 yılında kurulmuş profesyonel basketbol takımıdır. Spor Toto Basketbol Süper Ligi'nde mücadele etmektedir. Beko Basketbol Ligi'ne çıkana kadar maçlarını 1650 kişi kapasiteli Uşak Atatürk Spor Salonu'nda oynamaktaydı fakat salona çürük raporu verilmesi üzerine 2013-14 sezonunda maçlarını 'Uşak Üniversitesi Spor Salonu'nda oynamaya karar vermiştir. 1984 yılında Uşak Belediyesi bünyesinde kurulan futbol şubesinin yanına, 2006 yılında basketbol şubesi de eklendi. Belediyenin kurduğu Uşak Spor Basketbol Takımı, Türkiye Basketbol 2. Ligi'nde 2006 yılından 2013 yılına kadar kesintisiz yer aldı. 2012 yazında o zamanki adıyla Uşak Üniversitesi, Mackolik.com ile isim sponsorluğu anlaşması imzaladı. Mackolik.com Uşak Üniversitesi 2012-13 sezonunda 26 galibiyet ve 8 mağlubiyet alarak normal sezonu lider tamamladı. Takım playoff ilk turunda Best Balıkesir'un rakibi oldu ve bu turu 2-1 ile geçti. Ardından playoff yarı finalinde Akhisar Belediyespor 86-82 ve 66-51'lik skorlarla 2-0 mağlup edildi. Bu sonuçlarla Mackolik.com Uşak Üniversitesi finale çıkarak 2013-14 sezonunda Türkiye Basketbol Ligi'nde yer almaya hak kazandı. Final karşılaşmasında Trabzonspor Medical Park, Mackolik.com Uşak Sportif'i 71-66 mağlup ederek 2012-13 TB2L sezonunun şampiyonu oldu. Takım 2013-14 Türkiye Basketbol Ligi sezonunda "Uşak Sportif" adıyla mücadele etti. Uşak Sportif, Ozan Bulkaz yönetiminde geçen 2013-14 sezonunda aldığı 16 normal sezon galibiyetiyle ligi 7. sırada tamamladı ve playoff'a katılma hakkı elde etti. Uşak Sportif playoff ilk turunda Fenerbahçe Ülker'in rakibi oldu ve seriyi 2-0 ile kaybederek lige veda etti. Uşak Sportif 2014-15 sezonuna Ozan Bulkaz'ın aldığı karar üzerine onun yardımcılığını yapan Mehmet Kabaran'ı başantrenörlüğe getirerek başladı. Ancak sezonun ilk üç karşılaşmasında alınan yenilgiler neticesinde Mehmet Kabaran görevinden istifa etti ve Bulkaz yeniden başantrenörlük görevine getirildi. 2015'in Ocak ayında Muratbey Gıda ile sponsorluk anlaşması imzalanarak kulübün "Muratbey Uşak Sportif" adıyla lige devam edeceği açıklandı. Muratbey Uşak Sportif 2014-15 normal sezonunu 12 galibiyet ve 18 mağlubiyetle tamamlayarak ligi 13. sırada tamamladı. Takım aynı sezon EuroChallenge'de mücadele etti ve ilk tur aşamasında oynadğı 6 grup karşılaşmasında 3 galibiyet alarak ikinci tura çıkma hakkı elde etti. Takım, EuroChallenge ikinci tur etabında J Grubu'nda yer aldı ve oynadığı 6 grup karşılaşmasında 2 galibiyet, 4 mağlubiyet alarak turnuvaya veda etti. Chris Lofton Christopher Franklin Lofton (d. 27 Mart 1986), Amerikan profesyonel basketbolcudur. Şutör gard ve oyun kurucu pozisyonlarında görev almaktadır. Chris Lofton, Maysville, Kentucky doğumludur. Doğduğu şehirdeki lise takımı "Mason County Royals" 'te 2003 yılında Eyalet Şampiyonluğu yaşamış, ertesi yıl da Eyalet Şampiyonluğu maçına çıkmıştır. Tennessee'de, ilk senesinde 3. tüm Amerika takımına seçilmiştir. 11 Şubat 2006'da Georgia Üniversitesi'ni 83-78 yendikleri maçta, attığı 9 üçlükle okul rekorunu, kaydettiği 33 sayıyla kariyer rekorunu kırmıştır. 23 Aralık 2006'da Teksas Üniversitesi'ni uzatmalarda 111-105 yendikleri maçta kaydettiği 35 sayıyla yeni kariyer rekorunu kırmıştır. 2005-06 sezonunda Lofton 2. Tüm-Amerika takımına seçilmiştir. 2006-07 sezonunda Lofton, 20.8 sayı ortalamasıyla sayıkralı olmuş ve Associated Press tarafından "SEC Yılın Oyuncusu" ödülüne layık görülmüştür. 2007 NCAA Basketbol Turnuvası'nda takımı Tennessee Volunteers Sweet 16'e taşıyan isim olmuştur. 2006-07 sezonunda da 2. Tüm-Amerika takımına seçilmiştir. 2006-07 sezonunu yaz aylarında Lofton, Kobe Bryant kampına katılmış ve Pan Am. ABD Takımı'na seçilmeyi denemiştir. Lofton, 2007 NBA Seçmeleri'ni bildirmek yerine, son senesinde Knoxville'e döneceğini açıklamıştır. 21 Kasım 2007'de Sports Illustrated'in kapağında, basketbol topunu Memphis Üniversitesi oyuncusu Chris Douglas-Roberts'tan saklarken ki fotoğrafla yer almıştır. Sports Illustrated, Tennessee ülkede 3., Lofton'u da 1. Tüm-Amerika takımına seçmiştir. 19 Aralık 2007'de Lofton, Allan Houston'u geçerek, Tennessee'nin en fazla 3 sayılık isabet kaydeden oyuncusu olmuştur. Houston, 346 kez 3 sayılık isabet kaydetişti. Lofton, 22 Ocak 2008'de Arkansas Üniversitesi'nden Pat Bradley'i 367 üç sayılık isabetle geçerek, Güneydoğu Konferansı'nda en fazla 3 sayılık isabet kaydeden oyuncu olmuştur. Son 3 sayılık basketi, 2008 NCAA Turnuvası Sweet 16 aşamasında, Tennessee'nin Louisville'e 79-60 kaybettiği maçta gelmiştir. Lofton son senesinde 3. Tüm-Amerikan takımına da seçilmiştir. Tennessee Volunteers'ta kolej basketbolu oynamıştır. NBA takımlarından Denver Nuggets'ın yaz ligi oyuncularındandır. Temmuz 2008'de, Ahmet Kandemir'in çalıştırdığı Türkiye Basketbol Ligi takımlarından Mersin BŞB ile 1 yıllık anlaşma sağlamıştır. 8 Şubat 2009'da 20'de 13 3 sayılık basket ve toplamda 47 sayıyla kazanılan Fenerbahçe Ülker maçında başrolde yer almıştır. 25 Nisan 2009'da 22'de 17 3 sayılık basket ve toplamda 61 sayıyla, TED Ankara Kolejliler'e karşı kazanılan zaferin mimarı olmuştur. Haziran 2009'da Boston Celtics'in yaz ligi takımında oynamak üzere takıma davet edilmiştir. 2009-10 sezonunda Liga ACB'nin güçlü takımlarından Caja Laboral ile sözleşme imzalamıştır. Sadece birkaç maçta forma giydikten sonra, daha önceden tedavi gördüğü humma sebebiyle takımdan ayrılmak zoruna kalmıştır. Kısa süre sonra, bir başka İspanyol takımı CB Estudiantes ile anlaşmıştır. Kasım 2010'da NBA D-League Seçimlerin'de Iowa Energy tarafından 6. sırada seçilmiştir. Fakat o bir süre sonra tekrar Avrupa'ya dönmeyi tercih etmiştir. Mart 2011'de Rus takımı PBK Lokomotiv Kuban ile sözleşme imzalamış, fakat Mayıs 2011'de takımdan ayrılmıştır. Ağustos 2011'de tekrar CB Estudiantes'le anlaşmış ve 1 yıllık sözleşme imzalamıştır. Buna rağmen yaşadığı fiziksel problemler nedeniyle Ocak 2012'ye kadar Madrid ekibinde süre alamamıştır. Ağustos 2012'de Lofton, Bask ekibi Lagun Aro GBC ile anlaşmştır. Fakat 1 ay sonra dizindeki sakatlıktan dolayı takımdan ayrılmak zorunda kalmıştır. 17 Ağustos 2013'te TBL ekibi Beşiktaş İntegral Forex ile 1 yıllık sözleşme imzalamıştır. 2007 sezonunun bitiminden sonra, Lofton'a testis kanseri teşhisi konuldu. Lofton bu hastalığını ailesi, Bruce Pearl ve üniversite yektililerinden bir grup hariç olmak üzere herkesten gizledi. 2007-08 sezonunun devre arasına kadar, onu en yakından tanıyan, oda arkadaşı ve takım arkadaşı Jordan Howell da dahil olmak üzere kimseye bu durumdan bahsetmedi. 2007 NCAA Turnuvası dvam ettiği sırada, rastgele doping testlerinden birinde durumun farkına varıldı. Tümör işareti bulunan testlerden geçemedi. Daha sonra başarılı radyasyon tedavisi ve ameliyat neticesinde kanserden kurtulmayı başardı. Bernhard FÃ¶rster Bernhard Förster (31 Mart 1843 - 3 Haziran 1889) on dokuzuncu yüzyılda bir Alman öğretmendi. Filozof Friedrich Nietzsche'nin kız kardeşi Elisabeth Förster-Nietzsche ile evliydi. Lou Andreas-SalomÃ© Lou Andreas-Salomé (Rusça: Луиза Густавовна Саломе; 12 Şubat 1861-5 Şubat 1937), Rus asıllı bir psikanalist ve yazar. Andreas Salome adı: Nietzsche, Rilke, Tolstoy, Paul Ree, Freud gibi alanlarında ünlü isimlerle; aşk dedikodularına karışmıştır. Babası bir Rus generali olmasına rağmen başına buyruk büyümeyi tercih etti. Zürih'te teoloji, felsefe ve sanat okudu. Annesi tarafından Roma'ya gönderildi. Burada annesinin arkadaşı Malwida von Meysenburg ile tanıştı. Malwidanın evinde kalmaya başladı. Malwidanın arkadaşı olan Paul Ree ile tanıştı ve onu kendine aşık etti. Fakat Paul'un evlilik teklifini kabul etmedi. 1882 yılının Mayıs ayında tanıştığı Nietzsche'nin aklını başından aldı. Nietszche’ye acılar çektiren ve çok da ilham veren bu tek taraflı aşk hikâyesi, Irvin D. Yalom’un “Nietzsche Ağladığında” ve Lance Olsen’in “Nietzsche'nin Öpücükleri ” adlı romanlarına konu oldu. Nietszche'nin kadınlardan nefret etmesinin sebebi olarak gösterilir. Daha sonra Rilke ile tanıştı. Rilkeyle flört dönemindeyken ansızın Friedrich Carl Andreas'ın evlilik teklifini kabul etti. Ama Rilke ile gizli aşk yaşamaya devam etti. Rilkenin Tolstoy ile tanışmasına vesile oldu. Bir yandan da Freud ile ilişki yaşamaya başladı. Freud kendisinden şöyle söz eder: "Korkunç bir zeka... Onun yanına yaklaşan herkes, varlığının samimiyetinden ve uyumundan çok güçlü bir biçimde etkilenirdi; kadınlara özgü zaafların hiçbirinin hatta insani zaafların bile çoğunun onda bulunmadığını, yaşamı boyunca bunları aşmış olduğunu fark ederdi." Lou Andreas Salome 15 roman ve birçok felsefi, psikolojik çalışmaya imza atmıştır. Muhammed Bedii Muhammad Badii ( , ; d. 1943 Mısır) Müslüman Kardeşler Teşkilatı Rehberlik Konseyi Başkanı. Muhammed Bedii Mısır 'ın kuzeyindeki sanayi şehri Mahalle el Kübra'da 7 Ağustos 1943'te doğdu. 1965 yılında tutuklandı ve askeri mahkeme tarafından 15 yıl hapis cezasına çarptırıldı. 1974'te diğer Müslüman Kardeşler Teşkilatı mahkûmları ile birlikte yeni devlet başkanı Enver Sedat tarafından şartlı olarak tahliye edildi. 20 Ağustos 2013 tarihinde ordunun yönetime el koymasıyla darbeci general Abdülfettah es-Sisi'nin emriyle Muhammed Bedii ve 20 diğer Müslüman Kardeşler lider kadrosu tutuklandı. Nuri Ã‡ilingir Nuri Çilingir (d. 1952, Alasökü, Taşköprü, Kastamonu) - (ö. 28 Temmuz 2013), Türk siyasetçi. İstanbul Devlet Mühendislik ve Mimarlık Akademisi mezunudur. Sosyal Sigortalar Kurumu Genel Müdürlüğünde Kontrol Mühendisliği, Serbest İnşaat Mühendisliği ve Müteahhitlik, AS-KON İnşaat AŞ Yönetim Kurulu Başkanlığı, TBMM XXII. Dönem Manisa Milletvekilliği yapmıştır. Evli ve iki çocuk babasıdır. Tamandani Nsaliwa Tamandani Nsaliwa (d. 28 Ocak 1982, Lilongwe), Kanadalı futbolcudur. Orta saha pozisyonunda görev yapmaktadır ve şu an da boştadır. Ömer Şevki Purut Dr.Ömer Şevki Bey ya da "Ömer Şevki Purut" (d. 1870, Sivas) - (ö. 28 Ağustos 1928), Türk siyasetçi. Askerî Tıbbiye ve Lion Üniversitesi Tıp Fakültesi mezunudur. Maltepe Haliç Askerî Hastanesi Doktorluğu, Haydarpasa Hastanesi Baş operatörlüğü, Haydarpasa Hastanesi Bastabîpliği, Osmanlı Meclisi Mebusan II. ve III. Dönem Sivas Mebusluğu, İstanbul İl Genel Meclis Üyeliği ve İl Daimî Encümen Üyeliği, TBMM II. Dönem Sivas Milletvekilliği ve Sıhhiye ve Muâvenet-i İçtimâiye Encümeni Başkanlığı yapmıştır. Evli ve iki çocuk babasıdır. 2013 Dünya Atletizm Şampiyonası - Kadınlar maraton 2013 Dünya Atletizm Şampiyonası'nda kadınlar maraton yarışı 10 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Yarış yerel saat ile 14:00'da başlamıştır. Kentucky'deki ÅŸehirler listesi Amerika Birleşik Devletlerinin Kentucky eyaletinde 418 şehir bulunur. Kentucky eyaletinde şehirler nüfus yoğunluklarına göre sınıflara ayrılırlar. Delaware'deki ÅŸehirler listesi Delaware'deki şehirler listesi, ABD'nin Delaware eyaletindeki şehirlerin nüfuslarıyla birlikte listesidir. Bu liste 2011 nüfus sayımı tahminine göre olan nüfus verilerini içerir. TekirdaÄŸ milletvekilleri Tekirdağ milletvekilleri, Türkiye Büyük Millet Meclisinin 2. döneminden beri Tekirdağ şehrini temsil eden milletvekilleri ve senatörlerin listesidir. Guguk KuÅŸu (roman) Guguk Kuşu 2013 yılı suç - polisiye romanı. Harry Potter serisinin yazarı J.K. Rowling tarafından yazılan bu kitapta yazar "Robert Galbraith" adında takma bir isim kullanmıştır. Kitap daha sonra Büyük Britanya'da haftanın en çok satan romanı seçildi. Roman, Afganistan'da yaralanan ve özel dedektif olan eski asker Cormoran Strike'ın, bir mankenin intiharını araştırmasını anlatıyor. 2013 Dünya Atletizm Şampiyonası - Kadınlar 4 x 400 metre bayrak yarışı 2013 Dünya Atletizm Şampiyonası'nda kadınlar 4 x 400 metre bayrak yarışı yarışları 16 ve 17x Ağustos tarihlerinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 2 (Q) ve bunlar dışındaki en hızlı 2 takım (q) bir üst tura yükselir. Yarış yerel saat ile 19:30 da gerçekleşmiştir. Ä°talya'da futbol Futbol, çoğu ülkede olduğu gibi İtalya'da da en ünlü spordur. İtalya millî futbol takımı dünyanın en başarılı takımlarından biridir. FIFA Dünya Kupası'nı dört defa kazanarak (1934, 1938, 1982, 2006) Brezilya'nın (5 defa) hemen arkasında yer alıyor. Ayrıca bu şampiyonluklarının haricinde 2 defa ikinci (1970, 1994), birer defa da üçüncü (1990) ve dördüncü (1978) olmuştur. Yani, toplamda 17 kez katıldığı FIFA Dünya Kupası turnuvalarının sekizini ilk dörde girerek tamamlamıştır. Başarıları bununla bitmiyor, bir defa Avrupa Futbol Şampiyonası'nı birinci (1968), iki defa da ikinci (2000, 2012) olarak tamamlarken bir defa Yaz Olimpiyatları kupasını müzesine götürmüştür. İtalyan kulüpleri de Avrupa'nın en başarılı takımlarındandır, şu an 12 tane Şampiyonlar Ligi ve dokuzar tane Avrupa Ligi ile Süper Kupa'ya sahiptir. İtalya'nın birinci seviyedeki ligi olan Serie A ise dünyanın en iyi ulusal liglerinin arasında gösterilmektedir. Dünyanın en ünlü kulüplerinden olan Juventus, İnter ve Milan, İtalya'da barınmaktadır. Juventus ve Milan, Avrupa Kulüpler Birliği'nin kurucu üyelerindendir. Her sene verilen Ballon d'Or ödülünü kazanan pek çok İtalyan futbolcu vardır. Yani İtalyan futbolu, pek çok farklı dallarda Avrupa'nın en iyilerindendir. Futbol kelimesinin İtalyanca karşılığı calciodur. Futbolun diğer türlerinin eski zamanlarda İtalya'da oynandığı bilinmektedir. Harpastumun en eski türü de, Roma İmparatorluğu zamanında oynanmıştır. Bu oyun, imparatorluğun genişlemesiyle diğer türleri (ortaçağ futbolu gibi) de etkilemiş olabilir. 16. yüzyıldan bu yana, farklı kurallar içeren futbol türleri modern futboldan ayrı olarak Floransa'da oynanmıştır. Bazı ünlü Floransalılar da bu oyunu oynardı, özellikle Medici ailesinin üyeleri olan Piero, Lorenzo ve Alessandro Medici. Bunların yanı sıra, Clement VII, Leo XI ve Urban VIII gibi papalar bu oyunu Vatikan'da oynardı. İtalya'da önceden tekme anlamında kullanılan "calcio" kelimesi ise sonralarda futbol anlamında kullanılmaya başladı. Modern futbol kuralları İtalya'ya 1880'ler sırasında geldi. İlk İtalyan futbol kulübü hangisidir sorusunun cevabı biraz tartışmalıdır fakat popüler tarihte en çok bahsedilen bir ingiliz tarafından 1863'te İngiltere'yi temsil etmesi için kurulan Cenova Kriket ve Futbol Kulübü'dür. 3 yıl sonra 1896'da, James Richardson Spensley isminde bir adam futbol bölümü olan bir kulüple Cenova'ya geldi ve İtalya'nın ilk teknik direktörü oldu. İlk ulusal turnuva İtalyan Jimnastik Federasyonu tarafından düzenlendi. Bu turnuvayı Udine şehrinin Udinese takımı kazandı. 1897'de yapılan turnuvayı ise S.G. Torinese takımı kazandı. 1898 yılına gelindiğinde ise İtalya Futbol Federasyonu nihayet ilk turnuvayı düzenliyor. Bu turnuva ilk düzenli ulusal şampiyona olarak kabul edilir. Şampiyonu ise Genoa CFC olmuştur. Temel GÃ¼rsu Temel Pulat Gürsu (d 31 Ocak 1945 Çorum Türkiye), Türk yönetmen yapımcı senarist oyuncu ve seslendirme sanatçısıdır. Türk sinema oyuncusu, senarist ve yönetmen Tanju Gürsu'nun kardeşidir. Pierre, GÃ¼ney Dakota Pierre ABD'nin Güney Dakota eyaletinin başkenti ve Hughes County'nin de yönetim merkezidir. Pierre'in 2010 Nüfus Sayımı itibarıyla nüfusu 13,646 kişidir. Böylelikle Pierre, Vermont eyaleti başkenti olan Montpelier'den sonra ikinci küçük ABD eyaleti başkenti olmaktadır. Pierre Missouri Nehri üzerinde bulunan bir askeri üs olan Fort Pierre'in karşısında nehrin doğu yakasında 1880'de kurulmuştur. Şehrin ismi Fort Pierre ile aynı olup bu mevkilere verilen isimler Fransız/Kanadali asıllı kürk avcısı Pierre Chouteau, Jr'in anısınadır. 2 Kasım 1990'da Güney Dakota ABD eyaleti olarak kabul edilince, bu yeni eyaletin hemen hemen coğrafik ortasında bulunan Pierre bu eyaletin başkenti yapılmıştır. Pierre etrafında Hughes ilçesi/county ıle Stanley ilçesi//county'nin tümünü içine alan şehirleşmiş "Pierre Metropoliten Alan" bulunmaktadır. "ABD Nüfus Sayım Bürosu" göre şehrin toplam yüzölçümü 33.7 km² olup bunun 0.03 km² (yani %0.08)'i su alanıdır. Pierre civarında Missouri Nehri sahilleri kayalık yarlar halindedir. Pierre yakınlarında dünyada en büyük baraj göllerinden olan "Oahe Baraj Gölü" bulunmaktadır. Pierre'de iklim, nispeten kurak dört belirli mevsimli nemli karasal iklim (Koppen iklim sınıflandırma sistemine göre "Dfa") olarak belirlenmiştir. Bu iklim tipinin nitelikleri soğuk kışlar ve sıcak yazlardır. Gözlem analizlerine göre Ocak ayında günlük en yüksek ısı ortalaması -2 °C; günlük en düşük ısı ortalaması -16 °C'dir. En sıcak Temmuz ayında ise günlük en yüksek ısı ortalaması 32 °C; günlük en düşük ısı ortalaması 17 °C'dir Isı rekorları şöyle verilebilir: Pierre şehrine "Chicago and Nothwestern Railroad Şirketi" demiryolu hattı döşemiştir. Şehrin hemen yanında Missouri Nehri'nin batı yakasına geçmek için büyük bir demiryolu köprüsü bulunmaktadır. Günümüzde bu hatlar sadece marşandiz trenleri tarafından kullanılmaktadır. Pierre'e en yakın Federal otoyol, Pierre'e çifte karayolu olan US Highway 83 ile bağlı olan ve şehirden 34 mil güneyde bulunan, "Interstate 90 (I-90)" Otoyolu'dur. Pierre, Dover, Delaware; Jefferson City, Missouri ve Juneau, Alaska ile birlikte bir Federal otoyolla direkt bağlantısı olmayan 4 ABD eyalet başkentinden biridir. Pierre şehrinde "'Pierre Regional Airport" adlı ve (IATA : PIR, ICAO : KPIR, FAA LID : PIR) niteliklerini taşıyan bir bölgesel hava alanı bulunmaktadır. Bu bölgesel havaalanından "Great Lakes Airlines" şirketi Denver ve Minneapolis-St Paul havaalanlarına düzenli seferler yapmaktadır. Piere'de 1881'den itibaren "Capitol Journal" adlı bir günlük yerel gazete basılmaktadır. 2013 Dünya Atletizm Şampiyonası - Kadınlar 4 x 100 metre bayrak yarışı 2013 Dünya Atletizm Şampiyonası'nda kadınlar 4x100 bayrak yarışı yarışları 18 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 2 (Q) ve bunlar dışındaki en hızlı 2 takım (q) bir üst tura yükselir. Yarış yerel saat ile 18:10'da gerçekleşmiştir. Beyhan EmirliÄŸi Bihan Emirliği (Arapça: إمارة بيحان, İngilizce: Emirate of Beihan), Aden Protektorası (Krallık)'nın ve Güney Arap Federasyonu'nun bir eyalet idi. Başkenti Suq Abdulla idi. Günümüzde Bihan Emirliği kuzey Yemen'de, 2005 yılından itibaren Yemen Hükûmeti tarafından yönetilen 100.000 nüfusa sahip bir şehirdir. Bihan Emirliğinin şu anda yönetimi Shabwah Hükûmeti tarafından yapılmaktadır. Fiziksel olarak, Bihan Kuzey-Batısındaki el-Beyda ile Doğusundaki Ma'rib ve Güneyindeki Ataq ile bağlanmıştır. Bihan, Kuzeyindeki dağlardan gelen çayların yanı sıra kazılan kuyulardan gelen su ile sulanan verimli bir vadide bulunur. Temel ekimleri ise mısır, hurma, tahıl, narenciyedir. İnsanların geçimi büyük ölçüde hayvancılığa dayanır. Bunun yanı sıra insanlar, artarak döviz ticaretine yönlenmişlerdir. Bihan vadisi tarihsel olarak birçok grubun eline geçmiştir. Güneyde Musabein Kabilesi hüküm sürerken, diğer yerlerde Fatımiler hüküm sürmüştür. İki grupta bölgeye uzun süre hakim oldular. Tarihsel olarak, Bihan Vadisinin ortasında Muhammed'in soyundan gelen ve 1600'lerin sonlarında bölgeye yerleşen El-Habieli ailesi bulunmaktadır. Yemen Valisi tarafından o tarihlerde ticaret yollarını koruma amaçlı oraya gönderilmiştir. El-Hanieli ailesi, ilk kan bağından; Hadi Yahya Bin Hüseyin'in yedinci kuşağı olan San'a Valilerinden Kasım El-Mansur bin Abdullah soyundan gelmektedir. Geçmişte vadinin Kuzey tarafı, sürekli olarak Masabinliler ile iktidar mücadelesi verip sonra da iki gruba ayrılan Balharith Kabilesi tarafından yönetilmiştir. Mekke Haşimiyye şerifleri tarafından iktidarı tanınan El-Habieli ailesi, Bihan'da dini lider olduklarını ve bağımsızlıklarını 1680 yılında ilan etmişlerdir. Kurtuluş Savaşı'nda Türk basını Kurtuluş Savaşı'nda Türk basını, Mondros Mütarekesi ile Lozan Antlaşması arasında fiilen dört yıl süren (1919-1922) Türk Kurtuluş Savaşı esnasında İstanbul ve Anadolu'da yayımlanan gazete ve dergilerin siyasi tutumlarını ele alan bir konudur. Osmanlı İmparatorluğu, I. Dünya Savaşı'ndan yenik çıkınca toprakları İtilaf Devletleri tarafından işgal edilmeye başlamıştı. Ülke bütünlüğünü korumak için Kuva-yi Milliye, Mîsâk-ı Millî sınırları içinde çok cepheli siyasi ve askeri bir mücadeleye girişti. 1919-1922 yılları arasında gelişen ve Türk Kurtuluş Savaşı (İstiklâl Harbi, Türk İstiklâl Harbi ya da Millî Mücadele) adı verilen ve Ankara Hükûmeti'nin galibiyetiyle sonuçlanan bu çetin mücadele 30 Ekim 1918'de Mondros Mütarekesi ile başlar ve 24 Temmuz 1923'te imzalanan Lozan Antlaşması ile resmen sona erer. Bu dönem zarfında hem İstanbul hem de Anadolu'da çıkan gazete ve dergilerin önemli bir kısmı Ulusal Bağımsızlık Savaşı'nın yanında yer almıştır. Mondros Mütarekesi şartları gereği işgâl atında olan İstanbul basını, uygulanan sansür nedeniyle başlangıçta Mustafa Kemal Paşa, Kuva-yı Milliye, Millî Mücadele ve Türkiye Büyük Millet Meclisi konularında yazılara yer verememişlerdi. Bazı gazeteler ise açıkça Millî Mücadele karşısında tavır almışlar, işgâlci emperyalist devletlerin görüşlerini ve çıkarlarını savunmuşlar, halkı işgâle karşı koymama hususunda ikna etmeye çalışmışlardı. Bunlardan bazıları yabancı devletlerin manda idaresine girilmesini savunuyorlardı. Bu tür gazetelere dönemin adından hareketle Mütareke Basını adı verilmiştir. Mütareke döneminde hem İstanbul hem de Anadolu'da çıkan azınlık gazeteleri İmparatorluğun parçalanması için büyük çaba gösterdiler, İmparatorluk topraklarının işgâlini alkışladılar, manda yönetimini desteklediler, Kuvva-yı Milliye'yi 'sorumsuz çeteler' olarak nitelendirdiler. Adana Adapazarı Afyon Amasya Ankara Ardahan Aydın Bakü Balıkesir Batum Bolu Bursa Çankırı Daday DiyarbakÄ±r Edirne Elazığ Erzurum EskiÅŸehir Giresun Ä°nebolu Ä°zmir Kastamonu Kayseri Konya Manisa MaraÅŸ Merzifon Moskova Muğla Ordu Pozantı Samsun Sarıkamış Selanik Sivas Sofya Trabzon Mondros Mütarekesi sırasında Millî Mücadele aleyhinde yayın yapan basına Mütareke Basını da deniyordu. Osmanlı İmparatorluğu topraklarında yaşayan azınlıkların ilk kez kendi dillerinde gazete çıkarmaları 1831 yılına rastlar. İlk gazete "Takvimi Vahayi"dir. 1839 yılında Tanzimat'ın ilân edilmesiyle bu yayınların sayısı çok artmıştır. Bu gazeteler Ermenice, Rumca, eski İspanyolca (Museviler çıkartıyordu) dışında Arapça, Farsça ve Fransızca olarak da yayımlanmışlardır. 1908'de İkinci Meşrutiyet'in ilânından sonra bu yayınlardaki hareketlilik daha da artmıştır. Genelde kendi cemaatleri ile ilgili haberlere ve kültürel faaliyetlere yer veren bu gazeteler arasında belli ideolojilerin sözcülüğünü yapanlar olsa da genellikle bu yayın organları Mondros Mütarekesi'ne kadar Osmanlı siyasetinden ayrılmadılar. Mütareke döneminde hem İstanbul hem de Anadolu'da çıkan azınlık gazeteleri İmparatorluğun parçalanması için çaba gösterdiler, İmparatorluk topraklarının işgâlini alkışladılar, manda yönetimini desteklediler, Kuvva-yı Milliye'yi 'çeteler' olarak nitelendirdiler. Tamamı Millî Mücadele'nin karşısında olan azınlık basını şunlardır: Ä°stanbul İstanbul'daki Rum gazeteleri Türklerin İstanbul'dan çıkarılması gerektiğini yazıyorlardı. Ä°zmir İzmir'de çıkan Rum gazeteleri Aydın Vilayeti'nin Yunanistan'a bırakılması için kampanyalar açtılar. Trabzon Trabzon'da çıkan Rum gazeteleri İzmir'in işgâline alkış tuttular. Adana Ermeniler tarafından yayımlanan gazetelerin tamamı 1921 yılında kapanmıştır. Bunların bir tanesi ("Adana") Ermeni harfleriyle Türkçe basılırken diğerleri Ermenice basılıyordu. 2013 Dünya Atletizm Şampiyonası - Kadınlar 20 kilometre yürüyüş 2013 Dünya Atletizm Şampiyonası'nda kadınlar 20 kilometre yürüyüş yarışı 13 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Yarış yerel saat ile 09:35'da başlamıştır. GÃ¼ney Afrika Cumhuriyeti'nin illeri Güney Afrika Cumhuriyeti 9 ilden oluşur. 1994 seçimlerinin arifesinde Bantustan adıyla bilinen yurtluklar kaldırılıp, eski dört ile katılmasıyla bugünkü idari yapı kurulmuştur. Her il tek meclisli bir yasama organı tarafından yönetilir. Yasama organlarının üye sayıları illerin nüfusuna göre en az olduğu Kuzey Kap'ta 30'dan, en fazla olduğu KwaZulu-Natal'da 80'e kadar değişir. Meclis üyeleri kendi aralarından bir kişiyi yürütmenin başı olarak (Premier) seçerlerler. Rex Tillerson Rex Wayne Tillerson (d. 23 Mart 1952 Wichita Falls, Teksas), Amerikalı iş adamı, inşaat mühendisi ve siyasetçi. ABD'nin 69. Dışişleri bakanıdır. 1975 yılında ExxonMobil şirketine girdi. 2006 yılında Exxon Mobil Corporation Yönetim Kurulu Başkanı oldu. Görev yaptığı dönemde ExxonMobil, XTO Energy şirketini bünyesine katarak ABD'deki en büyük doğal gaz üreticisi oldu. Bu görevini 2016 yılına kadar sürdürdü. 2016 Amerika Birleşik Devletleri başkanlık seçimlerini kazanarak 45. Amerika Birleşik Devletleri Başkanı seçilen Donald Trump tarafından 13 Aralık 2016 tarihinde ABD Dışişleri Bakanı olarak aday gösterildi. 1 Şubat 2017 tarihinde ABD Kongresi'ndeki onay süreci tamamlanarak ABD Dışişleri Bakanlığı görevine başladı. 13 Mart 2018 tarihinde dışişleri bakanlığı görevinden alındı . Chieti ili beldeleri Aşağıdaki liste Chieti ili, Abruzzo'da bulunan 104 beldenin listesidir. Elmore Leonard Elmore John Leonard, Jr. (11 Ekim 1925 – 20 Ağustos 2013), Amerikalı romancı ve senaryo yazarıdır. 1950'lerde yayınlananan ilk romanları Western türünde olsa da zaman içerisinde birçoğu beyaz perdeye aktarılan suç kurgu ve gerilim türü romanlarda uzmanlaştı. En iyi bilinen eserleri arasında "Get Shorty", "Out of Sight", "Hombre", "Mr. Majestyk" ve Quentin Tarantino'nun yönettiği "Jackie Brown" filmiyle sinemaya uyarlanan "Rum Punch" adlı romanı yer almaktadır. Kaleme aldığı öyküler "" ve "The Tall T" ile sinemaya uyarlanırken, halen devam eden "Justified" adlı televizyon dizisinin de ilham kaynağı oldu. "Kaçış" ("Out of Sight"), "Ölüm Vuruşu" ("Killshot"), "Ölümcül Takip" ("The Hot Kid") ve "Sırlar Oteli" ("Tishomingo Blues") adlı romanları Türkçeye çevirilmiştir. Kuzey Kap Kuzey Kap ya da Kuzey Burun (İngilizce: "Northern Cape", Afrikaanca: "Noord-Kaap", Tsvana dili: "Kapa Bokone", Xhosa dili: "Mntla-Koloni"), Güney Afrika Cumhuriyeti'nin yüzölçümü olarak en büyük olup en seyrek nüfuslanmış yönetim birimi. En büyük şehri ve başkenti Kimberley'dir. Augrabies Şelalesi de Kuzey Kap'ta bulunmaktadır. Aleksandr Prozorovski Prens Alexander Alexandrovich Prozorovsky (Rusça: Алекса́ндр Алекса́ндрович Прозоро́вский; 1732 -1809), 1806-1812 Osmanlı-Rus Savaşı sırasında görev yapan Rus mareşal. Prozorovski ailesinden çıkan tek mareşaldir. Yedi Yıl Savaşı ve Kırım Hanlığı'nın işgali sırasında ün kazandı. 1807 yılında Çar I. Aleksandr tarafından mareşal olarak Osmanlı-Rus savaşında Ruslara destek olan Moldova ordusunun başına getirildi. Bu görevdeyken 1809 yılında İbrail (Brăila)'e yaptığı taarruzda Rus kuvvetleri Osmanlı ordusu karşısında ağır kayıplar verince geri çekilmek zorunda kaldı. 2 ay sonra ordusu Tuna Nehri'ni geçerken hayatını kaybetti. Ölümünden sonra naaşı St. Petersburg'dakim Aziz Aleksandr Nevski Manastırı'na defnedildi. Ertuğrul Çolak Ertuğrul Çolak (d. 1919, İstanbul - ö. 17 Haziran 2004), Türk siyasetçi. İsviçre'de lise eğitimi almıştır. Tüccarlık, fabrikatörlük, TBMM XI. dönem Bilecik milletvekilliği yapmıştır. Evli ve üç çocuk babasıydı. TBMM II., III., IV. ve V. dönem Bilecik milletvekilliği yapmış İbrahim Çolak'ın oğludur. NGC 484 Grubu NGC 484 Grubu (ayrıca "LGG 19" olarak da bilinir), Tukan takımyıldızı bölgesinde bulunan bir gökada grubudur. Grubun en parlak üyesi eliptik gökada NGC 484'dür. Eda Ã–zerkan Eda Özerkan (d 11 Mart 1984, Adana), Türk oyuncu ve model. Özerkan Kadıköy Anadolu Meslek Lisesi’nden mezun oldu. Lise döneminde resim ve dans eğitimi aldı. 2002 yılında Beyaz Show’da Ejder’in İnci Taneleri’nden biri oldu. 2003 yılında Kral TV'de VJ oldu. 2007 yılında Ekol Drama’dan oyunculuk eğitimi aldı. 2014 Mart'ından itibaren Star TV'de yayınlanan Survivor'da, ünlüler takımında yer almıştır. Yarışmanın 17. gününde 6 oy alarak elenmiştir. Salman Khan Salman Khan, (Tam adı Abdul Rashid Salim Salman Khan'dır. Dabangg Khan, Sultan of Bollywood, God of Bollywood olarak da bilinir.) (d. 27 Aralık 1965, Indore, Madhya Pradesh (Hindistan), Hint oyuncu, televizyon sunucusu ve model. Ünlü Hint senarist Salim Khan'ın oğludur. Oyunculuk kariyerine "Biwi Ho To Aisi" filmi ile başladı fakat başrol oynadığı ilk film "Maine Pyar Kiya"'dır. Khan, ticari başarısı yüksek olan birçok filmde rol aldı. Dünya üzerinde en çok hayrana sahip Hint aktörlerden biri olan Khan, hayırseverliği ve markası olan yapılı vücudu ile de dikkat çekiyor. Bollywood'da vücut geliştirmeyi ilk Salman Khan başlatmıştır. 1999 yılında "Kuch Kuch Hota Hai" filmindeki rolü ile Filmfare'de en iyi yardımcı erkek oyuncu ödülünü aldı. "Dabangg", "Ready", "Bodyguard", "Ek Tha Tiger", "Dabangg 2", "Jai Ho", "Kick", "Bajrangi Bhaijaan", "Prem Ratan Dhan Payo" ve "Sultan" filmleri ile ard arda 10 kere INR100 crore'un üzerine çıkan ilk ve tek aktördür. Her filmi vizyona girdiğinde dünya çapında rekorlar kıran Khan (bknz: Bajrangi Bhaijaan, Sultan vb.), dünyada en fazla fana sahip olan aktörler arasındadır. 80'den fazla filmde rol alan oyuncu Hint Sinemasının en önde gelen aktörlerinden biri olmuştur. 2007 yılında "People dergisi" tarafından "Dünyanın En Yakışıklı 7. Erkeği" ve "Asya'nın En Yakışıklı Erkeği" seçilmiştir. Açtığı "Being Human" adlı vakfıyla kimsesiz çocuklara ve bakıma muhtaç yaşlılara yardım etmektedir. Her gün 10 çocuk bu vakıf sayesinde kurtulmaktadır. Hindistan'da 13 yıl önce alkollü araç kullanarak bir kişinin ölümü, dört kişinin yaralanmasına sebebiyet verdiği iddiasıyla, 6 Mayıs 2015'te beş yıl hapse mahkûm edildi. Dava, Salman Khan'ın başvurusuyla Yüksek Mahkeme'ye taşındı ve suçsuz olduğu ortaya çıktı. Geliyoo Geliyoo Bilişim, internet araması, çevrimiçi bilgi dağıtımı, reklam teknolojileri ve arama motorları için yatırımlar yapan çok uluslu Türk limited şirketidir. İnternet tabanlı hizmet ve ürünler geliştirir. Geliyoo, 2010 yılında Hakan Atabaş ve Fatih Arslan tarafından kurulmuştur. Tamamı Türk mühendislerden oluşan bir ekip tarafından geliştirilen Geliyoo ilk olarak, 5 Nisan 2012 tarihinde özel bir şirket olarak kuruldu. Geliyoo çalışmalarında resmî ve resmî olmayan harcamalar dahil toplamda €741,000'ya yakın bir gider olduğunu ve bugüne kadar hiç reklam almadığı biliniyor. Türkiye Bilişim Derneği tarafından düzenlenen 2011 Bilişim Yıldızları e-Dönüşüm yarışmasında Geliyoo Arama Motoru halk oylaması ve dalında uzman jüri üyelerinin değerlendirmeleri ile ayrı 2 kategoride 'e-iletişim' kategorisinde 2.lik , e-innovasyon / e-girişimcilik kategorisinde 3.lük ödülüne layık görüldü. Geliyoo Arama, bir arama motoru projesi olup, şirketin en önemli servisidir. Geliyoo kendi arama motoru botunu geliştirerek Geliyoo Spider (GeliyooBot/1.0) olarak dünya genelinde veri toplamaya ve kendi verilerini oluşturmaya 2012 yılında başlamıştır. Geliyoo altyapısında CDN, ADN, Hypertable ve Hadoop gibi birçok farklı sistemi barındırmaktadır. Geliyoo arama motoru botu GeliyooBot/1.0 versiyonu sitemap, sayfa indexleme teknolojisi, hata ayıklama kodu, site ve url analizi, url kısaltma teknolojisi, veri toplama ve veri analizi gibi özellikleri yanı sıra şu özellikleri taşımaktadır: yüksek güvenlik, gerçek zamanlı kötü kelime filtresi, Türkçe özel karakter konfigürasyonu ve uyumu, Windows-1254 ISO-8859-9 karakter uyumu, Windows, Linux, Mac OS ve Oracle işletim sistemleri konfigürasyonu. Geliyoo Haberler, Geliyoo tarafından hizmete sokulan ve farklı haber kaynaklarından sürekli güncellenen haberler içinde kullanıcıların aradıklarını bulmalarını sağlayan servistir. Haberleri konularına göre sınıflandırıyor ve en son gelişmelerin aranmasını mümkün kılmaktadır. Geliyoo'nun haber servisi RSS bağlantıları okuyarak çalışmaktadır. Ayrıca GeliyooBot günde birkaç kez haber sitelerini gezmekte ve bulduğu bilgileri indekslemektedir. Geliyoo aynı zamanda arama motoruna da fayda sağlayacağı Geliyoo Browser'ın da geliştirlmesine başladı. Diğer browserlardan %4.4 oranında daha hızlı ve henüz hayatımıza dahil olmamış bir teknoloji altapısı ile geliştirilen Geliyoo Browser Semantic Web ve Web 3.0 teknoloji altyapısı ile hazırlanıyor. Geliyoo Browser'da kullanılan teknoloji ve veritabanı altyapısı halen geliştirilmekte olan bir sisteme bağlı. Bu sistem Semantic Web ve Web 3.0 konularında birçok çalışma ve profesyonel bilgi birikime sahip Franz Inc. Adlı kuruluş. Franz Firmasına ait Allegro Graph Web 3.0 , AGWebViev Browser Server , Gruff RDF Browser sistemlerinin yanı sıra Oracle Server, Java Teknolojileri ve daha birçok altyapı ile bir arada oluşturuluyor. Nikolay Kamenski Kont Nikolay Kamenski (Rusça: Никола́й Миха́йлович Каме́нский; d. 27 Aralık 1776 -ö. 4 Mayıs 1811, 1806-1812 Osmanlı-Rus Savaşı sırasında görev yapan Rus general. 1799 yılında tümgeneral olan Kamensky, aynı yıl İkinci Koalisyon savaşlarında İsviçre cephesinde Fransızlara karşı savaşmıştır. Austerlitz Muharebesi'nde Napolyon Bonapart karşısında mağlup olan İkinci Koalisyon ordusunda da görev alan Kamensky, 1808 tarihinde başlayan ve kariyerindeki en büyük başarıyı elde ettiği Fin Savaşlarında ise Fransa'nın desteklediği Rus ordusu ile Britanya'nın desteklediği İsveç ordusuna karşı savaşmıştır. Kuzey savaşlarında başarılı olduktan sonra, 1806-1812 Osmanlı-Rus Savaşı'nda Tuna Ordusunda yer aldı. Ağabeyi Sergey ile birlikte, Silistre ve Hacıoğlu Pazarcık taarruzlarında başarılı olsa da Şumnu ve Rusçuk'u alamamıştır. 26 Ekim 1810 tarihinde, Vidin Muharebesinde Serasker Vezir Hacı Osman Paşa komutasındaki 40.000 kişilik Osmanlı ordusunu mağlup etmiş, bu savaşta Osmanlı ordusu 10.000 kayıp verirken Kamenski yönetimindeki Rus ordusu sadece 1.500 kayıp vermiştir. 4 Şubat 1811 tarihinde ciddi bir hastalığa yakalanan Kamenski, yerine Çar Alexander tarafından general Mikhail Kutuzov'un Rus ordularının yeni kumandanı olarak tayin edilmesinin ardından, 1811 yılının Mayıs ayında hayata veda etti Ä°talya'da spor Uluslararası alanda İtalyan spor takımları, Olimpiyat Oyunları'nda beş, Dünya Şampiyonası'nda on yedi ve Avrupa Şampiyonası'nda elli üç olmak üzere toplam yetmiş beş tane zaferin sahibidir. Elde edilen bireysel başarılar bu başarıların arasına koyulmamıştır. AralÄ±k 2012'ye kadar olan istatistikler. Elektronik Türküler Erkin Koray'ın ikinci albümüdür. 1974'te LP olarak çıkmıştır. T-ara diskografisi Güney Koreli kız grubu olan T-ara'nın diskografisi; üç tane stüdyo albümü, dört tane EP, yirmi yedi tane single, bir tane yeniden düzenlenmiş stüdyo albümü, üç tane yeniden düzenlenmiş EP, bir tane soundtrack ve beş tane de promosyon single'dan oluşur. Low Winter Sun Low Winter Sun, Chris Mundy tarafından geliştirilen, baş rollerinde Mark Strong ve Lennie James olan Amerikan drama dizisidir. Dizi ilk kez 11 Ağustos 2013'te AMC kanalında yayınlandı. İlk sezonu 10 bölümden oluşmaktadır. Aynı isimli İngiliz mini dizisinden esinlenerek yapılmıştır. Erkin Koray (albÃ¼m, 1976) Erkin Koray'ın üçüncü albümüdür. 1976'de LP olarak çıkmıştır. Doğan Plak'ın Erkin Koray'dan izinsiz çıkardığı toplama bir albümdür. Lisa Robin Kelly Lisa Robin Kelly (d. 5 Mart 1970 - ö. 14 Ağustos 2013), Amerikalı oyuncu. "That's 70's Show" adlı diziyle üne kavuşan yıldız 1990'lı yılların sonu ve 2000'li yıllarda başarılı işler çıkarmıştır. Bir süredir alkol alışkanlığından kurtulmaya çalışan yıldız oyuncu 43 yaşındaki Lisa Robin Kelly, tedavi gördüğü merkezde, uykusunda kalp krizi geçirerek öldü. Cenazesi yakılarak külleri ailesine teslim edilmiştir. Jim Kelly (oyuncu) Jim Kelly (doğum adı : James Milton Kelly; d. 5 Mayıs 1946 - 29 Haziran 2013), Amerikalı dövüş sanatları ustası, oyuncu ve sporcu. 1946'da ABD'de Kentucky'de doÄŸdu. Bruce Lee'nin başrolünü oynadığı 1973 yapımı "Ejder Kalesi" filmiyle hatırlanır. 67 yaşında San Diego'daki evinde gözlerini yumdu. Perdono Perdono ya da Xdono (Türkçe: Pardon), İtalyan kökenli Latin pop şarkıcısı Tiziano Ferro'ya ait bir şarkıdır. Sanatçının "Rosso Relativo" adını taşıyan ilk albümünün ilk single'ı olarak EMI etiketiyle 26 Mayıs 2001'de yayımlandı. Bu şarkı, Avrupa müzik listelerinde ilk sıralarda yer almıştır. Ayrıca bu şarkı; İngilizce, Portekizce, İspanyolca, Fransızca ve İtalyanca olmak üzere toplam 5 dilde yayımlanmıştır.Şarkının İtalyanca,Fransızca ve İngilizce versiyonları Rosso Relativo albümünde de yer almıştır. Klibi ise 26 Mayıs 2001 tarihinde yayımlanmıştır. Şarkı R. Kelly'nin Did You Ever Think isimli parçasındaki bir müzik örneği esas alınarak bestelenmiştir. Mehmet Emin AtaÃ§ Mehmet Emin Ataç (d. 1902, Foça, İzmir) - (ö. 2 Mart 1963), Türk siyasetçi. Ögretmen Okulu mezunudur. Yeni Foça Çakmaklı Köyü, Yeni Foça İlk Merkez Mektebi, Söke Kazası Faik Ali Rızabey Mektebi Ögretmenlikleri, Balıkesir Merkez Sındırgı Mıntıkası İlk Tedrisat Müfettişliği, İzmir Vilâyeti İlk Tedrisat Müfettişliği, Tekirdağ Kültür Direktörlüğü, Kütahya Maârif Müdürlüğü, Tekirdağ Halkevi Başkanlığı, Kızılay ve Çocuk Esirgeme Kurumları Başkanlıkları, TBMM VII. ve VIII. Dönem Tekirdağ Milletvekilliği yapmıştır. Evli ve dört çocuk babasıdır. Erkin Koray Tutkusu Erkin Koray'ın dördüncü albümüdür. 1977'de LP olarak çıkmıştır. Aynı Yıldızın Altında Aynı Yıldızın Altında, John Green'in Ocak 2012'de yayınlanan altıncı romanıdır. Kitabın anlatıcısı Hazel Grace, ailesi tarafından zorla gönderildiği bir destek grubunda 17 yaşındaki eski basketbol oyuncusu ve ampüte Augustus Waters'la tanışıp ona aşık olan 16 yaşındaki bir kanser hastasıdır. Tumblr blogunda ve YouTube hesabında Green, kitabın orijinal adı olan The Fault in Our Stars (Kusur Yıldızlarımızda) başlığını seçerken Shakespeare'in Julius Caesar oyununda Cassius'un Brutus'e dönüp "Kusur, sevgili Brutus, yıldızlarda değil ama bizde" repliğinden esinlendiğini belirtmiştir. Ocak 2012'de kitabın film haklarını Fox 2000 almıştır. 19 Şubat 2013'te filmi Josh Boone'un yönetebileceği açıklanmış ve Nat Wolff, Shailene Woodley ve Ansel Elgort'un oynayacağı duyurulmuştur. Aynı zamanda kitap aşağıdaki ödülleri kazanmıştır: Benden Sana Benden Sana, Erkin Koray'ın beşinci albümüdür. 1982'de LP olarak çıkmıştır. Şarkılar Almanya ve Türkiye'de kaydedildi. Mühlacker, Hamburg ve Köln'de bateride Haluk Taşoğlu ile çalışan Koray, İstanbul kayıtlarını ise Sedat Avcı ile tamamladı. Albümdeki bazı şarkıların orijinalleri Hint besteleridir. Ayrıca, Koray'a Hint müzisyen Harpal Singh de eşlik etmiştir. Albüm 1991'de ""Dünden Esintiler"" adlı Koray albümlerinin yeniden basılma projesinin dördüncü parçası olarak kaset ve CD'de tekrar piyasaya sürüldü. Garrett Hedlund Garrett Hedlund (d. 3 Eylül 1984), Eragon, Dört Kardeş ve Tron Efsanesi filmlerindeki rolleriyle tanınan Amerikalı aktör. Hedlund'un Leighton Meester'la yaptığı "Give In to Me" düeti dünya müzik listelerine giren tek şarkısıdır; Billboard Hot 100'de 79.sıraya ve Canadian Hot 100'de 96.sıraya yükselmiştir. Halil TunÃ§ Halil Tunç (1928, Hacıbektaş, Nevşehir - 19 Ağustos 2002), Türk siyasetçi. İlkokul mezunudur. Ankara Elektrik ve Havagazı İşletme Müessesesi İşletmesi Otobüs Biletçiliği, Atatürk Orman Çiftliği Bira Fabrikası İşçiliği, Bira Fabrikası İşçileri Sendikası Genel Başkanlığı, Yüksek Hakem Kurulu ve Asgari Ücret Komisyonu Üyeliği, Tekel İşçileri Sendikaları Federasyonu Yönetim Kurulu Üyeliği, Türkiye İşçi Sendikaları Konfederasyonu Genel Sekreterliği ve Başkanlığı, Millî Prodüktivite Merkezi Yönetim Kurulu Başkanlığı, Türk Donanma Vakfı Kurucu Üyeliği, Ankara Büyükşehir Belediyesi Danışma Kurulu Başkanlığı, Cumhuriyet Senatosu Cumhurbaşkanınca Seçilen Üyeliği (3 Temmuz 1972 – 12 Eylül 1980) yapmıştır. Evli ve üç çocuk babasıdır. İllâ ki (Türkiye albümü) İlla ki, Erkin Koray'ın altıncı albümüdür. 1983'te LP olarak çıkmıştır. Albümdeki şarkıların üçü (""İlla ki"", ""Deli Kadın"" ve ""Boşuna"") ilk olarak The Devil's Anvil tarafında kaydedilmiştir ve bu albümde Koray'ın yazdığı Türkçe sözlerle şarkılar tekrar yorumlanmıştır. 1960'larda Koray tarafından 45'lik olarak yayınlanan ""Kızları da Alın Askere"" ve ""Hop Hop Gelsin"" şarkıları da yeniden düzenlenip kaydedilmiştir. Albümün kapağını ""Tek Başına"" şarkısının da yazarı olan Nuri Kurtcebe hazırlamıştır. Plağın orijinal baskısı kırmızı renktedir. 2013'te Emre Plak, plağın yeni basımında yine aynı tasarımı kullandı. Albümün yeniden basımlarında fazladan dört şarkı bulunmaktadır. Bu şarkılar Erkin Koray Tutkusu'nda yayınlanmış ""Mağarada Düğün"", ""Sandalcı"" ve ""Suskunluğun Ötesinde""nin iki versiyonudur. Ceylan (albÃ¼m) Ceylan, Erkin Koray'ın yedinci albümüdür. 1985'te LP olarak çıkmıştır. Bu albüm, Koray'ın plak formatında basılan son albümü olmuştur. Erkin Koray'ın en popüler şarkılarından ""Çöpçüler"" ilk kez bu albümde seslendirilmiştir. Albümün sadece son şarkısı olan ""Olay Olur"" Erkin Koray tarafından yazılmıştır. Bu albüm daha sonra ""Dünden Esintiler 2 / Çöpçüler - Ceylan"" adıyla farklı bir şarkı listesi ile piyasaya sürüldü. Albümün en bilinen şarkısı Çöpçüler, bu albüme "Ceylan" ile birlikte adını verirken, albümün açılış şarkısı da yapılmıştır. Paris Maratonu Uluslararası Paris Maratonu (), Fransa'nın başkenti Paris'te her yıl nisan ayında düzenlenen maraton. Parkur Şanzelize Caddesi'nden geçerek Concorde Meydanı'na ulaşmakta ve şehir içinde devam ederek Foch Bulvarı'nda sonlanmaktadır. Paris, Berlin ve Londra ile birlikte Avrupa'nın en popüler uzun mesafe koşularındandır. MBK Entertainment MBK Entertainment, CJ E&M Music and Live bünyesinde bulunan eğlence sektörü konusunda çalışan ana şirket. Core Contents Media'nin yardımcı şirketi. 2013 Dünya Atletizm Şampiyonası - Kadınlar uzun atlama 2013 Dünya Atletizm Şampiyonası'nda kadınlar uzun atlama yarışı 10 ve 11 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 6.75 mt'yi geçenler (Q) veya en azından ilk 12 (q) bir üst tura yükselir. Yarış yerel saat ile 19:00'da başlamıştır. 2013 Dünya Atletizm Şampiyonası - Kadınlar üç adım atlama 2013 Dünya Atletizm Şampiyonası'nda kadınlar üç adım atlama yarışı 13 ve 15 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 14.30 mt'yi geçenler (Q) veya en azından ilk 12 (q) bir üst tura yükselir. Yarış yerel saat ile 19:40'de başlamıştır. Reg Presley Reg Presley (d. 12 Haziran 1941 - ö. 4 Şubat 2013), İngiliz şarkıcı ve müzisyen. "Iggy Pop", "The Ramones" ve "Buzzcocks" gibi isimlere ilham veren 60′lı yılların önemli gruplarından "The Troggs" ’un vokalisti olarak sahne almıştır. Müzik kariyerinin yanı sıra amatör bir Uzaylı araştırmacısı olan Presley; "Wild Things They Don’t Tell Us" adında bir de kitap yazmıştır. Annette Funicello Annette Joanne Funicello (d. 22 Ekim 1942 - ö. 8 Nisan 2013), Amerikalı oyuncu ve şarkıcı. ABD'de 1955-1959 yıllarında şarkı, hikâye ve dans gösterilerinin sergilendiği televizyon programı "Miki Fare Kulübü" 'nün en popüler oyuncusu olan ve hayranlarından ayda 8 bin mektup alan Annette Funicello Walt Disney yapımı "Miki Fare Kulübü" 'nde 13 yaşında rol alan çocuk oyuncu sonrasında çok sayıda filmde boy gösterdi. Yine Disney'in "Johnny Tremain", "The Shaggy Dog", "The Horsemasters", "Babes in Toyland", "The Misadventures of Merlin Jones" ve "The Monkey's Uncle" filmlerinde de rol almıştı. Seslendirme 'de yapan Annette Funicello, 1960'larda ilki "Beach Party" olmak üzere "American-International" şirketinin bir dizi filminde Frankie Avalon ile başrolleri paylaşmıştı. Hayatı boyunca Walt Disney'e bağlılığını dile getiren Annette Funicello, 1994 yılında bir Disney şarkısının ismi olan "A Dream Is a Wish Your Heart Makes" adlı otobiyografi 'sinde yaşadığı zorlukları ve başarıları yazmıştı. Funicello MS hastalığının yol açtığı komplikasyonlar sonucu 8 Nisan 2013'te öldü. Funicello'nun naaşı yakıldıktan sonra külleri aile üyelerine teslim edilmiştir. 2013 Dünya Atletizm Şampiyonası - Kadınlar yüksek atlama 2013 Dünya Atletizm Şampiyonası'nda kadınlar yüksek atlama yarışı 15 ve 17 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 1,95 geçenler (Q) veya en azından ilk 12 (q) bir üst tura yükselir. Yarış yerel saat ile 18:00'da başlamıştır. Wyoming'deki belediyeler listesi Wyoming eyaletinde 99 belediye yÃ¶netimi bulunur. Rejenerasyon (Doctor Who) Rejenerasyon, "Doctor Who" dizisinde Zaman Lordları/Leydileri'nin bedenlerini ölüm anında en ufak hücresine kadar değiştirdikleri "yeniden canlanma" olarak da bilinen kurgusal bir olay. Gallifrey halkı 12 defadan fazla rejenerasyon geçiremez. İlk Doktor rejenerasyon geçirip doğmadığından kalan 10 Doktor, Savaş Doktoru ve 10 numaramızın iki kez (bir seferinde rejenerasyonu kendi eline yönlendirip aynı yüzle kalmayı başarmıştır.) rejenerasyon geçirmesi ile 12 rejenerasyon geçirmiştir ve kendisine "The Time of the Doctor" bölümünde tek döngülük hak verilmiştir. Bunu yapan Zaman Lordu/Leydisi idamla cezalandırılır. Bu kural Gallifrey Yüce Konseyi tarafından belirlenmiş; fakat dizide uygulandığı görülmemiştir. Buna karşın doktor "The Time of the Doctor" bölümünde Gallifrey Yüce Konseyi tarafından verilen izinle tek döngülük hakkı kullanabilmiştir doktor. Bir Zaman Lordu/Leydisi karşı cins bir vücuda rejenerasyon geçiremez. Gallifrey Yüce Konseyi bunu da yasaklamıştır. Usta (Master) ise bu kuralı çiğneyip kadın olmuştur. Dizide buna defalarca yer verilmiştir. İlk olarak 1973'te "The Three Doctors" bölümünde Birinci Doktor, İkinci Doktor ve Üçüncü Doktor ile karşılaşmıştır. Doktor ve diğer Zaman Lordları/Leydileri birçok defa yanlış rejenerasyon geçirmiş veya rejenerasyonları ters gitmiştir. Doktor'un rejenerasyondan sonra kim olduğunu unutması, yol arkadaşını hatırlamaması yanlış rejenerasyonun yan etkileridir. Rejenerasyon enerjisi ilk defa 1983 yılında Mawdryn Undead bölümünde Mawdryn'ın Zaman Lordları'nın rejenerasyon haklarını kendine transfer etmesiyle göründü. Modern seride ise Onuncu Doktor "Journey's End" bölümünde yeniden canlanırken daha önce yeni rejenerasyon geçirmişken kopan eline yeniden canlanma enerjisini transfer etmiştir. Bu rejenerasyon enerjisinden daha sonra Meta-Kriz Doktor ve "Doktor Donna" doğmuştur. Usta rejenerasyon hakkını doldurmuştur. Ve bir daha rejenerasyon geçirememektedir. Bu yüzden sürekli olarak bir bedeni ölünce insanları tuzağa düşürerek onların bedenine geçmektedir. Usta ilk defa görüldüğü 1971 yılında görüldüğünden beri bugüne kadar 6 rejenerasyon geçirmiştir. Zaman Leydisi ve Gallifrey'in Leydi Başkanı olan Romana da dizide rejenerasyon anı gözükmese de 3 defa rejenerasyon geçirmiştir. Romana'yı dizide Birinci Romana Mary Tamm ve İkinci Romana Lalla Ward canlandırmıştır. 2013 Dünya Atletizm Şampiyonası - Kadınlar sırıkla atlama 2013 Dünya Atletizm Şampiyonası'nda kadınlar sırıkla atlama yarışı 11 ve 13 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 4,60 geçenler (Q) veya en azından ilk 12 (q) bir üst tura yükselir. Yarış yerel saat ile 19:35'da başlamıştır. 2013 Dünya Atletizm Şampiyonası - Kadınlar gülle atma 2013 Dünya Atletizm Şampiyonası'nda kadınlar gülle atma yarışı 11 ve 12 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 18,70'i geçenler (Q) veya en azından ilk 12 (q) bir üst tura yükselir. Yarış yerel saat ile 20:25'da başlamıştır. 2013 Dünya Atletizm Şampiyonası - Kadınlar cirit atma 2013 Dünya Atletizm Şampiyonası'nda kadınlar cirit atma yarışları 16 ve 18 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 61.50'yi geçenler (Q) veya en azından ilk 12 (q) bir üst tura yükselir. Yarış yerel saat ile 16:00'da başlamıştır. 2013 Dünya Atletizm Şampiyonası - Kadınlar disk atma 2013 Dünya Atletizm Şampiyonası'nda kadınlar disk atma yarışı 10 ve 11 Ağustos tarihinde gerçekleştirilmiştir. Mücadele öncesi rekorlar aşağıdaki gibiydi. Şampiyonaya katılmak için geçilmesi gereken baraj dereceleri aşağıdaki gibiydi. Her seride ilk 63.00 mt'yi geçenler (Q) veya en azından ilk 12 (q) bir üst tura yükselir. Yarış yerel saat ile 20:15'da başlamıştır. Güneşi Beklerken bölümleri listesi Güneşi Beklerken Kanal D'de 2 Temmuz 2013 tarihinde yayınlanmaya başlayan Türk gençlik televizyon dizisidir. !! style="background-color:#FF7E00; color:#000000;"|# !! style="background-color:#FF7E00; color:#000000;"|Bölüm adı !! style="background-color:#FF7E00; color:#000000;"|YÃ¶netmen !! style="background-color:#FF7E00; color:#000000;"|Senarist(ler) !! style="background-color:#FF7E00; color:#000000;" width="100"|Türkiye'deki izleyici sayısı (reyting/share) !! style="background-color:#FF7E00; color:#000000;" width="90" |Orijinal yayın tarihi !! style="background-color:#FF7E00; color:#000000;" width="130"|Kod Andrew W. Mellon Andrew William Mellon (24 Mart 1855 – 26 Ağustos 1937), Pittsburgh, Pennsylvania doğumlu Amerikalı iş adamı, endüstrici, devlet adamı, hayırsever ve sanat koleksiyoncusu. 20. yüzyıl Amerikasında bankacılıktan, çelik sanayisine; tersanecilikten, inşaat sektörüne kadar çeşitli alanlarda faaliyet göstermiş ve döneminin en zengin adamlarından biri haline gelmiştir. Mellon 1932-1933 yılları arasında ABD'nin Birleşik Krallık elçisi olarak görev yapmış ve 1921-1932 yılları arasında da ABD Hazine Bakanlığı görevlerini yerine getirmiştir. Görevi sırasında ABD'nin I. Dünya Savaşı'ndan kaynaklanan bütçe açığını azaltmaya çalışmış ve daha etkili bir vergi toplama sistemi için vergi reformu yapmıştır. Görevinin son yıllarında 1929 ekonomik krizinin yol açtığı sorunları çözmek için uğraşmıştır. Sanat ve bilim konusunda kullanılmak üzere fonlar oluşturmuş ve bu fonlara büyük miktarlarda bağış yapmıştır. Yaptığı katkılardan dolayı ismi Andrew W. Mellon Oditoryumu'na verilmiştir. Medcezir (dizi) Medcezir, Ece Yörenç ve Melek Gençoğlu tarafından geliştirilen televizyon dizisi. Josh Schwartz tarafından yaratılmış Amerikan yapımı "The O.C." dizisinden uyarlanmıştır. Dizinin baş rolünde İstanbul'un kenar mahallelerinden birinde büyüyen Yaman Koper karakterini canlandıran Çağatay Ulusoy ve zengin bir ailenin kızı olan Mira Beylice'yi canlandıran Serenay Sarıkaya yer aldı. "Medcezir"'in prömiyeri 13 Eylül 2013 tarihinde Star TV'de yapıldı. Aldığı başarılı reytingler sonucunda ikince sezonda devam etmesine karar verildi ve ikinci sezon 12 Eylül 2014'te başladı. Dizinin yönetmeni Ali Bilgin, dizinin üçüncü sezonda da devam edebileceğini açıkladı. Ancak ikinci sezonda alınan düşük reytingler sonucunda dizinin senaristi Ece Yörenç, dizinin sona ereceğini açıkladı. Dizi, 12 Haziran 2015'te yayınlanan 77. bölümüyle sona erdi. Dizi, olumlu eleştiriler almasının yanı sıra dünyanın en başarılı yapımları arasında yer aldığı söylendi ve birçok kez orijinalinden daha iyi olduğu yorumları yapıldı. Ayrıca dizi, "en iyi kadın oyuncu", "en iyi erkek oyuncu", "en iyi yönetmen" ve "en iyi dizi müziği" kategorilerinde altısı Altın Kelebek Ödülü ve biride Seul Uluslararası Drama Ödülleri'nde "en iyi dizi" kategorisinde ikincilik ödülü olmak üzere çok sayıda ödül kazandı. Yaman, İstanbul'un kenar mahallelerinden biri olan Tozludere'de yaşamaktadır. Abisi Kenan'ın kendi doğum gününde çaldığı bir arabanın içerisinde olduğu için tutuklanmıştır. Sonrasında Avukat Selim Serez, Yaman'a avukatlık yapmaya başlamıştır. Abisiyle birlikte mahkemeye çıkan Yaman beraat etmiş ancak abisi hapse girmiştir. Annesi ve üvey babasıyla yaşayan Yaman, annesi tarafından evden kovulmuştur. Bunun üzerine Yaman'da kendi geçliğini gören ve geleceğinin parlak olacağını düşünen Selim Serez, onu kendi yaşadıkları yer olan Altınkoy'a götürmüştür. Selim, Yaman'ın evde bahçıvan olarak çalışacağını söyleyerek eşi Ender'i, Yaman'ın kalması için ikna etmiştir. Burada yan komşuları Mira Beylice ile tanışan Yaman, kendisini Selim'in yeğeni olarak tanıtmıştır. Zamanla Yaman'ın aslında Selim'in yeğeni değil araba hırsızı olduğu ortaya çıkmıştır. Mira ise aslında âşık olmadığı sevgilisi Orkun'la birlikte olmasına rağmen Yaman'dan hoşlanmaya başlamıştır. Mert ise Mira'nın en yakın arkadaşı Eylül'ü sevmektedir ancak Eylül bundan habersizdir. Mira ile Yaman'ın sevgili olmalarının ardından Orkun, Mira'yı ondan çaldığını düşünerek Yaman'dan intikam almak için uğraşmaktadır. Eylül ise ilk başlarda Mert'i küçümsese de zamanla ona âşık olmuştur. Mira'nın beynindeki tümor ise yaşamını belirleyen bir faktördür. Mira'nın piyano dersi aldığı hocası Tan, Mira'ya âşıktır ancak Mira bundan habersizdir. Tan Mira'yı kimsenin dikkatini çekmeden kaçırmayı başarmıştır.Yaman ise Tan'ın saklandığı evi bularak Mira'yı kurtarır. Bu sırada Yaman'ın eski sevgilisi Leyla'nın ortaya çıkması Yaman-Mira çifti arasında uzun süreli bir gerginliğe sebep olur. Orkun ise babasıyla girdiği kavga sonucu babasını kaybeder. Kayıptan kısa bir süre sonra ise babasının Hâle'nin annesiyle ilişki yaşadığını fark eder ve Hâle'den ayrılır. Hâle ise Orkun'un Mira yüzünden kendisiyle ayrıldığını sanarak Mira'yı öldürmeye kalkışır. Mira,Yaman tarafından kurtarılır ve Hâle ailesiyle ilgili acı gerçeği öğrenir. Nevin ve Hasan arasında yaşanan gerginlik, Yaman'ın Tozludere'ye dönmesine neden olur. Kısa bir süre sonra Yaman, Mira, Mert ve Eylül 14 Şubat dolayısıyla Uludağ'a tatile giderler. Bu tatilden faydalanan Nevin, Yaman'ın Altınkoy'a geri dönmesi için onu terkedip İzmir'e yerleşir. İstanbul'a dönen Yaman acı gerçeği öğrenir ve Altınkoy'a geri döner. Asım Şekip Kaya, bir akşam vakti evinin penceresinde kalp krizi geçirir. O sırada sokakta bulunan Yaman ve Mira acil müdahale ederek Asım'ın hayatını kurtarır. Tedavi gördüğü merkezden kaçan Tan, Yaman'ı kaçırarak Mira'yı kendisine çekmeyi başarır. Tan, bulunduğu teknede Mira'yı zorla öptüğü sırada çevredeki polis memurları tarafından vurularak ölür. Yaman'ın hapisten çıkan ağabeyi Kenan ise Altınkoy'da kalıcı olabilmek için Mira'nın annesi Sude ile bir ilişki yaşamaya başlamıştır. Yaman'ın babasının mafya babası Turunç Nadir'e yaptıklarını Yaman ve Kenan'a ödetmek isteyen Nadir'in Altınkoy'a yerleşmesiyle herkesin hayatı değişmiştir. Mira'nın annesi geleceğini sağlama almak için Ender'in babası Asım Şekip Kaya ile evlenmeye karar vermiştir. Düğün günü Selim, Ender'in başka birisiyle aşk yaşadığını öğrenmesinin ardından Ender'le konuşmak için arabayla düğünden ayrılmıştır. Ancak araba uçuruma yuvarlanmış ve Ender ölmüştür. Ender'in ölmesinin ardından herkes birbirinden uzaklaşmıştır. Yaman ile Mira ayrılmış, Mert ve Eylül ise ilişkilerine ara vermiştir. Yaman, Selim ve Mert, eve hırsız girmesi sonucu yaptıkları kaçamağı bırakıp eve dönmüştür. Aynı zaman diliminde Orkun ve Mira da Amerika'dan dönmüştür. Mira'nın Orkun'la ve Yaman'ın Elif ile olan münasebetleri ikilinin arasını sürekli gergin tutar. Mert ve Eylül ise bu çiftin arasını düzeltmek için bir oyun oynar ancak bu oyun Yaman ve Mira'nın arasını bir hayli açar. Mira'dan nefret etmeye başlayan Yaman, ona bir oyun oynar. Ancak sonrası gün Mira'nın hastalığını öğrenince yaptıklarından pişman olur ve kendisini tamamen silen Mira'nın gönlünü tekrar kazanmak için harekete geçer ve bu uğraşında başarılı olur. Yaman-Mira çifti tekrar bir araya gelir. Ender'in ilişki yaşadığı Sinan Enveroğlu, Selim ile yaşadığı tartışmadan sonra Nadir tarafından öldürülür. Nadir kısa bir süre sonra bu suç iddiası ile gözaltına alınır. Cengiz ise Nadir'in hapse girmesiyle Yaman ve Selim'e kurduğu komplo sonrası Yaman'ı vurur .Ancak Yaman ,kısa sürede toparlanmayı başarır ve Cengiz ölür. Nadir, gözaltından çıktıktan sonra Selim'i korkutmak amacıyla Mert'i kaçırır. Ancak Mert'e ulaşılır ve Nadir, polisler tarafından öldürülür. Sude hamiledir ve herkes bebeğin Kenan'dan olduğunu söylemesine rağmen o bebeğin Asım'dan olduğunu iddia etmektedir. Sude'yle görüşmeye gittiği sırada Kenan, Sude'yi öldürmeye kalkmıştır. Aynı zamanda orada olan Mira ise Kenan'ı vurarak sakat bırakmıştır. Yaman ve Mira, nişanlanmalarının ardından kendilerine bir yol çizmişlerdir. Mira, düğünden sonra ameliyat olacaktır. Yaman ve Mira'nın kumsalda evlendikleri sırada Yaman'ın eski sevgilisi ve Turunç Nadir'in eşi Leyla, Nadir'in bankada sakladığı video kayıtlarını kullanarak Orkun'a bir oyun oynar. Asım, bebeğin Kenan'dan olduğunu anlamıştır Sude'den boşanmaya karar vermiştir ancak Asım mahkemeden bir gün önce ölmüştür. Orkun kendisine oyun oynandığını fark etmesinin ardından Leyla ile birlikte yanındaki arkadaşı Ayşe'yi rehin almıştır. Ayşe kaçmaya çalıştığı sırada Orkun'un bacağından tutmasıyla düşerek kafasını taşa vurmuş ve ölmüştür. Orkun, Yaman'ı onları rehin tuttuğu eve çağırarak öldürmeyi planlamıştır. Bunu başaramasa da Yaman'ı bıçaklamıştır. Bu sırada atak geçiren Mira hastaneye kaldırılmıştır ve acilen ameliyata alınmıştır. Daha sonra Yaman'ın da bıçaklandığı fark edilmiştir ve ameliyata alınmıştır. Uzun süre sonra Selim, üniversitede hocalığa başlamıştır. Eylül ve Mert aşklarını yaşamaya devam etmişler, Orkun akıl hastanesine yatırılmış, Sude bebeği ve eski eşi Faruk ile birlikte yaşamaya başlamıştır. Mira ve Yaman ise sorunsuz bir şekilde ameliyattan çıkmışlardır ve bir bebek yapma kararı almışlardır. Geniş bir oyuncu kadrosuna sahip olan "Medcezir"'de Yaman Koper Çağatay Ulusoy, Mira Beylice Serenay Sarıkaya, Selim Serez ise Barış Falay tarafından canlandırıldı. İlk sezonun sonunda ölerek diziden ayrılan Ender Serez karakteri Mine Tugay tarafından canlandırıldı. Selim ve Ender karakterlerinin tek çocuğu Mert Asım Serez'e Taner Ölmez ve Mira karakterinin en yakın arkadaşı Eylül Buluter'e Hazar Ergüçlü hayat verdi. Asude Beylice'yi Şebnem Dönmez ve Sedef Kaya'yı Defne Kayalar canlandırdı. Büyük bir iş adamı olan Asım Şekip Kaya'yı Can Gürzap, Mira ve Beren'in babası Faruk Beylice'yi Murat Aygen, Beren Beylice'yi Miray Daner, Yaman'ın abisi Kenan Koper'i Ali Aksöz, Orkun Cıvanoğlu'nu Metin Akdülger ve bir mafya babası olan Nadir Baktıroğlu'nu (Turunç Nadir) Kürşat Alnıaçık canlandırdı. Ayrıca ilk sezondan itibaren Saim Karakale, Ecem Akbin, Batuhan Begimgil, Batuhan Ekşi, Ezgi Sözüer, Meriç Aral, Sibel Taşçıoğlu, Cenk Kangöz, Hare Sürel, Pınar Tuncegil, ikinci sezondan itibaren ise Aslı Orcan, Barış Alpaykut, Aybüke Pusat, Nurcan Eren, Turhan Cihan Şimşek, Burak Deniz düzenli olarak dizide yer aldı ve bazı karakterler sezon içerisinde diziden ayrıldı. Erdil Yaşaroğlu, Çağlar Ertuğrul, Koray Candemir, Halil Sezai, Jamal Hammadi, Kenan Doğulu gibi birçok oyuncu ve ünlü kişi çeşitli rollerde dizide konuk oyuncu olarak yer aldı. Ocak 2013'te dizinin yapım şirketi Ay Yapım, dizinin adını "Aşk Hikayesi" olarak duyurdu ve başrol için Çağatay Ulusoy'la prensipte anlaştığını açıkladı. Dizinin adı, aynı yıl Mart ayında başlayan dizi "Bir Aşk Hikayesi" ile benzerlik göstermesinden dolayı dizinin adının değiştirildiği ve "Medcezir" olacağı açıklandı. Dizinin senaristlerinden biri olan Ece Yörenç, ilk defa 29 Haziran 2013 tarihinde Twitter hesabından diziyle ilgili açıklama yaptı. Yörenç, yaptığı açıklamada dizinin başrol oyuncularını, eylül ayında başlayacağını, yönetmeni gibi bazı bilgileri açıkladı. Ayrıca dizinin ABD yapımı "The O.C." dizisinin yerli versiyonu olacağı açıklandı. 21 Temmuz 2013 tarihinde dizinin çekimlerinin 2 Ağustos'ta başlayacağı duyuruldu. 1 Ağustos'ta oyuncular ve ekip ile birlikte senaryo okuma provası yapıldı ve 2 Ağustos'ta Tuzla'da tanıtım filminin çekimlerine başlandı. Tanıtım filmi 6 Ağustos'ta yayınlandı. Dizinin bir diğer senaristi olan Melek Gençoğlu, dizinin 8. bölümünden itibaren yazar ekibinden ayrılacağını açıkladı. Dizinin aldığı reytingler sonucunda ikince sezonda devam etmesine karar verildi. Ayrıca dizi, ilk sezonun sonunda 25.6 milyon lira ciro yaparak en çok ciro yapan ve yapımcısına en çok kazandıran beşinci dizi oldu. İkinci sezonun çekimlerine Ağustos ayının ikinci haftasında başlandı ve sezon 12 Eylül 2014'te başladı. İkinci sezonun devam ettiği dönemde dizinin yönetmeni Ali Bilgin, katıldığı bir söyleşide dizinin üçüncü sezonda da devam edebileceğini söyledi. Ancak ikinci sezonda alınan düşük reytingler sonucunda dizinin senaristi Ece Yörenç, dizinin sona ereceğini açıkladı. Dizi, 12 Haziran 2015'te yayınlanan 77. bölümüyle sona erdi. Proje tasarımı Josh Schwartz tarafından yapılan dizinin yazı ekibi, ilk sekiz bölümde Ece Yörenç ve Melek Gençoğlu'ndan oluştu. Sekizinci bölümden itibaren ise sadece Ece Yörenç yazı ekibini oluşturdu. Ayrıca Burcu Görgün Toptaş ve Pelin Taran Cura ekipte yardımcı senarist olarak görev aldılar. Dizinin kurgusu Serdar Çakular tarafından yapıldı ve yönetmen koltuğunda 77 bölüm boyunca Ali Bilgin oturdu. İkinci yönetmen olarak Deniz Yorulmazer, yardımcı yönetmen olarak ise Semih Bağcı ekipte yer aldı. Dizinin yapımcılığını Kerem Çatay ve genel koordinatörlüğünü Ali Erdoğan üstlendi. Rezzan Çakır dizinin cast sorumlusu, Onur Tuğ sanat yönetmeni ve Barış Işık dizinin görüntü yönetmenliğini yaptı. Deniz Marşan ve Başak Dizer dizinin moda danışmanlığını üstlenirken Ömer Lekesiz yapım sorumlusu olarak ekipte görev aldı. Toygar Işıklı, dizinin müziklerini oluşturması için ekibe dâhil edildi. Işıklı, ana tema başta olmak üzere dizinin tüm tema müziklerini yaptı. Dizi, 2014 yılında gerçekleştirilen 2. Türkiye Müzik Ödülleri'nde En İyi Dizi Müziği ödülünü kazandı ve 2015'te aynı ödüle aday gösterildi. Ayrıca yine 2014 yılında düzenlenen Altın Kelebek Ödülleri'nde En İyi Dizi Müziği ödülünü kazandı. Televizyon eleştirmeni Gizem Kaboğlu, "Toygar Işıklı'nın başarısına dikkat çekerek dizi müziklerinin "budur" dedirtecek cinsten olduğunu ve "The OC"nin müziklerinin efsanevi namını yeniden canlandıracağı" yorumunu yaptı. Dizide Mira (Serenay Sarıkaya) ve Yaman (Çağatay Ulusoy) karakterleri birçok kez şarkı söyledi. Üçüncü bölümde Mira, düzenlenen bir panayır gecesinde Ajda Pekkan'ın 1990 yılında yayımlanan şarkısı Yaz Yaz Yaz'ı seslendirdi ve bu sahne internette en çok izlenen videolardan birisi oldu. Altıncı bölümde ise ilk defa Mira ve Yaman karakterleri birlikte Mazhar Alanson'un 2002'de yayınlanan Ah Bu Ben şarkısını seslendirdi. İkinci sezonun tanıtım fragmanı, Kibariye'nin seslendirdiği Sil Baştan şarkısıyla yayınlandı ve "sosyal medyada büyük beğeni topladığı" söylendi. Serenay Sarıkaya bu konuyla alakalı "Bence Kibariye de, Sil Baştan da çok büyük etki yarattı" yorumunu yaptı. Barış Falay, dizide ilk kez 42. bölümde sözlerini Ömer Hayyam'ın yazdığı Kimse Bilmez isimli bir şarkıyı seslendirdi ve şarkıyı yorumlayışıyla ilgili olumlu tepkiler aldı. Ayrıca şarkıda, Aslı Orcan'da Falay'a eşlik etti. Milliyet gazetesinde "dizideki şarkıların başarılı bir şekilde seslendirildiği" yazıldı. Sevdim Seni Bir Kere, Masum Değiliz, Kandırdım, Senden Daha Güzel, Benim Ol, Sen Ona Âşıksın ve Kafa gibi şarkılar zaman zaman dizideki karakterler tarafından seslendirildi ve birçok şarkı dizide çalındı. Dizi için özel olarak bestelenen Bir Kuyruklu Yıldıza Mektup şarkısı, ilk olarak 54. bölümde entrümantal olarak çalındı. Şarkının sözlü versiyonu ise ilk olarak 61. bölümde Çağatay Ulusoy ve Serenay Sarıkaya tarafından birlikte seslendirildi. Halil Sezai ve Çiğdem Erken, diziye konuk oldukları bir bölümde "Dünyayı Durduran Şarkı" isimli şarkıyı seslendirdi. Ayrıca bu şarkı dizinin final bölümü için Serenay Sarıkaya ve Çağatay Ulusoy tarafından tekrar seslendirildi. "Medcezir", çoğunlukla İstanbul'da filme alındı. Dizide genel olarak konunun geçtiği Altınkoy, İstanbul'un Tuzla ilçesinde ve üniversite sahneleri Bağcılar'da ki İstanbul Kemerburgaz Üniversitesi'nde çekildi. Dizide Tozludere olarak adlandırılan yer, Ümraniye, Mustafa Kemal Mahallesi'nde yer alıyor. Altınkoy ve Tozludere mekânları, gerçekten var olmayan, senaristler tarafından yaratılmış hayali mekânlardır. Dizideki holding sahnelerinin Ataşehir'de çekilmesinin yanı sıra Bursa'da yer alan Uludağ'da çekimler yapıldı. Ayrıca dizi Şile, Büyükada ve Karaköy gibi yerlerde de çekildi. "Medcezir", genelde eleştirmenlerden olumlu eleştiriler aldı ve bazıları tarafından orijinali "The O.C."den daha iyi olduğu söylendi. Sabah gazetesi yazarı Yüksel Aytuğ, dizinin ilk bölümünden sonra ""Medcezir" dizisi ilk bölümüyle ekranlara hoş bir soluk getirdi ama senaryonun daha baştan tıkandığını görüyorum maalesef" yorumunu yaptı. Warner Bros.'un "The OC"nin popüleritesini arttırmak ve daha fazla ülkeye pazarlamak için dizinin Ay Yapım ile yeniden çekilmesine karar verdiği ancak "Medcezir"in "The OC"den daha popüler bir hâle geldiği belirtildi. Warner Bros. ise "Medcezir"i dünyanın en başarılı dizileri ve en başarılı uyarlamaları arasında gösterdi. Warner Bros. şirketinin format geliştirme ve pazarlama başkan vekili Andrew Zein, "Television Business International" dergisiyle yaptığı bir röportajında "Medcezir"i kendi yapımlarından uyarlanan yapımlar arasında "dünya ölçeğinde çok başarılı bir dizi olduğunu ve ikon hâline gelmiş bir projeye mükemmel bir uyarlama yapıldığını, "Medcezir"in çok çarpıcı ve göz alıcı bir yapım" olduğunu söyledi. Ayrıca ABD'nin en önemli televizyon dergileri olan Variety ve The Hollywood Reporter'ın ""The O.C." Yeniden Çekiliyor" başlıklı haberlerinde "The O.C."nin Türk uyarlamasının yayına başladığını duyurdu ve dizinin dünya standartlarında olduğunu yazdı. "Medcezir" yayına başladıktan kısa bir süre sonra Türkiye'de yayın yapan Ermeni gazetesi Agos'ta yapılan bir eleştiri yazısı "Ekranların Yeni Fenomeni" başlığıyla yayınlandı ve dizi için "şimdiden bu sezonun en iyi dizilerinden biri olmaya aday" yorumu yapıldı. Radikal'in blog sitesindeki bir eleştiri yazısını yazan Ayşe Karaduman "Kadro olarak tüm yetenekli ve tecrübeli oyuncuları bir araya getiren dizisinin senaryosu beklentimin tamamen altında kaldı" yorumunu yaptı ve "Medcezir"in kadrosunun iyi ancak senaryosunun çok zayıf olduğunu söyleyerek dizideki dünyanın sahici olmadığını yazdı. Ayrıca Radikal gazetesi yazarlarından Zeynep Gönenli dizi için "uyarlama bir dizinin, hem orijinalinden farklı hem de benzer olması ve bunu hiç sakilleşmeden yapması sık rastlanan bir durum değil" yorumunu yaptı. İlk sezonda Medcezir'e işlenen konuların senaryosunun uyarlandığı dizi "The O.C."ye çok yakın olsa da ikinci sezondan itibaren konuların birbirinden çok farklı ilerlediği söylendi. Dizinin sona ermesinin ardından eski İstanbul valisi Hüseyin Avni Mutlu dizinin finaliyle ilgili "43 yıl evvel "Love Story" ve bugün "Medcezir"in finali, perişan etti bizi" yorumunu yaptı. Medyada yapılan haberlerde "dizinin finalinin zekice yazıldığı ve izleyiciye ters köşe yaptığından" bahsedildi. Vatan gazetesi yazarı Oya Doğan, dizinin finalinin izleyicinin istediği gibi olduğunu ve dizinin tadında bırakıldığını" söyledi. Milliyet gazetesi blog sayfasında yayınlanan dizi reytingleriyle ilgili bir haberde "Medcezir"in unutulmaz diziler arasında yerini aldığı belirtildi. Yine Milliyet'in blog sayfasında yayınlanan bir başka haberde "Medcezir'in adına layık, muhteşem bir veda olmuş" yorumu yapıldı. Dizinin final bölümünün yayınlanacağı gün bölüm için seçilen "#hiçunutmayacağız" etiketi "Twitter"da dizi başlamadan