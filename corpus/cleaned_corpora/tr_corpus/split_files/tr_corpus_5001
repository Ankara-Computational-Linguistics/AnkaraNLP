ödemesi, reasürans teminatı bulma ve istatistiksel çalışmalar, reklam ve fon yönetimi yer alır. Bu işlemlerin yapılması için havuza bağlı Tarım Sigortaları Havuz İşletmesi A.Ş. kurulmuştur. Havuzun Yönetim Kurulu; Tarım ve Köyişleri Bakanlığı ve Hazine Müsteşarlığı'ndan ikişer, Türkiye Sigorta ve Reasürans Şirketleri Birliği, Türkiye Ziraat Odaları Birliği ve Tarım Sigortaları Havuz İşletmesi A.Ş’den birer olmak üzere toplam yedi üyeden oluşmaktadır. Tarım sektörü, dünya nüfusu açısından taşıdığı kritik önemin yanı sıra ekonomik, sosyal, siyasal, teknolojik ve kişisel risklerden yüksek düzeyde etkilenen, son derece hassas bir faaliyet sahası olarak kendine özgü bir yapıya sahiptir. Bu açıdan bakıldığında, tarımın insanlığın beslenmesindeki fonksiyonunu etkili bir şekilde yerine getirmesi; tarımsal üretimi tehdit eden risklerin yönetimiyle doğrudan ilişkilidir. Bu nedenler, gelişmiş ülkeler, uyguladıkları çeşitli korumacılık politikaları, "Risk Yönetim Programları" ve bu programlar içerisinde önemli bir yer alan; "Tarım Sigortaları Uygulamaları" ile risk paylaşımını ve transferlerini gerçekleştirmektedirler. Türkiye'de de tarım sektörünü tehdit eden risklerin teminat altına alınabilmesi amacıyla bir sigorta mekanizmasının devreye sokulması düşünülmüş ve bu amaçla 14/06/2005 tarihli 5363 sayılı "Tarım Sigortaları Kanunu" çıkarılmıştır Bu kanuna gÃ¶re: Kanun, Havuzun işleyişine ilişkin uygulama esaslarını, hasar tespit işlemlerine ilişkin esas ve usulleri belirlemek, kanun kapsamında tarım sigortaları alanında faaliyet göstermek isteyen sigorta şirketleri ve havuz Tarım Sigortaları Havuz İşletmesi A.Ş ile sözleşme yapmak, kapsama alınacak riskler ve prim desteğinin belirlenmesi için çalışmalar yaparak önermek ve uygulamada karşılaşılan sorunları tespit etmek, bunların çözümüne yönelik çalışmalar yapmak üzere Tarım Sigortaları Havuzu Yönetim Kurulu'nu görevli ve sorumlu kılmıştır. Kurul, Gıda Tarım ve Hayvancılık Bakanlığı ve Hazine Müsteşarlığından ikişer, Türkiye Sigorta ve Reasürans Şirketleri Birliği, Türkiye Ziraat Odaları Birliği ve Tarım Sigortaları Havuz İşletmesi A.Ş'den birer olmak üzere toplam yedi üyeden oluşmaktadır. Kurulun üç yıl süre ile görev yapacak ilk üyeleri 16 Ocak 2006 tarihinde Bakan oluru ile atanmışlar ve göreve başlamışlardır. Havuzun işletilmesine ilişkin iş ve işlemler, Havuza katılan sigorta şirketlerinin eşit payla ortak oldukları Tarım Sigortaları Havuz İşletmesi A.Ş. tarafından yürütülmektedir. Şirketin görevleri kısaca; Havuz Kurulunca alınan kararların uygulamasını yapmak, primleri tahsil etmek, hasar ödemelerine esas teşkil edecek hasar tespit işlemlerini ve tazminat ödemelerini yapmak, reasürans işlemlerini yürütmek, tanıtım faaliyetlerinde bulunmak, istatistik tutmak, Havuz kaynaklarını yatırıma yönlendirmektir. Seyyar Sahne Seyyar Sahne, 2001 yılında İstanbul'da bir grup amatör tiyatrocunun girişimiyle kurulan bir bağımsız tiyatro topluluğudur. Hikâye anlatıcılığı ile fiziksel tiyatroyu harmanlayan çalışmalar üretmekte ve ‘tiyatro dışı’ metinleri sahneye taşımaya ağırlık vermektedir. Yurt içi ve yurt dışında çeşitli sahnelerde birçok oyun sergilemenin yanı sıra, tiyatro kampları ve çeşitli kentlerde atölye çalışmaları düzenler. İstanbul'da oyunlarını sahnelediği sabit bir mekanı yoktur. Topluluk, öğrenciliklerinde İTÜ Sahnesi’nde çalışan amatör tiyatrocuların 2000 yılında başlattığı ""İTÜ Mezunlar Tiyatrosu Girişimi""'ne Boğaziçi Üniversitesi'ndeki öğrencilik yıllarında tiyatroyla ilgilenip, mezun olduktan sonra tiyatroya devam etmenin yollarını arayan dört amatör tiyatrocunun da katılmasıyla 2001 yılında kuruldu ve "Seyyar Sahne" adını aldı. Daha çok oyuncunun kendi sınırları üzerine araştırmalar yapan bir grup olarak çıkan Seyyar Sahne, hatırat ("Ben, Pierre Rivière..."-2006), kutsal metin (Eski Ahit - "Vaiz" - 2007) ve mesnevi ("Kuşlar Meclisi" - 2008) gibi "tiyatro dışı" metin türlerinin dramatik olanaklarını araştırmaya yöneldi; 2009'da Oğuz Atay'ın "Tehlikeli Oyunlar" romanını tek kişilik bir oyun olarak sahneye uyarladı ve bu oyun büyük ilgi gördü. Topluluk, 2012'de Kuşadası'nın Şirince köyünde gönüllü bir sanat grişimi olan ""Tiyatro Medresesi"" adlı araştırma merkezini oluşturdu. Seyyar Sahne, Polonya'nın Wroclaw kentinde düzenlenen "Zero Budget Festivali" kapsamında Jerzy Grotowski Enstitüsü'nde "Tehlikeli Oyunlar" ve "Gılgamış" oyunlarını, İran'ın başkenti Tahran'da düzenlenen Fecr Fesviali'nde "Gılgamış" ve "Seni Seviyorum Türkiye" oyunlarını sahneleyerek Türk tiyatrosunu temsil etmiştir. Borbecksch Borbecksch (okunuşu: Borbekş), Alman ağız dili. Essende ve Oberhausenda'da konuşulmaktadır. İspanyol şah kartalı İspanyol şah kartalı ("Aquila adalberti"), atmacagiller (Accipitridae) familyasından bir kartal türü. İspanya, Portekiz ve Fas ana yaşam alanlarıdır. 2002 yılına kadar şah kartalın bir alt türü olarak kabul edilmekteydi. Küçük bir kartaldır. Boyu 75–84 cm, ağırlığı ise 2,5 - 3,5 kg kadardır. Kızıl ayaklı keklik, kemiriciler, tavşanlar, güvercinler, kuzgunlar, ördekler ve hatta tilkiler ana besinleri arasındadır. Dünyada yaşamını sürdürmekte olan İspanyol şah kartallarının 500 kadar olduğu saptanmıştır. Hint benekli kartalÄ± Hint benekli kartalı ("Aquila hastata"), atmacagiller (Accipitridae) familyasından bir kartal türü. Ana yaşam alanı Hindistan'dır. Afrika'nın doğu ve güney kısımları ve Türkiye, Balkanlar, Doğu Avrupa'nın büyük bir kısmı da göç yolları üzerindedir. Boyu 60 – 65 cm, kanat açıklığı 135 – 160 cm arasında değişir. Ağırlığı 1100 - 2000 gr kadardır. Kurbağalar, kemiriciler, kuşlar ve eklem bacaklılar gibi çok geniş bir besin yelpazeleri vardır. Dişi bir seferde genellikle 2 yumurta bırakır. Yahudi Yemen Arapçası Yahudi Yemen Arapçası (veya Yahudi Yemencesi, Yemen Yahudi Arapçası) eskiden Yemen'de yaşamış veya hâlen Yemen'de yaşamakta olan Yahudilerin konuştuğu Arapça çeşididir. Bu dili konuşanların %98'i bugün İsrail'de yaşamaktadır. Yahudi Yemencesi, Yemen'de Yahudi olmayanların konuştuğu Arapça'dan farklıdır. Bu dil San'a, 'Aden, Be:da ve Habban olmak üzere alt lehçelere ayrılabilir. Olsen Brothers Olsen Brothers, Danimarkalı rock/pop müzik grubu. Jørgen (d. 15 Mart 1950) ve Noller (d. 13 Nisan 1954) Olsen kardeşlerden oluşmaktadır. Olsen kardeşler, ilk gruplarını 1965 yılında The Kids adıyla kurdular ve ilk teklilerini 1967 yılında yayımladılar. Olsen Brothers, ilk albümünü 1972 yılında piyasaya sürdü. Günümüze kadar on iki adet albüm yayımladı. 2000 yılında, Kopenhag'da her yıl düzenlenen Dansk Melodi Grand Prix adlı şarkı yarışmasını kazandılar. O yıl İsveç'te düzenlenen 2000 Eurovision Şarkı Yarışması'nda Danimarka'yı temsil ettiler ve "Fly on the Wings of Love" parçasıyla ülkelerine birincilik getirdiler. Kopenhag'da 2001 Eurovision Şarkı Yarışması'nın açılışında ülkelerine zafer getirdikleri parçayı seslendirdiler ve ardından yeni parçaları "Walk Right Back"i sergilediler. Gurney kartalÄ± Gurney kartalı ("Aquila gurneyi"), atmacagiller (Accipitridae) familyasından bir kartal türü. Ana yaşam alanları Papua Yeni Gine, Torres Boğazı ve ve Maluku Adaları'dır. Boyu 74–86 cm kadardır. Kanat açıklığı 1,7 - 1,9 m arasında değişir. Turbalık alanlar ve yağmur ormanları ilk tercih ettikleri yerleşim alanlarıdır. Yesarizâde Mustafa İzzet Yesarizade Mustafa İzzet (d. ? - ö. 1849), Türk hattat ve Osmanlı kazaskeri. Babası hattat Mehmed Esad Efendi'dir. İstanbul'da doğdu. Hat sanatını babasından öğrendi. Osmanlı Devleti'nde yüksek makamlara çıkan Mustafa İzzet, 1842 yılında Rumeli Kazasker'i oldu. Yesarizade Mustafa İzzet'in Türk Hat Sanatı'na en önemli katkısı, Türk Nestalik ekolünü kurmuş olmasıdır.Nestalik yazı, Yesarizade Mustafa İzzet'in bu hamlesinden sonra yön değiştirmiş, 19. yüzyıl hattatları İran'ın nestalik üslubunu terkederk Yesarizade Ekolü'ne yönelmişlerdir. Yesarizade Mustafa İzzet, 1849 yılında vefât etmiştir. Esmer kartal Esmer kartal ("Aquila rapax"), atmacagiller (Accipitridae) familyasından bir kartal türü. Boyu 62–72 cm kadardır. Kanat açıklığı 165 – 185 cm arasında değişir. Afrika'daki Sahra Çölü'nden, Güneybatı Asya'dan Hindistan'a kadar geniş bir coğrafyada yaşamını sürdürür. Tek seferde 1-3 yumurta bırakır. Başta leş olmak üzere, küçük memeliler, özellikle tavşan; sürüngenler, Gine tavuğu ve yakın boyuttaki diğer kuşlar ana besinleridir. Çıkardığı ses bir kuzgununkine benzer bu kuşta eğitilebilir Best of Chris Isaak Best of Chris Isaak Chris Isaak'ın 9 Mayıs 2006'de Warner Bros. Records tarafından çıkardığı albümüdür. 3 for One 3 for One, Chris Isaak'ın "Chris Isaak", "Forever Blue" ve "Silvertone" albümlerinin bir arada bulunduğu toplama albümüdür. 9 Mayıs 2000'de yayınlanmıştır. Afrika siyah kartalÄ± Afrika siyah kartalı ("Aquila verreauxii"), atmacagiller (Accipitridae) familyasından bir kartal türü. Verreaux kartalı olarak da bilinir, büyük bir kartaldır. Boyu 75 – 95 cm arasında değişir. Ortalama erkek ağırlığı 3,7 kg'dır. Dişiler için bu 4,5 kg civarındadır. Kanat açıklıkları 2 m'yi geçer. Altın kartala oldukça benzer. Ana besini kır sıçanıdır. Bununla birlikte kemiriciler gibi küçük memeliler Gine tavukları ve maymunlar besinlerinin önemli bir bölümünü oluşturur. Afrika'daki Sahra Çölü'nün tropik iklime sahip bölgelerinde yaşar. Dişiler çiftleşmeden 45 gün sonra bir seferde 2 beyaz yumurta bırakır. Sermaye Sermaye veya kapital veya anamal; ekonomi biliminde mal üretmek için kullanılan makine, fabrika gibi fiziksel araçlardır. Ekonomi bilimindeki sermaye kavramı ile finans bilimindeki sermaye farklıdır. Finansta sermaye kavramı, fiziksel sermaye üzerindeki mülkiyet hakkını ifade eder. Paraya dönüştürülebilen bono, hisse senedi gibi değerler de sermaye olarak kabul edilir. Yücel E., "Sermaye Yapısı, Temsil Maliyeti Ve Firma Çeşitlendirmesi: Dinamik Panel Veri Analizi", ODTÜ Gelişme Dergisi, vol.41, pp. 223–252, 2014 Levon Ter-Petrosyan Levon Ter-Petrosyan (Ermenice: Լևոն Տեր-Պետրոսյան; Rusça: Левон Акопович Тер-Петросян / Levon Akopoviç Ter-Petrosyan) 9 Ocak 1945'te Suriye'de doğdu. 1991-1998 yılları arasında Ermenistan Devlet Başkanlığı görevini yürüttü. 3 Şubat 1998'de ülkede artan ekonomik sıkıntılar ve muhalif baskılar nedeniyle istifa etmek zorunda kaldı. Devlet Başkanlığı yaptığı dönemde beraber aynı partide siyaset yaptığı Robert Koçaryan'ın 1999'da Devlet Başkanı seçilmesinden sonra Koçaryan aleyhinde belli aralıklarla ülkede siyasi faaliyetler yürüttü. 2008'de ise görev süresi dolan Koçaryan'ın yerine aday olan Serj Sarkisyan karşısında aday olduğunu açıkladı ve gerçekleşen seçimlerde 21.50% oy alarak Serj Sarkisyan'ın ardından 2. oldu. Hâlen Ermeni Ulusal Kongresi'nin lideri olup ülkedeki muhalefet kanadının güçlü isimlerindendir. Keşif Keşif şu anlamlara gelebilir: Comitatenses Comitatenses (tekil comitatensis), Geç Roma İmparatorluğu döneminde bir yerden bir yere kolaylıkla sevk edilebilen sahra birlikleri. Tarihsel olarak genellikle, limes olarak adlandırılan ve kaleler ve üs bölgeleriyle tahkim edilmiş Ren, Tuna, Pers ve çöl sınırlarında sabit olarak konuşlandırılmayan ancak bu bölgelere destek vermek için seyyar olarak görev yapan Roma İmparatorluk Birliklerini (lejyonlar ve auxilia'lar) ifade eder. Yahudi Tunus Arapçası Yahudi Tunus Arapçası Tunus'ta yaşamış veya hâlâ yaşamakta olan Yahudilerin konuştuğu bir Arapça çeşididir. Konuşanların %99'u İsrail'de yaşamaktadır. Bu dili konuşabilenler genelde yaşlı nesillerdir. Eurovision Şarkı Yarışması'nda Hollanda Hollanda, Eurovision Şarkı Yarışması'na ilk kez katıldığı 1956 yılından günümüze 60 defa katılmıştır. Hollanda yarışmaya ilk katılan yedi ülkeden birisi olmuştur. Ülke sadece dört kez yarışmadan uzak kalmıştır. 1985 ve 1991 yıllarında yarışmanın tarihlerinin Anma Günü'ne denk gelmesi nedeniyle, 1995 ve 2002 yıllarında ise önceki yıllarında aldığı kötü sonuçlar yüzünden yarışmaya katılmamıştır. Hollanda yarışmaya Hilversum (), Amsterdam (), iki kez Lahey ( ve ) ve Rotterdam () olmak üzere beş kez ev sahipliği yapmıştır. Hollanda Corry Brokken (), Teddy Scholten (), Lenny Kuhr (), Teach-In () ve Duncan Laurence () ile olmak üzere toplamda beş kez yarışmayı kazanmıştır. Ülkenin diğer ilk beş sonuçları ()'de Sandra & Andres ile dördüncülük , ()'te Mouth & MacNeal ile üçüncülük, ()'de Maggie MacNeal ile beşincilik, ()'de Marcha ile beşincilik, ()'de Edsilia Rombley ile dördüncülük ve ()'te The Common Linnets ile ikincilik sonuçları elde etmiştir. Hollanda , , , , ve yılının yarı finalinde sonuncu olmuştur. Yarı final uygulaması getirilen 2004 yılından sonra Hollanda 2005'ten 2012 yılına kadar finale çıkamamış, fakat son yedi finalden altısında finale çıkmayı başarmıştır. Renklerin anlamları Basın Ödülü Şarkıcı ödülleri Yorumcuların oylarıyla Besteci Ödülü Seyran Ohanyan Seyran Ohanyan (Ermenice: Սեյրան Օհանյան), Ermeni siyasetçi. 1 Temmuz 1962'de Şuşa'da doğdu. Baba adı: Surhay Madatov, Anne adı: Aida Ohanyan. 2008 yılından itibaren Ermenistan Savunma Bakanlığı görevini yürütmektedir. Dağlık Karabağ Savunma Ordusu'na katılmadan önce Sovyet 4. Ordu'na bağlı 23. Motorize Piyade Tümeni 366. Motorize Piyade Alayı 2. Taburu kumandanlığını yapmıştır. Karabağ Savaşı sırasında etkin rol oynamıştır. Özellikle Şuşa ve Laçın Koridorunun açılması için düzenlenen operasyonlarda birçok müdahalesi oldu. 1992 yılında bir çatışmada ağır yaralandı ve bunun sonucunda bir ayağı kesildi. 2008 yılında Robert Koçaryan'ın görev süresinin dolmasıyla beraber Cumhurbaşkanı seçilen Serj Sarkisyan tarafından Savunma Bakanı olarak atandı. Live in Australia Live in Australia, Chris Isaak tarafından 2008'de yayımlanan albümün adıdır. 2006'da Melbourne, Avustralya'da kaydedilmiştir. Mr. Lucky (Chris Isaak albümü) Mr. Lucky Chris Isaak'ın 2009'da çıkardığı albümüdür. Rubülhali Çölü Rubülhali Çölü (Arapça الربع الخالي), Suudi Arabistan'ın güneyinde ve Yemen'in kuzeydoğusunda bulunan yaklaşık 693.000 kilometre kare büyüklükte bir çöldür. Adrac, El Faraca, Cabrin, Dilam, Al-Amar, Al Hatataba ve Minwakh (Yemen'de bulunur.) kentleri arasında yer alır. Ortalama sıcaklık 36 °C ve 41 °C arasında değişir. Fahrenheit olarak ise 86 °F ve 95 °F arasında değişir. Daniel Carasso Daniel Carasso (16 Aralık 1905, Selanik - 17 Mayıs 2009, Paris), Fransız iş adamı. Sefarad Yahudisi ailelerinden Carasso ailesinin bir ferdi olan Daniel Carasso Isaac Carasso'nun oğludur ve Osmanlı siyasetçi Emanuel Karasu'nun büyük yeğenidir. Balkan Savaşları sebebiyle Selanik'ten ailesiyle İspanya'ya göç etti. Ailesinden yönetimini devraldığı yoğurt şirketinin devamı olarak Danone'yi Fransa'da (1929), Dannon'u ABD'de (1942) kurdu. II. Dünya Savaşı sebebiyle ABD'ye kaçıp kurduğu bu şirket (Dannon Süt Ürünleri) ABD'nin aynı zamanda ilk yoğurt şirketidir. 1951'de Fransa'ya geri döndü. 17 Mayıs 2009'da hayatını kaybetti. Tanel Padar Tanel Padar (d. 27 Ekim 1980, Haljala), Eston şarkıcı. 2001 Eurovision Şarkı Yarışması'nı kazanmasıyla tanınmaktadır. Tanel Padar, 1999 yılında Estonyalı genç şarkıcılar için düzenlenen "Kaks takti ette" adındaki televizyon yarışmasını kazanarak şöhret kazandı. 2000 Eurovision Şarkı Yarışması'nda aynı zamanda sevgilisi olan Ines'in geri vokalistliğini üstlendi. 2001 Eurovision Şarkı Yarışması'nda ülkesini Arubalı şarkıcı Dave Benton ve hip hop grubu 2XL ile birlikte temsil etti ve seslendirdikleri "Everybody" parçasıyla Estonya'ya birincilik getirdiler. Tanel Padar, The Sun adında bir grupla birlikte sahneye çıkmaktadır. 2006 yılında Tanel & The Sun, Estonya müzik listelerinde birkaç kez yer aldılar. Asteriks İsviçre'de René Goscinny ve Albert Uderzo'in kitabıdır. NGC 57 NGC 57, Balıklar takımyıldızı yönünde bulunan bir eliptik galaksidir. William Herschel tarafından 8 Ekim 1784 tarihinde keşfedilmiştir. Dave Benton Efren Eugene Benita (d. 31 Ocak 1951), bilinen adıyla Dave Benton, Arubalı pop müzisyeni. Aruba'da doğan Dave Benton, yirmili yaşlarındayken Amerika Birleşik Devletleri'ne taşındı. Baterist ve geri vokalist olarak The Drifters, Tom Jones, Billy Ocean, José Feliciano ve Platters gibi sanatçı ve gruplarla çalıştı. 1980'lerde Hollanda'da yaşadığı sıralarda, bir deniz yolculuğu sırasında tanıştığı Estonyalı Maris ile evlendi ve 1997'de Estonya'ya yerleşti. Bundan sonra, kariyerini çeşitli Kuzey Avrupa ülkelerinde devam ettirdi. Sissi ve Lisa adlarında iki kız çocuğu oldu. 2001 Eurovision Şarkı Yarışması'nda Estonya'yı müzisyen Tanel Padar ve hip hop grubu 2XL ile birlikte temsil etti ve seslendirdikleri "Everybody" parçasıyla Estonya'ya birincilik getirdiler. Koro (anlam ayrımı) Soul Militia Soul Militia (2002 yılına kadar 2XL olarak bilinirdi), Estonyalı hip hop grubu. Grup, 2001 Eurovision Şarkı Yarışması'nda Tanel Padar ve Dave Benton'a eşlik ettikleri ve Estonya'ya birincilik getiren "Everybody" parçasıyla tanınmaktadır. Grubu Lauri Pihlap ("Lowry"), Sergei Morgun ("Semy") ve Kaido Põldma ("Craig") oluşturmaktadır. Dördüncü üye Indrek Soom ("Ince"), 2004 yılında gruptan ayrıldı. 2XL grubu, 1997 yılında Morgun ve Soom tarafından kuruldu. Johann Heinrich HÃ¼bschmann Johann Heinrich Hübschmann (1848, Erfurt - 1908), Alman dilbilimci ve doğubilimci. 1848 yılında Almanya'nın Erfurt şehrinde doğmuştur. Almanya'nın yeniden yapılanma ve devrim dönemlerinde, ayrıca Alman İmparatorluğu'nda yaşamıştır. Doğu dilleriyle ilgilenmiş ve dilbilimciliğin gelişmesinde büyük katkıları olmuştur. Leipzig ve Münih'te oryantalizm dersi almıştır. 1876 profesör olmuştur. İran dilleri üzerine uzmanlık almıştır. İlk çalışmasını Hint-Avrupa dillerinden olan Ermenice üzerinde yapmıştır. Strasbourg Üniversitesi'nde çalışmıştır. NGC 103 NGC 103, Kraliçe takımyıldızı yönünde ve yaklaşık olarak 9,800 ışık yılı uzaklıkta bulunan bir açık yıldız kümesidir. 5 Ekim 1829 tarihinde John Herschel tarafından keşfedilmiştir. Yıldızların küçük bir grubu kısmen de olsa 8 inçlik bir amatör teleskopla gözlemlenebilir. Renault Spider Renault Spider, Renault'nun 1996 ve 1999 yılları arasında ürettiği roadster modelidir. Otomobil'de 5 ileri düz vites kullanılmaktadır. Aracın motor gücü 148 hp (150 ps)'dir. 47 Tucanae 47 Tucanae (NGC 104) veya sadece 47 Tuc, Tukan takımyıldızı yönünde yaklaşık olarak 16.700 ışık yılı uzaklıkta bulunan bir küresel yıldız kümesi. 4 kadir görünür parlaklığıyla çıplak gözle gözlemlenebilir. 47 Tucanae, Nicolas Louis de Lacaille tarafından 1751 yılında keşfedilmiştir. Güney yarı küreden gözlemlenebilen küme Türkiye'den görülemez. Uygun gökyüzü koşullarında dolunay büyüklüğünde görülür. Gökyüzünde çok parlak ve yoğun çekirdeğiyle Omega Centauri'den sonra en parlak ikinci küresel kümedir. Çekirdeğin yakınlarında 22 adet milisaniye atarcası ve 21 civarında mavi başıboş bilinmektedir. 47 Tucanae, Sir Patrick Moore'un Caldwell kataloğuna C106 olarak dahil edilmiştir. Antony Flew Antony Garrard Newton Flew (d. 11 Şubat 1923, Londra - ö. 8 Nisan 2010, Reading), İngiliz filozof. Analitik düşünce okuluna bağlılığı ve din felsefesiyle ilgili çalışmalarıyla tanınır. Flew, geçmişte ateizmi kuvvetle desteklerdi, Tanrı hakkında bir kanıt ortaya çıkıncaya kadar ateizmin kabul edilmesi gerektiğini savunurdu. Ayrıca ölümden sonra hayat inancını, kötülük sorunsalına karşı özgür irade çözümünü ve Tanrı kavramının anlamını eleştirirdi. Ancak 2004 yılında deizme döndüğünü açıkladı. Bunun ardından "Tanrı Var: Dünyanın En Ünlü Ateisti Nasıl Fikir Değiştirdi" (İngilizce: There is a God: How the World's Most Notorious Atheist Changed His Mind) adlı kitabı Roy Abraham Varghese'nin katkılarıyla yayımladı. Kitabın yayımlanmasının ardından New York Times'ta çıkan ve Flew'un zihni melekelerini kaybetmekte olduğunu, asıl yazarın Varghese olduğunu öne süren bir makale yayımlandı. Konu hâlâ tartışmalıdır, PZ Myers ve Richard Carrier'in dahil olduğu bazı yazarlar iddiaları desteklerken diğerleri (Flew dahil) reddeder. Flew Oxford, Aberdeen, Keele ve Reading Üniversitelerinde ve Toronto'daki York Üniversitesi'nde ders verdi. "Gerçek İskoçyalı Yok Safsatası"nı ortaya atmasıyla ve Michael Dummett ile girdiği münazarayla tanınır. The Hunt for Gollum The Hunt for Gollum (Türkçe Adı: "Av Başlıyor") Yüzüklerin Efendisi Üçlemesi üzerine kurgulanan film. Yüzüklerin Efendisi Üçlemesi üzerine kurgulanan ve eserin fanatikleri tarafından kameraya alınan The Hunt for Gollum filmi 3 Mayıs 2009 günü internet üzerinden ücretsiz olarak HD kalitede yayınlanan 40 dakikalık kısa film. Dailymotion.com adresinden izleyebileceğimiz filmin 3 Mayıs'ta Sci-Fi Londra Film Festivalinde gösterimi yapıldı. Ayrıca filmin yapımcıları, The Hunt for Gollum'u internette benzersiz bir kalite görüntüsüyle yayınlamayı planladıklarını, film için hiçbir kâr amacı gütmediklerini de dile getirdiler. Filmin senaristi ve yönetmeni Chris Brouchard'ın iki yıldır üzerinde çalıştığı bu projede, dünyanın çeşitli yerlerinden gelmiş 100 gönüllü sinemacı yer alıyor... "Küllerden bir ateş dirilecek Bir ışık fırlayacak,gölgelerden" Hikâye İsildur'un varisi Aragorn'un Gandalf'ın isteğiyle Gollum'un peşine düşmesini anlatıyor. "Orta Dünya'da yaşayan en büyük avcı ve kolcu" olan Aragorn yüzük hakkındaki gerçekleri öğrenmek için Gollum'un peşine düşmesini ve Yüzük Taşıyıcısı ile karşılaşana kadar olanları anlatıyor. Bilbo Baggins, Gandalf ve Kuzeydeki Demir Tepeler'den gelen 12 cüce ile Yüce Ejderha Smaug'un cücelerden çaldığı hazineleri bulmak için heyecanlı bir serüvene çıkmıştır ancak şanstır ki bu macerada yolu, Sauron'un yaklaşık 3000 yıl önce Gondor'un Yüce Kralı Isildur tarafından eli kopartılarak alınan ve kısa süre sonra kaybedilen tüm Yüzük'lere hükmeden Tek Yüzük'ü yine şans eseri bulan, Gollum ile kesişir. Gollum, bu olaydan yaklaşık 2500 yıl sonra nehrin dibinde Tek Yüzük'ü bulan kendi içine kapanık, kendiyle konuşup duran hafif şizofrenik zavallı bir hobbittir, gerçek adı ise Sméagol'dür. Böyle bir gücü karşısında bulunca tüm zaaflarına yenik düşmüş, halkından soğumuş, tüm canlılardan nefret etmiş, Tek Yüzük'le beraber Sisli Dağlar'ın derinliklerine yerleşmiştir. 500 yıl boyunca Tek Yüzük ve Gollum burada yaşarlar ancak yine şans eseri Bilbo, Gollum ile karşılaşır ve Tek Yüzük'ün hilesi ile Bilbo'nun ellerine geçer ve Gollum'u terkeder. Bunun üzerine Gollum yeryüzüne çıkar, Bilbo ve Tek Yüzük'ü aramaya başlar; işte The Hunt for Gollum da buradan itibaren başlamaktadır; olanları öğrenen Gandalf, eski dostu ve Isildur'un varisi olan sürgündeki kuzeyli Dunédain kolcusu Arathorn'un oğlu Aragorn'dan, Gollum'u bulmasını ister çünkü Gollum'da Tek Yüzük hakkında düşmanın eline geçmemesi gereken bilgiler vardır: "Shire, Baggins!" yani Shire'da Baggins ailesi Tek Yüzük'ü bulmuş ve himayesine almıştır, bu bilgi yeterince güçlenmiş ve Orta Dünya'ya saldıracak ordusunu hazırlamış olan Sauron için çok önemlidir, Tek Yüzük'ü ele geçirirse önünde kimse duramayacaktır; bu nedenle Aragorn'un görevi çok önemli ve acildir, koca Sisli Dağlar'da Gollum'u bulmak zorundadır ki bu arayış hakkında gram bilgim yoktur, sadece Aragorn'un Gollum'u yakaladığını ve güvenlice hapis tutulabileceği KuytuOrman'daki Thranduil'in Elf Krallığına teslim ettiğini ki Thranduil, Legolas Yeşilyaprak'ın babasıdır, lakin birkaç yıl sonra buraya bir ork saldırısı olduğunu ve Gollum'un buna mahsuben kaçtığını biliyorum. Bunların üzerine arif Gandalf, Tek Yüzük ile Gollum'un bir ilişkisi olduğundan şüphelenen bir gücün, bu orkları bilerek buraya saldırı için yolladığını anlar (keza KuytuOrman'da en basitinden ork katili Beorn yaşamaktadır, ve kendisi Tom Bombadil gibi bir druid ve şekil değiştiricidir ve ork, warg , goblin avlamaya bayılır.) ancak Gollum orklarca yakalanıp Mordor'a götürülür ve efsane işkence görür, sonunda da sonu gelmeyen saçmalamalarından iki kelimeyi çekip çıkartırlar "Shire, Baggins!"; Bunun üzerine Kuzeyin eski ve lanetli krallıklarının en güçlüsü olan Angmarlı Cadı Kral Dwimmerlaik önderliğindeki tüm, Sauron'a boyun eğmiş dokuz yüzüklerin taşıyıcıları olan, Nazgul'ler, Baggins'leri bulup ümüklerini sıkızlayıp kan almak için Shire'a doğru yola çıkar. Merkez, GaziosmanpaÅŸa Merkez, İstanbul ilinin Gaziosmanpaşa ilçesine bağlı bir mahalledir. Mahallenin neredeyse tamamını Rumeli Göçmenleri ve Trakyalılar oluşturmaktadır. Eski adı Taşlıtarla Mahallesi iken ilçenin merkezindeki mahalle olmasından dolayı ismi Merkez Mahallesi olarak değiştirilmiştir. İlçedeki hemen hemen bütün alışveriş merkezleri, dershaneler ve siyasi partilerin ilçe başkanlıkları bu mahallede bulunmaktadır. Ayrıca ilçenin spor kulübü olan Gaziosmanpaşa Spor Kulübü'nün tesisleride Merkez Mahallesi'ndedir. Mahalleye 1998 senesinde araç trafiğini rahatlatmak amacıyla üç adet alt geçit yapılmıştır. Bunlardan birincisi Çukurçeşme Caddesi'ni Ordu Caddesi'ne ve Ali Galip Bey Caddedi'ne bağlamaktadır; ikincisi de Çukurçeşme Caddesi'ni Çevreyolu'na bağlamaktadır; üçüncüsü ise Eski Edirne Asfaltı'nı Çukurçeşme Caddesi'ne bağlamaktadır. Mahallenin komşuları Bağlarbaşı Mahallesi, Sarıgöl Mahallesi, Şemsipaşa Mahallesi, Eyüp Rami Yeni Mahalle ve Bayrampaşa Kartaltepe Mahallesi'dir. Mahalleden Eminönü, Beyazıt, Taksim ve Yenibosna otobüsleri kalkmaktadır. Ayrıca Aksaray, Topkapı, Bayrampaşa, Otogar, Terazidere, Beşyüzevler, Yeşilpınar ve Gazi Mahallesi minibüsleri mahalleden geçmektedir. Mahallenin Bereç ve Havuzbaşı Mevkii'nde küçük ölçekli imalathaneler ve atölyeler bulunmaktadır. Mahallede semt pazarı kurulmamaktadır. Ancak semt sakinleri genellikle Bağlarbaşı Mahallesi'nde kurulan çarşamba pazarına gitmektedirler. NGC 12 NGC 12, Balıklar takımyıldızı yönünde yaklaşık olarak uzaklıkta bulunan bir ara sarmal galaksi. William Herschel tarafından 6 Aralık 1790 tarihinde keşfedilmiştir. NGC 147 NGC 147 (DDO3), Kraliçe takımyıldızı yönünde yaklaşık olarak 2.58 milyon ışık yılı uzaklıkta bulunan bir cüce eliptik galaksi. John Herschel tarafından 8 Eylül 1829 yılında keşfedilmiş, Yerel Grup üyesi olduğu ise 1944 yılında Walter Baade tarafından anlaşılmıştır. NGC 147, Yerel Grup'un bir üyesi ve Andromeda Galaksisi'nin uydusudur. Yakın galaksi ve M31'in diğer uydu galaksisi NGC 185 ile fiziksel bir çift yapı oluştururlar. Her iki galaksi de küçük bir teleskopla soluk bir şekilde gözlenebilir. Faruk Yarman Ömer Faruk Ağa Yarman (d. 1954, İstanbul), savaş sanayiinde yüksek kademelerde rol oynamış bir mühendis, öğretim üyesi ve iş adamıdır. Galatasaray Lisesi’nden sonra 1973 yılında girdiği İstanbul Teknik Üniversitesi’nden Elektronik ve Haberleşme Mühendisi olarak mezun oldu. Master ve Doktora derecelerini 1982 yılında Massachusetts Institute of Technology (MIT) Nükleer Mühendislik Bölümü’nden aldı. Aynı bölümde, araştırma asistanlığı ve okutmanlık yaparken; Nükleer Silahlar, Uluslararası İlişkiler, Teknoloji Değerlendirmesi ve Ekonomi yan dallarında derslere devam etti. Eğitimi tamamlandıktan sonra, 1983 yılında Yardımcı Doçent olarak atandığı Anadolu Üniversitesi Elektrik-Elektronik Fakültesinde akademik kariyerine devam ederken, sanayi ve taahhüt sektörüne atladı. Meslek yaşamını ulusal bilim-teknoloji ve sanayi dünyalarının kesiştiği bir eksende devam ettirerek yarı zamanlı öğretim üyeliği yanında; ağırlığı Bilişim ve Savunma Sektörlerinde olan pek çok milli/yabancı şirket ve ortaklığın kuruluşunda ve üst yönetimlerinde girişimci olarak görev aldı. Bu bağlamda pek çok Şirket ve Ortak Girişimde kuruculuk, koordinatörlük, yöneticilik, yönetim danışmanlığı ve Yönetim Kurulu Üyeliği yaptı. 1986 yılında girdiği STFA (Sezai Türkeş Feyzi Akkaya) Holding’in savunma sektörüne giriş kararı üzerine, özellikle savunmada milli tasarım ve üretim ideali ile kurulan Savronik A.Ş.’nin kuruluşu ve geliştirilmesinde öncü rol aldı, bu şirkette beş yıl Genel Müdürlük yaptı. İlaveten Holding İcra Kurulu Üyeliği ve Koordinatörlük, Grup iştiraklerinde Yönetim Kurulu Üyelikleri de yaptı. 2000 yılında Genel Müdür Yardımcısı olarak göreve başladığı HAVELSAN’a Şubat 2003'te Genel Müdür olarak atandı, bu görevi 2011 yılına kadar sürdürdü. Bu görev sırasında bir yıl HAVELSAN Yönetim Kurulu Üyeliği de yaptı. Anadolu Üniversitesi (üç yıl), ODTÜ(on yıl), İstanbul Üniversitesi ve Başkent Üniversitesi- Mühendislik Fakültelerinin Elektronik ve Bilgisayar Mühendisliği Bölümlerinde; Dışişleri Bakanlığına bağlı Akademi, MSB’ye bağlı SATEM’de yarı zamanlı dersler verdi. Bilkent ve ODTÜ Bilgisayar ve Elektronik Mühendisliği Bölümlerinde Sanayi İstişare Kurulu Üyelikleri; bir dönem TÜBİTAK SAGE ve pek çok şirkette danışmanlıklar, geleneksel KHO-ODTÜ SAVTEK (Savunma Teknolojileri Kongresi) gibi etkinliklerde Yürütme Kurulu Üyelikleri, ODTÜ EDMER (e-Devlet Araştırma Merkezi) İstişare Kurulunda görev yaptı. Öte yandan, Türkiye Odalar ve Borsalar Birliği (TOBB)’da Savunma Sanayi Sektör Kurulu Başkanlığı (2001-2006) yaptı. Halen TOBB Bilgisayar Yazılım Meclisi, TOBB Savunma Sanayi Meclisi, TÜSİAD, Elektrik Mühendisleri Odası gibi meslek örgütleri üyelikleri devam etmektedir. 1996-2007 yılları arasında Savunma Sanayicileri Derneği (SaSaD)’da Yönetim Kurulu Başkan Yardımcılığı yapmıştır. European Defence Industry Group (EDIG)’da, 2003'ten sonra yeni adıyla, Avrupa Uzay, Havacılık ve Savunma Sanayii Birliği’nde (ASD) Yönetim Kurulu Üyeliği yapmış olup, NATO Industrial Advisory Group (NIAG)’da Türk Delegasyonu’nda yer almıştır. SSM tarafından “Türk Savunma Sanayiinin Geliştirilmesine Yönelik Hizmetlerinden Dolayı” takdirname (2000), TSK ihtiyaçlarına yönelik bir silah sisteminin geliştirilerek imal edilmesinde gösterdiği gayretlerden ötürü bizzat Kara Kuvvetleri Komutanı tarafından takdirname (1996) ile; yönetmekte olduğu grup ile birlikte, 1994 yılı Eskişehir Sanayi Odası Ürün Geliştirme Ödülü’ne layık görülmüştür. Galatasaray Lisesi'nden sonra, 1973 yılında girdiği İstanbul Teknik Üniversitesi'nden Elektronik ve Haberleşme Mühendisi olarak mezun oldu. Bu arada Paris'te Eléctricité de France'da altı ay stajyer mühendis olarak çalıştı. Master ve doktora derecelerini Amerika’da Massachusetts Institute of Technology (MIT) Nükleer Mühendislik Bölümü'nden aldı. Aynı bölümde araştırma asistanlığı ve okutmanlık yaparken ilgi duyduğu Teknoloji Değerlendirmesi, Nükleer Silahlanma, Siyasal Bilimler, Uluslararası İş İdaresi ve Makroekonomi yan dallarında lisans üstü düzeyde dersler aldı. 1983'te, Türkiye’ye döndü. Anadolu Üniversitesi Elektrik-Elektronik Bölümü'ne Yardımcı Doçent olarak atandı. Üniversite yıllarında akademik yönlenişlerle giderek artan bir ilgi duyduğu savunma konularına 1986'da tam zamanlı bir profesyonel olarak girdi. Bu bağlamda Askeri Elektronik dalında özgün ürünler tasarlayıp üretmek üzere Sezai Türkeş Feyzi Akkaya Grubunun şemsiyesi altında STFA Savronik AŞ’nin kuruluş çalışmalarında yer aldı. Kendi sentezi olan bir Milli Savunma Sanayi Modeli doğrultusunda Eskişehir'de kurduğu Savunma Sistemleri Grubu'nu yedi yıl yönetti. Bu dönemde STFA Savronik pek çok "ilk"e imzasını attı (F4 ve F5 uçakları için ilk aviyonik ünite tasarım ve imalatı, F104 Harness Test Düzeni, APQ120 Radarı Otomatik Test Düzenek ve Yazılımları ilk özel milli kripto ve elektronik anahtar üretim dağıtım sistemi, ilk askeri gemi inşaatı ve elektronik sistemi entegrasyonu, ilk milli atış kontrol sistemi, v.s.). Daha sonra İstanbul, Eskişehir ve Ankara'da örgütlenen şirketin sırasıyla; Planlama Müdürü, İş Geliştirme Direktörü, Genel Müdür Yardımcısı ve nihayet Genel Müdürü oldu. Bu arada Holding İstişare Kurulu üyeliği yaptı. Reorganizasyon çalışmalarında Holding Yönetim Kurulu Başkanına katkılar verdi. STFA Grubu’ndan Sn. Sezai Türkeş’in vefatından bir süre sonra, 1999'da ayrıldı. Şubat 2000-Ekim 2001 arasında Havelsan A.Ş’ inde Operasyonlardan sorumlu Genel Müdür Yardımcısı olarak görev yaptı. Daha sonra Başkent Üniversitesi Bilgisayar Mühendisliği Bölümünde yarı zamanlı öğretim üyesi olarak çalıştı, çeşitli şirketlerde endüstri, Yönetim Kurulu üyelikleri, savunma alanlarında danışmanlık ve taahhüt işlerinde girişimlerde bulundu. Ayrıca 1993 yılından bu yana ODTÜ Bilgisayar Mühendisliği Bölümünde, yarı zamanlı Öğretim Üyesi olarak dersler vererek devam etmekte olan akademik kariyerine ilaveten, 1998 yılında Endüstri Danışma Kurulu Üyeliği'ne seçildi. Ocak 2000’den bu yana Milli Savunma Bakanlığı bünyesindeki Savunma Teknolojiler Eğitim Merkezi (SATEM)’de, Ulusal ve Global Savunma Sanayi konulu dersler vermektedir. Ayrıca Eylül 1999 - Nisan 2000 arasında TÜBİTAK SAGE (Savunma Araştırma Geliştirme Enstitüsü)' nde yarı zamanlı olarak Başkan Danışmanlığı yaptı. Türkiye Odalar ve Borsalar Birliği (TOBB) Savunma Sanayi Sektör Kurulu aktif üyeliği, 2000’den bu yana Sektör Kurulu Başkanı olarak devam etmektedir. Öte yandan 1987-1990 yılları arasında Savunma Sanayii Müsteşarlığı, MKEK, Türk Silahlı Kuvvetleri Güçlendirme Vakfı ve şirketleri ile milli özel sermayedarların ortak olarak katıldığı Roketsan, Tapasan, Savunma Teknolojileri Müşavirlik (STM) gibi pek çok şirket ile, büyük savunma sanayi projeleri için yabancı ortaklı konsorsiyumların (STFA Grubunda üst düzey yönetici olarak) kuruluş ve teşkilatlanmasında görev aldı. 1996 ve 1997 yıllarında Dış İşleri Bakanlığı bünyesinde, yurt dışında görev alacak genç diplomatlara verilen eğitim programlarında, "Dünya ve Türkiye'de Savunma Sanayi" başlığı altında konferanslar verdi. Öte yandan, Milli Savunma Bakanlığı'nın savunma sanayii işbirliği için yürüttüğü faaliyetlerine, Savunma Sanayicileri ve İmalatçıları Derneği’nin (SaSaD) 1993 yılından bu yana yürüttüğü Yönetim Kurulu Başkan Vekili sıfatıyla, düzenli olarak katıldı. Aynı zamanda 1995-1999 yılları arasında STM Yönetim Kurulu Başkan Vekilliği görevini de yürüttü. Havelsan’da Genel Müdür Yardımcısı olarak çalıştığı dönemde, hisselerin devri sırasında, Thomson Radar ve Thomson İleri Teknoloji şirketlerinin Yönetim Kurulu Üyeliklerinde bulundu. 1996 yılından beri aralıksız olarak Belçika’da, Türkiye Cumhuriyeti Savunma Sanayicilerini temsilen, Avrupa Birliği'nin askeri kanadı BAB ve WEAG ile ilgili European Defense Industries Group (EDIG) Yönetim Kurulu’nda Türk Delegasyonu Başkanlığı, NATO Industrial Advisory Group (NIAG)' da Delegasyon Üyeliği yapmıştır. Ayrıca, Bilkent Üniversitesi Elektrik Elektronik Mühendisliği Danışma Kurulu üyeliği, ODTÜ-TSK MODSİMMER (Modelleme ve Simülasyon Araştırma ve Uygulama Merkezi) Merkez Danışma Kurulu üyeliği ve TESİD Yüksek İstişare Kurulu üyeliği yapmıştır. SAVTEK 2002 Savunma Teknolojileri Kongresi Yürütme Kurulu, KHO-ODTÜ, 24-25 Ekim 2002 Ankara Türkiye Bilişim Şurası, Eğitim ve ARGE Grupları Raportör ve Moderatörlüğü, 2002, Ankara Birinci, İkinci ve Üçüncü Savunma Sanayii Koordinasyon Toplantılarına aktif katılım (1996-1999). 7 ve 8. Beş Yıllık Kalkınma Planlarında, sırasıyla Askeri Elektronik ve Nükleer Enerji Özel İhtisas komisyonlarında görev. Birinci Üniversite Sanayi İşbirliği Şurası (1995), Türkiye Bilişim Şurası (2002) gibi etkinliklere raportörlük. “Doğu Batı İlişkileri” konusunda Salzburg Seminerleri (fellow) (1984). Dünya ve Türkiye'de Savunma Sanayi ve İlişkin Süreçler konusunda ulusal ve uluslararası pek çok platformda yazılmış, sunulmuş görüş, tebliğ ve yayınları bulunmaktadır. Milli Savunma Bakanlığı, Savunma Sanayii Müsteşarlığı tarafından “Türk Savunma Sanayiinin Geliştirilmesine Yönelik Hizmetlerinden Dolayı” takdirname (2000). Türk Silahlı Kuvvetleri'nin ihtiyaçlarına yönelik bir silah sisteminin geliştirilerek imal edilmesinde gösterdiği gayretlerden ötürü bizzat Kara Kuvvetleri Komutanınca takdirname (1996). Yönetmekte olduğu Grup ile birlikte, 1994 yılı Eskişehir Sanayi Odası Ürün Geliştirme Ödülü. 1978 Milli Eğitim Bakanlığı Yurt Dışı Master Bursu. HAVELSAN firmasının genel müdürlüğünü yapmaktayken 13 Ağustos 2011 tarihinde Balyoz darbe planı davası kapsamında tutuklandı. 2 yıl tutuklu kaldıktan sonra Yargıtay'ın alt mahkemelerin verdiği mahkûmiyet kararını bozması sonucu tahliye edildi. NGC 206 NGC 206, Andromeda Galaksisi içerisindeki parlak bir yıldız bulutu. 17 Ekim 1786 tarihinde William Herschel tarafından keşfedilmiştir. Akritas Planı Akritas Planı, 1963 senesinin başlarında Kıbrıs Cumhuriyeti hükümetînde çoğunluğa sahip Kıbrıs Rumlarının, Kıbrıs Türklerini yönetimde zayıflatarak daha sonra Kıbrıs Cumhuriyeti'ni Yunanistan ile birleştirmeyi amaçlayan plan. Enosis fikrinde olduğu gibi Yunanistan ile Kıbrıs'ın birleşmesi şeklinde anılır. 1960 yılına kadar ada Birleşik Krallık'ın kolonisi idi. 1955'te Kıbrıslı Rumların kurduğu EOKA örgütü Birleşik Krallık kuvvetlerini adadan çıkarmak için silahlı eylemlere başladı. Bu zaman zarfında Kıbrıs Türkleri'de silahlanmaya başlıyor ve Birleşik Krallık adanın iki yanını kontolde tutmakta zorlanıyordu. Bu tarihten itibaren Taksim isteğinde bulunan Türkler ile Enosis isteyen Rumlar birbirleri ile çatışmaya başladı. Birleşik Krallık yönetimi Türk Mukavemet Teşkilatı ile ilişkisi olduğunu düşündükleri 65 Türk ile EOKA mensubu olduklarını düşündükleri 1244 Rumu tutukladılar. Bunun üzerine Birleşik Krallık yönetimi Kıbrıs Türklerin ve Kıbrıs Rumların oluşturacağı bir bağımsız cumhuriyet kurulması için girişimde bulundu. 16 Ağustos 1960 tarihinde Yunanistan, Türkiye ve Birleşik Krallık'ın "Kuruluş, İttifak ve Garanti" adındaki 3 anlaşmayı imzalaması ile cumhuriyet kuruldu. Buna göre Türk-Rumlar tarafından ortak yönetilecek bağımsız cumhuriyette, devlet başkanı Rum olacak; devlet başkan yardımcısı ise Türk olması kararı alınmıştı. 21 Nisan 1966 tarihinde ada üzerinde yayımlanan Patris adındaki gazetede de planın ayrıntıları ortaya çıktı. Hazırlayıcıları arasında başta Akritas kod adı ile tanınan dönemin İçişleri Bakanı Polikarpos Yorgacis, Devlet Başkanı III. Makarios ve Kıbrıs Temsilciler Meclisi Başkanı Glafkos Klerides gibi isimler de yer almaktaydı. 7 Şubat tarihinde yine aynı gazete yayımlanan bilgilere göre Planı oluşturan yapının başkanı Polikarpos Yorgacis, Başkan Vekili Çalışma Bakanı Thassos Papadopulos, Kurmay sorumlusu Temsilciler Meclisi milletvekili Nikos Koçiş ve Kurmay Daireleri Müdürü ise Temsilciler Meclisi başkanı Glafkos Klerides idi. Bu plan doğrultusunda 30 Kasım 1963 tarihinde Kıbrıs Cumhuriyeti cumhurbaşkanı III. Makarios, Kıbrıs Cumhuriyeti Anayasası'nda siyasî kurumların yapılanması ve teşkilatlanma hakkındaki 13 maddelik bir değişiklik önerisinde bulundu. Kıbrıslı Türkler bu değişikliklerin kendi haklarını kısıtladığını iddia ettiler. Bu değişiklik süreci içerisinde Kıbrıs Türkleri bu öneriye karşı çıktılar ve 1963-1964 Kıbrıs olayları'nın çıkmasına neden oldu. 1963–1964 Kıbrıs olayları sırasında 364 Kıbrıslı Türk ve 174 Kıbrıslı Rum öldürüldü. 25 bin Türk ve çok sayıda Rum taşınmaz mallarını geride bırakarak göç etmeye başladılar. UMTAS UMTAS, "(Uzun Menzilli Tanksavar Sistemi)", Türkiye'nin savunma sanayii firmalarından Roketsan'ın geliştirdiği tanksavar füze sistemidir. 8 kilometre menzile kadar etkili atış yapabilen UMTAS, 2005 yılında ATAK projesi kapsamında güdümlü füze ihtiyacını karşılayabilmek amacıyla projelendirilmiş ve geliştirilmeye başlanmıştır. Füze ateşle ve unut sistemini kullanmaktadır. Kızılötesi güdümlü füze sınıfında olan ve zırh delici başlığa da sahip olan füze, Roketsan’ın ihraç amaçlı geliştirdiği ürünler arasında yer almaktadır. Aynı zamanda ihraç amaçlı üretilen füze ile ilgilenen ülkeler arasında Pakistan da yer almaktadır. Manzaralı Bir Oda (roman) Manzaralı Bir Oda, İngiliz yazar E. M. Forster'ın 1908 yılında yazdığı romanının adıdır. Özgün adı A Room with a View olan roman, Türkiye'de Sevil Cerit'in Türkçe çevirisiyle 2002 yılında İletişim Yayınları tarafından da yayımlandı.(ISBN 975-05-0032-6) Edward devri İngilteresinde ve İtalya'da geçen roman ön planda üst sınıftan bir genç kızın çevresiyle olan ilişkilerini anlatırken arka planda da İngiliz toplumunu ve sınıf ilişkilerini eleştirmektedir. 20. yüzyılın başında Edward devri Britanyası ve İtalya'da geçen romanda üst sınıftan bir genç kızın, o dönemin bir özelliği gereği, kibar çevrelerde yetişen her genç kız gibi görgüsünü arttırması için yurt dışına seyahate gönderilmesiyle başlar. Moda olduğu üzere bu gezilerde genellikle Kıta Avrupası'nın kültür, sanat ve moda merkezleri olan kentleri tercih edilmektedir.(Victoria devrinden sonra gelen Edward devri'nde, Kral VII. Edward'ın gezmeye olan aşırı düşkünlüğünden dolayı üst sınıfta da böyle bir heves ve moda oluşmuştur.) Romanın kahramanı olan genç kadın Lucy de zamanı geldiğinde, evde kalmış kuzeni Miss Bartlett'ın refakatinde İtalya'nın müzeleriyle ünlü kenti Floransa'ya gönderilir. Miss Bartlett, bu zoraki seyahatte yerleştikleri pansiyonda hiç olmazsa manzaralı bir odalarının olmasını ister, ancak katı İngiliz toplumunun kuralları, aile ve kilise baskısı altında bunalmış olan Lucy bundan daha fazlasını, yani özgür olmayı da isteyecektir. Lucy'ye manzaralı bir odadan dışarıda olan bitenlere, yani hayata seyirci olarak bakmak yetmez, o hayatın bizzat içinde olmak isteyecektir. Bu arada pansiyonda kalan diğer İngiliz gezginlerden bir gence de aşık olur. Roman 1985 tarihinde yine bir İngiliz olan yönetmen James Ivory tarafından aynı adla (A Room with a View) sinemaya da uyarlandı. Film Türkiye'de Manzaralı Oda adıyla gösterilmiştir. Film 8 dalda aday gösterildiği Oscar ödüllerinden üçünü almıştı, bunlardan biri de "uyarlama senaryo" dalında olanıydı. Peneplen Yontukdüz veya peneplen, akarsu aşınımındaki son aşamadır. Akarsuların denge profiline ulaşmasından sonra, yan taraflardaki aşınma baş gösterir. Akarsular bu aşamada, arasından aktığı yüksek kısımları aşındırır. Sonuç olarak bu yüksek araziler hemen hemen yok olur. Bu durumun sonunda akarsular çoğunlukla menderesler veya saçaklı ağlar halinde akmaya başlar. Eğer alan sonradan orojenez aracılığıyla, hiçbir iç bozulma göstermemiş ve sonradan yükselmişse, akarsular bu sefer aşağıya doğru aşınım yapar. Bu aşınımın sonunda oyuklu menderesler, su yarıkları ve diğer yüzeysel şekiller oluşur. Yontukdüz kavramı, 1900'lerde yüzey bilimcileri William Morris Davis ve Walther Penck tarafından geliştirilmiştir. José Sand José Gustavo Sand (d. 17 Temmuz 1980, Bella Vista, Arjantin) Arjantinli futbolcudur. BAE Ligi ekiplerinden Al Ain forması giymektedir. Arjantin formasıyla ilk maçına 15 Ekim 2008'de Şili karşısında çıkan José Sand, toplamda 2 kez Arjantin millî takımı formasını giydi. Makarov PM Makarov PM (), Sovyet yapımı yarı otomatik tabanca'dır. Silah Nikolay Makarov tarafından 1940'ların sonunda tasarlanmış olup Sovyetler Birliği'nin 1951-1991 yılları arasında standart tabancasıydı. Makarov PM, Nagant M1895 ve Tokarev TT-33 tabancalarının yerini alması için Rus silah tasarımcısı Nikolay Makarov tarafından Walther PP temel alınarak tasarlanmıştır. Bu tabanca için ayrıca NATO ve Batı Bloku'nun kullandığı 9x19 mm Parabellum mühimmatına karşılık 9x18 mm Makarov mühimmatı geliştirildi. Makarav PM, 1949 yılında üretilmeye başlandı ve Sovyet ordu ve kolluk güçlerinin 1951-1991 yılları arasında standart tabancası oldu. Diğer Doğu Bloğu ülkelerinde aynı kalibreli başka silahlar üretilmiştir. Ayrıca birçok ülkede bu silah lisanslı olarak üretilmiştir. Ayrıca ihracat amacıyla .380 ACP mühimmatı kullanan modelleri geliştirilmiştir. 2003 yılında Makarov PM, Rusya'da yerini Yarygin PYa ve diğer modern üretim tabancalara bırakmaya başladı. Ancak büyük miktarda Makarov PM halen Rusya'da asker ve kolluk güçleri tarafından kullanılmaktadır. Makarov PM, halen birçok Doğu Avrupa ve eski Sovyet cumhuriyetlerinin hizmet tabancasıdır. Ayrıca Kuzey Kore ve Vietnam'da da standart hizmet tabancası olarak kullanılmaktadır. Silahın ağırlığı 730gr'dır. Uzunluğu 161.5mm'dir. Namlunun uzunluğu ise 93.5mm'dir. Ayrıca silahın ucu incedir. Mühimmat olarak genelde 9x18mm PM olarak kullansada bazı ihracat modelleri .380 ACP mermi kullanır. Silah ateşlendiğinde düz teper. Etkili bir vuruş gücüne sahiptir. Silahın tetik hareketi tek veya çift hareketli olarak ayarlanabilir. Mermi namludan 315 m/s'de çıkar. 25 m etkili menzile sahiptir. Silah kompakt bir yapıya sahiptir. Makarov PM ve PB'lerin şarjörleri 8 mermi alsa da, Makarov PMM'nin şarjörü 12 mermi alır. Ön nişangahı sabit düz, arka nişangahı sabit yarıklıdır. Opsiyonel olarak arka nişangah ayarlanabilir. Ayrıca birçok yurtdışı modifikasyonu bulunmaktadır. Eurovision Şarkı Yarışması'nda İsveç İsveç, Eurovision Şarkı Yarışması'na ilk kez 1958 yılında, Sveriges Television (SVT) isimli kamusal yayın kuruluşunun Avrupa Yayın Birliği'nin aktif bir üyesi olmasının ardından katılmıştır. İsveç, Danimarka'dan sonra katılan ikinci İskandinavya ülkesi olmuştur İsveç yarışmaya 1958 yılından beri elli beş defa katılmış ve 1974 (ABBA tarafından seslendirilen "Waterloo" ile), 1984 (Herreys tarafından seslendirilen "Diggi-Loo Diggi-Ley" ile), 1991 (Carola tarafından seslendirilen "Fångad av en stormvind" ile), 1999 (Charlotte Nilsson tarafından seslendirilen "Take Me to Your Heaven" ile), 2012 (Loreen tarafından seslendirilen "Euphoria" ile) ve 2012 (Måns Zelmerlöw tarafından seslendirilen "Heroes" ile) yıllarında olmak üzere altı kez galip olmuştur. Ülkenin en kötü sonucu ise Monica Zetterlund'in seslendirdiği "En gång i Stockholm" isimli şarkı ile 1963 ve Forbes grubunun seslendirdiği "Beatles" isimli şarkı ile 1977 yıllarında aldığı sonunculuktur. Ülke 1964, 1970 ve 1976 yıllarında olmak üzere üç defa yarışmadan uzak kalmıştır. İsveç, Eurovision Şarkı Yarışması'na beş kez ev sahipliği yapmış, yarışmada farklı yıllarda ev sahipliği yapan tek ülke olmuştur. Yarışma üç kez Stockholm'de (1975, 2000 ve 2016), iki kez Malmö'de (1992 ve 2013) ve bir kez Göteborg'da (1985) yapılmıştır. İsveç, 1997 yılında ilk defa Televoting oylaması kullanan beş ülkeden biri olmuştur. Melodifestivalen İsveç kamu yayıncıları Sveriges Television (SVT) ve Sveriges Radio (SR) tarafından organize edilen yıllık müzik yarışmasıdır. 1959 yılından beri Eurovision Şarkı Yarışması'nda ülke'yi temsil etmek için temsilci seçilir. İsveç'in en popüler televizyon gösterisi olup her yıl 4 milyon civarında İsveçli yarışmayı takip etmektedir. Neredeyse tüm İsveç'in Eurovision temsilcisi Melodifestivalen'den seçilmiştir. Sadece bir katılımcı, 1958 yılındaki İsveç'in ilk katılımcısı, Melodifestivalen yarışmasında seçilmemiş, İsveç Radyo Servisi tarafından görevlendirme yöntemi doğrultusunda belirlenmiştir. Eurovision Şarkı Yarışması'da söz yazarları yazıldığından milleti konusunda kısıtlama yapılmamış, ülkeyi temsil edecek kişinin o milletten olması şartı getirilmiştir. Son yıllarda İsveçli besteciler birçok ülkeden tamamen veya kısmen yazarlıklarında yer almış - örneğin, in the 2010 yılında ülkelerin şarkıları Danimarka, Gürcistan, Norveç, İrlanda ve Azerbaycan gibi ülkelerin şarkılarında isveçli yazarlar vardı; 2011 yılında ülkelerin şarkıları Rusya ve Azerbaycan; 2012 yılında ülkelerin şarkıları İtalya, Birleşik Krallık, İrlanda, Malta, Yunanistan, Kıbrıs Cumhuriyeti, Norveç, Azerbaycan ve İspanya; 2013 yılında ülkelerin şarkıları Gürcistan, Finlandiya, Norveç, Rusya, Hollanda, ve Azerbaycan; 2014 yılında ülkelerin şarkıları Ukrayna, Birleşik Krallık, Azerbaycan, İrlanda; 2015 yılında ülkelerin şarkıları Gürcistan, Rusya, Azerbaycan, İspanya, Makedonya, Moldova, Hollanda. Renklerin anlamları Şarkıcı Ödülü Yorumcular ödülü Besteci ödülü Kırgıbayır Kırgıbayır, kurak iklimlerde sel suları veya rüzgârlarla aşınan engebeli, tarıma ve yerleşmeye elverişsiz aşınım şeklidir. Kanyonlar, dar vadiler, dere yarıkları ve hoodoolar gibi yeryüzü şekilleri, kırgıbayır ile ilintilidir. Bu tür alanlarda yaya olarak ulaşım çok zordur. Yine de gösterişli kaya ve toprak renkleri nedeniyle birçoğu turistik özellik taşımaktadır. "Kırgıbayır" terimi Kuzey Amerika'da yaşayan Lakota halkı tarafından "kötü arazi" olarak bilinen "Makhóšiča" olarak çağrılmaktadır. Yine Fransız avcılar bu tür arazileri ""les mauvaises terres à traverser"" – ""geçmesi zor kötü arazi"" olarak anmaktadır. İspanyolca bu tür arazilerin adı "tierra baldía" ("bozuk arazi") veya "cárcava" şeklindedir. Kırgıbayır, üzerinde çok dik yokuşlar, gevşek kuru topraklar, kaygan killer, derin kumlar gibi birçok olumsuz özellikler barındırır. Kurak bölgelerdeki kırgıbayırlar az ama etkili yağışlara sahne olurlar. Yine seyrek bitki örtüsü ve yumuşak topraklar, kırgıbayırı erozyon için tam uygun bir yeryüzü şekli konumuna sokmaktadır. Birçok ünlü fosil yatakları da yine kırgıbayırlarda bulunmuştur. Ani aşınımlarla toprak altında kalan canlı kalıntıları, bu tür fosillerin bulunmasında ana etkenlerdendir. Özellikle kömür yataklarının rahatça bulunduğu bu alanlarda madenciliğin de gelişmiş olduğu söylenebilmektedir. En bilinen kırgıbayırlar Amerika Birleşik Devletleri ve Kanada'da mevcuttur. ABD'deki Montana eyaletinde yer alan Makoshika Parkı, Kuzey Dakota'daki Theodore Roosevelt Ulusal Parkı ve Güney Dakota'daki Badlands Ulusal Parkı, en bilinen kırgıbayır alanlarıdır. Yine Nebraska'daki Oglala Ulusal Otlakları'nda yer alan Toadstool Jeoloji Parkı da önemli bir alandır. Kanada'nın Saskatchewan bölgesi de bir kırgıbayır alanı olup, kanun kaçaklarının saklandığı yer olarak ünlenmiştir. Kanada'nın diğer kırgıbayır alanları Alberta'da Drumheller'da yer almaktadır. Bunun dışında Yeni Zelanda'daki Kuzey Adası'nda ve İspanya'daki Tudela kenti yakınlarında da doğal kırgıbayır alanları mevcuttur. Her ne kadar kırgıbayır alanlarının hemen hemen tamamı doğal olarak oluşsa da İspanya'daki Las Médulas kentinde açılan altın madeni ile oluşan yapay kırgıbayır alanları da mevcuttur. Ján Ďurica Ján Ďurica (d. 10 Aralık 1981, Slovakyalı eski futbolcudur. Oyuncu aynı zamanda Slovakya millî futbol takımı forması da giymektedir. Uluslararası düzeyde Slovakya adına 19 resmi karşılaşmaya çıkmıştır. Uluslararası ve kulüp düzeyinde kilit bir oyuncudur. UEFA Şampiyonlar Ligi'nde Artmedia Bratislava ile büyük bir başarı yakaladıktan sonra FK Saturn'e transfer olmuştur. En son olarak 22 Temmuz 2016 tarihinde Trabzonspor ile anlaşma sağlamıştır. İssos Savaşı İssos Muharebesi (İssos Savaşı veya İssus Savaşı); MÖ 333 yılında, tarafları Ahameniş hükümdarı III. Darius ile Makedonya Kralı Büyük İskender olan, bugünkü Erzin'in 7 km batısında bulunan İssos Ovası'nda, antik İssos şehri yakınlarında meydana gelmiştir. Adana üzerinden gelen Büyük İskender'i arkadan vurmak için Antakya üzerinden gelen Dara, Aslanlıbeli'nden Nurdağı'nı aşarak ovaya inmiştir. Bu saldırıyı haber alan İskender karargahını İskenderun'da kurarak Dara'yı beklemiş, iki ordu MÖ 333'ün baharında İsos ovasında, Payas/Deliçay kenarında karşılaşmıştır. Savaşı Büyük İskender kazanmıştır. Pers imparatoru III. Darius'un yenilmesiyle, İskender İmparatorluğu genişledi ve Doğu Medeniyeti ile Batı Medeniyeti karşılaşma imkânı elde etti. Böylece medeniyetler tanıştı. Tarihten gelen Doğu-Batı Ayrımının temelleri bu olaya dayanır. Bu olaydan sonra her iki medeniyetin filozofları birbirlerinden etkilenmiş, bilim ve kültür gibi konularda ilerleme kaydedilebilmiştir. Kanara BinasÄ± Kanara Binası, Adana’nın Seyhan Mahallesi’nde bulunan belediyeye ait tarihi mezbaha binasıdır. Şehirdeki sağlıksız kesim işlerine son vermek için cumhuriyetin ilk yıllarında inşa edilmiş ve yapıldığı dönemde Balkanların en modern mezbahası olmuştur. I. Ulusal Mimari Akım’ın özelliklerini gösteren bir binadır. Kanara semtine adını verir. Yapının projeleri 1929 yılında tamamlandı, yapımına 1930 yılında başlandı ve 1932'de işler halde Adana Belediyesi’ne teslim edildi. Günde 300 küçük, 30 büyük hayvanın kesimine uygun olarak hazırlanmış bir yapıdır. Mezbahada yaz aylarında beliren büyük buz ihtiyacını karşılamak üzere günde 10 ton buz üreten buz fabrikasını da içinde barındırır. Yapı, 6 pavyon ve 18 m Yüksekliğindeki su kulesinden oluşmaktadır; tuğla kagir olarak inşa edilmiştir. Tavanlar çoğunlukla betonarme olarak uygulanmıştır. Cephesi suni taş, su basmanlar ve süsleme ise kesme taştandır. Zemin mermer mozaik kullanarak oluşturulmuştur. Yapıdaki yontma taşlar Tarsus ocaklarından getirilmiştir. Atatürk, 1933’te yapıyı gezdiğinde “Kan ara ki bulasın” diyerek yapıya Kanara adının verilmesini istemiştir. Kimilerine göre kanara sözcüğü, yapıya kanara adının verilmesinden sonra mezbaha anlamında kullanılmaya başlamıştır. Kimine göre ise Arapça "kınnâre" sözcüğü Adana ağzında kanara haline dönüşmüştür. 1933 yılında çekilmiş fotoğrafı Star 2 Star 2, Cem Uzan'ın sahibi olduğu Star TV'nin kardeş olarak spor ve sinema ağırlıklı yayın yapan televizyon kanalı. Star 2, Tele On adının değiştirilmesiyle Türksat 2A'dan yayına başladı. Her gün sat 01.00 ile 19.00 arası Kral TV olarak pop müziğin sevilen kliplerinin ekrana gelmiş olup Star 2, saat 19.00'da dünya ekranlarının beğeniyle izlenen yabancı dizileriyle sürdürülmüştür. Ana haber bülteninden sonra 20.15 ve 22.30'da sinemanın ünlü yıldızlarından film dünyasında ses getirmiş yabancı filmler ekrana getirilmiştir. 11 Şubat 2002 itibarıyla gündüz saatlerinde Kral TV, akşam saatlerinde Star 2 yayını değişmeli olarak bir süre devam etti. Star 2'de ayrıca İtalya, İngiltere, Almanya ligi maçları ile derbi karşılaşmaları da yayınlanmıştır. Kanalın UEFA Şampiyonlar Ligi maçlarını da ekrana getirilmiştir. Sonradan karasal yayında Star 2 adı tekrar değişerek 16 Eylül 2002'den itibaren yayın hayatına sona erip Star Max olarak değiştirilmiştir. Kanguru faresi Kanguru faresi, Heteromyidae familyasından "Microdipodops" cinsine ait çöllerde yaşayan iki fare türüne verilen ad. Kanguru faresi ismi üstün sıçrama ve iki ayak üzerinde yürüme yetenekleri yüzünden verilmiştir. Bu cinse ait iki tür şunlardır: Her iki türde kumlu çöllerde yaşarlar. Yaşadıkları ortamda bulunan canlıların arasındaki tohum ve bitkilerle beslenirler. Koyu renkli kanguru faresinin böceklerle ve hayvan artıkları ile de beslendikleri bilinmektedir. Bu farenin en ilginç özelliklerinden birisi de hiç su içmemeleridir. Bunun yerine suyu yedikleri yiyeceklerden metabolik olarak elde ederler. Kanguru faresi yiyecekleri toplar ve yer altına açtıkları 1 ila 2,5 metre uzunluğa varabilen deliklere depolarlar. Bu deliklerin ağızlarını gündüz vakti kapatırlar. Delikler yiyecek toplamanın yanı sıra sayıları 2'den 7'ye varan yavruları da büyütmek için kullanılır. Soluk renkli kanguru faresi sadece çok ince taneli kuma delik açarken, koyu renkli kanguru faresi taşlı veya kumlu toprakları seçer. Kanguru fareleri gece yaratıklarıdır ve en aktif oldukları zaman gün batımını takip eden iki saattir. Soğuk havalarda kış uykusuna yattıkları bilinmektedir. Kanguru fareleri aynı alt familyadan (Dipodomyinae) olan kanguru sıçanı ile de yakın akrabadır. Tennis for Two Tennis for Two (Video Oyunu) 1958 yılında analog bir bilgisayar'da yapılan oyun, osiloskop cihaz ekranı üzerinde tennis ve ping pong benzeri bir oynanışa sahipti. Oyun Amerikalı fizikçi William Higinbotham tarafından yaratıldı ve ilk grafiksel görsel ögeler kullanan oyunlardan biri olarak video oyunları tarihinde önemli bir yere sahiptir. Higinbotham "Tennis for Two" oyununu çalıştığı yer olan Brookhaven Ulusal Laboratuvar'ındaki sıkılan insanları eğlendirmek için yazmıştı. Higinbotham laboratuvarın bilgisayarının balistik füzelerin yörüngelerini (mermi yollarını) hesaplayabildiğini öğrenmişti ve bilgisayarın bu yeteneğini oyunun temellerinde kullandı. 1998-99 UEFA Åžampiyonlar Ligi 1998-99 UEFA Şampiyonlar Ligi, Avrupa'nın en üst futbol turnuvasının UEFA Şampiyonlar Ligi adını aldıktan sonraki yedinci sezonu. Final maçında, Manchester United normal süre uzatmalarının son iki dakikasında iki gol bularak, Bayern Münih'i 2-1 mağlup etti ve şampiyonluğa ulaştı. HÃ¼kmen galibiyet "Manchester United toplamda 3-1 kazandÄ±." "Juventus toplamda 3-2 kazandÄ±." Otto Grotewohl Otto Grotewohl, (d. 11 Mart 1894; Braunschweig – ö. 21 Eylül 1964; Berlin), Alman Demokratik Cumhuriyeti'nin (Doğu Almanya) ilk Başbakanı olan Alman siyasetçi. Grotewohl, Devlet'in kurulduğu Ekim 1949'dan kendisinin ölümüne dek 15 yıl süreyle Başbakanlık yapmıştır. Otto Grotewohl, başta Almanya Sosyal Demokrat Partisi'nde siyaset yapmış; daha sonra bu partinin Almanya Komünist Partisi ile birleşerek Almanya Sosyalist Birlik Partisi'nin kuruluşunda görev almıştır. WWE SmackDown Yes (mÃ¼zik grubu) Yes, 4 Ağustos 1968'de basist Chris Squire ve vokal Jon Anderson tarafından kurulan İngiliz progressive rock grubu. 1970'li yıllarda müzikal yaratıcılıklarının en üst düzeylerini yakaladılar. 1980'li yıllarda dönemin müzikal formlarına daha yakın bir yapı ile tekrar gündeme geldiler. 1990'lı yılların ortalarından 2004 yılına kadar sürekli turne halinde olan Yes, bu dönem içerisinde 30. ve 35. yıldönümü şovlarının yanı sıra Keys to Ascension (1996), Keys to Ascension 2 (1997), Open Your Eyes (1997), The Ladder (1999) ve Magnification (2001) albümlerini çıkardılar. Dört yıllık bir sessizliğin ardından konserlere devam eden Yes, bu süreçte sağlık sorunları nedeniyle Anderson yerine Benoît David ve Wakeman yerine oğlu Oliver Wakeman ile yoluna devam etti. 2011 yılında 30 yılın ardından klavyeye geri dönen Downes ile Fly from Here albümlerini çıkardılar. Grubun 21. albümü Heaven & Earth, Davison ile ilk albümleri, Haziran 2014'te çıktı. 19 Mayıs 2015 günü Yes, nadir görünen bir lösemiden dolayı Squire'ın gruptan geçici bir süre ayrılacağını ve yerine Sherwood'un bu dönemde grupla çalacağını duyudu. Squire lösemiden dolayı 27 Haziran 2015'te hayatını kaybetti. Tombolo Tombolo veya Saplı Ada, kıyı dili veya resif gibi dar birikim şekilleriyle ana karaya bağlanan adalardır. Bağlandıktan sonra adanın ismi bağlı ada olur. Eğer birkaç ada resiflerle bir araya gelerek deniz seviyesinin üzerinde formlar oluşturuyorsa bu şekle "tombolo kümesi" denir. İki veya daha fazla tombolo, bir araya gelerek lagün adı verilen kapalı bir şekil meydana getirebilirler. Tombolo, bir çeşit kıstak olarak kabul edilir. Kelime kökeni olarak İtalyanca olan "tombolo", "çakıl kumsalı" anlamına gelen Latin kökenli "tumulus" sözcüğünden türemiştir. Bir adayı karaya veya adaları birbirine bağlayan setlere tombolo adı verilir. Bunlar da oluşum bakımından okların aynısıdır. Yani bir kıyıdan başlayarak ilerleyen bir ok, zamanla kıyının önündeki bir adaya kadar uzanır ve bitişir. Bazen bir adanın birden fazla okla karaya bağlandığı görülür. Bu durum, özellikle farklı iki yöndeki iki akıntının bir burnun ilerisinde birbirini kesecek şekilde uzandıkları hallerde meydana gelir. Bazen bir tombolo üzerinde dalgaların fırlattıkları maddelerin birikmesi ile artkıyı setleri meydana gelir. Bu kıyı setlerinin birbiri ardından oluşumu ve bir diğerine eklenmeleri sonucunda tombolo alüvyondan oluşan oldukça geniş bir kıstak manzarası oluşturur. Mesela Kapıdağ Yarımadası'nı karaya bağlayan tombolo bu şekilde genişlemiştir. Bu yeryüzü şekillerinin oluşumundaki temel neden okyanus dalgalarıdır. Dalgalar bir dik kıyıdan kopardığı toprakları zamanla kıyıya yığar ve hafif yükseltili bir kara oluşturur. Bu yapı da iki karayı birbirine bağlar. Deniz seviyesindeki yükselmeler de zamanla kopan materyalleri artırır. Mercedes-Benz R Serisi Mercedes-Benz R Serisi, Mercedes-Benz'in 2005 yılından itibaren üretimine başladığı vagon modelidir. Araçta 7 ileri otomatik vites kullanılmaktadır. Araç, 2005 yılında 4.959 adet satmıştır. Bu satış rakamı 2008 yılında 7.733'e ulaşmıştır. En yüksek satış adeti 2006 yılında gerçekleşmiştir. 2006 yılındaki satış adeti 18.168'dir. Aşkın İki Yüzü Aşkın İki Yüzü (Orijinal adı:The Mirror Has Two Faces), Barbra Streisand'ın hem yönettiği, hem oynadığı, hem de yapımcılığını üstlendiği 1996 yapımı bir romantik komedidir. Başrollerini Streisand'la birlikte Jeff Bridges ve Lauren Bacall paylaşmaktadır. Rose Morgan (Streisand), Columbia Üniversitesi'nde bir edebiyat profesörüdür. Ancak, edebiyat profesörü olsa bile hayatında hiç romantizmi tatmamış iyi bir öğretmen ve aşçıdır. Annesi (Bacall) ise Rose'u bu haliyle kabullenmiştir. Gregory Larkin (Bridges) Colombia Üniversitesi'nde matematik profesörüdür. Gregory, bütün ilişkilerinde hayal kırıklıkları yaşamıştır ve duygusal çekimi artık kabul etmek istememektedir. Gregory bir gün yaşadığı bu ilişkilerden sonra telefon kızı adı altında iş yapan bir kadınla görüşür ve bu kadın Gregory'nin aklına ilanla eş arama fikrini sokar. İlanı gören Rose'un kız kardeşi Clarie (Rogers) hemen bu ilan için arar ve bir buluşma ayarlar. Çok sıradışı bir kızkardeş ilişkisi yaşayan Rose ve Clarie bunu birbirlerine belli etmek istemezler. Rose'un Clarie'nın eşi Alex (Brosnan)'e karşı ise duygusal bir bağı vardır. Rose ve Gregory kısa bir süre sonra ciddi bir dostluk kurar ve evlenmeye karar verirler. İşte her şey bu evlilikten sonra başlar. Romantizmi hayatlarına sokmak istemeyen bu çift, ilişkilerinde bu konuyla ilgili ciddi karar almak zorunda kalacaklardır. Lauren Bacall, efsanevi bir aktris olmasına rağmen bu filmle ilk En İyi Yardımcı Kadın Oyuncu Akademi Ödülü adaylığı elde etmiş ve herkes kazanmasına kesin gözüyle bakmasına rağmen ödülü alamamıştır. Jeff Bridges'ın oynadığı rol, daha önce Harrison Ford'a teklif edilmiş. Ancak Ford, rolü reddetmiştir. Filmin senaryo yazarı Richard LaGravenese, Lauren Bacall'un rolü için ilk başta Elizabeth Taylor'ı düşünmüş, ancak Barbra Streisand, rolün Bacall'a verilmesini istemiştir. Kurt Student Kurt Student (12 Mayıs 1890, Birkholz, Brandenburg - 1 Temmuz 1978, Lemgo, Kuzey Ren-Vestfalya), Nazi Almanyası döneminde Luftwaffe'nin Generaloberst (Kıdemli Orgeneral). Kurt Student II. Dünya Savaşı'nda Alman paraşütçü birliklerini kurmuş ve komuta etmiştir ayrıca savaşta "dikey kuşatma" (düşmanın havadan kuşatılması) taktiğini bulmuştur. Eylül 1936'da Beyaz Rusya'da düzenlenen Kızıl Ordu paraşüt birliğinin tatbikatını izledikten sonra Hermann Göring'in iznini alıp paraşüt birliğini kurmaya başlatmıştır. 1 Eylül 1938'de yeni kurulan 7. Hava Tümeni (1 Mayıs 1943'ten sonra 1. Fallschirmjäger Tümeni) kumandanlığına atanmıştır. 1 Şubat 1939'da Hava Bakanlığı hava indirme ve hava taşıma müffetişliğine getirilmiştir. 10 Mayıs 1940'ta 7. Hava Tümeni, Belçika ve Hollanda'da kullanılmıştır. Student 14 Mayıs'ta çatışmada başından yaralanıp hastanelik olmuştur. 1 Ocak 1941'de 11. Hava Kolordusu komutanlığına getirilmiş ve Girit'e yapılacak hava indirme harekâtı Merkur Harekâtı (Unternehmen Merkur)'nın hazırlıklarını yapmıştır. Hitler'in hemen onayladığı bu plan uygulamaya kondu ve başarılı oldu, fakat Girit'e inen 13.000 neferin 5.140'ı (ölü ve yaralı) kaybedilmiştir. 31 Mayıs'ta 11. Hava Kolordusu kumandanlığından azledilmiştir. 1 Haziran'da Fallschirmjäger Genel Komutanlığına atanmıştır. Benito Mussolini'yi Gran Sasso'daki Hotel Campo Imperatore'den kurtarmak için 12 Eylül 1943'te gerçekleştirilen Eiche Harekâtı (Unternehmen Eiche)'na komuta etmiştir. 1 Mart 1944'te 1. Fallschirmjäger Ordusu'nun ve 7 Kasım 1944'te Ordular Grubu H'nin komutanlığına getirilmiştir. 10 Nisan 1945'te tekrar 1. Fallschirmjäger Ordusu'nun komutanlığına atanmıştır. Birinci paraşütçü Ordusundan sorumlu olarak ve Arnhem yakınlarındaki Market Garden Operasyonu'ndaki mücadelede görev aldı. Ordu Grubu Vistula'nın komutasından önce 1945 yılında Mecklenburg'da Doğu Cephesi'nde kısa bir süre sonra, aynı yılın nisan ayında Schleswig-Holstein'da İngiliz kuvvetleri tarafından ele geçirildi. Mayıs 1947 yılında kötü muamele ve Girit'te komutası altındaki askerler tarafından savaş esirlerinin öldürülmesi suçlamalarına yanıtlamak için askeri mahkemeye çıkarıldı. Student'in iadesini isteyen Yunanistan'ın talebi reddedildi. Student suçlu bulundu ve beş yıl hapis cezasına çarptırıldı. Ancak, tıbbi olarak tahliyesine karar verildi ve 1948 yılında serbest bırakıldı. Student sivillere karşı işlenen suçlardan dolayı asla yargılanmadı. Eurovision Şarkı Yarışması'nda İsviçre İsviçre, Eurovision Şarkı Yarışması'na ilk kez, yarışmanın birinci defa düzenlendiği 1956 yılında, Avrupa Yayın Birliği'nin kurucu üyeleri arasında bulunan SRG SSR isimli kamusal yayın kuruluşunun önderliğinde katılmıştır. Böylece İsviçre, yarışmaya katılan ilk yedi ülkeden (diğer altı ülke: Almanya, Belçika, Fransa, Hollanda, İtalya ve Lüksemburg) birisi olmuştur. İsviçre, yarışmaya 1956 yılından beri elli dört defa katılmış ve 1956 (Lys Assia tarafından seslendirilen "Refrain" ile) ve 1988 (Céline Dion tarafından seslendirilen "Ne partez pas sans moi" ile) yıllarında olmak üzere iki kez galip olmuş; 1956 ve 1989 yıllarında olmak üzere iki kez ev sahipliği yapmıştır. Ülke 1964, 1967, 1974, 1998 ve 2011 yıllarında olmak üzere beş defa yarışma finalinde; 2004, 2010, 2015 ve 2016 yıllarında olmak üzere iki defa yarı finallerden birinde sonuncu olmuştur. İsviçre ilk yarışmadaki katılımından beri dört kez yarışmaya katılmamıştır. İsviçre'nin devam etmediği yıllar ise 1995, 1999, 2001 ve 2003 yıllarıdır. Bu yılların her birinin önceki yılında kurallar gereği düşük derece aldığı için katılmasına izin verilmemiştir. İsviçre'nin Almanca, Fransızca, İtalyanca, ve Romanş olmak üzere dört resmi dili vardır. Onyıllardır yarışmanın kuralları gereği her ülke kendi dilinde yarışması kuralı var olduğundan İsviçre dört resmi dilden biriyle yarışmıştır. 59 katılım sayısı boyunca 14 kez İngilizce dilinde, 24 kez Fransızca dilinde, 12 kez Almanca dilinde, 11 kez İtalyanca dilinde ve 1 kez Romanş dilinde yarışmıştır. Renklerin anlamları Altın Gözde Yansımalar Altın Gözde Yansımalar, Amerikalı yazar Carson McCullers'ın 1941 yılında kitap olarak yayımladığı kısa romanının adıdır. Özgün adı Reflections in a Golden Eye olan roman, üç kez de Türkçeye çevrilmiştir. Romanın Türkçe adı özgün adının tam çevirisidir. Romanlarında daha çok ABD'nin güneyinde yaşayan insanların sorunlarını işleyen Carson McCullers (1917-1967)'ın bu romanı kitap haline gelmeden önce ilk kez 1940'ta ABD'de 1867'den beri aylık yayımlanmakta olan Harper's Bazaar adlı ünlü moda dergisinde iki ay üst üste tefrika edildi. McCullers'in kendisi de ABD'nin güney eyaletlerinden Georgia'lıydı. Özel yaşamında biseksüel olan Carson McCullers bu romanını, bir zamanlar aşık olduğu fakat karşılık bulamadığı İsviçreli gazeteci yazar Annemarie Schwarzenbach'a ithaf etmiştir. McCullers ve Schwarzenbach buna rağmen yine de arkadaş kalmayı becerebilmişler ve dostlukları sonra da devam etmiştir. Roman ABD'nin güney eyaletlerinden Georgia'da 1930'lu yılların sonunda, barış zamanında bir askeri üste geçer. Çevresinden tamamen yalıtılmış bu tesiste gündelik hayat dış görünüşte oldukça sıradan ve sıkıcıdır. Subaylar at gezilerine çıkarlar, subay eşleri partiler verirler, dedikodu yaparlar. Askeri kampta yüzme havuzu, golf tesisleri bile vardır. Burada erlerin bile yapacak fazla önemli işleri yoktur. Romanın bolca boş zamanı olan ve her biri diğerinden daha gizemli,içlerine kapanık ve tuhaf kahramanları vardır ve bu kahramanlar arasında tuhaf ilişkiler ve çapraz aşklar yaşanmaktadır. Gizli eşcinsel, korkak ve beceriksiz Yüzbaşı Penderton (filmde binbaşı yapılmıştır), Yüzbaşının dişilik dolu ama henüz olgunlaşmamış şımarık ve seks düşkünü karısı Leonora, Lenorayla ilişkisi olan lojman komşuları ve aile dostları Binbaşı Morris Langdon (filmde Yarbay yapılmıştır) ve onun psikolojik sorunları olan karısı Alison, Alison'a bakıcılık yapan Filipinli efemine hizmetkar ve son olarak da Leonora'yı gizlice gözetleyen fetişist er L. G. Williams romanın 6 ana karakteridir. Hepsi birbirinden tuhaf, yalnız, sevgisiz ve anlaşılmaz birer kapalı kutu olan bu karakterler birbiriyle takıntılıdır ve farkında olmadan birbirlerinin görüntüsünü yansıtan bir ayna görevi görürler. Askeri tesiste yaşam dışarıdan bakan biri için olanca sıradanlığıyla sürüp gidiyor gibi gözükürken, romanın birbirinden arızalı karakterlerinin tuhaf davranışlarına şahit olunur. Leonora, masasının çekmecesinde çıplak erkek resimleri saklayan, gizli eşcinselliğini bastırmak için pek de beceremediği erkeksi sporlara aşırı düşkünlük gösteren kocasını her fırsatta aşağılamaya ve küçük düşürmeye bayılır, ayrıca kocasını lojman komşuları Binbaşı Morris Langdon'la aldatır. Sürekli at binen eşcinsel yüzbaşı gizliden Er L. G. Williams'a aşıktır. Er Williams ise hem iç çamaşırı fetişisti hem de bir röntgencidir, geceleri Leonora'yı gözetler, bazen çırılçıplak ormanda at biner. Binbaşı Langdon'ın karısı Alison ise yıllar önce bebekleri öldükten sonra bunalıma girerek meme uçlarını bahçe makası ile budamış sinir hastası bir kadındır ve evlerinde kalan kadınsı tavırları olan Filipinli bir erkek hizmetkarla kendini avutur. Sonunda kampta her şeyi değiştiren bir cinayet işlenir. Özgün adı "Reflections in a Golden Eye" olan roman, Türkiye'de ilk kez 1991 yılında Telos Yayınları'ndan Nur Nirven ve İsmail Hakkı Yılmaz'ın Türkçe çevirisiyle çıktı. Aynı yıl romanı bir kez de Cem Yayınevi Nihal Yeğinobalı 'nın Türkçesiyle yayımladı. Roman 1993 yılında Mehmet H. Doğan'in Türkçe çevirisiyle Can Yayınları tarafından bir kez daha yayımlandı.(ISBN 975-545-002-5) (ISBN 975-510-517-4) "Altın Gözde Yansımalar" (Reflections in a Golden Eye) 1967 yılında ABD'de aynı adla sinemaya da aktarıldı. John Huston'ın yönettiği ve önemli rollerinde Elizabeth Taylor, Marlon Brando, Brian Keith ve Julie Harris'in oynadıkları film Türkiye'de Parıltılı Gözler adıyla gösterime verilmişti. Lizofosfatidilkolin Lizofosfatidilkolin (lizoPC) veya lizolesitin, fosfatidilkolin'in sn-2 konumunda hidrolizi sonucu meydan gelen lipittir. İngilizce "lysophosphatidylcholine" 'in kısaltması lysoPC veya LPC olarak da bilinir. "Lizo-" öneki, Yunanca λύσις, "lysis" sözcüğünden, o da "lyein" = "ayrılmak"tan türemedir. Fosfolipaz aktivitesine sahip enzimler veya lesitin kolesteril asil transferaz (LCAT) gibi asiltransferaz mekanizmalı bazı enzimler bu lipiti oluşturabilir. Lizofosfatidilkolin oluşumu çeşitli sinyal transdüksiyon yollarının adımlarından biridir. Sindirim sisteminde oluşan lizofosfatidilkolin duodenumda, pankreatik fosfolipaz A2'nin etkisiyle meydana gelir. Kanda oluşan lizofosfatidilkolin ise, LCAT enziminin etkisiyle HDL tanecikleri üzerinde bulunan fosfatidilkolin molekülünün sn-2 konumundaki yağ asil grubunun kolesterola aktarılması (transasilaz aktivitesi) ile meydana gelir. Hücre içinde, lizozomda bulunan lizozomal fosfolipaz A2 (LYPLA3) hem PLA2 aktivitesi hem de trans-asilaz aktivitesine sahiptir. Lizofosfatidilkolinin çeşitli biyolojik etkileri mevcuttur. Hem lizofosfatidilkolin hem de lizofosfatidik asit, fagositozu artırır. Araşidonik asit seçici Fosfolipaz A2 (PLA2) enziminin bu moleküllerin her ikisinin de oluşmasına neden olduğu için, bu enzimin enflamasyona iki yönlü etki ettiği önerilmiştir: PLA2 hem araşidonik asit salgılanmasına neden olmakta, hem de membran ve hücre iskeletinde değişikliklere neden olarak fagositoz ve kemotaksiye yol açar. Lizofosfatitidik asit adhezyon molekülleri ve büyüme faktörlerine, makrofaj ve monositlere etki eder. Nitekim, bakteryel sepsis durumunda lizofosfatidilkolin verilmesinin deneysel hayvanlarda ölümü engellediği bulunmuştur. Bunun mekanizması bakterileri fagositoz eden nötrofillerde hidrojen peroksit (HO2) üretiminin artması olduğu bulunuştur. Lizofosfatidilkolin, okside olmuş LDL (Ox-LDL) taneciklerinde bulunur, ve Ox-LDL taneciklerinin aterosklerozu teşvik eden etkinliğinin bağlıca unsurudur. Lipoprotein-ilişkili fosfolipaz A2 (Lp-PLA2) tarafından üretilir. Bu enzimin inhibisyonu ateroskleroz gelişimini yavaşlatır. Bu LDL kaynaklı lizofosfatidilkolinin monosit ve T lenfositleri için kemoatraktan etkisi vardır. Ayrıca lizoPC'nin damar duvarlarındaki düz kas hücrelerinin çoğalmasına da neden olduğu gösterilmiştir. Bu bulguların ışığında, LDL taneciklerinde bulunan LizoPC, ateriosklerotik plakların oluşumunda rol oynadığı öne sürülmüştür. LizoPC birkaç pek çok mesajcıyı aktive eder: protein kinaz C, hücre dışı sinyaller tarafından düzenlenen kinazları ve kalsiyumu. Apoptoz sırasında LizoPC üretimi, makrofajların seferber olması için bir kemotaktik sinyaldir. Lizofosfatidilkolin'in makrofajlar ve lenfositler tarafından algılanması, G2A reseptörü aracılığıyla olur. G2A, bir G-protein eşilikli bir reseptördür. Lizofosfatidilkolin bağlanması sonucu kalsiyum akısı, immün hücrelerde kemotaksi, ERK protein kinaz aktivasyonu ve G2A reseptörlerinin içealımı indüklenir. Bu reseptörün ligandı ile etkileşimi immün hücrelerin çoğalmasını engellemektedir. Fosfolipitler endoplazmik retikulumda sentezlenip hücredeki diğer membranlara taşınır. Bu taşıma mekanizmaları arasında salgılama yolu üzerindeki veziküller ve membranlar arasında fosfolipit atlaması vardır. Bitki hücrelerinde gözlemlenmiş bir mekanizmada ise fosfolipitlerin mitokondrilere ve bitkilerde kloroplastlara aktarılmasınının, hidrofilik olması nedeniyle, lizofosfatidilkolin aracılığıyla gerçekleştiği gösterilmiştir. Endoplazmik retikulumdaki fosfatidilkolin, lizofosfatidilkoline dönüştükten sonra hedef organele taşınır, orada asillenerek tekrar fosfatidilkoline dönüşür. LizoPC, ya fosfatidilkolindeki bir yağ asil grubunun ya hidroliz ya da transasilasyon yoluyla ayrılması sonucu meydana gelir. Fosfatidilkolinden hidroliz yoluyla oluşum, fosfolipaz A1, fosfolipaz A2, veya fosfolipaz B enzimleri tarafından katalizlenebilir. Bu enzimler fosfatidilkolini, sırasıyla sn-1, sn-2, veya hem sn-1 hem sn-2 konumlarından hidroliz ederler: LizoPC, HDL taneciklerinin oluşumundan rol oynayan LCAT enziminin katalizlediği kolesterol esterleşme reaksiyonunun bir yan ürünüdür: LizoPC, retinadaki pigment epitelinde 11-cis retinal oluşumunun ilk adımı olan reaksiyonunun bir yan ürünüdür: LizoPC'nin bir diğer oluşumu, RLP1 enzimi tarafından fosfatidiletanolamin ile fosfatidilkolin arasında trans-asilasyon olması yoluyladır. LizoPC, fosfolipaz B aracılığıyla sn-1 konumundan hidroliz olur: LizoPC lizofosfolipaz D enzimi tarafından fosfat grubu ile kolin grubu arasından hidroliz olur: LizoPC, fosfatidil kolinin iki asil grubundan hangi birinin hidrolizi veya transasilasyonu sonucu meydana geldiğine bağlı olarak iki farklı moleküle karşılık gelir. LizoPC terimi, 1-asil-gliserol 3-fosfokolin ve 2-asil-gliserol 3-fosfokolin için kullanılan, kimyasal olarak muğlak bir terimdir. Farklı spesifitelere sahip olan enzimler bu iki molekülden biri veya öbürünü üretirler. Marbat Marbat, "(Arapça:مرباط)" Umman'ın Dhofar Eyaleti'nde bulunan, 2008 nüfus sayımlarına göre 18.009'un üstünde nüfusa sahip olan bir şehirdir. Umman'da alan kodu 66'dır. Marbat'a ilk yerleşim 1163 yılında "Mirbad" ismiyle başladı.Yıllar geçtikten sonra İslamiyet'te, Osmanlı İmparatorluğu'nda ve bunun gibi tarihi devletlerde rol aldı. 1972 yılında Marbat, bir İngiliz sömürgesi iken Dhofar'daki komünist ve isyancılar çıkardığı Marbat merkezli isyanla Dhofar Ayaklanması ortaya çıktı.Bu ayaklanmadan sonra bölgedeki İngiliz askeriyesi 80 isyancıyı öldürdü ve isyanı bastırdı. Sadece iki askerini kaybetti ve bir askeri rehin alındı. Umman'ın hem Portekiz İmparatorluğu, hem de Birleşik Krallık sömürgesi olmaktan kurtulup, tam bağımsızlık sağlayınca Dhofar, Marbat ve o bölgedeki diğer şehirler, Umman'a verildi. LRP1 LDL reseptör ilişkili protein 1 (İngilizce "LDL Receptor-related Protein" 'den kısaltma LRP1 olarak değinilir; diğer adlarıyla alfa-2 makroglobulin reseptörü, apoE reseptörü olarak da bilinir) insanda LRP1 geni tarafından kodlanan bir proteindir. LRP1, hücre zarında bulunan bir reseptördür ve reseptör eşlikli endositoz yapar. Pek çok proteinle etkileştiği bilinmektedir, bundan dolayı çok çeşitli işlevleri de vardır. Bu reseptörün en az 30 proteine bağlanabildiği bilinmektedir. Bu ligandlar arasında lipoproteinler, proteinazlar, proteinaz-inhibitör kompleksler, hücre dışı matriks proteinleri, bakteriyel toksinler ve virüsler bulunmaktadır. LRP1 ayrıca hücre içinde de çeşitli proteinlerle etkileşmektedir. Bu kadar çok proteinle etkileşebilmesinden dolayı bu reseptörün pek çok da işlevi vardır. Bunlar arasında: sayÄ±labilir. LRP1'in hücre içi bölgesinden bağlandığı proteinler çeşitli sinyal iletim yolları üzerinde yer almaktadır, bunlar arasında bulunmaktadır. Dolayısıyla, LRP1'in bu süreçlere de etki ettiği düşünülmektedir. LRP1 ile PDGF reseptörü birbirlerine ilişiktir. LRP1 geni yokedilmiş (nakavt) farelerde yapılan araştırmalar sonucu LRP1 geninin damar duvarı bütünlüğünü korumaya yaradığı, ayrıca PDGF reseptörünün aktivasyonunda rol oynadığı gösterilmiştir. Nöronlarda LRP1'in postsinaptik protein PSD95 ve N-metil-D-aspartat (NMDA) reseptörünün NR2A ve NR2B altbirimlerine ilişik olduğu bulunmuştur. Nöronlara NMDA verilince LRP1 ile Psd95 arasındaki etkileşim zayıflar. LRP1 geninin nöronlarda çalışmamasının sağlandığı fare deneylerinde meydana gelen nörolojik bozukluklar ve motor kas bozuklukları meydana gelmiştir. Bu bulgular ışığında LRP1'in postsinaptik sinyalizasyon mekanizmasıyla etkileşerek davranış ve motor fonksiyona etki ettiği sonucuna varılmıştır. Nöronların gerek duyduğu kolesterol, hücre yüzeyindeki LRP1'in apoE içeren lipoproteinlere bağlanması sonucu hücre içine alınır. Alzheimer hastalığının nedenlerinden birinin bu sürecin düzgün çalışmaması ve dolayısıyla onların kolesteroldan mahrum kalmaları olduğu öne sürülmüştür. LRP1'in fizyolojik olarak etkileştiği proteinlerin yanı sıra bazı virüsler tarafından da hücreyi istila etmek için de fırsatçı şekilde kullanılırlar. Bu genin deneysel olarak yokedildiği fareler embriyo gelişimi sırasında ölürler. LRP1 geni insanda Kromozom 12 üzerinde 12q13.1-q13.3 konumundadır. LRP1, LDL reseptör gen ailesinin bir üyesidir. LRP1, çevrim sonrası değikliklere uğrar. Furin adlı proteaz tarafından kesilmesi sonucu iki parçaya ayrılır: karboksil-uç dizisinden oluşan 85-kDa'lık bölümü membrana bağlıdır, 515-kDa kütleli amino uç kısmı da ona kovalent olmayan bağ ile bağlıdır. 85 kDA'lık bölümün sitoplazmaya bakan kısmı ayrıca gama sekretaz tarafından kesilerek hücre içine bir parça daha salınır. Bu sitoplazmik parça (ve ona ilişik olan proteinler) çekirdeğe giderek orada Tip60 adlı transkripsiyon faktörü ile etkileşir. Protein ayrıca çeşitli yerlerinde fosforile olur. LRP1 sentezlendikten sonra "LDL Reseptör İlişkili Proteine İlişik Protein 1" (İngilizce "LDL Receptor-related Protein associated Protein 1") adlı bir şaperon protein tarafından korumaya alınır. Böylece daha hücre dışına çıkmadan endoplazmik retikulumda bulunan kendi ligandlarına bağlanması ve bunun sonucu yıkıma gönderilmesi engellenmiş olur. LRP1 vücutta hemen her hücre türünde sentezlenir ama özellikle adipositlerdeki üretim oranı diğer hücrelerdekinin yaklaşık 6 katıdır. NGC 265 NGC 265, Tukan takımyıldızı yönünde Küçük Macellan Bulutu içerisinde bulunan bir açık yıldız kümesi. John Herschel tarafından 11 Nisan 1834 tarihinde