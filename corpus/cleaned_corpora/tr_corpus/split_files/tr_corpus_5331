ile üç yıllık sözleşme imzaladı. Daha sonra 3-1 yendikleri Crewe Alexandria'ya karşı ilk golünü attı. Ajose, 2015-16 sezonunda Swindon formasıyla ligde 24 Lig gol atarken, League One'da gol kralı Will Grigg'in hemen arkasından ikinci oldu. 16 Haziran 2016'da Charlton Athletic, 800.000 £ civarında bir ücret karşılığında Swindon Town'dan Ajose'yi transfer ettiklerini açıkladı. Charlton adına ilk iki golünü 20 Ağustos 2016 tarihinde 2-1 yendikleri Walsall karşısında attı. 31 Ocak 2017 tarihinde Ajose'un 2016-17 sezonunun geri kalanında kiralık olarak eski kulübü Swindon Town'a geri döneceği açıklandı. Ajose ilk iki golünü deplasmanda Coventry City ekibine attı ve maç Swindon Town lehine 3-1 sonuçlandı. 14 Temmuz 2017 tarihinde Ajose, eski kulübü Bury'ye bir sezonluğuna kiralandı. 1 Şubat 2018 tarihinde Ajose, Bury'deki kiralık süresi bittikten sonra Charlton Athletic'e geri döndü. 14 Ocak 2019 tarihinde Ajose, 2018-19 sezonunun geri kalanı için Mansfield Town'a kiralandı. 2018-19 sezonunun sonunda Charlton taraf覺ndan serbest b覺rak覺ld覺. 3 Temmuz 2019 tarihinde Exeter City'ye serbest transferle katıldı. Exeter için ilk golünü 3 Eylül 2019 tarihinde EFL Trophy'de Cheltenham Town karşısında attı. Ekim 2019'da ligin son ayını kaçırmasına sebep olan ayak bileği sakatlığı nedeniyle ameliyat edileceği açıklandı. Exeter City adına ligdeki ilk golünü 3-1 yenildikleri Port Vale'e attı. Ajose, İngiltere formasıyla dört kez 16 yaş altında ve bir kez 17 yaş altında forma giydi. Ayrıca Nijerya forması giymeye uygun olan futbolcu, 2009 Afrika Gençlik Şampiyonası için Nijerya 20 yaş altı takımına çağrıldı. Bury Bireysel John Cairncross John Cairncross (25 Temmuz 1913 – 8 Ekim 1995) İskoç asıllı, Birleşik Krallık duğumlu; ikinci dünya savaşı yıllarında ajanlık ve istihbarat memuru. Cambridge Beşlisi’nin 5 üyensinden kimliği en son açığa çıkandır. Bu nedenle kendisi 90’larda diğer Rus istihbarat çalışanları ve medya tarafından ‘fifth man’ olarak addledilmiştir. Kendileri Sovyetler birliğine çalışan bir ’dır. Yani resmi olarak Birleşik Krallık adına çalışsa da aslında bir Sovyetler Birliği KGB ajanıdır. Temel olarak görevi Birleşik Krallık istihbaratındaki bilgileri Sovyetlere sızdırmaktır. Kod adı ‘Liszt’dir. Diğer Cambridge Five üyeleri gibi özellikle iyi yerlere gelebilecek, iyi bir eğitime olduğu için seçilmiştir zira eğitim gördüğü okullar Glasgow University, The Sarbonne ve Trinity College, Cambridge’dir. Kendisi ayrıca kominist düşünceye de sahiptir. Eğitim hayatının ardından birkaç devlet dairesinde çalışmış ve başarılı olmuştur. 1942 ve 1943 yıllarında GCHQ’da enigma şifresi kıran, kriptografi ve şifreleme cihazları üzerinde çalışmalar yürüten bletchley park ekibinde çalışmıştır. Enigma şifresinin kırılmasının ardından çözülen alman mesajlarını KGB’ye iletmiştir. Burda özellikle doğu cephesindeki ordu haraketleri hakkında ilettiği mesajlar Kızıl Ordun'un Kursk Muharebesi'ndeki büyük tank saldırısına hazırlanmasında hayati öneme sahiptir. Bu bilgiler de kullanılarak alınan zaferin Kızıl Ordu'nun Berlin'e kadar istikrarlı bir şekide ilerlemesine katkı sağlamıştır.Cairncross 1944 yılına gelindiğinde MI6’ya katılmıştır. Burada bir ekibin bir diğer üyesi olan Kim Philby’nin altında bir süre çalışmıştır fakat bu ileride başına bela olacaktır. Rus arşivlerine göre bu dönemde 1945 yılına kardar Sovyetlere 5832 belge sağlamıştır. 1945 yılında Maliye Bakanlığın’da çalışmaya geri dönmüştür. Savaştan sonra yeni Nato ittifak planları Sovyetlere iletmiştir. Ekibin bir diğer iki üyesi Donald Maclean ve Guy Burgess haklarında açılan soruşturma sebebiyle İngiltereden kaçıp Burgess’in evinde yapılan aramada Cairncross tarafından yazılmış notlar bulununca kendisine MI5 tarafından soruşturma açıldı. Sovyet ajanı olma iddialarını reddetti, ancak devlet memurluğunu bırakmayı kabul etti. Daha sonra Amerika’da öğretim üyesi olarak yeni bir hayata başladı. 1964 yılında Cairncross'un bir dönem altında çalıştığı, Philby, Sovyetler Birliğine kaçınca; Cairncross MI5 tarafından tekrar soruşturmaya alındı ve bu sefer casusluğuğnu itiraf etti. İngiliz yetkililer ondan bilgi almak karşılığında onu yargılamama kararı aldılar ve dosya gizli kaldı. Avrupaya taşındı ve orada yaşamaya başladı. İlerleyen yıllarda sırrı bir ingiltereli bir gazeticinin haberi oldu ve manşetlerde yer alınca dönemin İngiltere Başbakanı Margaret Thatcher, onu Sovyet Ajanı olarak parlementoya duyurdu. Kendisi 90'larda Sovyet İstihbarat subayları tarafından en son deşifre olan ekip üyesi olmasından dolayı ‘fifth man’ olarak adlandırıldı. 1995’den sonra kendisi tekrar İngiltereye dönmüş ve Amerikalı opera şarkıcısı bir bayanla evlenmiş ve bir yıl olmadan 82 yaşında ölmüştür. Cairncross’un ölümünün ardından 1997 yılında otobiyografisi ‘The Enigma Spy’ yayımlanmıştır. Adams-Oliver sendromu Adams-Oliver sendromu, otosomal dominant yolla aktarılan, dermatolojik bulguların ön planda olduğu, benzer bulgular içeren 6 fenotipi olan bir sendromdur. Mikrosefali ve mikroftalmi saptanır. Görme kusurları vardır. Ağız ile ilgili bulgular (mikrognati, yarık dudak, yarık damak) yalnızca fenotip1’de bulunur. Vücut derisinde mermer görünümü ("cutis marmorata telangiectatica congenita") saptanır. Yerel ya da yaygın doğumsal deri eksikliği ("aplasia cutis congenita") vardır; kafanın yanlarındaki ve tepesindeki saçlı deri oluşmamıştır. Defekt alanından çevreye ışınsal damar uzantıları görülür. Deri lezyonu altındaki kemikte oluşum kusuru belirlenir. Sindaktili ve kalın parmakların varlığı gibi parmak anomalilerinin yanı sıra parmak eksikliğine de rastlanabilir. Tırnaklarda hipoplaziktir. Meme ucu sayısı fazladır. Bir tarafta pektoral kas eksikliği görülebilir. Fallot tetralojisi, ventriküler septal defekt gibi konjenital kalp anomalileri ile sistemik ve pulmoner hipertansiyon bulgularına rastlanabilir. Corpus callosum ve beyin kıvrımlarının oluşumundaki yetersizliklerine bağlı hipotoni ve epilepsi vardır. Beyin boşlukları (ventriküller) geniştir ve yer yer kireçlenmelere olabilir. Jean Castex Hükûmeti Jean Castex Hükûmeti, Beşinci Cumhuriyet'in 42. hükûmetidir. 3 Temmuz 2020 tarihinde başbakanlığa Jean Castex’in atanması ile kurulmuş, 6 Temmuz 2020 tarihinde bakanlar, bakan yardımcıları ve hükümet sözcüsü olan devlet sekreteri atanmış, 26 Temmuz 2020 tarihinde ise diğer devlet sekreterleri atanmıştır. Canca Kalesi Canca Kalesi, Gümüşhane'nin batısında yer alan, kayalık alana inşa edilmiş bir kaledir. 1.530 metre yükseklikte kalenin restorasyonu için 2018'de 1,8 milyon lira ihale edilmiştir. Kısmen yuvarlık planlı olarak inşa edilen kale moloz taşlarla kaplıdır. Doğu batı ekseninde inşa edilmiş olan kalenin girişi batıdadır. Üç bölümden oluşan kale, 1.5 metre kalınlığındaki burçlarla çevrelenmiştir. Surların içinde 4.1x4.1 metre ölçülerinde halen daha sağlam olan bir sarnıç bulunmaktadır. Kalenin içindeki bir kapıyla kalenin doğu kısmına geçilebilir. Kalenin doğu kısmının kuzeyinde bir gözetleme kulesi bulunmaktadır. Bu kule, yazılı kaynaklarda şapel olarak geçmektedir. Kalenin duvarlarındaki freskolarda Hristiyan azizlerin tasvir edildiği düşünülmektedir. Kalede ayrıca günümüzdekilerden farklı mermi sistemleri, seramik parçaları, pipolar, sikkeler, amphoralar, pithoslar, gülleler ve 4 farklı tandır başta olmak üzere 500 eser bulunmuştur. Erken Orta Çağ'da inşa edilen kalenin Bizans İmparatoru I. Justinianus'a bağlı ve bölgeye hakim olan Tzanlar tarafından yaptırıldığı düşünülmektedir. Kalenin etrafındaki yapı izlerinden eskiden burada bir şehir olduğu ihtimali doğmaktadır. Evliya Çelebi'ye göre, İskender'e bağlı Philikos'un bölgede gümüş madenleri bulmasıyla beraber kale onarılmış ve Gümüşhane'nin önemi artmıştır. Gözümde Yaşlar Dinmiyor / Altın Kafestir Benim Durağım Gözümde Yaşlar Dinmiyor / Altın Kafestir Benim Durağım bir "Müslüm Gürses" 45'lik plağıdır. 1968 yılında "Ömür Plak'tan" çıkarılmıştır. Bu plakta yer alan ilk şarkının sözleri ve bestesi Mehmet Genç'e aittir. Plağın B yüzünde yer alan "Altın Kafestir Benim Durağım" türküsünün derlemesi ise yine Mehmet Genç'e aittir. Hanlar BÃ¶lgesi Hanlar Bölgesi, Bursa'nın merkezinde, 14. yüzyılda oluşmaya başlayan, 16. yüzyılın ortalarına kadar padişahların ve devletin ileri gelenlerinin yaptırdığı anıtsal yapılar ile gelişen ticaret merkezi. Osmanlı İmparatorluğu'nun kuruluş döneminde Orhan Gazi Külliyesi’ndeki Emir Han’ın etrafında, dönemin kervan yolu baz alınarak şekillenen ve 16. yüzyıl ortalarına kadar sayıları gittikçe artan bir çok ticaret yapısını ve kentin sosyal-kültürel ihtiyaçlarını karşılamaya yönelik cami, medrese, hamam gibi yapıları içerir. Bölge, günümüzde de ticari işlevini korumakta ve Osmanlı döneminin ticaret kültürünü sürdürmektedir. Bursa kentinin merkezinde, 106.833 m²'lik bir alanı kaplar. Doğusunda tarihi Belediye Sarayı ve Çömlekçiler Caddesi, batısında Cemal Nadir Caddesi, güneyinde Atatürk Caddesi, kuzeyinde ise Cumhuriyet Caddesi bulunur. 14. yüzyıldan itibaren Bursa'da mahalleler hanların etrafında konumlanarak bir yol ağı ile çarşıya bağlanmıştır. Ticari hayat ile kamu binaları arasındaki ilişkinin bir sonucu olarak 19. yüzyılda belediye binası da Orhan Gazi Külliyesi'nin medrese ve imaretinin bulunduğu alana inşa edilmiş ve Hanlar Bölgesi daima kentin merkezi konumunda olmuştur. Bölge, 2014 yılında “"Bursa ve Cumalıkızık: Osmanlı İmparatorluğunun Doğuşu” Dünya Miras Alanı" 'nın bileşenlerinden birisi olarak UNESCO Dünya Mirası Listesi'ne girmiştir. 1340’larda Bursa Hisarı’nın doğusunda kalan alanda Sultan Orhan'ın Orhangazi Külliyesi'ni inşa ettirdiği alan, diğer padişahlar döneminde eklenen yapılarla, Bursa’nın kent merkezi haline gelmiş ve önemli bir ticaret merkezi olmuştur. Orhan Gazi döneminde henüz sur içinde olan eski kentte, nüfusun hızlı bir şekilde artması üzerine ticaret ve zanaatla ilgili eylemler surların kervan yoluna en yakın bağlantı sağlayan kapısının hemen dışına çıkarılmış; tehlike karşısında ticaret mallarının kolaylıkla güvenceye alınabilmesi için çarşının kaleye yakın bir yerde kurulmasına dikkat edilmişti. At Pazarı ve çevresine ilk bedesten olarak inşa edilen Emir Han, Hanlar Bölgesi'nin ilk merkezi idi. Bölge, gelişimini batı-doğu doğrultusunda sürdürdü. İpek ticaretinin gelişmesine bağlı olarak yeni bedesten ve hanlar inşa edildi. Tüccarların geçici bir ticaret ve konaklama düzeni kurmasına imkan vermek üzere inşa edilen hanlar, zamanla konaklama yapısı olma özelliğinden çıkarak; halkın tüm ihtiyaçlarını karşılayacak bir ticaret merkezi haline geldi. Kentin yeni mahalleleri çarşının etrafında inşa edildi. Bölge bir yandan gelişirken bir yanda da gerek 17. ve 18. yüzyıllarda Celali İsyanları sonucu, gerekse yaşanan yangınlar ve depremler nedeniyle büyük yıkımlar yaşadı. 19. yüzyıl öncesinde çok geniş bir alana yayılan ticaret merkezi, bu devirde planlama çalışmaları sonrasında etrafı yollar ile çevrili sınırlı bir alana dönüştü ve bir çok anıtsal yapı yıkıldı. Cumhuriyetin ilanından sonra bölgede yeni ticaret yapıları ile yönetim ve kültür yapıları inşa edildi. 1958 yangınından sonra İtalyan mimar ve şehircilik uzmanı Luici Pigginato'dan planlama yapması istendiyse de plan uygulanamadı ve bölgede apartmanlaşmanın önüne geçilemedi. Osmanlı döneminde her han, belli bir tür materyalin kapalı pazar yeri olma görevini fermanla tekeline geçirdiği için burada toplanıp perakendecilere ve esnafa satılan ticaret maddesi o hana ismini vermiştir. Örneğin satılan madde un ise o han un kapanı, sebze ise sebze hanı, pamuk hanı, pirinç hanı gibi isimlerle anılmıştır. Bölgedeki hanlar iki katlı olup, ortada dört yandan revaklı geniş bir avlusu bulunan kare veya dikdörtgen şeklinde planları bulunmaktadır. Tüccarların gereksinimleri nedeniyle bu plan tercih edilmiştir. Her tüccarın bir oda ve bir depo tutup işini bitirinceye kadar geçici bir ticaret ve konaklama düzeni kurmasına imkân verecek tarzda planlanmışlardır. Hanların her iki katında da revaklar bulunur, revakların gerisinde hücreler yer alır. Hanlarda ayrıca bir de ahır bölümü bulunur. Bu plan tipleri, form ve tasarım olarak özgünlüğünü korumuş ve hanların günümüze kadar ticari fonksiyonlarını sürdürmesinde etkili olmuştur. Hanlar Bölgesi'ndeki yapılarda sadelik ısrarla vurgulanmış, Selçuklu kervansaraylarında görülen ihtişamlı süslemeye yer verilmemiştir. Ancak taş ve tuğla nöbetleşe kullanılarak meydana getirilen almaşık örgü sistemi yoluyla cephelerdeki tek düzelik ortadan kaldırılmıştır. Hanlar Bölgesi'nde yalnız Koza Han'ın heybetli taç kapısında yoğun süsleme görülmektedir. Farklı padişahlar döneminde sırasıyla şu hanlar inşa edilmiştir: Ayrıca yapılış tarihi bilinmeyen şu hanlar da Hanlar Bölgesi'nde bulunmaktadır. Amış Amış, Çerkes mitolojisinde hayvanların koruyucu tanrısı ve evcil hayvan tanrısıdır. Thağalec ve Mamış'ın kardeşi, Vorser'in oğludur. Zekotha Zekotha (Zekuatha, Zekuath, Zeykuath) Çerkes mitolojisinde yağmacılığın, yağmacıların, savaşçıların ve gezginlerin tanrısıdır. Çerkeslerin tarihinde savaşlar, akınlar ve kendi yurtlarını korumak için düşmana karşı verilen mücadeleler oldukça fazladır. Sonraları, Feodalizm ile birlikte gelişen yağma kurumuyla birlikte Zekotha'nın görevleri artmış olmalıdır. Zekotha'nın görünüşünün nasıl olduğuna dair bilgi olmamakla birlikte, Antropomorfik olduğunun söylenmesi mümkündür. Şapsığlarda anlatıldığı kadarıyla, Zekotha hiçbir zaman yerinde durmayıp, hep yollarda olurdu. Yağmaya ya da savaşa gitmeden önce ona yakarılır, işlerinin yolunda gitmesi için dua edilirdi. Yağma bitip ganimetle geri dönülmüşse, ganimetin bir kısmı Zekotha'ya adanırdı. Onun payı kutsal orman, kutsal ağacın altı gibi yerlere bırakılırdı. 3-5 yaşlarında bir çocuk ilk olarak ata bindirileceğinde, Zekotha'nın adı anılır ve çocuğun yurdunu savunabilecek yiğit bir savaşçı, korkusuz bir akıncı, ""köle getirebilen"" bir yağmacı olması için Zekotha'ya yakarılırdı. Nâsıf Maluf Nasif ibn ilyas Mun'im el-Ma'lūf ( Arapça: ناصيف بن إلياس منعم المعلوف) (20 Mart 1823 - 14 Mayıs 1865), Batı dillerinde Nassif Mallouf olarak da bilinen Lübnanlı bir sözlükbilimci. Osmanlı İmparatorluğu zamanında, Cebel-i Lübnan İli'ne bağlı Metn (المتن) kazasındaki Zabbuğa (زبوغا) köyünde doğdu. Orkun Kemal Ertaş Orkun Kemal Ertaş (1 Ocak 1999) Türkiye Basketbol Ligi ekiplerinden Merkezefendi Belediyesi Denizli Basket'de uzun forvet pozisyonunda oynayan Türk basketbolcudur. Andrea Klikovac Andrea Klikovac (d. 5 Mayıs 1991), Liga Națională takımı CSM București ve Karadağ millî takımında oynayan Karadağlı hentbolcu. Klikovac, doğum yeri olan Podgorica'da dokuz yaşında hentbol oynamaya başladı. 2007-08 sezonunda ŽRK Petrol Bonus Podgorica'nın kadın takımıyla Kadınlar EHF Kupa Galipleri Kupası'na katıldı. 2009-2011 yılları arasında Avrupa kupasında da yer aldığı Karadağ birinci lig kulübü ŽRK Biseri ile sözleşme imzaladı. 2011-12 sezonunu Makedonya'nın RK Žito Prilep kulübünde geçirdi ve ardından başka bir Makedonya takımı ŽRK Vardar'a katıldı. Vardar ile 2013, 2014, 2015, 2016, 2017 ve 2018'de lig şampiyonluğu ve 2014, 2015, 2016, 2017 ve 2018'de Makedonya Kupası'nı kazandı. 2013-14 sezonundan itibaren Vardar'da oynadığı son sezon olan 2017-18 sezonuna kadar her yıl Şampiyonlar Ligi'nde dörtlü finale ulaştı. Kulüp, hem 2017'de hem de 2018'de olmak üzere Şampiyonlar Ligi finalinde oynadı ancak Vardar her iki yıldaki maçlarda da Macar kulübü Győri ETO KC karşısında kaybetti. Vardar'ın mali zorlukları nedeniyle, takımın baskın oyuncuları takımdan ayrılarak başka kulüplerle sözleşme imzaladı. Klikovac da bu hentbolculardan biriydi ve 2018 yazında Macaristan birinci ligi takımlarından Kisvárdai KC'nin oyuncusu oldu. 1 Mart 2019'da kariyerine önümüzdeki sezondan itibaren CSM București'de devam edeceği açıklandı ve București ile 2019'da Romanya Kupası'nı kazandı. Klikovac, Karadağ'ın genç millî takımıyla 2010 Dünya Genç Kadınlar Hentbol Şampiyonası'nda bronz madalya kazandı. Bir yıl sonra ilk kez Karadağ A millî takımında yer aldı. Karadağ ile Aralık 2012'deki Avrupa şampiyonasına katıldı ve Avrupa şampiyonluğu elde etti. 2013 yılındaki dünya şampiyonasında Karadağ takımının bir parçasıydı ve turnuva boyunca dört gol attı. 2014 yılında tekrar Avrupa şampiyonası kadrosunda yer aldı. Ayrıca Rio de Janeiro'daki 2016 Yaz Olimpiyatları'na da katıldı. DÄ±zmana Dızmana diğer adıyla Göçmen Böreği veya Eskişehir Çöreği, Trakya'ya göçmüş Bulgaristan Türkleri (muhacir)'nin yöresel bir hamur işidir. Günümüzde Trakya bölgesi Bursa ve Eskişehir yörelerinde yaygın olarak yapılmaktadır. Bu bölgeler haricinde pek bilinmeyen Dızmana, mayalı hamurun içine peynir, çökelek ve yoğurt konulup fırında pişirilen veya lokma lokma kesilmiş mayasız hamurun üzerine süt kayma ya da yumurta sürüldükten sonra yine fırında pişirilen bir çeşit çörektir. İmparatorun Doğum Günü İmparatorun Doğum Günü ( "Tennō tanjōbi"), Japonya'da imparatorun doğum gününün kutlandığı bir ulusal bayramdır. Günümüzde imparatorun doğum günü 1 Nisan 2019 tarihinden bu yana Japonya imparatoru olan Naruhito'nun doğum günü olan 23 Şubat'ta kutlanmaktadır. Daha önceki İmparator Akihito'nun saltanatı sırasında bu bayram doğum günü olan 23 Aralık'ta kutlanmaktaydı. İmparator Hirohito döneminde ise doğum günü 29 Nisan'da kutlanmaktaydı. Bu tarih günümüzde de resmi tatil olarak kaldı, ölümünden sonra 1989'da Yeşiller Günü ve 2007'de Shōwa Günü olarak değiştirildi. Doxlama Doxlama veya doxx ("dox" tan, İngilizce "belgeler" kelimesinin kısaltması), bir kişi veya kuruluş hakkında özel veya tanımlayıcı bilgileri (özellikle kişisel olarak tanımlayıcı bilgiler) araştırmak ve kamuya platformlarda yaymaktır. Bu bilgileri elde etmek için kullanılan yöntemler arasında herkese açık veritabanlarında ve sosyal medya web sitelerinde (Facebook gibi) arama, bilgisayar korsanlığı ve sosyal mühendislik yer alır. İnternet yasa dışı kanun infazcılığı vehacktivizm ile yakından alakalıdır. Doxlama; zarar verme, taciz, çevrimiçi aşağılama, gasp, zorlama, iş analizi, risk analizi, hukuki uygulamalara yardımcı olmak veya adaletin yasa dışı infazcılığı gibi çeşitli nedenlerle gerçekleştirilebilir. "Doxlama" kısa tarihi boyunca gelişen bir neologizmdir . İngilizce "dokümanlar" ("documents") kelimesinin kısaltmasının ("docs") yazım değişikliğinden türemiştir ve "birisine ilişkin kişisel bilgilerin bir dosyalarının derlenmesi ve yayınlanması" anlamına gelir. Esasen doxlama, bir bireyin normalde özel veya elde edilmesi zor olan kayıtlarının açığa çıkarılması ve yayınlanmasıdır. Dox terimi, "Wired" writer Mat Honan'a göre "1990'larda hacker kültüründe ortaya çıkan eski okul intikam taktiği 'dox bırakma'" teriminden geliyor. O dönemde yasa dışında faaliyet gösteren bilgisayar korsanları, rakiplerini tacize veya yasal yaptırımlara maruz bırakmanın bir yolu olarak rakibin anonimliğini ortadan kaldırırlardı. Sonuç olarak doxlama, genellikle olumsuz bir çağrışım yapar çünkü eylem, gizliliğin ihlali yoluyla intikam için güçlü bir araç olabilir. Victor Lindelöf Victor Lindelöf (d. 17 Temmuz 1994), Manchester United takımında defans pozisyonunda görev yapan İsveçli millî futbolcudur. Profesyonel kariyerine 2009 yılında Västerås SK kulübünde başladı. Daha sonra sırasıyla Benfica B, Benfica ve Manchester United kulüplerinde oynadı. İsveç millî futbol takımı formasını 33 kez giyip 3 gol kaydetti. "NOT = Ev Sahibi olarak İsveç baz alınmıştır" Mezıtha Mezıtha, Çerkes mitolojisinde orman ve avcıların tanrısıdır. Mezıtha adı, Mez ("orman") ve Tha ("tanrı") kelimelerinin birleşmesinden oluşmuştur. Çerkesler avcılığın Mezıtha kontrolünde olduğuna ve ondan habersiz hiçbir şey avlanamayacağına inanırlardı. Avladıkları her şeyin Mezıtha'nın kendilerine yaptığı bir iyilik olduğunu düşünürlerdi. ""Pşışezıtha"" adlı şarkıda Mezıtha'nın usta bir avcı olduğu, bir fili eline alabilecek kadar iri olduğu söylenir, ona iğdiş edilmiş koç kurban edilir ve kendisine "Thamadej" diye hitap edilirdi. Mezıtha'nın zoomorfik özellikleri vardır ve yaban domuzunun sırtında avlanır. Yine de Mezıtha daha çok insani özelliklere sahiptir ve bir erkek şeklinde tasvir edilir, bir de eşi vardır. Avcıların tanrısı ilk olarak "Mez Guaşe" şeklinde tanrıça olarak ortaya çıkmıştır. Ataerkil yapı hakim olduktan sonra "Mez Guaşe" karakteri erkeğe dönüşerek Mezıtha olmuştur. Sonraki dönemlerde toplumsal yaşam değişip geliştikçe Mezıtha karakteri de zayıflayarak "Mezıtl" şeklini almış ve tanrısal özelliklerini kaybetmiştir. Yine de bu Mezıtha'nın insanların yaşamından tamamen silindiği anlamına gelmeyip Mezıtha ve "Mezıtl" bir arada Çerkeslerin düşünce yapısındaki yerini korumuştur. Mezıtha, tanrısal özelliklerini korumaya devam ederken, "Mezıtl" insanları korkutan ve onlara zarar veren bir yaratığa dönüşmüştür. Wolf Ödülü Wolf Ödülü, Wolf Vakfı tarafından, 1978'den bu yana her yıl, İsrail'de gerçekleşen ödül töreninde, insanlığın yararına yönelik başarılara ulaşmış sanatçı ve bilim insanlarına verilen ödüldür. ""İnsanlığın yararına, bilimi ve sanatı desteklemek için"" sloganıyla yola çıkan Wolf Vakfı, bu ödülün, milliyet, ırk, renk, din, cinsiyet veya siyasi görüşlere bakılmaksızın, insanlığın ve insanlar arasında dostluğun yararına işler yapan kişilere verilebileceğini özellikle belirtmiştir. Wolf Ödülü, Ricardo Wolf tarafından İsrail'de kurulan kâr amacı gütmeyen Wolf Vakfı tarafından 1978 yılından beri verilmektedir. Ricardo Wolf, Almanya doğumlu Kübalı, diplomat, hayırsever ve Küba'nın eski İsrail büyükelçisidir. Fizik gibi bazı alanlarda, Wolf Ödülü, genellikle Nobel Ödülü'nden sonra en prestijli ödül olarak kabul edilmektedir. Ödül, vakıf tarafından "her yıl verilir" diye tanımlansa da, her ödül her yıl verilmemektedir. 2000 ve 2010 yılları arası birçok alanda altı, Fizik alanında ise sadece dört ödül verilmiştir. Wolf Ödülü altı farklı alanda verilmektedir, her ödül 100.000 ABD doları ve bir adet ödül belgesinden oluşmaktadır, bu ödüller; Beyköy, Şarkikaraağaç Beyköy, Isparta ilinin Şarkikaraağaç ilçesine bağlı bir köydür. Köy, 1928'den beri aynı adı taşımaktadır. Isparta il merkezine 123 km, Şarkikaraağaç ilçe merkezine 3 km uzaklıktadır. Çaltı, Şarkikaraağaç Çaltı, Isparta ilinin Şarkikaraağaç ilçesine bağlı bir köydür. Köy, 1928'den beri aynı adı taşımaktadır. Isparta il merkezine 126 km, Şarkikaraağaç ilçe merkezine 6 km uzaklıktadır. Bela (şarkı) "Bela", Türk şarkıcı Hande Yener'in Poll Production tarafından yayınlanacak olan on dördüncü stüdyo albümü "Carpe Diem"den bir şarkı. 3 Temmuz 2020'de fizy dijital platformunda yayınlandı. Sözleri Berksan'a, müziği ve düzenlemesi Berksan ve Misha'ya aittir. Beyci Muharebesi (Ekim-AralÄ±k 2014) Beyci Muharebesi (Ekim-Aralık 2014), Irak Silahlı Kuvvetlerinin 29 Ekim 2014'te Beyci'yi geri almak için taarruz gerçekleştirmesiyle başlayan muharebedir. IŞİD 11 Haziran 2014'te Beyci'ye saldırı düzenledi ve 21 Haziran'da Beyci'yi ele geçirdi. Beyci'de bulunan petrol rafinerisini de kuşattı ve işletmeye başladı. 29 Ekim 2014'te Irak ordusu Beyci'yi ve petrol rafinerisini ele geçirebilmek amacıyla karşı saldırı başlattı. Irak ordusunu bu taarruzda İran, Amerika Birleşik Devletleri, Birleşik Krallık ve Kanada destekledi. 7 Kasım'da Irak ordusunun yoğun çatışmalar sonrası Beyci'nin mahallerine girişi başladı. 14 Kasım 2014'te Beyci tamamen Irak ordusu kontrolüne geçti, Beyci'nin kontrolünü ele geçiren Irak ordusu bir sonraki gün petrol rafinerisine saldırı başlattı ve rafineriye uygulanan IŞİD ablukasını kırdı. 18 Kasım 2014'te petrol rafinerisine giren Irak ordusu askerlerinin fotoğrafları Irak Devlet Televizyonu'ndan yayınlandı. Amerika Birleşik Devletleri Dışişleri Bakanlığı, Irak'ı IŞİD'e karşı başarısı sebebiyle tebrik etti. Irak'ın büyük bir bölümünde kontrolü kaybeden Irak ordusunun IŞİD'e karşı önemli bir zafer kazanıldığı düşünülmeye başlandı, hatta Irak ordusu yetkilileri bir sonraki hedefin Tikrit olduğunu açıkladı. IŞİD yenilgiye rağmen Beyci'nin bazı mahallerinden ve rafinerinin etrafından çekilmedi ve yıpratma şeklinde çatışmaları devam ettirdi. 13-18 Aralık 2014 tarihleri arasında çatışmalar şiddetlendi ve IŞİD tekrardan Beyci'de büyük bir bölümü ele geçirdi. 21 Aralık'taysa tüm Beyci ve petrol rafinerisi IŞİD tarafından tekrardan ele geçirildi ve Irak kuvvetleri Beyci'den tekrardan atıldı. Taarruz başarısızlıkla sonuçlandı ve IŞİD zafer elde etti. Bu muharebe yerini neredeyse 1 yıl sürecek 23 Aralık 2014'te başlatılan yeni taarruza bıraktı. Burun spreyi Burun spreyi veya nazal sprey, burun boşluğuna ilaç uygulaması için kullanılan tıbbi bir üründür. Burun tıkanıklığı ve alerjik rinit gibi sorunlara yönelik olarak kullanımı yaygındır. Maluuba Maluuba, Waterloo Üniversitesi'nde öğrenci olan Sam Pasupalak ve Kaheer Suleman tarafından 2011 yılında kurulmuştur. İlk olarak kullanıcıların sesli arama yaparak uçuş bulmasını ve uçuş programı ayarlamasını sağlamak üzere geliştirilmeye başlamıştır. 2012 Şubat Samsung Ventures'tan 2 milyon dolarlık yatırım almıştır. 2013 yılından itibaren çeşitli firmalarla başta nesnelerin interneti (IoT) olmak üzere, akıllı telefon, akıllı TV, otomotiv alanında birçok şirketle ortaklık içerisindedir. 2015 yılında Nautilus Ventures ve Emerllion Capital'den 9 milyon dolarlık yatırım alan firma daha sonra Quebec, Montreal'de bir Ar-Ge laboratuvarı açmıştır. 13 Ocak 2017 Microsoft tarafından 140 milyon dolar karşılığında satın alınmıştır. Bu satın almanın ardından Kitchener-Waterloo ofisi kapatılmış ve çalışanları Montreal'de Microsoft Research çatısı altında çalışmaya başlamıştır. Feride Hilal Akın Feride Hilal Akın, (d. 8 Mart 1996; İstanbul, Türkiye) Türk pop ve R&B müzik şarkıcısı. Uzun yıllar Ankara'da yaşayan Feride Hilal Akın, liseyi Ankara'da bitirmiştir. Sahne çalışmalarına ilk 17 yaşında başladı. İlyas Yalçıntaş gibi şarkıcılarla düet yaptı. Ayrıca Show TV'de yayınlanan Yeni Gelin dizisinde ""Şirin"" karakterini oynamıştır. ""Yok Yok"" şarkısı ile çıkış yaşadı ve müzik listelerinde ilklerde buldu. Geçtiğimiz günlerde Türk pop şarkıcısı Buray ve RedKeys Music şirketinden rapçi KÖK$VL ile ""Rampapapam"" şarkısını yayınladı. Francis Davis Millet Francis Davis Millet (3 Kasım 1848 - 15 Nisan 1912, Atlantik Okyanusu) Amerikan ressam ve heykeltıraştır. 15 Nisan 1912 tarihinde RMS Titanic'in batması sonucunda ölmüştür. Francis Davis Millet, 1848'de Mattapoisett, Massachusetts'de doğdu. Çoğu kaynakta doğum tarihi 3 Kasım 1846 olarak belirtilir, ancak kendisi askerlik hizmeti sırasında tuttuğu bir günlükte, 3 Kasım 1864'ün 1848'deki doğumunu gösteren 16. doğum günü olduğunu belirtmiştir. On beş yaşındayken orduda davulcu çocuk olarak, daha sonraları Amerikan İç Savaşı'nda cerrahi asistanlık görev yaptı. Orduda babasıyla birlikte görev yapan Millet, ilk çizdiği resimlerde sıkça kullandığı canlı kan kırmızısı rengini savaşlarda gördüklerinden kullandığını belirtir. 10 Nisan 1912'de Cherbourg, Fransa'da New York'a sefer düzenleyen RMS Titanic'e bindi. Gemi batarken en son kadın ve çocuklara cankurtaran botlarına binmeleri için yardım ederken görülmüştür. Cesedi CS Mackay-Bennett tarafından bulunmuş ve doğum yeri Massachusetts'de gömülmüştür. Etoro halkı Edolo olarak da bilinen Etoro, Papua Yeni Gineli bir kabile ve etnik bir grup. Toprakları, Papuan Platosu yakınlarındaki Yeni Gine'nin merkezi dağ bölgesinin güney kenarı dahil olmak üzere Sisa Dağı'nın güney yamaçlarından oluşur. Kabilenin erkekleri ve kendilerinden yaşça küçük olan erkek bireyler arasındaki ritüelleri yüzünden antropologlar arasında oldukça popüler olan Etoro halkı, genç erkeklerin yetişkinliğe erişmeleri, düzgün bir şekilde olgunlaşmaları ve güçlenmeleri için yaşlı üyelerin spermlerini yutmaları gerektiğine inanır. Etoro halkı her üyenin içinde bir yaşam gücü olduğuna ve bunun en yoğun biçiminin spermde bulunduğuna inanır. Yaşam gücünün diğerlerine aktarımı ise cinsel etkileşimden geçiyor. Dişilerin cinsel ilişkiden sonra gebe kalmamaları, Etoro kültüründe yaşam gücünü israf ettikleri anlamına gelir. Bireylerin yaşlanıp vücutlarının güç kaybetmesi ise yaşam gücünün azaldığını gösterir. 2009'da National Geographic Society, Etoro/Edolo dilini konuşabilen kişi sayısının ortalama 1668'den az olduğunu rapor etmişti. O'Neil ve Kottak, çoğu erkeğin evlendiği ve eşleri ile heteroseksüel ilişkiler yaşadığına katılıyor. Heteroseksüel cinsel ilişkinin bireylerin daha erken ölmeleri ve homoseksüel ilişkinin yaşam sürelerini uzattığına inanmaları heteroseksüel ilişkinin daha çok üreme amaçlı olduğunu gösteriyor. Baruya halkÄ± Baruya, Papua Yeni Gine'nin dağlık bölgelerinde bulunan bir kabile. Üzerlerine antropolog Maurice Godelier tarafından 1967'den beri çalışılan Baruya halkının Wonenara ve Marawaka vadilerinde yaşayan ortalama 1500 üyesi var. Tekirdağ'da 1965 Türkiye genel seçimleri 10 Ekim 1965 Genel Seçimleri Tekirdağ ili sonuçları; Tokat'ta 1965 Türkiye genel seçimleri 10 Ekim 1965 Genel Seçimleri Tokat ili sonuçları; Limni Gölü Limni Gölü, Gümüşhane'nin Torul ilçesindeki Zigana köyünde bulunan bir göldür. Ladin, sarıçam, ardıç, göknar, böğürtlen, mor çiçekli orman gülü ve sarı çiçekli orman gülü bitkileriyle çevrili olan Ladin Gölü'nün deniz seviyesinden yüksekliği bazı kaynaklara göre 1700 metre, bazı kaynaklara göre 2024-2025 metre, bazı kaynaklara göre ise 2100 metredir. 1999'dan beri mesire alanı olan Limni Gölü, ilçe merkezine 20 kilometre, Gümüşhane'ye 44-45 kilometre uzaklıktadır. 2011 yılında tabiat parkı ilan edilen Limni Gölü'nin çevresi yürüyüş yollarıyla çevrelenmiştir. 720.000 metrekarelik alanı kaplayan göl, Saronay Yaylası'nda konumlanmıştır. Bazzi Bazzi, Lübnanlıların (Güney Lübnan tarafı) kullandığı bir soyadı. Bu soyadına sahip kayda değer kişilerin bazıları şunlardır: Amniotik bant sendromu Amniotik bant sendromu (amniotic band sequence), büyük bir bölümü amniotik bağ basısına bağlı malformasyonlar, defektler ve zararlar (mutilasyonlar) içeren olgulardır. Bazı uzmanlar, bu durumu ADAM kompleksi olarak niteler. Ensefalosel’in yanı sıra yüz, orbita, dudak ve damak yarıkları görülebilir. Göz kapağında defektler (koloboma) saptanır. Kalp normal yerinde değildir. Akciğerlerde lob anomalileri vardır. Toraks ve batın büzüşmüş gibidir. Omfalosel olabilir. Mesanenin bir bölümü karın duvarının dışındadır. Parmaklarda sindaktili, polidaktili, halka çiminde çökmeler ve konjenital kopmalar (ampütasyon) vardır. Ellerde eldiven deformasyonu ve yarıklar olabilir. Radius kemiği oluşmamıştır ya da gelişememiştir. Lenfödem ve skolyoz olabilir. Poliol poliol çoklu hidroksil gruplarını içeren bir organik bileşik’tir. "Poliol" teriminin gıda bilimi ile polimer kimyasında kullanımlarında farklı anlamları olabilir. İki hidroksil grubundan daha fazlasına sahip olan molekül polioldur, üç tanelisi – triol ve dörtlüsü – tetroldür. Geleneksel olarak polioller diğer fonksiyonel grupları içeren bileşikleri ifade etmezler. Polioller sınıfının birisi olan Şeker alkolleri genellikle şekerlerin hidrojenasyonu ile elde edilirler. Formülü (CHOH)H dür burada n = 4–6‘dır. Şekerlerden daha az kalori içerdiklerinden şeker alkolleri gıdalara konulur; ancak genelde daha az tatlıdırlar ve sıklıkla çok şiddetli tatlandırıcılarla birleştirilirler. Sakıza da eklenirler çünkü ağızda bakterilerle parçalanmazlar yada asitlere metabolize olmazlar böylece diş çürümesine neden olmazlar. Maltitol, sorbitol, xylitol, erythritol ve isomalt yaygın şeker alkolleridir. Poliol terimi poliol polieterleri ve polyesterler ("polieter poliolleri" ve "polyester poliolleri") için kullanılır. Tipik örneği, polietilen oksit yada polietilen glikol (PEG) ve polipropilen glikol (PPG)‘dir. Poliol, poliüretan üretiminde diizosiyanat’larla birleşiminde monomer olarak kullanılır. "Poliol" ifadesi çok sayıda hidroksil grubu içeren polimerlere örneğin polivinil alkol (CHCHOH) formülüne sahiptir yani n'nin binlerde olabileceği n alkol grubuna sahiptir. Selüloz poliol pekçok alkol grubuna sahip bir polimerdir ancak genellikle poliol olarak adlandırılmaz. Terminal hidroksil grupları içeren polimerik bileşikler (polieter polioller ve polyester polioller) ile çoklu hidroksil grupları içeren polimerik bileşikler (örneğin polivinil alkol) arasında bir ayrım yapılmalıdır. Polimerik polioller yatak, buzdolabı ve dondurucu için köpük yalıtımı, ev ve otomotiv koltukları poliüretanları, elastomerik ayakkabı tabanları, elyaflar (örneğin Spandex) ve yapıştırıcı yapmak için izosiyanatlar ile reaksiyona girerler. Düşük molekül ağırlıklı polioller, çapraz bağlama maddeleri olarak işlev gördükleri polimer kimyası'nda yaygın olarak kullanılır. Alkid reçineleri boyalarda ve döküm kalıplarında kullanılır. Çoğu ticari "yağ bazlı" kaplamada baskın reçine veya "bağlayıcı" dır. Her yıl yaklaşık 200,000 ton alkid reçinesi üretilir. Reaktif monomerlerin ester oluşumu ile bağlanmasına dayanırlar. Ticari alkid reçinelerinin üretiminde kullanılan polioller, gliserol, trimetilolpropan ve pentaeritritoldür. Metal nanoparçacıkların hazırlanmasında genellikle "poliol yöntemi" kullanılır. Bu gibi durumlarda, poliol genellikle heksadekanediol ((CH)(OH)) gibi uzun zincirli bir dioldür. Bu tür dioller, nanoparçacıklar için hem indirgeyici hem de yüzey koruyucu ajanlar olarak işlev görür. Poliol genel terimi sadece kimyasal adlandırma 'dan türetildiğinden ve sadece birkaç hidroksil grubunun varlığını gösterdiğinden tüm poliollere ortak bir özellik atanamaz. Bununla birlikte, polioller oda sıcaklığında genellikle katıya yakın derecede (düşük molekül ağırlıklı olduğunda) oldukça yapışkandırlar(polimerik olduğunda). Bunun nedeni ayrı ayrı moleküller arasında hidrojen bağı oluşmasıdır. Yapay fotosentez Yapay fotosentez, güneş ışığı, su ve karbondioksit kullanılarak, bunların karbonhidrat ve oksijene dönüştürülmesinin yani doğal fotosentez sürecinin biyomimetik bir taklidi olan kimyasal işlemdir. David E. Clemmer David E. Clemmer (d. 23 Şubat 1965, Alamosa), Amerikalı analitik kimyager. Bloomington'daki Indiana Üniversitesi'nde Robert ve Marjorie Mann Kimya Kürsüsü başkanı ve Seçkin Profesör'dür. Bu üniversitede Clemmer Grubu'nun başındadır. Clemmer iyon-hareketliliği kütle spektrometrisi (IM-MS) için yeni bilimsel ekipmanlar geliştirir. Geliştirdiği ekipmanlar arasında ilk iç içe iyon-hareketliliği uçuş-zamanlı kütle spektroskmetrisi de vardır. Aralarında 2006'da "çeşitli kütle spektrometre teknolojileri için iyon hareketliliği ayırmanın entegrasyonuna yaptığı öncü katkıları için" kazandığı Biemann Madalyası'nın da bulunduğu çeşitli ödüller kazanmıştır. Clemmer 23 Şubat 1965'te sanatçı Ed Clemmer ve öğretmen eşi Mary Ann'in oğlu olarak Alamosa, Colorado'da dünyaya geldi. Adams Eyalet Koleji'ne gitti. Burada önce müzik eğitimi almaya başladı ancak daha sonra bilime döndü. 1987'de kimya alanında lisans derecesini şeref ile tamamladı. Ardından Utah Üniversitesi'ne gitti. Burada fiziksel kimya alanındaki doktorasını 1992'de tamamladı. Tez danışmanı Peter B. Armentrout ile gaz reaksiyonlarında dönüşüm metal iyonları üstüne çalıştı. 1992-1993 arasında Clemmer doktora sonrası çalışmaları için Japonya'ya gitti. Buradaki çalışmaları için Himeji Teknoloji Enstitüsü'ndeki Japon Bilimsel İşbirliğini Destekleme Topluluğu'ndan destek aldı. Kenji Honma ile elektron transferi mekanizmaları ve uyarılmış haldeki metal atomları ve gaz molekülleri reaksiyonları üstüne çalıştı. 1993-1995 arasında Clemmer Northwestern Üniversitesi'nde Martin F. Jarrold ile doktora sonrası araştırma görevlisi olarak çalıştı. Burada iyon-hareketliliği spektrometrisi gibi yöntemleri kullanarak protein katlanması ve gaz fazında protein yapısı üstüne çalıştı. 1995'te Clemmer Indiana Üniversitesi Kimya Bölümü'ne girdi. 2002-2006 yılları arasında Kimya Bölüm Başkanı olarak çalıştı. Bu üniversitede profesör olarak çalışmaktadır ve 2002'de adını kendi verdiği Robert ve Marjorie Mann Kimya Kürsüsü'nde faaliyet göstermektedir. 230'dan fazla makale yayımlamıştır. Etkilendikleri arasında Michael T. Bowers, Jesse L. Beauchamp, R. Graham Cooks, Scott A. McLuckey, Fred Mclafferty, Even R. Williams, Joseph A. Loo, Vicki Wysocki ve Julie A. Leary vardır. Doktora öğrencileri arasında Renã A. S. Robinson, Stephen Valentine, Cherokee Hoaglund-Hyzer ve Catherine Srebalus Barnes vardır. Clemmer özellikle karmaşık düşük simetrik sistemlerin biçimsel dinamikleri ve yapısal karakterizasyonu ile ilgilenmiştir. İyon-hareketliliği spektrometrisi ile gaz fazında biyomoleküler yapı ve kompleks biyomoleküler karışımların incelenmesi için bilimsel ekipman ve yöntemler geliştirir. İyon hareketliliği yönteminde iyonlar elektrik yüklü tampon gazdan geçme yeteneğine göre farklı gruplara ayrılır. Bu sayede kompleks karışımların sadece kütle spektrometrisiyle ayrılabileceğinden daha fazla ayrıştırılıması sağlanır. Çok küçük bileşik miktarları bile ayrıştırılabilir ve büyüklük, şekil, yük ve kütle gibi karakteristik özelliklerine göre ayrı ayrı incelenebilir. Clemmer yaptığı "kapsamlı çalışmalar" ve bulduğu "devrimsel ekipman yöntemleri" ile iyon hareketliliğinin hem güçlü bir yöntem hem bir araştırma alanı olmasına katkı sağlamıştır. Clemmer ve Jarrold ilk çalışmalarında iyon-hareketliliği spektrometrisinin çözünürlük gücünü arttırmak için uzun sürüklenme tüplerinde yığılmayan gaz atmosferler kullandı. Clemmer'in iyon hareketliliği-kütle spektrometrisi (IM-MS) için gaz fazı ayrıştırma yöntemleri ve bunun bozulmamış proteinlerin yapısal analizde kullanılması biyomoleküler yapıların incelenmesinde IM-MS kullanımı için "özellikle önemli bir mihenk taşı" olarak değerlendirilir. Clemmer ve meslektaşları hareketli iyon ile kütle spektroskopisi ekipmanlarını bir araya getiren en az bir düzine farklı modüler parça konfigürasyonları geliştirmiştir. Bunlara iyon hareketliliğini uçuş zamanlı kütle spektrometrisi (TOF) ile birleştirilmesi de dahildir. Aynı zamanda ilk iç içe iyon-hareketliliği uçuş-zamanlı kütle spektrometrisini de geliştirdiler. Böyle ekipmanlar araştırmacıların dinamik sistemlerin hem yapıları hem de biçimleri üstünde daha fazla bilgi sahibi olmasını sağlar. Clemmer yüklü haller ve yapılar arasındaki temel ilişkileri belirledi ve gaz hallerinin birden fazla biçiminde tek bir yük hali olabileceğini gösterdi. Böyle teknikler hem proteinlerin hem peptitlerin incelenmesinde kullanılabilir. Erken dönem çalışmalarında Clemmer hemeprotein sitokrom c'nin farklı biçimlerinin hareketliliğe göre ayırt edilebileceğini gösterdi. Buna ek olarak farklı kiral izomerlerin hareketliliği protein katlanmalarıyla ilişkilidir. Daha yakın zamanda geliştirilen teknikler araştırmacıların gaz fazı sırasında makromoleküler iyonların biçimlerindeki değişimleri takip etmelerini sağlamıştır. Elektrosprey iyonizasyon ile sürüklenme tüpünde kısa bir iyon vuruşu sağlanır. Yapılar hareketliliklerindeki farklılıklara göre ayrışırlar. Belirli halleri enerji verilmiş çarpışmalara sokarak yeni yapılar belirlenebilir ve çeşitli biçimsel değişiklikleri takip edilebilir. Gaz fazındaki biçim değişiklikleri bilgisi sonradan yapıların başlangıçtaki dağılımlarını çıkartmak için haritalandırılabilir. Böylece araştırmacılar yapılar arasındaki olası geçişleri anlayabilir. Uç boyutlu moleküllerde protein katlanmasının nasıl olduğunun anlaşılması biyolojinin süre gelen sorunlarındandır. Farklı şekillerdeki proteinler genellikle çok farklı biyolojik aktiviteye ve tıbbı yarara sahiptir. Clemmer'in çalışmaları hayat bilimlerinde büyük protein komplekslerinin yapılarının oluşumunun anlaşılması, plazma proteomun profilinin çıkartılması, proteinlerin rollerinin ve nörodejeneratif hastalıklarda protein katlanmasının incelenmesi, kan, idrar ve tükürükten kanserle ilgili olabilecek işaretçilerin belirlenmesi, ilaç keşfinde verimliliğin arttırılması amacıyla kullanılmıştır. İyon hareketliliği-kütle spektrometrisi yöntemleri tek bir analizde birden fazla farklı karakteristiğin ölçülmesi ve ilişkilendirilmesini sağlar. Araştırmacılar bu teknikleri karmaşık biyolojik örnekleri lipidomik, proteomik, glikomik ve metabolomik bilgi edinmek için inceleyebilir. Clemmer biyolojik sistemler şirketi "Beyond Genomics"'in kurucu ortağıdır ve kişisel ilaç alanında uzmanlaşmış biyoteknoloji şirketi "Predictive Physiology and Medicine"'in kurucusudur. Pek çok müzik aleti çalmanın yanı sıra Clemmer maratonlarda koşmayı sever. Gümüştuğ Kalesi Gümüştuğ Kalesi veya Avliyana Kalesi, Gümüşhane'nin Torul ilçesinde yer alan bir kaledir. Kaleye ait kalıntılar bir nehrin iki yakasında konumlanmıştır. Bizanslılardan kalma ok ve mızraklar, paslanmış silâhlar, ve İstanbul'da basılmış sikkeler bu kalıntılardan bazılarıdır. Ayrıca nehrin sol yakasında dik duran 1.5 metre uzunluğunda 5 sütun bulunmaktadır. Formlandırılmış olan bu sütunların eski bir madebe ait olduğu düşünülmektedir. Kale ismini bulunduğu Gümüştuğ köyünden almıştır. Mangan(II) nitrat Mangan(II) nitrat Mn(NO)•(HO) formülüne sahip bir inorganik bileşiktir. Her formül birimi bir Mn katyon ve iki NO anyonu ile değişen miktarlarda sudan oluşur. En yaygın olanı tetrahidrat Mn(NO)•4HO dır. Fakat, susuz bileşiğin yanı sıra mono ve hekzahidratlar da bilinmektedir. Bu bileşiklerin bazıları, mangan oksitleri için faydalı öncül maddelerdir. Mangan(II) nitrat, mangan(II) oksitin nitrik asit içerisinde çözündürülmesiyle hazırlanır: Ayrıca mangan dioksit ve azot dioksitten de hazırlanabilir: 300 °C’ye ısıtıldığında, mangan(II) nitratın sulu çözeltileri MnO ve NO oluşumuyla termal olarak ayrışır. Mangan(II) nitrat, gübre ve renklendirici olarak kullanılan mangan karbonatın öncül maddesidir. Bu yöntemin avantajı, amonyak ve karbon dioksit kullanımı ile yan ürün amonyum nitratın da bir gübre olarak kullanılabilir olmasındadır. Kuzey SarayÄ± Kuzey Sarayı ( "hokuchō"), Japonya'da Nanboku-chō döneminde 1336-1392 yılları arasında altı taht talibinden biriydi. Günümüz Japonya İmparatorluk Ailesi, Kuzey Sarayı imparatorlarının kökeninden gelmektedir. 1246 yılında İmparator Go-Saga tahttan feragat ederek yerine iki oğlu Go-Fukakusa ve Kameyama geçti. Go-Saga, 1272'deki ölüm döşeğinde iken, oğullarının iki kardeş hattan gelecek imparatorların sırayla tahtta yükseleceği bir planı benimsemede ısrar etti. Ancak bu plan taht üzerinde hak iddia eden rakip hizipler ve talipleri ortaya çıkarması nedeniyle başarısızlıkla sonuçlandı. 1333'te Güney İmparatoru Go-Daigo Kemmu Restorasyonu'nu başlatarak Hōjō boyu tarafından yönetilen Kamakura şogunluğuna karşı isyan etti. Bunun üzerine yeni şogun Ashikaga Takauji Kōgon'u meşru imparator olarak tanıdı. 1333'te Kamakura şogunluğunun yıkılmasından sonra Kōgon imparatorluk iddiasını kaybetti, ancak kardeşi Kōmyō ve oğullarından ikisi yeni Ashikaga şogunları tarafından tahtın talipleri olarak desteklendi. Böylece Kōgon'un ailesi Kyoto'da alternatif bir İmparatorluk Sarayı kurdu. Bu saray diğer rakip sarayın kuzeyinde olması nedeniyle Kuzey Sarayı olarak adlandırıldı. İmparator Go-Daigo'nun imparatorluk tahtını art arda kontrol edememesi nedeniyle Ashikaga şogunları imparatorun pozisyonundan uzak kalan herhangi bir güçle başa çıkabildiler. 1392'de Güney Sarayı İmparatoru Go-Kameyama, 60 yıl süren bir mücadele sonrasında yenildi ve Kōgon'un büyük torunu Go-Komatsu lehine tahttan çekilerek bölünmeyi sona erdirdi. 2020 Hpakant maden faciasÄ± 2020 Hpakant maden faciası, Myanmar'da bulunan bir yeşim taşı madeni alanındaki toprak kayması sonucu meydana gelen, birçok insanın hayatını kaybettiği bir faciadır. 2 Temmuz 2020 tarihinde Myanmar'daki Kachin eyaletinin Hpakant bölgesinde bulunan yeşim madeni alanındaki toprak kayması sonucu meydana gelen faciada, 174 kişi ölmüş, 54 kişi ölümcül olmayacak derecede yaralanmış ve en az 100 kişi kaybolmuştur. 2020 faciası, yılda 30 milyar dolar getiri sağlayan, birçok ölüm ve kazaları ile tanınan Myanmar yeşim taşı endüstrisinin bugüne kadarki en ölümcül faciası olmuştur. Myanmar yeşim endüstrisi ölüm ve kazalar ile bilinirken, 2020 felaketi bugüne kadarki en ölümcül kazadır. Torul Kalesi Torul Kalesi, Toğrul Kalesi veya Ardasa Kalesi, Gümüşhane'nin Torul ilçesinin doğusunda yer alan bir kaledir. Günümüzde harabe durumunda olan kale, haberleşmede kullanılan bir ateş kulesi olarak inşa edilmiştir. Kapısı doğusunda olan kalenin yüksekliği yaklaşık olarak 200 metredir. Doğal kaya renginde olan duvar örgüleri, moloz taş ve düzgün yonu taştan yapılmıştır. Yükseklikleri 3 ile 5 metre arasında değişen duvar örgüleri, kireç harçlarıyla birleştirilmiştir. Kalede 240 metre yüksekliğinde bir seyir terası bulunmaktadır. Camdan yapılmış olan seyir terasını 17 ayda 220 bin, 2 yılda ise 380 bin kişi ziyaret etmiştir. Seyir terasından Harşit Çayı, ilçe merkezi ve bölgedeki dağları seyretme imkanı vardır. 2016-2018 yılları arasında inşa edilen teras, 90 metrekare genişliğindedir ve aynı anda 50 kişinin kullanımına uygundur. Terasa 45 metrelik direkte dalgalanan 10x15 metre ölçülerinde bir Türk bayrağı asılmıştır. Torul Kalesi, Dördüncü Haçlı Seferi sırasında Trabzon'dan Torul'a gelen Cenevizliler tarafından inşa edilmiştir. Kalenin tarihte Zegan Kalesi olarak bilinen yapı olduğunu iddia eden bir kaynak bulunmaktadır. Zegan (Zigana) Kalesi, 1400'lü yılların başında Haldia dükü Cyril Cabasica'nın konutuydu. Bir başka kaynağa göre, Haldia'ya düklük yapan Gürcü Kabazites ailesi konut olarak Torul Kalesi'ni kullanmış, kalenin önünden geçen Türklerden bac vergisi almıştır. Aynı kaynağa göre Kabazitesler sık sık soygun yapmış ve çevredeki Çepnilerle çatışmıştır. Şeyh Cüneyd, sonraki yıllarda Rum veya Gürcüler tarafından kullanılan kaleyi birkaç kez ele geçirmeye çalışmış ama başarılı olamamıştır. Bölgede yaşayan Türklerin bu durumdan rahatsız olmasıyla beraber, Amasya valisi Bayezit, Osmanlı Padişahı II. Mehmed'in fermanıyla Rakkas Sinan Bey'e "Toğrul'un üzerine doğrul" şeklinde emretmiş ve Rakkas Sinan Bey 1479 yılında kaleyi ele geçirmiştir. Torul Kalesi, Haldia bölgesinde en son fethedilen yerdir. Açık proxy Açık proxy, herhangi bir İnternet kullanıcısı tarafından erişilebilen bir proxy sunucusudur. Genel olarak, bir proxy sunucusu yalnızca "bir ağ grubundaki" (yani kapalı bir proxy) kullanıcıların, grup tarafından kullanılan bant genişliğini azaltmak ve denetlemek için DNS veya web sayfaları gibi Internet hizmetlerini önbelleğe almasına ve iletmesine izin verir. Bununla birlikte, "açık bir" "proxy" ile, İnternet'teki herhangi bir kullanıcı bu yönlendirme hizmetini kullanabilir. "Anonim bir açık proxy", sunucu istekleri proxy sunucusundan geliyor gibi göründüğü için kullanıcıların IP adreslerini web sunucularından gizlemelerine yardımcı olabileceğinden, çevrimiçi anonimlik ve gizlilik isteyenler için yararlıdır. Kimliklerini ortaya çıkarmayı zorlaştırır ve böylece web'e göz atarken veya diğer internet hizmetlerini kullanırken algılanan güvenliklerinin korunmasına yardımcı olur. Web sitesi operatörleri tarayıcının gerçek IP adresini belirlemek için istemci tarafı komut dosyaları kullanabildiğinden ve açık proxy tüm bağlantıların kayıtlarını tutuyor olabileceğinden, gerçek anonimlik ve kapsamlı internet güvenliği bu önlemle tek başına elde edilemeyebilir. Çoğu kamuya açık VPN açık proxy'ler aracılığıyla çalışır. Bir bilgisayarın, bilgisayarın sahibi bilmeden açık bir proxy sunucusu olarak çalışması mümkündür. Bu, bilgisayarda çalışan proxy yazılımının yanlış yapılandırılmasından veya bu amaçla tasarlanmış kötü amaçlı yazılımların (virüsler, truva atları veya solucanlar) bulaşmasından kaynaklanabilir. Kötü amaçlı yazılımdan kaynaklanıyorsa, virüslü bilgisayar bir zombi bilgisayar olarak adlandırılır. Açık proxyler genellikle istismarla ilişkili olduğundan, bunları tespit etmek ve onlara hizmet vermeyi reddetmek için bir dizi yöntem geliştirilmiştir. Sıkı kullanım ilkelerine sahip IRC ağları, istemci sistemlerini bilinen açık proxy sunucu türleri için otomatik olarak test eder. Aynı şekilde, bir posta sunucusu, otomatik olarak gönderilen postaların açık proxyler tarafından gönderilip göndermediğini algılamak için codice_1 gibi yazılımlarla konfigüre edilebilir. IRC ve elektronik posta operatör grupları; AHBL, CBL, NJABL (2013'e kadar) ve SORBS (2002'den beri) gibi bilinen açık proxy'lerin IP adreslerinin listelerini yayınlayan DNSBL'ler çalıştırır. Crossobamon eversmanni Yaygın olarak Tarak parmaklı kertenkele adıyla bilinen Crossobamon eversmanni, Asya'da yaşayan bir geko türüdür ve Gekkonidae famiylasına üye bir kertenkeledir. Bilimsel ad olarak verilen "versmanni" adı, Rus-Alman entomolog Alexander Eduard Friedrich Eversmann'ın onuruna verilmiştir. "C. eversmanni", Orta Asya, İran ve Pakistan'ın çeşitli ülkelerinde bulunur. Geçerli olarak iki alttürü olduğu kabul edilmektedir. TanrÄ± Seni Korusun Tanrı Seni Korusun bir Gökhan Güney albümüdür. 4 Aralık 1987'de "Bayar Müzik'ten" çıkarılmıştır. Bu albümde Yaraladın Beni, Gücenme Tanrım şarkıları öne çıkan şarkılardandır. BOF sendromu BOF sendromu (branchiooculofacial sendrom), otosomal dominant yolla aktarılan, brankial yarık (farengeal ark), göz ve ağız anomalilerinin baskın olduğu, kalıtsal bir sendromdur. Doğum nöcesi farkedilen, doğumdan sonra da sürebilen fiziksel gelişme olabilir. Dolikosefal ve küçük bir kafatası (mikrosefali) vardır, alın bölgesi dardır. Mastoid kemik tam gelişemez (hipoplazi). Hipertelorizm vardır; anoftalmi görülebilir. Gözler küçük ve yukarı çekiktir. İris koloboması, retinada hamartoma, orbitada dermoid, konjenital katarakt, göz kapağı düşüklüğü (ptozis), strabismus, gözyaşı bezi sorunları (gözyaşı kesesi fistülü, gözyaşı kanalı darlığı) saptanır. Burun kısa ve yayvandır. Kulak malformasyonları, orta kulak dokularında yapışıklıklar ve işitme sorunları görülür. Deri incedir; kıllanma adacıkları, eritemli lezyonlar ve erozyonlar vardır. Saçlı deride ve boyun bölgesinde kistler oluşabilir. Bazı alanlarda deri oluşmamıştır ("aplasia cutis congenita"). Boyun-kulak çevresindeki deride (sternokleidomastoid kas boyunca) damarlı oluşumlar olabilir. Deride ektopik timus dokusu bulunabilir. Saçlar erken grileşir. 7. kafa çifti olarak bilinen yüz sinirinin (nervus facialis) yetersizliği nedeniyle “ağlamaklı bir yüz ifadesi“ sezilir. Altçene küçüktür (mikrognati). Yarık dudak ve yarık damak görülür. Dişlerde yapısal bozukluklar vardır. Meme uçlarının sayısı fazladır. Böbrek oluşumunda sorunlar ve kistik böbrek bulguları olabilir. Tırnakların yapısı bozuktur. Başparmaklar küçüktür; polidaktili ve içe kıvrıklık olabilir. Omurga sisteminde kifoz ve lordoz vardır. Beyinciğin bir bölümü (serebellar vermis) oluşmamıştır. Zeka sorunu saptanmaz ya da çok hafiftir. Thaşho Thaşho, Çerkes mitolojisinde tanrıların tanrısı veya en büyük tanrıdır. Thaşho adı, Çerkes dillerinde Tanrı anlamına gelen "Tha" ve büyük anlamına gelen "Şho" kelimlerinin birleşmesiyle oluşmuştur. Taitbout de Marigyn, Çerkeslerin bir baş tanrılarının olduğundan bahsetmiş, bunu batı Çerkeslerinden Şapsığlar ve Natuhaylar arasında gözlemlediğini söylemiştir. Ancak, Thaşho adını anarak bu tanrının işlevlerinden ilk bahseden "Han-Girey"'dir. Aktardığına göre, Çerkeslerde Thaşho vardır ve onun, dünyayı yarattığına inanırlardı. "Lyulye"'nin aktardığına göre, ormanda kurban kesilirken. Thaşho'ya dua edilirdi. Ormanda yapılan törenlerde adının anılması, Thaşho'nun Paganizm'den kaynaklandığını göstermektedir. Çerkes mitolojisinde ürünler Thaşho'nun kontrolündedir; baharda mahsul tarladan alındıktan sonra ürün alabilmelerini sağladığı ve sonraki yıl da kendilerine bereketli mahsul vermesi için Thaşho'ya dua ederler, tören yapmadan yeni mahsulden yemezler ve evden çıkartmazlar. Bereket tanrısı "Thağalec'in" görevini büyük oranda Thaşho üstlenmiştir. Başka bir ifadeyle, zanaatlarla birlikte ortaya çıkan tanrıların işlevlerini yavaş yavaş Thaşho üstlenmeye başlamış ve diğer tanrıların önüne çıkmaya, onları kendi içine almaya başlamıştır. Thaşho zamanla göklerin tanrısı "Vuaşho" ve "Şıble" gibi tanrıları da arka plana itmeye başlar. Örneğin, "Vuaşho" Thaşho'nun isteğiyle gürler, "Şıble" suya yıldırım düşürür. Bu şekilde Thaşho, baş tanrı haline gelir. Çerkes mitolojisinde Thaşho'nun görünüşü net olmamakla beraber, tutumlarından dolayı insan görünümünde olduğu tahmin edilir; dünyayı yaratan odur, sinirlenir, konuşur, karar alır, olan biteni görür. Çerkes mitolojisine göre Thaşho gökyüzünde bulunduğu yerden dünyada olan biten her şeyi görebilir, dünyayı (gökyüzünü, yeryüzünü, güneşi, ayı) ve insanları yaratan odur. Dünyayı yedi günde (Hristiyanlık inancı etkisiyle) ateş, su, toprak ve havadan yaratmıştır. Ancak Thaşho'nun dünyayı nasıl yarattığı açık değildir ve bununla ilgili derlenmiş bir metin yoktur. Çerkes mitolojisine göre, dünyada olan olaylar Thaşho'nun emriyle olur. Yeri sallar, denizi kabartır, denizin altında olanlar da onun işidir. İnsanların ve onların ailelerinin yaşamı da onun elindedir. Diğer tüm tanrıların işlevlerini Thaşho'da görmek mümkündür. Thaşho diğer tanrıların başıdır ve onun kararıyla diğer tanrılar görevlerini yerine getirirler. Ancak o, bunların hepsinin görevlerini üstlenerek onların yerini almamıştır. Çerkesler Müslüman olduktan sonra, Thaşho'nun yerini "Alıh" (Allah) almıştır. Kimi bilim insanları (örneğin , "L.İ. Lavrov") Thaşho ile ilgili olarak, Çerkeslerin yaşam tarzlarının, tek tanrı inancını ortaya çıkarmasının mümkün olmadığını ve tek tanrı inancının Hristiyanlık ve Müslümanlıkla birlikte Çerkesler arasında yayıldığını söylerler. Diğer taraftan, bu görüşe katılmayan bazı bilim insanları da vardır. Bu bilim insanlarına göre, Çerkeslerin atalarından olan "Sindler" 4. yüzyılda tek tanrı inancını geliştirmeye başlamışlardı. Meçhul Dünya Meçhul Dünya ("Forbidden Planet") 1956 yılı Amerikan yapımı bir bilimkurgu filmidir. Bu tur filmlerin öncüsü olarak bilinir. Ayrıca konu kısmen de insan psikolojisi ile ilgilidir. Fred M. Wilcox tarafından yönetilen filmde dönemin ünlü oyuncuları vardır. Bir kült film olduğu için 1972 yılında yeniden gösterime girmiştir. 23. yüzyılda Dünya’dan Altair yıldızı çevresinde dolaşan gezegenlerden birine bir bilim ekibi gönderilmiştir. Bu ekipten haber alınamayınca, 20 yıl sonra aynı gezegene John J.Adams yönetiminde ikinci bir uzay aracı gönderilir. Uzay aracı gezegene yaklaşınca iletişim kurulur. İlk ekipten gezegende kalan Edward Morbius telsizle gelen ekibe gezegene inmemelerini, inmeleri halinde güvenliklerini sağlayamayacağı uyarısında bulunur. Ama Adams gezegene inmeye kararlıdır Gezegende Morbius ile bir araya gelirler.Morbius önceki ekibin gezegende bilinmeyen bir güç tarafından öldürüldüğünü, sadece kendisinin ve kızının yaşayabildiğini anlatır. Morbius ve kızı tek başlarına gezegende rahat bir yaşam kurmuşlardır. Çok yetenekli ve güçlü olan robotları Robby her istediklerini karşılayabilmektedir. Gezegende yıllar boyu araştırmalar yapıp bir de labaratuar kurmuş olan Morbius gezegende 200000 yıl önce çok ileri bir uygarlık olan Krell uygarlığının yaşadığını, fakat daha sonra bu uygarlığın bilinmeyen bir nedenle ortadan kalktığını belirtir. Bu uygarlık insan zekasını iki misline çıkaran bir araç ta geliştirmiştir. Komutanınn yardımcılarından Teğmen Farrel Morbius’un kızı ile flöt etmeye çalışmaktadır. Bu günlerde uzay aracına bilinmeyen bir güç bazı sabotajlar yapmaya başlar. Bu sabotajlar sonunda Farrel ve uzay gemisinin diğer iki personeli ölürler. Bunun sebebini araştıran Adams’ın yardıcılarından Teğmen Ostrow zeka geliştirme aracını dener. Aracın aşırı gücü karşısında yaşamını kaybeden Ostrow ölmeden önce öğrendiği gerçeği açıklar. Krell uygarlığı insan düşüncesi ile çalışan çok büyük bir güç üretmiş, ancak insan zekasında ki id unsurunu dikkate almamış ve o yüzden yok olmuştur. Böylelikle şu anda bu gücün gezegende surekli olarak yasayan Morbius ‘un zekasına bağlı olduğu da açığa çıkar. O sırada hiç bir silahın zarar veremediği büyük bir güç Morbius laboratuarına egemen olur ve Morbius ile konuklarıni ele geçirir. Morbius sabotajlar yapan bu gücün kendi zekasının eseri olduğunu anlamıştır. Kendini bu güce kurban verince, güç te kendiliğinden kaybolur. Ancak gezegenin de bir gün içinde patlayacağı anlaşılır. Ekip Morbius’un kızını da alarak gezegenden ayrılır. Elena Bozán Elena Bozán (d. 9 Kasım 1916, Buenos Aires- ö. 1963, Buenos Aires, Arjantin), Arjantinli dansçı, aktris ve kabare sanatçısı. Bozán 9 Kasım 1916'da Buenos Aires'te sanatçı bir ailede doğdu. Sanat yaşamına kabare sanatçısı olarak 1924'te başladı. Sanatçılar Sofia Bozan ile Haydée Bozán'ın kız kardeşi ve Olinda Bozán'ın yeğenidir. Bozán 1963'te doğum yeri Buenos Aires'te kanserden ölünce La Chacarita Mezarlığı'ndaki aile kabristanında defnedildi. Goldene Kamera Goldene Kamera (Türkçe: Altın Kamera), Funke Mediengruppe tarafından her sene çeşitli kategorilerde dağıtılan Alman televizyon ve sinema ödülüdür. Ödül töreni (Verleihung der Goldenen Kamera) genellikle Şubat ayının başlarında Hamburg'da düzenlenmektedir. Ancak geçmişte Berlin'de de düzenlendiği olmuştur. Ödülü Berlinli sanatçı Wolfram Beck tasarlamıştır. olan ödül, ağırlığındadır. Ödül, ilk olarak 1966 yılında Alman televizyon ödülü olarak verilmiştir. 1987'den itibaren uluslararası oyunculara da verilmektedir. 2020'deki Goldene Kamera ödüllerinin Thomas Gottschalk sunuculuğunda 21 Mart 2020'de verilmesi planlanmıştır. Ancak COVID-19 pandemisi nedeniyle ödül töreni 12 Kasım 2020'ye ertelenmiştir. Bana Sevmeyi Anlat Bana Sevmeyi Anlat, ilk bölümü 26 Ağustos 2016 tarihinde FOX TV'de yayımlanan Ay Yapım tarafından üretilen bir Türk dizisidir. Cuma ve Pazartesi günleri saat 20.00'de Türkçe olarak yayınlandı. Son bölüm 30 Ocak 2017'de yayımlandı ve dizi düşük reyting nedeniyle 22.bölümde sona erdi. Dizi ilk olarak Beyaz Gece adıyla gösterime girecekken yapım şirketi başrol oyuncularından Gökçe Bahadır ile anlaşmayı bozdu ve dizinin yeni başrolü Seda Bakan oldu böylece dizinin ismi Bana Sevmeyi Anlat olarak değiştirildi. Restoran işletmeciliği yapan Alper, hayatı boyunca sevdiklerinin ihanetine uğramış genç bir adamdır. Eşini trajik bir kaza sonucu kaybeden Alper, kendini dış dünyaya kapatmıştır. Bir gün karşısına Leyla çıkar ve hayatı hiç ummadığı şekilde değişir. Babasının gazabından kaçmak isterken, yanlış bir adamla, yanlış bir yola sürüklenen Leyla’nın bu ilişkiden bir çocuğu olur. Rüzgâr adını verdiği oğluyla hayata tutunmaya çalışan ve bu uğurda birçok zorlukla karşılaşan Leyla için hayat hiç de kolay değildir. Oğlunun güzel bir yaşantı sürmesi için çok iyi tanımadığı Haşmet ile evlenen biçare Leyla, evlendiği adamın hiç bilmediği karanlık yüzü ile karşılaşır. Haşmet azmi ve kararlılığı sayesinde zengin bir iş adamı olmuş ve sahip olduğu her şeyi yoktan var etmiştir. Güçlü durmayı bilen Haşmet’in hayattaki tek zaafı Leyla ve ona duyduğu derin aşktır. Leyla, Haşmet hakkındaki karanlık gerçekleri öğrendiğinde ondan kaçmaya çalışır. Bir rastlantı sonucu Leyla’nın yolu Alper ile kesişir. Artık bu ikili için aşk kapıdadır. Kendilerini planlamadıkları bir duygu selinin içinde bulan Alper ve Leyla birbirlerini buldukları kadar kolay kaybetmemeye kararlıdırlar. Leyla her şeyin yoluna girdiğini ve Haşmet’e izini kaybettirdiğini düşünürken onu bir anda karşısında bulur. Kâbus yeniden başlamıştır. İşte o anda Haşmet’ten kaçmanın sandığı kadar kolay olmayacağını anlar ama ona geri dönmesi de mümkün değildir çünkü gönlü Alper’dedir. Birbirlerine âşık iki insanın mücadelesine tanık olduğumuz hikâyede Haşmet, hem Leyla’nın hem de Alper’in yaşamlarının dönüm noktası olacaktır. Azerbaycan Halk Sanatçısı Azerbaycan Halk Sanatçısı (Azerice:Azərbaycan Respublikasının xalq artisti), Azerbaycan Cumhuriyetinin Yüksek onursal unvanı, tiyatro, müzik, sirk, vodvil ve sinema alanında üstün başarıları için verilir. Rusya Federasyonu devlet primi sistemine dahil. "Azerbaycan Halk Sanatçısı" unvanı seçkin katkılarda bulunmuş, onları devlet resim, müzik, sirk ve konser programları, tiyatro ve sinema rolleri oluşturmak ve yerine getirmek için Azeri sanatçılar, koreograflar, iletkenler, oyun yazarlarının, besteciler, yönetmenler, choirmasters, müzik sanatçıları, tarafından sahiplenilir ulusal sanat kültürünün gelişmesi ve korunması, sanatçıların genç neslin oluşturulması ve kamu tanıma ve profesyonel topluluk aldı. Edip (1859 doğumlu) Edip Bey, (1859, Yozgat - 1925), Türk siyasetçi. Yozgat'ın meşhur âyan ailesi Çapanoğulları'na mensuptur. Yıllarca devletin çeşitli kademelerinde hizmette bulunmuş; kaymakamlık ve mutasarrıflık yapmış, 1908-1912 Osmanlı Meclis-i Mebusanı'nda Bozok Sancağı’nı temsil etmek üzere Ankara Milletvekili olarak yer almıştır. Şair, edip ve kültürlü bir kişidir. Meclis'te İttihat ve Terakki'nin fikir ve uygulamalarının birbiriyle çeliştiğini “bahane ederek” karşı çıkmış, emekli edilerek Yozgat’ta istirahate mecbur edilmiştir. Julia Laskin Julia Laskin Pasifik Northwest Ulusal Laboratuvarı'nda araştırmacı ve Purdue Üniversitesi'nde William F. ve Patty J. Miller Analitik Kimya Profesörü olarak çalışan Amerikalı kimyager. Yüsek lisans derecesini 1990 yılında Rusya'daki Leningrad Politeknik Enstitüsü'nde, doktorasını da 1998'de İsrail'deki Kudüs İbrani Üniversitesi'nde tamamladı. Doktora derecesini yaparken fiziksel kimya laboratuvarında eğitim asistanı olarak çalıştı. Doktora sonrası araştırmalarını Jean Futrell'in yanında Delaware Üniversitesi'nde gerçekleştirdi. Kütle spektrometrisi alananında yaptığı çalışmalarla tanınır. Laskin 2002 yılında araştırmacı bilim insanı olark Pasifik Northwest Ulusal Araştırma Laboratuvarı'nda çalışmaya başladı. 2017 yılından beri de Purdue Üniversitesi'nde analitik kimya profesörü olarak çalışmaktadır. Üniversitedeki Julia Laskin Araştırma Grubu ve Laskin Araştırma Laboratuvarı'nın başındadır. Kompleks karışımlardaki karmaşık moleküllerin kimyasal analizi üstüne çalışır. Bu kapsamda iyonlar ve aktivasyon yüzeyleri arasındaki ilişkileri inceler. İyonlarla seçili yüzeyler arasındaki fiziksel ve kimyasal ilişkiyi incelemek için özel kütle spektrometrisi cihazları geliştirmiştir. Araştırmaları sonucunda moleküllerin tanınması, yük transferi, nükleasyon ve karmaşık sistemlerin kuruluşu hakkında önemli bilgiler edinilmiştir. Kütlesine göre seçilmiş iyonların yüzeylere yumuşak-çarpması biyoloji, malzeme bilimi, kütle spektrometrisi alanlarında iyon yüzey ilişkilerini incelemek için kullanılan yöntemlerden biridir. Bu yöntemi kullanarak canlı sistemlerdeki hidrofilik ve hidrofobik yüzeylerle biyomoleküllerin etkileşimini moleküler seviyede inceler. Laskin'in üstünde çalıştığı bir başka alan da ikincil organik aerosollerin organik oluşumunun karakterizasyonudur. Bu alanda özellikle ikincil organik aerosollerin yapısının önemli bir kısmını oluşturan büyük organik polimerlerin kinetik yapısı ve sentezlenme mekanizmasını araştırır. Ayrıca bu polimerlerin iklim değişikliği ile ilişkili aerosollerin fiziksel yapısı üstündeki etkilerini de incelerler. 250'den fazla makale yayımlayan Laskin Uluslararası Kütle Spektrometrisi Dergisi'nin editörlüğünü yapmaktadır. Laskin kariyeri boyunca çeşitli ödüller almıştır: Ayrıca Amerikan Kimya Topluluğu, Amerikan Kütle Spektrometrisi Cemiyeti ve Amerikan Vakum Topluluğu üyesidir. Voice Mate Voice Mate sırasıyla Quick Voice ve Q Voice olarak adlandırılmıştır. Doğal dil işleme teknolojisini kullanarak kullanıcının sorularına cevap verebilmekte, çeşitli internet servislerinden bilgi getirebilmekte, önerilerde bulunabilmekte, takvim yönetebilme gibi bir çok işleve sahiptir. Voice Mate, Maluuba temel alınarak geliştirildiğinden Maluuba tarafından yapılabilen bir çok işlevi gerçekleştirebilmektedir. Bohring-Opitz sendromu Bohring-Opitz sendromu (Oberklaid-Danks sendromu), otosomal dominant yolla aktarılan, gelişme ve zeka geriliği bulgularının ön planda olduğu, hastaların çoğunun çocukluk yaşlarında kaybedildiği bir sendromdur. C sendromu’nun fenotipi (C-like syndrome) olarak benimsenir. Genel gelişme geriliği ve beslenme sorunları nedeniyle boy kısadır. Kafatası boyutları küçüktür (mikrosefali). Alın kemiğini orta çizgide birleştiren eklemin (metopik sutura) erken dönemde kapanması (kraniyosinostoz) sonucunda trigonosefali oluşur; alın bombesindeki eklem çizgisi tümsek yapar. Şakak kemikleri arasındaki uzaklık azalmıştır. Saçlar ve kaşlar gürdür. Saç çizgisi alın ortalarına dek inebilir. Kaş çıkıntıları siliktir, gözler yukarı çekiktir. Hipertelorizm, ekzoftalmi ve strabismus saptanır; retina ve optik sinir anomalileri nedeniyle görme sorunları vardır. Yüz uzundur. Yüz derisinde kıllanma ve damar tümörü ("nevus flammeus") görülebilir. Burun yayvandır. Üstçene küçük, damak dar ve çukurdur; yarık dudak ve yarık damak belirlenir. Atrial ve ventriküler septal defektler vardır. Meme uçları ikiden fazladır ve birbirlerinden uzaktır. Sindirim sistemi anomalilerinden kaynaklanan beslenme bozuklukları ve reflü saptanır. Eklemlerde kontraktürler görülür. Kol boyları kısadır; Radius ve ulna kemikleri malformasyonları vardır. Eller geniştir; sindaktili, parmaklarda kıvrıklık ile el bilek eklemi sorunları olabilir. Ayak başparmakları kısadır. Dandy-Walker malformasyonu, beyin sapı ve corpus callosum anomalileri gibi santral sinir sistemi malformasyonlarından kökenli psikomotor gerilik, zeka geriliği, hipotoni ve epilepsi gibi nörolojik bulgular ortaya çıkar. Enfeksiyon riski yüksektir. MÃ¤mmi "Mämmi," Finlandiya'daki geleneksel Paskalya yemeklerinden biridir. Ham maddesi krema ve şekerden oluşan; kalın, kadife kıvamlı, koyu kahverengi, siyaha yakın renkli yulaf lapasına benzer bir tatlı çeşididir. Dijital eşitsizlik Dijital eşitsizlik bilişim ve iletişim teknolojilerinde erişim, kullanım ve etki yönünden karşılaşılan eşitsizlik durumudur. Eşitsizlik olgusu farklı toplumsal, coğrafi ya da jeopolitik öbekleri etkileyebilmektedir. Bilişim teknolojisinin maliyetindeki yükseklik bu teknolojinin küresel ölçekte kullanımını güçleştirmektedir. "Dijital eşitsizlik" terimi ilk kez Larry Irving tarafından, NTIA başkanı olduğu dönemde kullanılmıştır. Kezban Kezban senaristliğini ve yönetmeliğini Orhan Aksoy'un yaptığı 1968 yapımı Türk filmidir. Film, Muazzez Tahsin Berkand'ın adlı eserinden uyarlamadır aynı başlık ile. Lore Krainer Lore Krainer (d. 4 Kasım 1930, Graz, Avusturya - ö. 3 Temmuz 2020, Oberwaltersdorf, Avusturya), Avusturyalı aktris, iş kadını ve kabare şarkıcısı ve söz yazarı. Krainer 4 Kasım 1930'da Graz, Avvusturya'da doğdu. Krainer sanat kariyerine işlettiği Graz'da bulunan Girardi-Keller adlı restorantta kendi sözlerini yazdığı parçalarını seslendirerek başladı. 1972'de Gerhard Bronner tarafından teşfik edilerek Fledermaus Kabaresi'ne ilk defa profesyonel olarak sahneye çıktı. Krainer 30 Ekim 1978 ile 28 Haziran 2009 tarihleri arasında her pazar sabahı Bronner ve Peter Wehle tarafından Ö1 Radyosu'nda yayınlanan "Der Guglhupf" adlı oyunda yer aldı. Krainer son radyo programına 28 Haziran 2009'da yayınlanan son bölümde çıktıktan sonra 2011'de televizyon kanalı ORF'de yayınlanan program Seniorenclub ile ekranlara geldi. 1984'de Viyana doğumlu olmayan ilk sanatçı olarak Nestroy-Ring ile ödüllendirildi. Ayrıca tarot oyunuyla ilgilenen Krainer "Königrufen varyantı" ve "Avusturya tarotunun duayeni" olarak bilinirdi. Düzenlenen oyun turnuvalarında şampiyonluklar elde etti. Krainer 3 Temmuz 2020'de Oberwaltersdorf, Avusturya'da 89 yaşında vefat etti. Kov Kalesi Kov Kalesi, Gümüşhane merkezinin 22 km güneydoğusunda yer alan bir kaledir. 130 metre yükseliğinde bir kayanın üzerine, doğu-batı eksenin inşa edilmiş olan kalenin yatay uzunluğu 70 metredir. Kalenin tabanın rakımı 1630 metredir. Kalenin iç duvarları 90 cm, pürüzlü yöre taşlarında yapılmış dış duvarları 150 cm kalınlığındadır. Duvarların köşesindeki taşların yapımında ise düzgün yontma taş kullanılmıştır. İç kalenin güney cephesinin yapımında moloz taşlar kullanılmıştır. Hem dış hem de iç kalenin yüzeyi kireç ve kumla sağlamlaştırılmıştır. Sur duvarları köşeli, üçgen ve yuvarlak burçlarla desteklenmiştir. Kalenin 1361'de Bayburt bölgesinden gelen akınlara karşı koymak amacıyla Trabzon imparatoru III. Aleksios tarafından yaptırıldığı düşünülmektedir. Twenty One Pilots diskografisi Twenty One Pilots diskografisi, Amerikalı alternatif rock grubu Twenty One Pilots'un bugüne kadarki stüdyo albümlerini, konser albümlerini, video kliplerini, uzatılmış çalmalarını (EP), teklilerini (single) ve promosyon şarkılarını içermektedir. Trabzon'da 1965 Türkiye genel seçimleri 10 Ekim 1965 Genel Seçimleri Trabzon ili sonuçları; Tunceli'de 1965 Türkiye genel seçimleri 10 Ekim 1965 Genel Seçimleri Tunceli ili sonuçları; Volvo Financial Services Volvo Financial Services (VFS), Volvo'nun bayi ve müşteri finansmanı, sigorta ve ilgili hizmetler alanındaki faaliyetlerini geliştirmekte ve koordine etmektedir. 2001 yılında kuruldu. Genel merkezi Greensboro, Kuzey Karolina kentindedir. 40'tan fazla ülkede faaliyet gösteren küresel bir kuruluş olan şirket, sadece Volvo'nun iç ve dış müşterilerine finansal hizmetler sunmaya odaklanmıştır. Dünya çapında 1.400 Volvo Financial Services çalışanı var. VFS ürünlerini Mack Finansal Hizmetler, Renault Trucks Finansal Hizmetler, SDLG Finansal Hizmetler, UD Trucks Finansal Hizmetler etiketleri altında sunmaktadır. Her hat, Volvo Group tarafından sunulan bir veya daha fazla ürün markasını destekleyecek şekilde tasarlanmıştır. Grup, dünyanın önde gelen araç ve iş makinesi üreticilerinden biridir. 2013 yılı sonunda, VFS yönetilen varlıkları yaklaşık 120 milyar SEK tutarındadır. Catel-Manzke sendromu Catel-Manzke sendromu (palatodigital sendrom), Pierre Robin sequence bulgularına ek olarak işaret parmaklarında, ikinci metakarp ile proksimal falanks arasına eklenmiş artı bir kemik nedeniyle ortaya çıkan bir malformasyon içeren, çoğu spontan gen mutasyonuyla izole olgular biçiminde ortaya çıkan bir sendromdur. Otosomal resesif yolla aktarılan birkaç kalıtsal olgu da bildirilmiştir. Erkek çocuklara görece fazladır. İntrauterin dönemde saptanan ve yaşam boyu süren bir genel gelişme geriliği vardır. Boy ve boyun kısadır. Boyunda kistik higroma olarak nitelenen lenf yolları anomalisi izlenir. Dış kulak malformasyonları belirgindir. Küçük bir altçene (mikrognati), yarık damak ve glossoptozis üçlüsünden oluşan Pierre Robin sequence bulguları saptanır. Damak kubbesi yüksektir. Tabloya yarık dudak da eklenebilir. Kalp sağdadır (dekstokardi); ventriküler septal defekt ve aorta anomalileri belirlenir. Toraks anomalileri, batın ve kasık fıtıkları ile skrotuma inmemiş testisler olabilir. Eklemler gevşektir ve çıkıklar görülür. İşaret parmağı malformasyonuna ek olarak, serçe parmakta içe kıvrıklık (clinodactyly) ve parmaklarda içe doğru açı yapma eğilimi (camptodactyly) saptanır. Psikomotor gerilik ve epilepsi vardır. Zeka sorun sık rastlanmayan bulgulardandır. Sarraf KasÄ±m Sarraf Kasım (. 1939 - 2018, Nahçıvan) - Azerbaycanlı şair ve ozan, Azerbaycan Tarım Üniversitesi'nin uzmanı, çağdaş Nahçıvan ozan mektepinin kurucusu Rüstemli Sarraf Kasım Eyyub oğlu 31 aralık 1939'da Nahçıvan Özerk Cumhuriyeti'nin Şahbuz İlçesi'nin Aşağı Kışlak köyünde doğdu. 1962-1967-ci yıllarda Gence şehrinde bulunan Azerbaycan Tarım Üniversitesi'nin hayvancılık fakültesinde eğitim görerek, zootekni alanı üzre bilim ve uzmanlık diploması aldı. Sarraf Kasım Gence şehrinde aynı zamanda çeşitli bilim insanlarından ve sanatçılardan ozan ve şiir sanatının sırlarını, hem de sosyal ve dini bilgileri derinden öğrendi. Sarraf Kasım Sovyetler döneminde tarım ve hayvancılık alanında çeşitli yerlerde ve görevlerde çalıştı, Azerbaycan'ın bağımsızlığı döneminde ise Nahçıvan Özerk Cumhuriyeti'nde ozan muziği öğretmeni olarak görev yaptı ve 2001 yılında emekliliğine kadar bir saz üstadı ve öğretmeni gibi faaliyetine devam etti. Sarraf Kasım emek faaliyetinin tüm dönemlerinde aynı zamanda bir yaratıcı şair ve saz üstadı olarak geniş şekilde yaratıcılık faaliyetlerinde bulundu. Araştırmacı bilim adamlarına göre Sarraf Kasım Sovyetler Birliği'nin çöküşünden önceki ve sonraki yıllarda Nahçıvan ortamında hem ozan-saz sanatının, hem de ozan edebiyatının gelişimine en çok hizmet veren bir kişiydi. Bu nedenle Sarraf Kasım, halkbilimcileri ve edebiyat alimleri tarafından çağdaş Nahçıvan ozan mektepinin kurucusu olarak tanındı. Sarraf Kasım aynı zamanda ozan şiiri tarzında azerice birçok değerli eserler və destanlar yaratarak, kendinden sonra büyük bir yazılı miras bıraktı. Sarraf Kasım 9 şubat 2018'de 78 yaşında kalp krizinden vefat etti ve aynı gün Nahçıvan Özerk Cumhuriyeti'nin Şahbuz İlçesinin Aşağı Kışlak köyü mezarlığına defn edildi. Sarraf Kasım'ın 80. yıldönümü vesilesiyle 2020 yılında Nahçıvan Devlet Televizyonu tarafından Sarraf Kasım'ın hayatı hakkında aşağıdaki belgesel ve televizyon programları geliştirildi: 2020-21 UEFA Şampiyonlar Ligi eleme ve play-off turları 2020-21 UEFA Şampiyonlar Ligi eleme ve play-off turları, 8 Ağustos'tan 30 Eylül 2020'ye kadar oynanacak ve grup aşamasına katılacak 32 takımdan 6'sının belirleneceği turlardan oluşmaktadır. COVID-19 pandemisi nedeniyle sezon geç başladığı için play-off turu hariç eleme turları tek maçlı eliminasyon sistemi ile oynanacaktır. Bu maçlar, kurada ilk çekilen takımın sahasında oynanacaktır. Tüm saatler Orta Avrupa Yaz Zaman Dilimine göredir: UTC+02.00 Turnuvanın bu aşamasına liglerini şampiyon olarak tamamlayıp ülke puanlarına göre direkt olarak gruplara kalamayan takımlar yer almaktadırlar. Takımlar: Play-off turunu kazanan 4 takım 2020-21 UEFA Şampiyonlar Ligi grup aşamasına katılmaya hak kazanır. Tüm elenen takımlar yoluna 2020-21 UEFA Avrupa Liginden devam eder. Aşağıdaki listede takımlar son 5 yılda Avrupa kupalarında kazandıkları puanlar ile oluşan 2020 UEFA katsayıları tablosuna göre sıralanmışlardır. Turnuvanın bu aşamasına liglerini şampiyon olarak tamamlamayan direkt olarak gruplara kalamayan takımlar yer almaktadırlar. Takımlar: Play-off turunu kazanan 2 takım 2020-21 UEFA Şampiyonlar Ligi grup aşamasına katılmaya hak kazanır. Tüm elenen takımlar yoluna 2020-21 UEFA Avrupa Liginden devam eder. Aşağıdaki listede takımlar son 5 yılda Avrupa kupalarında kazandıkları puanlar ile oluşan 2020 UEFA katsayıları tablosuna göre sıralanmışlardır. Ön eleme turunda 4 takım yer alacaktır. Kura çekimi 17 Temmuz 2020 tarihinde gerçekleşmiştir. Kura çekim tarihinde takımların hepsi belli olmadığı için 2019 UEFA ülkeler sıralamasına göre 52. ve 53. sıradaki Kuzey İrlanda ve Kosova temsilcileri seri başı kabul edilmiştir. Tüm maçlar, İsviçre'nin Nyon şehrindeki Colovray Sports Centre'da oynanacaktır. !colspan=3|YarÄ± finaller !colspan=3|Final Birinci eleme turunda 34 takım yer alacaktır. Kura çekimi 9 Ağustos 2020 tarihinde gerçekleşecektir. Kura çekimi 9 Ağustos 2020 tarihinde gerçekleşecektir. Maçlar, 18-19 Ağustos 2020 tarihlerinde oynanacaktır. Maç saatleri OAYZD ile belirtilmiştir. Kura çekimi 10 Ağustos 2020 tarihinde gerçekleşecektir. Kura çekimi 10 Ağustos 2020 tarihinde gerçekleşecektir. Maçlar, 25-26 Ağustos 2020 tarihlerinde oynanacaktır. !colspan=6|Lig şampiyonları !colspan=6|Diğer takımlar Kura çekimi 31 Ağustos 2020 tarihinde gerçekleşecektir. Maçlar, 15-16 Eylül 2019 tarihlerinde oynanacaktır. !colspan=6|Lig şampiyonları !colspan=6|Diğer takımlar Kura çekimi 1 Eylül 2020 tarihinde gerçekleşecektir. Birinci maçlar 22-23 Eylül, ikinci maçlar 29-30 Eylül 2020 tarihlerinde oynanacaktır. !colspan=6|Lig şampiyonları !colspan=6|Diğer takımlar Nihal Atsız Hüseyin Nihâl Atsız (12 Ocak 1905, Kadıköy, İstanbul – 11 Aralık 1975, İstanbul), Türk yazar, şair, düşünür ve öğretmen. Türklerin tarihini konu edindiği edebî eserleri, tarih araştırmaları vardır. Türkçü-Turancı dünya görüşüne sahiptir. Atsız'ın babası Gümüşhane'nin Midi köyünün Çiftçioğulları ailesinden Deniz Güverte Binbaşısı Mehmet Nail Bey, annesi Trabzon'un Kadıoğulları ailesinden Deniz Yarbayı Osman Fevzi Bey'in kızı Fatma Zehra Hanım'dır. Çiftçioğulları ailesinin tespit edilen ceddi 19. asrın başlarında yaşadığı tahmin edilen Ahmed Ağa'dır. Ahmet Ağa'nın İsmail, Süleyman, Hüseyin ve Şakir adlı dört oğlu olmuştur. İsmail Ağa'nın çocukları Midi'den, Yozgat'ın Akdağmadeni ilçesinin Dayılı köyüne göçmüşlerdir. Şakir Ağa'nın evladı olup olmadığı bilinmemektedir. Ahmet Ağa'nın üçüncü çocuğu olan Hüseyin Ağa (1832 - 1894) ise 1850-1852 sıralarında Deniz eri olarak Istanbul'a gelmiş, okumayı ve yazmayı asker ocağında öğrenmiş, askerliğinin nihayetinde de teskere bırakarak Donanma-yı Hümayun'da kalmış ve makine önyüzbaşlığına Çarkçı Kolağalığı'na terfi etmiştir. Hüseyin Ağa'nın eşi Emine Hayriye Hanım'dır. İki çocukları olmuştur. Nevber Hanım ile Mehmet Nail Bey (1877- 1944). Mehmet Nail Bey de Osmanlı Donanması'na girmiş ve Deniz Kuvvetlerinde Deniz Güverte Binbaşılığı'ndan emekli olmuştur. Mehmet Nail Bey'in ilk eşi 1903 yılında Yüzbaşı iken evlendiği Fatma Zehra Hanım (1884 - 1930)'dır. Fatma Zehra Hanım, Deniz Yarbayı (Bahriye Kaymakamı) Osman Fevzi Bey ile Tevfika Hanım'ın kızıdır. Osman Fevzi Bey, Trabzon'lu olup ailesi Kadıoğulları namı ile maruftur. Mehmet Nail Bey'in ilk eşinden üç çocuğu olmuştur. 12 Ocak 1905'te Hüseyin Nihal (Atsız), 1 Mayıs 1910'da Ahmet Nejdet (Sançar) ve Aralık 1912'de Fatma Nezihe (Çiftçioğlu) dünyaya geldi. 1930 yılında ilk eşinin damar sertliğinden vefatı üzerine Mehmet Nail Bey, 1931 yılında yeniden evlenmiştir. İkinci eşinin adı da Fatma Zehra'dır. İkinci eşinden 1932 yılında Necla (Çiftçioğlu) adlı bir kızı olan Mehmet Nail Bey ikinci eşiyle geçinememiş ve iki yıl sonra ayrılmıştır. Nejdet Sançar'ın ağabeyidir, Yağmur Atsız ve Buğra Atsız'ın babasıdır. Tarihçi, Türkolog Rıza Nur'un manevi evladıdır. Hüseyin Nihâl Atsız, 12 Ocak 1905'te İstanbul'da doğdu. İlköğrenimini Kadıköy’deki çeşitli okullarda, orta öğrenimini Kadıköy ve İstanbul Sultanilerinde "(İstanbul Lisesi)" yaptı. Buradan mezun olunca Askerî Tıbbiye ye yazıldı. Atsız, 1922 yılında Askerî Tıbbiye'ye kaydolduğu çağlarda Türkçülük fikrinin etkisi altına girmeye başladı. Ziya Gökalp'in cenaze töreninin yapıldığı günün gecesi Türkçülük fikrine karşı olan öğrencilerle kavga ettiği okul yönetimi tarafından cezalandırıldı ve daha sonra aralarında birtakım sorunlar yaşanan Arap asıllı Bağdatlı Mesut Süreyya Efendi adlı bir mülazıma (teğmen) selam vermediği gerekçesiyle 3. sınıf talebesiyken 4 Mart 1925 tarihinde Askeri Tıbbiye'den atıldı. Bu olaydan sonra üç ay kadar Kabataş Erkek Lisesi'nde yardımcı öğretmenlik yapan Atsız, daha sonraları Deniz Yolları'nın Mahmut Şevket Paşa adlı vapurunda kâtip muavini olarak çalıştı ve bu vapurla İstanbul-Mersin arasında birkaç sefer yaptı. 1926 yılında İstanbul Dârülfünûnu'nun Edebiyat Fakültesi'nin Edebiyat Bölümüne ve İstanbul Dârülfünûnu'nun yatılı kısmı olan Yüksek Muallim Mektebi'ne kaydolan Atsız, bir hafta sonra askere çağrıldı ve askerliğini 28 Ekim 1926 ile 28 Temmuz 1927 tarihleri arasında İstanbul'da Taşkışla'da 5. piyade alayında er olarak yaptı. Ahmet Naci adlı arkadaşı ile birlikte hazırladığı "Anadolu'da Türklere Ait Yer İsimleri" adlı makalenin "Türkiyat Mecmuası"nın ikinci cildinde yayınlanması üzerine hocası Mehmet Fuad Köprülü'nün dikkatini çeken Atsız, 1930 yılında Edirneli Nazmî'nin divanı üzerinde mezuniyet çalışması yaptı ('Divân-ı Türkî-i Basit, Gramer ve Lügati', 1930, 111 s. Türkiyat Enstitüsü Mezuniyet Tezi, no 82). Aynı yıl Edebiyat Fakültesi'nden mezun oldu. Atsız'ın sınıf arkadaşları arasında Tahsin Banguoğlu, Ziya Karamuk, Orhan Şâik Gökyay, Pertev Nâilî Boratav, Nihad Sâmi Banarlı gibi isimler yer alıyordu. Mezuniyetinden sonra Edebiyat Fakültesi Dekanı olan hocası Prof. Dr. Mehmet Fuad Köprülü, Maarif Vekâleti’nde Atsız için girişimde bulunarak, Yüksek Muallim Mektebi'ni öğrenci olarak bitirdiği için, liselerde yapması gereken 8