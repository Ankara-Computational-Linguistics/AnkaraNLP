iki konser albümü yayımlanmasından sonra grup dağıldı. Grubun kurucusu Anatoly Krupnov 27 Şubat 1997'de kalp krizinden öldü. Krupnova'nın ölümünden sonra 2000 yılında Postalbüm kaydedildi. Bu albümdeki şarkılar Krupnov tarafından yazılmıştı. 1999 yılında Dmitry Borisenkova, Vladimir Ermakov ve Mikhail Svetlov tarafından grubu yeniden kuruldu. Çoğunlukla vokalistliğini ve şarkı sözü yazarlığını Borisenkov yapmaktadır. Güncel üyeler: Değişen üyeler: Mi majör keman konçertosu (Bach) Keman, Yaylı Çalgılar ve Sürekli bas için Mi Majör Konçerto BWV 1042, Johann Sebastian Bach'ın 1720-1732 yılları arasında Köthen'de yazdığı sanılan eseri. Eser üç bölümden oluşur: Birinci bölüm A - B - A formundadır ve oldukça geniş tutulmuştur. Daha çok klasik bir sonat havasında işlenmiştir. Temanın en önemli motifi üç notadan oluşur. Solo keman partisi ise hızlı geçişler, çift sesli partiler ve değişik çalım biçimleri ile işlenmiştir. İkinci bölüm do diyez minör tonunda sürekli bas partisinin çaldığı ve armonik varyasyonlarla işlediği bir motifin üzerine kemanın dokunaklı olarak sunduğu melodilerden oluşur. Bach'ın yazdığı en duygusal bölümlerden birisi olarak anılır. Üçüncü bölüm A-B-A-C-A-D-A (Rondo) formundadır. Dans havasında ve orta hızlı bir tempoda çalınır. Her tutti arasında keman farklı sololar sunar ve küçük bir kadanstan sonra rondo teması tekrar çalınır. Bölüm başladığı gibi dans havasında sona erer. Re Majör Klavsen konçertosu BWV 1054 (J. S. Bach), Mi Majör keman konçertosunun daha sonradan G.P.Telemann derneği konserleri için J. S. Bach tarafından yapılmış bir yeniden düzenlemesidir. 24. Uluslararası İstanbul Film Festivali'nde gösterilen filmler 24. Uluslararası İstanbul Film Festivali'nde gösterilen filmler Aşağıdaki listede 2 Nisan - 17 Nisan 2005 tarihleri arasında düzenlenen 24. Uluslararası İstanbul Film Festivali'nde gösterime sunulan filmlerin tamamı yer almaktadır. Vladimir Antonov-Ovseyenko Vladimir Aleksandroviç Antonov-Ovseyenko (Rusçası: Владимир Александрович Антонов-Овсеенко) (9 Mart 1883 – 10 Şubat 1939) Bolşevik lider ve Sovyet diplomat. Chernigov’da bir subay ailesinin çocuğu olarak dünyaya geldi. 1903 yılında Rusya Sosyal Demokrat İşçi Partisi RSDİP Menşevik kanadına girdi. 1905 Devrimi süresince Polonya ve Kırım’da devrimci faaliyetlerde bulundu. Çarlık polisi tarafından tutuklandı ve Sibirya’da yirmi yıl sürgün cezasına çarptırıldı. 1910 yılında Sibirya’dan kaçtı ve Paris’e geçti. I. Dünya Savaşının çıkmasını eleştirdi. 1917 Şubat Devrimi ile Çarlık rejiminin devrilmesiyle beraber Rusya’ya döndü ve Enternasyonalistler ile birlikte Bolşeviklere katıldı. Ekim Devrimi sırasında iktidarın fiilen alınmasında bizzat yer aldı. Kışlık Sarayın ele geçirilmesinden sonra Geçici Hükümet üyelerini tutukladı. Sovyet iktidarının ik hükûmeti olan Sovnarkom’da Savaş Halk Komiseri olarak yer aldı. Ayrıca Kızılordu’da önemli bir göreve sahipti. Aralık 1917’de Ukrayna Cephesindeki Kızılordu birliklerinin komutanı olarak atanır. Bu görev sırasında Harkov’u alır. 1918-19 yılları arasında Ukrayna milliyetçilerini ve Beyaz Ordularını yenecek ve Ukrayna Sovyet Sosyalist Cumhuriyetini ilan edecektir. Ayrıca iç savaş sırasında çıkan en büyük köylü ayaklanmalarından olan Tambov Ayaklanmasını Mihail Tuhaçevski ile beraber bastırır. Sovyetler Birliğinin kurulmasından sonra çeşitli diplomatik görevlerde bulunur. Çekoslovakya (1924), Litvanya (1928) ve Polonya (1930) elçilik görevlerinden sonra 1934 yılında Sovyetler Birliği Baş Savcısı olarak atanır. İspanya İç Savaşı sırasında Cumhuriyetçi yönetim ile Sovyet temsilcisi olarak temas kuracak ve Barselona’da görev yapacaktır. Cumhuriyetçi silahlı kuvvetlere askeri danışmanlık yapacaktır.1937 yılında görevden geri çağrılacak ve Eylül 1937’de Sovyetler Birliği Adalet Halk Komiseri olarak atancaktır. 1920’li yıllarda Leon Troçki ile yakın ilişkileri olan Antonov-Ovseyenko NKVD tarafından 13 Ekim 1937 günü Büyük Temizlik tasfiye harekâtı kapsamında tutuklanır. Troçkist bir "karşı-devrimci" örgüte mensup olmak suçuyla yargılanır ve suçlu bulunur. 8 Şubat 1938’de suçlu bulunur ve ertesi yıl kurşuna dizilerek idam edilir. 1956 yılında itibarı iade edilecektir. 2000 Yaz OlimpiyatlarÄ±'nda halter - Erkekler 69 kg Erkeklerin 69 kg'daki halter müsabakası üçüncü sıradaki yarışmaları olup, haltercilerin vücut ağırlıkları en fazla 69 kilogram olarak belirlendi. Müsabaka 20 Eylül 2000 tarihinde Sidney Kongre ve Sergi Merkezi'nde yapıldı. Her bir haltercinin koparma ve silkme dallarında üçer kaldırış yapma hakları vardı. Haltercilerin bu iki daldaki en iyi kaldırışlarının toplamı onların final sıralamasındaki yerini belirledi. Kuunkuiskaajat Kuunkuiskaajat Fin Grup 2010 Eurovision Şarkı Yarışması'nda ülkesini "Työlki ellää" adlı şarkıyla temsil etmiştir. Kuunkuiskaajat, Eurovision 2010'da iki yarı finalden birincisinde yarışmış; fakat finale katılmayı başaramamıştır.Yarı finalde sadece jüri oylarının yeterli olmaması nedeniyle finale geçmeye hak kazanamamıştır. Zeitgeist Zeitgeist, bir çağın düşünce ve duygu biçimidir. Bu kavram belirli bir dönemin özelliğini göstermekte, daha doğrusu bu özelliği gözümüzde canlandırmayı denemektedir. Almanca bir kelime olan Zeitgeist birçok dilde de aynen kullanılmaktadır. Bu kavramın yaratıcısı olarak, ilk defa 1769 yılında Riga'da yayınlanan "Güzel Bilim ve Sanat Üzerine, Yeni Yazılara Göre, Eleştirel Ormanlar veya Yansımalar" (Kritische Wälder oder Betrachtungen, die Wissenschaft und Kunst des Schönen betreffend, nach Maßgabe neuerer Schriften) başlıklı yazısında "Zeitgeist"’den bahseden, şair ve filozof Johann Gottfried Herder kabul edilir. Bu çalışmada Herder, dilbilimci Christian Adolph Klotz ve 1760 yılında Altenburg’da yayınlanan yazısı "genius seculi"‘ye karşı bir polemik yaratmıştır. Zeitgeist deyimi, Fransız Devrimi'nden sonra popüler hale gelmiştir. Työlki ellää Työlki ellää, () Kuunkuiskaajat tarafından seslendirilen ve Finlandiya'yı temsil eden Eurovision 2010 şarkısıdır. Şarkının söz yazarı ise Timo Kiiskinen'dir. Uyanış (şarkı) Uyanış, Işın Karaca'nın 2009 yılında çıkan Uyanış albümünün ikinci klip şarkısıdır. Albümün çıkış şarkısı olarak seçilmiş ve 24 Nisan 2009 tarihinde radyolara gönderilmiştir. Şarkı Powertürk gibi bazı radyoların listelerine girmiştir. Ancak yazın gelmesiyle daha hareketli olan Bilmece'ye klip çekilerek çıkış parçası olmuştur. Şarkının sözleri Işın Karaca ve Zeki Güner'e, müziği ise Işın Karaca'yla beraber Erdem Yörük'e aittir. Düzenlemesi Erim Ardal tarafından yapılmıştır. Şarkı, Uyanış albümü yayınlanmadan önce Işın Karaca'nın blog'unda sözleri "Yangın Yeminler" adıyla yayımlanmıştır. Şarkının sözlerinde Uyanış kelimesi geçmemektedir, şarkı albümün genel konseptini yansıttığı için bu ad seçilmiştir. Şarkıya Ocak 2010 tarihinde klip çekildi. Yönetmenliğini Sedat Doğan ve Cem Başeskioğlu , sanat yönetmeliğini Sedat Doğan, görüntü yönetmenliğini ise Gökhan Atılmış üstlenmiştir. Şarkının klibi ilk olarak TRT Müzik'te 3 Şubat 2010'da yayınlanan Enbeğenilen programında gösterilmiştir. 4 Şubat'ta Karaca'nın resmi Facebook sayfasında yayınlanmış, 5 Şubat'ta ise diğer televizyonlarda gösterilmeye başlanmıştır. Kebele FK Kabala Futbol Kulübü (Azerice: "Qəbələ Peşəkar Futbol Klubu"), Kebele şehri merkezli Azeri futbol kulübü. Azerbaycan Premyer Ligası'nda mücadele etmektedir. Kulüp ""Göy Göl"" adı altında 3 Temmuz 1995'te Göygöl şehrinde kurulmuştur. Sonradan kulüp 2006 yılında Kabala'ya taşınmıştır. Metin Metin, Arapça'ya mensup bir kelime olup, "mtn" köklerinden türemiş, 'yazı parçası, yazıyı oluşturan unsurların her bir bölümü' olarak tanımlanmıştır. Ayrıca Türk Dil Kurumunun resmi internet sayfasında da konu hakkında metin sözcüğü ile ilgili; Bilgiye ulaşmanın hem çok kolay hem de çok zor olduğu şu son zamanlarda, insanların bilgi ihtiyacını karşılamak için ille de basılı kaynaklara yönelmelerini beklemek oldukça yanlış bir düşünce biçimidir. Bilgi patlaması teriminin tam anlamıyla karşıladığı bu bilgi çokluğu içerisindeki karmaşa, bilgiye olan talebin büyüklüğünü anlatmakla beraber; doğru bilgiye ulaşmanın zorluğunu da belirtmiş oluyor. Günlük hayatta yapmış olduğumuz gazete,kitap,magazin okuma, radyo dinleme, televizyon ya da film izleme, bilgisayar kullanma gibi hareketler bilgiye ulaşmak için kullandığımız yollardır. Her şeyin bu kadar çok ve çabuk değişti bir zaman diliminde, bilgiye ulaşmak için en önemli araçlardan birisi olarak tanımladığımız, bilgiye dayalı belgenin ham maddesi metinin ulaşım ve kullanım yollarının değişmemesini beklemek eksik bir düşüncedir. İnternet üzerindeki bilginin kolay ulaşımlı ve esnek bir bağlantı paylaşımını sağlamak olarak tanımlayabileceğimiz hypertext kelimesi yazılı metnin eski lineer kısıtlarının aşılması anlamına gelir. Hipertekst belgeler birer iletişim araçlarıdır. Bu iletişim aracı kullanım ve karakter özelliği olarak iki bölümde incelenebilir. Dinamik İletişim ve Statik İletişim. Dinamik İletişim'e ait belgeler kısa ömürlüdür ve tekrar edilebilirliği olmayan enstantane bir özellik taşır. Web sayfaları, telefon, televizyon, radyo bu tanımlama için bazı örneklerdir. İkinci çeşidi ise Statik İletişimdir. Statik İletişime ait belgeler ise kalıcı, tekrar edilebilir ve süreklilik arz eder. Yazılı, basılı, kayıt altına alınmış her türlü bilginin yer aldığı iletişim araçları bu grup içinde düşünülür. Haberin ya da bilginin anlaşılmaması durumunda geriye dönülebilindiği gibi, alıcının yorulması halinde dinlenmesi ve bıraktığı yerden devam etmesi mümkündür. Statik belgelere dayalı hipertekstlerin içindeki bilgilerin çapraz bağlantı koleksiyonlarıyla kullanılabilir olmasıdır. Bu terimi ilk kullanan kişi olan Ted Nelson hipertekst için 'yazmanın en genel biçimi' ifadesini kullanmıştır. Doğal yollar dışında çeşitli işlemlerden geçirerek bilgisayar tabanlı dijital çerçevede bilginin sunulması işine denir. Bunun ilk örneği mikrofilmlerdir. 25. Uluslararası İstanbul Film Festivali'nde gösterilen filmler 25. Uluslararası İstanbul Film Festivali'nde gösterilen filmler Aşağıdaki listede 1 Nisan - 16 Nisan 2006 tarihleri arasında düzenlenen 25. Uluslararası İstanbul Film Festivali'nde gösterime sunulan filmlerin tamamı yer almaktadır. Varkaus HavalimanÄ± Varkaus Havalimanı (Fince: Varkauden lentoasema) (IATA: VRK, ICAO:EFVR), Finlandiya'nın Joroinen kentindedir. Havalimanı asıl olarak Varkaus kenti ve çevresine hizmet vermektedir. Cem Sinan VergÃ¼l Cem Sinan Vergül (d. 25 Ekim 1978, Kars), Türk antrenör ve eski futbolcudur. Futbola 1994 yılında Kocaelispor takımında başlamıştır. 4 sene pafta oynadıktan sonra 1998 yılında A takıma geçmiş ve ilk profesyonel maçına 25 Ekim 1998 tarihinde Kâmil Ocak Stadyumunda Gaziantepspor'a karşı oynanan maçın 65. dakikasında Evren Nuri Turhan'ın yerine oyuna girerek çıkmıştır. İlk golünü ise 5 Subat 2000 tarihinde İsmetpaşa Stadyumunda Fenerbahçe'ye karşı oynanan maçın 54. dakikasında Rüştü Reçber'in koruduğu kaleye atmıştır. 2002-03 sezonunun sonuna kadar takımı ile birlikte Süper Lig'de mücadele etmiş ve 2003-04, 2004-05 sezonlarında yine Kocaelispor forması ile 1. Lig'de mücadele etmiştir. 2004-05 sezonu sonunda sözleşmesi bitmiş ve bonservisi elinde olarak serbest kalmıştır. 6 sezonda toplamda 149 maça çıkmış ve 5 gol atmıştır. Bu dönemde bir Türkiye Kupası şampiyonluğu bulunmaktadır. 2005-06 sezonu öncesi Süper Lig ekiplerinden MKE Ankaragücü ile sözleşme imzalamıştır. Hazırlık kampı sonunda 29 Ağustos 2005 tarihinde sözleşmesini feshetmiştir. Ankaragücü'nden ayrılmasından sonra 1. Lig ekiplerinden Antalyaspor ile 1 yıllık sözleşme imzalamıştır. 2005-06 sezonunda Antalyaspor ligi ikinci tamamlayarak Süper lig'e yükselmiş Cem Sinan'da 23 maçta takımının formasını giymiştir. Sezon sonunda sözleşmesi bittiğinden takımından ayrılmıştır. 2006-07 sezonu başında eski takımı Kocaelispor'a geri dönmüştür. 2006-07 ve 2007-08 sezonlarında 1. Ligde 40 kez takımının formasını giymiş ve 2007-08 sezonu sonunda Kocaelispor ile şampiyonluk sevinci yaşamıştır. 2008-09 sezonu başında Giresunspor'a transfer olmuştur. Giresunspor'da sadece yarım sezon kalmış ve 4 maça çıkmıştır. Devre arasında sözleşmesini fesh etmiştir. 2008-09 sezonu devre arasında 2. kez eski takımına geri dönmüştür. toplamda 2,5 sezon takımda kalmış ve 58 maçta takımda yer almıştır. 2010-11 sezonu sonunda Kocaelispor'dan ayrılmış ve toplamda 207 kez takımının forması giyerek Kocaelispor'da en çok forma giyen oyunculardan biri olmuştur. Kocaelispor'un fesh edilip tüm futbolcuların o zamanki adıyla Kocaeli FK'ya geçiş sürecinde Cem Sinan'da Körfez FK'ya transfer olmuştur. Körfez Fk forması altında 1 sezon geçiren Cem Sinan 14 maçta takımının formasını giymiş ve aktif futbol yaşantısını sonlandırmıştır. Aktif futbolculuk yaşantısına son veren Cem Sinan Ekim 2012'de Euro B antrenör kursuna katıldı ve antrenörlük yaşantısına ilk adımı atmış oldu. Cem Sinan ilk antrenörlük deneyimine 2013-14 sezonunun başında Ali Asım Balkaya'nın yardımcısı olarak Derincespor'da başladı. 2014-15 sezonu itibarı ile görevinden istifa etti. 2015 yılının Ağustos ayında TED Kolejinin yeni kurulacak futbol branşının genel koordinatörlüğüne getirildi. Priştineli Mesihi Priştineli klasik dönem Türk şairi. Döneminde Osmanlı Devleti’nin önemli Balkan şehirlerinden biri olan Priştine’de 15. yüzyılda doğmuştur. Mesihî, şuara tezkirelerinin tümünde Priştineli olarak kayıtlıdır. Çocukluk ve gençlik yıllarını Balkanlar’da geçirmiştir. Kendisi Arapça ve Farsçayı şiir yazabilecek derecede iyi bilen bir şairdir. Prizrenli olduğunu ileri sürülen Şem’î ve Zatî gibi, döneminin ünlü şairleriyle de ilişki içinde bulunduğu belirtilmiştir. Rumeli Beylerbeyi iken kendisini himayesi altına alan Hadım Ali Paşa’nın Şahkulu İsyanı’nda şehit edilmesinden sonra, aslında Ahmet Paşa, Necati ve Zati ile birlikte klâsik Türk şiirinin kurucularından sayılan Mesihî’nin dünyası değişir. Bu olay sonrasında Mesihî yoksulluk içinde yaşamaya başlar. İçine düştüğü vahim durumun etkisi altında Hadım Ali Paşa’ya, en değerli şiirlerinden biri olduğu ileri sürülen bir mersiye yazar. Kendisine Bosna’da verilen küçük bir tımarla ömrünü tamamlayan Priştineli Mesihî, 1512 yılında, orada ölmüştür. Ahmed Paşa’nın, hakkında, "Rum’da şiirin kâşanesini kurduğunu” dediği ileri sürülen Mesihî’nin üç eserinden biri olan, İran edebiyatında "şehr-âşub" adıyla da bilinen, mesnevi biçiminde yazılan, şehrin güzel delikanlılarını anlatan Şehrengiz, edebî tür olarak Osmanlı'ya bu şair tarafından taşınmıştır ve nazirelerle yayılan tür kısa zamanda popüler hale gelmiştir. İran şehrengizlerinden farklılık gösteren bu eser Edirne için yazılmıştır. Şehrengiz sade dille yazılmış ve Türkçe kelimeler sıkça kullanılmıştır. Mesihî divanının en karakteristik örneği kabul edilen “Bahariyye” kasidesi, 1774 yılında Sir William Jones tarafından yayımlanan “Asya Şiiri Antolojisi”ne alınan tek Türk şiiridir. Clayton Stanley Clayton Iona Stanley (d. 20 Ocak 1978, Honolulu) Amerikalı voleybolcu. Annesi, babası ve dedesi de voleybolcuydu. Voleybola on yedi yaşında başladı. Ulusal takım formasını ilk kez 2000 yılında giydi. 2008 yılı Clayton Stanley için voleybol kariyerinin zirvesine çıktığı yıl oldu. Önce Dinamo Tattransgaz formasıyla Avrupa Şampiyonlar Ligi şampiyonluğuna ulaştı. Daha sonra ulusal takım formasıyla 2008 Dünya Ligi ve 2008 Pekin Olimpiyat Oyunları şampiyonluğu sevinci yaşadı. Ayrıca Pekin Olimpiyat Oyunları’nda “en skorer”, “en iyi servis” ve “en değerli oyuncu” ödüllerinin de sahibi oldu. Oyuncu 2006-2010 yıllları arası Zenit Kazan forması giydi, 2010'da Ural Ufa'ya transfer oldu. Romanesk Romanesk (İngilizce: "Romanesque"), sözcük anlamıyla "Roma soyundan gelen", "Romalılardan gelen" anlamlarında bir önaddır. Genellikle "Roma tarzından gelen" anlamında kullanılır. Romanesk ÅŸu anlamlar gelebilir: Andrija Gerić Andrija Gerić (d. 24 Ocak 1977-Novi Sad) Sırp voleybolcu. İlk kulübü OK Vojvodina’ydı. İlk milli maçına 1995 yılında Yugoslavya formasıyla çıktı. Yugoslavya formasıyla 2000 Sidney Olimpiyat Oyunları’da ve 2001 Avrupa Şampiyonası’nda şampiyonluk yaşadı. Lube Banca Macerata formasıyla da 2002 yılında Avrupa Şampiyonlar Ligi şampiyonluğuna, 2005 ve 2006 yıllarında CEV Kupası şampiyonluğuna ulaştı. Yugoslavya formasıyla 1996 Atlanta Olimpiyat Oyunlar’ında, 2000 Sidney Olimpiyat Oyunları’nda ve 2001 World Grand Champions Cup’ta “en iyi blok; Sırbistan-Karadağ formasıyla 2003 Dünya Ligi’nda “en iyi blok” ve “en iyi servis”, 2003 Dünya Kupası’nda “en iyi blok” ödüllerinin sahibi oldu. Voleybol kariyerini halen İtalyan Latina Volley kulübünde sürdürüyor.2010-2011 sezonundan itibaren Fenerbahçe Erkek Voleybol takımında mücadele edecektir. Spoon Spoon Austin, Texas merkezli Amerikalı indie rock grubu. Grup Britt Daniel (vokal, gitar); Jim Eno (davul); Rob Pope (bas) ve Eric Harvey (klavye, gitar, vurma, geri vokal)'den oluşmaktadır. 31 Ocak 2010 Tarihli Spoon (band) adlı İngilizce Vikipedi maddesi Pardus 2009.1 Anthropoides virgo Pardus 2009.1 Anthropoides virgo (Telli Turna); 15 Ocak 2010 tarihinde yayınlandı. Bu sürüm Pardus 2009 sürümünden sonra yayınlanan güncellemeleri içermektedir. Bir takım yeniliklere sahiptir. Pardus sürüm adı politikası doğrultusunda bu sürüme, Anadolu'da yaşam alanı oldukça daralmış olan bir kuş türünün (Telli Turna) Latince ismi verilmiştir. Pardus 2009.1 sürümüyle birlikte, KDE 4.x.x kullanan ve ext4 dosya sistemi desteği olan bir Pardus Çalışan CD 'si indirilebilir durumda. Temel Teknolojiler; Pardus'un temelini oluşturan ÇOMAR'ın yapısındaki geliştirmeler sayesinde, Pardus artık birçok yeni teknolojileri desteklemektedir. Ağ Plazma Programcığı; Bağlanılan ağı, hızlıca değiştirilebilen, önceden tanımlanmış ağlara otomatik bağlanma özelliğiyle dikkat çeken araç kurulu geliyor. Servis Plazma Programcığı; Sistem servislerini yönetme ve durumlarını takip etmeye yarayan bu araç Pardus 2009.1'de kurulu olarak geliyor. Paket yöneticisi; Paket yöneticisi geliştirilen önbellek sistemi sayesinde çok daha hızlı çalışıyor. Delta özelliği sayesinde özellikle güncellemelerde daha az ağ trafiği kullanılıyor. Yalı ve Pisi; Yalı ve pisi'de yapılan geliştirmeler sayesinde, Pardus'u ortalama bir bilgisayara 15 dakikada kurabiliyorsunuz. Milky ismiyle anılan yaklaşık 1000 simgeden oluşan simge seti, Pardus 2009.1 'de varsayılan simge seti olarak geliyor. Çeşitli doğa fotoğrafları ve 3 Boyutlu resimlerde arka plan olarak ayarlanmak için kullanıcılarını bekliyor. Pardus 2009.1 sürümüyle KDE 4.2.x sürümünden, KDE 4.3.4 sürümüne geçiş yapıldı. KDE 4.3 birçok yenilik içeriyor. Örneğin; Artık masaüstündeki bir klasörün üstüne farenizi getirdiğinizde küçük bir pencere içinde bu klasörün içeriğini görebiliyorsunuz. SC Rot-WeiÃŸ Oberhausen Rot-Weiß Oberhausen, Almanya'nın Kuzey Ren-Vestfalya eyaletinin Oberhausen kentinde kurulmuş bir spor kulübü. Aralık 1904'te "Oberhausener SV" adıyla kurulan takımın adı sırasıyla Oberhausener TV 1873" ve "SpVgg 1904 Oberhausen-Styrum" olarak değiştirildi. 1934 yılında ise "Rot-Weiß Oberhausen" adını aldı. "24 Temmuz 2016." itibarıyla Cartoon Network (Avrupa) "Cartoon Network'ün dünya çapındaki kanalları için bakınız"'. Cartoon Network (Avrupa) Avrupa, Afrika, Asya'yÄ± kaplar. Polonya, Türkiye, Portekiz, Bulgaristan, Rusya, Çek Cumhuriyeti, Slovakya, Romanya, Makedonya, Balkan Ülkeleri, Beyaz Rusya, Ukrayna, Moldova, Slovenya, İskandinav Ülkeleri, Asya ve Avrupa'yı kapsar..Yeni logoya tek geçmeyen Avusturya kalmıştı ama oda 1 Ekimde yeni formata geçmiştir ve şu an Avrupada yeni logoya geçmeyen ülke kalmamıştır. Ayrıca, Cartoon Network Türkiye sitesi, Cartoon Network Europe listesine 13.03.2013 tarihine kadar dahil değildi. Ancak bu tarihten itibaren tekrar Avrupa'ya dahil edilmiştir. Onsen , Japon dilinde ılıca anlamındaki sözcük. Ancak terim genellikle ılıca ve çevresindeki tesisleri (kaplıcayı) anlatmak için kullanılır. Onsen, Japon geleneklerine göre yararlanılan bir çeşit kaplıcadır. Türkçe olarak Japon kaplıcası da denir. Volkanik olarak çok etkin bir ülke olan Japonya'da ülkenin birçok yerine yayılmış olarak çokça onsen bulunmaktadır. Onsenler önceden geleneksel halk hamamları olarak kullanılmıştır. Günümüzde ise Japonya iç (yerel) turizminin temel taşlarından biridir. Japon kaplıcalarında, onsen geyşası denen kadınlar çalışır. Onsenlerin birçok çeşidi vardır. Açık veya kapalı olanları bulunur. Ya belediye tarafından ya da özel işletmelerce bir otelin parçası veya pansiyon olarak işletilirler. Japon iç turizminde önemli bir yere sahiplerdir. Sıklıkla kırsal alanlarda bulunmalarına rağmen, büyük kentlerde olanları da vardır. Japon ailelerin veya iş gruplarının şehirden yaşamından uzaklaşmak ve dinlenmek amaçlı gittiği yerlerdir. Japon ulusal kanalları sıkça yerel kaplıcalarla (onsenlerle) ilgili özel programlar yayımlarlar. Haritalarda onsenler ♨, 湯 ya da ゆ sembolleriyle gösterilirler. Boru tesisatÄ± Boru tesisatı, özellikle endüstriyel alanda gaz ya da likit akışkanların sistemli bir şekilde döşenmiş borular aracılığıyla nakledilmesi için düzenlenmiş boru hattı ya da hatlarına verilen addır. Tesisat, ağaç, fiberglas, cam, çelik, alüminyum, plastik ya da betondan mamül borulardan oluşabilir. Nakledilenin cinsine göre tesisat çeşitli vana ve düzenleyicilerle kontrol edilebilir. Akış düzeni, basınç, derece bu düzenlemelerden bazılarıdır. Tesisat tasarımı, özellikle endüstriyel sistemlerin performansını belirleyen en önemli etkenlerdendir. Tasarım genellikle AutoCAD gibi bir bilgisayar yazılımı kullanılarak yapılmaktadır. Bazı transfer edilecek akışkanların niteliği gereği tehlike riskinin fazla oluşu tesisatın yangın önleyici mekanizmalarla bütünlük taşımasını gerektirmektedir. Roma hamamı Roma hamamı (Latince: "Thermae"), Roma İmparatorluğu'ndaki halk hamamıdır. Romalılar yıkanmak istediklerine bu hamamlara gider ve temizlenirlerdi. Çoğu Roma kentinde bulunur ve kamuya açık yıkanma ve sosyalleşme merkezi olarak işlev görürdü. Roma hamamlarında kullanılan su genellikle su kemerleri yardımıyla su kaynağından hamama taşınmıştır. Romalılar için bu hamamlar günlük yaşamın önemli bir parçasıydı. Her gün gidilir, birkaç saat kalınırdı. Varsıl Romalılar yanlarında kendilerine hizmet etmeleri için kölelerle gelirlerdi. Getirilen köleler genellikle havlu ve içecek taşıma görevlerini üstlenirlerdi. Roma hamamlarında yıkanılmadan önce spor çalışması yapılırdı. Koşma, ağırlık kaldırma ve güreş bunlara örnek olarak verilebilir. Çalışmalardan sonra hizmetliler efendilerini yağa bularlar ve daha sonra yağı bir tahta ya da kemik yardımıyla sıyırırlardı. Bu şekilde büyük kirden arınılırdı. Roma hamamları saray veya kalelerin de içinde bulunabilmekteydi. Romalılar bunlar için de aynı adı ("Thermae") kullanmaktaydılar. Hamamların tasarımından Vitruvius'un De architectura'sında çokça söz edilmiştir. Puglia Puglia, İtalya Anayasası ile kısmi bölgesel özerklik verilmiş 20 bölgesinden birisidir. Puglia "Mezzogiorno" olarak da bilinen Güney İtalya coğrafi bölgesindedir. Doğuda Adriyatik denizi, kuzeybatıda Fortone ırmağı, güneyde Otrano boğazı ve Taranto körfeziyle sınırlı olan Puglia bölgesinin yüzölçümü 19.347 km², nüfusu yaklaşık 6.000.000 kişidir. Puglia'nin merkezi Bari sehridir. Büyük bölümü ovalarla kaplı olan, ama kuzey kesiminde Gargano ve Apennin dağlarının yükseldiği Puglia'da, başlıca gelir kaynağı tarımdır. Balıkçılık ve sanayi (petrokimya sanayisi, plastik maddeler yapımı, gübre ve şarap fabrikaları vb.) de gelişmektedir. Tarihi boyunca Romalılar, Gotlar, Lombardlar, Bizanslılar, Sicilya Krallığı tarafından istila edilen bölge, 1860'ta birleşik İtalya'ya katılmıştır. Puglia beş ile ve bir metropol şehre ayrılmıştır. Puglia bölgesinde nüfusu 50.000 kişiden fazla olan şehirler şunlardir: Minneapolis Moline TÃ¼rk Minneapolis Moline Türk Traktör ve Ziraat Makineleri A.Ş. , 4 Mart 1955 yılında Türkiye Cumhuriyeti Ziraat Bankası ile Amerikan Minneapolis Moline Firması işbirliğiyle Ankara Atatürk Orman Çiftliği içinde ayrılan arazi üzerinde kurulan şirkettir. Başlangıçta Marshall Yardımı ile ABD'nden ithal edilen traktörler yoğun ilgi üzerine Türkiye'de montajına başlanmıştır.Bu adla, Türkiye'de monte edilen ilk traktörü dönemin başbakanı Adnan Menderes'e hediye edilmiştir. Bu fabrika, hala aynı yerde ama şimdi Koç Holding'e bağlı olarak Türk Traktör adıyla, farklı lisanslarla üretimine devam etmektedir. Nevtron Nevtron, ilk Türk radyo markası. 1951 yılında Nevhiz Işıl tarafından fabrikası kurulmuştur. 1971 yılında Türkiye'ye televizyonun gelmesi ile nevtron marka siyah-beyaz televizyon imalatına başlandı.Alman Saba firmasıyla anlaşılarak Saba televizyonlarının üretimini gerçekleştirmişlerdir. 1983 yılında da Siemens firması ile ortaklaşa renkli televizyon üretimine başlanmıştır. Ağası Memmedov Ağası Memmedov (, 1 Haziran 1980, Bakü), Azerbaycanlı boksör. Türkiye adına yarışmalara Agasi Ağagüloğlu adıyla katılmıştır. Sporcu 1.69 m boyunda ve 54 kg'dir. 1998 yılında Fenerbahçe'ye transfer oldu ve 1998 ve 2000 yıllarında Türkiye birinciliği kazandı. Bu takımın 1998 yılında Türkiye Kulüplerarası Boks Şampiyonası'nda şampiyon olmasında ve 54 kiloda kazandığı altın madalya ile Ukrayna'da düzenlenen Avrupa Şampiyon Kulüpler Kupası'nda ikinciliğe ulaşmasında pay sahibi oldu . Tereus Yunan mitolojisinde Tereus (Τηρεύς) Trakya kralıdır. Ares'in oğlu Tereus, Procne ile evlidir ve Itys adında bir oğlu vardır. Tereus karısının kız kardeşi Atina prensesi Philomela'yı arzulamaktadır. Tereus bir gün Philomela’yı onunla birlikte olmaya zorlar ve bunu kimseye anlatmaması için onun dilini keser. Tereus karısına kız kardeşinin öldüğünü söyler. Ancak Philomela Tereus’un suçunu anlatan bir dokuma dokuyarak bunu gizlice Procne'ye gönderir. Kocasının suçunu öğrenen Procne intikam için oğulları Itys’i öldürür ve yemek olarak kocasına sunar. Tereus oğlunun başını tabakta görünce kız kardeşleri öldürmek için kılıcına sarılır ancak Tanrılar Tereus’u ibibik kuşuna, Procne’yi bülbüle ve Philomela’yı kırlangıça çevirir. Bülbül olan Procne sürekli cıvıldıyarak oğlunu kaybedişini anlatır. Kırlangıç olan Philomela ise dili olmadığı için cıvıldıyamaz. Bu efsane Ovidius "Metamorfoz" adlı kitabının altıncı cildinde anlatılmıştır. Anatoli Krupnov Anatoli Germanoviç Krupnov (d. 24 Mart 1965; Moskova, SSCB - ö. 27 Şubat 1997; Moskova, Rusya), Rus bas gitarist, söz yazarı, vokalist, Black Obelisk grubu kurucusu ve lideri. Anatoli Krupnov 1965 yılında Moskova'da doğdu. Lise yıllarında müzik okulunda keman eğitimi aldı. O yıllarda düğünler, restoranlar gibi yerlerde gitar çaldı. Yüksekokuldaki 3.ncü yılında sonra okuldan atılınca, bas gitar ile daha büyük işler peşinden koştu. Deep Purple, Nazareth, AC/DC, Queen, Genesis, Yes, Jethro Tull gibi grupları 70'lerde dinleyerek büyüyen Anatoli Krupnov 'un şarkıları üzerine etkisi büyüktü. Çocuk parkı Çocuk parkı, çocuk bahçesi, oyun parkı, oyun bahçesi veya oyun alanı; çocukların oynaması için tasarlanmış bir parktır. Genellikle açık alanda bulunmakla birlikte kapalı alanda da bulunabilir. Çocuk bahçelerinde en çok bulunan oyuncaklar; kaydırak, tahterevalli (halk ağzında çöğüncek) ve salıncaktır. Ayrıca çeşitli küçük boyutlu jimnastik aletleri, zincir merdivenler, ip köprüler ve labirentler de bulunabilir. Oyun alanları, çocukların düşmeleriyle gelebilecek zararı en aza indirmek için; genellikle bir kum havuzunun içinde bulunur. Bu havuz oyuncaklarca kaplanan alandan daha geniştir. Çocuk parkları çocukların bedensel ve zihinsel gelişimine katkı sağlar, onların yaratıcılıklarını geliştirir; onları sosyalleştirir ve eğlendirir. Çoğunlukla kamuya açık olmakla birlikte, çocuk bahçeleri özel mülk de olabilir. Kent parklarında ve devlet okullarında bulunan oyun parkları halka açık parklara örnektir. Restoran, otel, özel kreşler vb. yerlerde bulunanlar da kamuya açık olmayabilir. Çocuk parklarının yanında veya yakınında çoğu zaman çeşitli spor veya eğlence alanları bulunur. Futbol, basketbol sahaları, kaykayla kaymak için alan vb. bunlara örnektir. Oyun alanı Oyun alanı şu anlamlara gelebilir: Sabri Ãœlker Sabri Ülker (d. 1920, Kırım - ö. 12 Haziran 2012, İstanbul), Türk sanayici ve iş adamı. 1953 yılında, Sabri ve abisi Asım ”Berksan” soyadını bırakıp, soyadlarını “Ülker” olarak değiştirmiştir. 22 Şubat 1944’te ağabeyi Asım Ülker ile birlikte İstanbul-Eminönü Nohutçu Han’da Ülker Bisküvi A.Ş.’yi kurmuştur. İlk Türk sanayicilerinden biri olan Sabri Ülker, “Bisküvici Dede” olarak da tanınmaktadır. Sabri Ülker 2009 yılında Sabri Ülker Gıda Araştırmaları Enstitüsü Vakfı' nı kurmuştur. 11 yıldır faaliyette olan vakıf bağımsız bilim kurulu tarafından desteklenmekte ve milyonlarca insana ulaşmaktadır. Sabri Ülker, sanayici kimliğiyle Türkiye ekonomisine sunduğu katkıların yanı sıra toplumsal gelişmeye katkı sağlayacak projelere de öncülük etmiştir. Özellikle eğitim ve çevre odaklı girişimleri destekleyen Sabri Ülker, TEMA Vakfı’nın da kurucuları arasında yer almaktadır. Asım Ülker 1979 yılında çocukları Selçuk ve Faruk Berksan ile birlikte yeniden Berksan soyadını aldı. 1987 yılında ağabeyi Asım, Ülker’deki yüzde 50 hissesini kardeşi Sabri Ülker’e devrederek ayrıldı ve Kar Gıda'yı kurdu. Sabri Ülker, Kırım’da 1920 yılında doğdu. Çocukluğu Kırım’da geçen Sabri Ülker’in ailesi, Ekim Devrimi'nin etkisiyle yaşanan sıkıntılara dayanamayarak 1929 yılında İstanbul’a göç etti. 9 yaşında İstanbul’a gelen Ülker, Kadırga İlkokulu’na kaydoldu. İlkokuldan sonra eğitimine İstanbul Erkek Lisesi'nde devam etti. Orta okul ikinci sınıfta ise, parasız yatılı sınavını kazanarak Bilecik Lisesi'ne gitti. Ortaokulu Bilecik'te, liseyi Kütahya'da okudu. 2. Dünya Savaşı yıllarında kazandığı Sultanahmet İktisadi ve Ticari İlimler Mekteb-i Âlisi'nde yükseköğrenimini tamamladı. 1944 yılında Eminönü'ndeki Nohutçu Han'da küçük bir bisküvi atölyesi satın aldı. Ağabeyi Asım Ülker ve üç çalışanla birlikte 100 metrekarelik bu atölyede üretime başladı. 1970'li yıllarda o dönemin halka açık ilk şirketlerinden olan Anadolu Gıda’yı kurdu. 1972'de çikolatalı bisküvi çeşitlerinde değerlendirilmek üzere çikolata ve şekerleme üretimine geçilmesini sağladı. 1975 yılında ise Ar-Ge departmanını kurdurdu. 80'li ve 90’lı yıllarda üretimde dikey büyümeyi benimseyerek farklı sektörlere giriş yaptı. Aynı dönemde, 1989 yılında Yıldız Holding'i kurarak tüm şirketleri tek çatı altında topladı. Yıldız Holding'in ilk yurt dışı ortaklığına Sabri Ülker imza attı. 1996 yılında süt pazarına giriş yaparak ilk “laktaz süt”’ün pazara sunulmasını sağladı. 2000 yılında Yönetim Kurulu Başkanlığını oğlu Murat Ülker'e devretti ve Yıldız Holding'in "Onursal Başkan"ı oldu. Ölümüne kadar Yıldız Holding Onursal Başkanlığı görevini sürdürmüş ve sosyal sorumluluk çalışmalarına öncülük etmiştir. Sabri Ülker’in ailesi Kırım Türklerindendir ve "Devletler" adıyla bilinmektedir. Babası Hacı İslam Efendi 1891 yılında, henüz 18 yaşındayken Kırım’dan İstanbul’a gelmiş, Osmanlı vatandaşlığına geçerek medrese eğitimini tamamlamıştır. Öğretmen olarak Trakya’ya atanmış, burada kendisi gibi Kırımlı bir göçmenle evlenmiştir. Tekirdağ’ın Saray ilçesinde görev yaparken Balkan Savaşları dolayısıyla aile önce İstanbul'a, oradan da Kırım’a dönmüştür. Sovyetler Birliği’nin kurulmasının ardından bölgedeki Müslümanlara yönelik baskılar nedeniyle, aile 1929'da tekrar İstanbul’a göç etmiştir. 1944'te ürettikleri ilk bisküviye Ülker adını koyduktan sonra iş dünyasında bu isimle tanınmaya başlayan Sabri ve Asım kardeşler, oluşabilecek karışıklıkları önlemek amacıyla, Berksan olan soyadlarını 1954'te Ülker olarak değiştirmiştir. Güzide ve Sabri Ülker’in Ali Ülker, Ahsen Özokur ve Murat Ülker olmak üzere üç çocuğu olmuştur. Ali Ülker geçirdiği bir kazadan dolayı 9 yaşında hayatını kaybetmiştir. Sabri Ülker’in hayat arkadaşı Güzide Ülker de kendisinden iki yıl önce, 2010 yılında vefat etmiştir. Heinrich BÃ¤r Oskar-Heinz (Heinrich) "Pritzl" Bär (d. 25 Mayıs 1913 - ö. 28 Nisan 1957), II. Dünya Savaşı boyunca hizmet eden bir Alman Luftwaffe as pilotudur. Heinrich Bär savaş sırasında tam 220 hava zaferi elde etmiştir. Heinrich Bär 1934'te Reichswehr'e katıldı ve 1935'te Luftwaffe'ye transfer oldu. Bir makineci olarak hizmet ettikten sonra ulaşım hava araçlarında bir pilot olarak gayri resmi şekilde avcı uçağı pilotu olarak eğitildi. Fransız sınırında Eylül 1939'da ilk hava zaferini elde etti. Barbarossa Harekatı'na katılmak için doğuya transfer edilen Bär çabukça daha fazla hava zaferleri kazandı. Şubat 1942'de başarılarından dolayı Meşe yaprağı ve kılıç ilaveli şövalye demir haçı madalyası aldı. Meşe yaprağı kılıç ve pırlanta ilaveli şövalye demir haçı madalyasına göz diken ve bu madalyayı almak üzere olan Heinrich Bär, Hermann Göring'in kişisel hoşnutsuzluğu, Bär'ın asi karakteri ve askeri disiplin eksikliğiyle birleşti ve bu ödülden onu mahrum etti. II.Dünya Savaşı'ndan sonra Bär, Sommerfeld'deki evine dönmedi. "Deutscher Aero Club" ile motorlu uçuşlarda havacılık kariyerine burada devam etti ve Braunschweig'e yerleşti. bir danışman olarak çalıştı ve spor havacılık alanında test pilotu oldu. 28 Nisan'da 1957'de bir uçak kazasında Braunschweig yakınlarında öldürüldü. FÄ±rat Pozan Fırat Pozan (d. 19 Kasım 1988, Elazığ), Türk taekwondocu. Hayatı Gaziosmanpaşa, İstanbul'da geçti. 1999 yılında Bayrampaşa Hürriyet İlköğretim Okulu'nda okurken Bayrampaşa Spor Kulübü'nde hocası Serkan Bülbül ile tekvandoya başladı. Gaziosmanpaşa Anadolu Lisesi mezunudur. Riga'daki 2005 Avrupa Tekvando Şampiyonası'nda erkekler 54 kg altı kategorisinde bronz madalyanın sahibi oldu. Roma'da gerçekleşen 2008 Avrupa Tekvando Şampiyonası'nda erkekler 58 kg altı kategorisinde Avrupa Üçüncüsü oldu. Kopenhag'da düzenlenen 2009 Dünya Tekvando Şampiyonası'nda 1. turu doğrudan geçen Fırat Pozan, 2. turunda Arjantinli rakibi Mauro Crismanich'e 5-4 yenilerek turnuvaya veda etti. Kıvanç Dinsalman ve Ertan Baştuğ'u örnek alıyor. The Secret Saturdays The Secret Saturdays, Amerikan animasyon televizyon dizisidir. Yaratıcısı Kanadalı karikatürist Jay Stephans'tır. Cartoon Network'te ilk yayınlanışı 3 Ekim 2008 tarihindedir. Seri, Cryptidler 'in gerçek oluşunu doğrulamak için çalışan kriptozoolog bir aile olan, Saturday'lerin maceralarını anlatır. Bir diğeri de hem insan ırkını ve hem de yaratıkları korurlar. Saturday'ler, cryptidler'i öğrenmek için araştırarak dünyayı gezerler ve kendini beğenmiş V. V. Argost gibi kötülerle savaşırlar. Seri, Hanna-Barbera'nın 60'lar devri aksiyon serilerinden esinlenmiştir (Johnny Quest gibi), ve de Stephans kendi şahsi cryptozooloji'sini katmıştır. Seri hem de Kanada'nın Teletoon kanalında yayınlanmıştır. Amitai Etzioni Amitai Etzioni, (d. 4 Ocak 1929, Köln, Almanya) Almanya ve ABD vatandaşı Yahudi asıllı sosyolog. Amitai Etzioni, Almanya'da Nazi siyasi hareketinin yükselişi sırasında 4 yaşında(1933) iken bu siyasi gelişme nedeniyle ailesinden ayrılmış ve 1947'ye kadar ayrı kalmıştır. Bu sürede Atina'da 1 yıl kalan Etzioni, Filistin'e gitmiş ve bir çiftlikte kalmış, yatılı okula gitmiştir. Verrazano-Narrows Köprüsü Verrazano-Narrows Köprüsü (İngilizce orijinal adı: Verrazano-Narrows Bridge), Amerika Birleşik Devletleri'de Hudson Nehri'nin üzerinde bulunan ve New York'un Staten Island borough'u ile Brooklyn borough'unu birbirlerine bağlayan iki katlı asma köprü. Uzunluğu 1298 metre olup günümüzde dünyanın yedinci ve ABD'nin en uzun asma köprüsüdür. 1964 yılında tamamlandığında dünyanın en uzun köprüsü idi. Ancak 1981 yılında Birleşik Krallık'taki Humber Köprüsü (günümüzde dünyanın beşincisi) yerine geçti. Mevlüt Çavuşoğlu Mevlüt Çavuşoğlu (d. 5 Şubat 1968, Türkler, Alanya), Türk siyasetçi, diplomat, iş insanı ve mevcut Türkiye Dışişleri Bakanı. Bu görevinden önce 2013-2014 yılları arasında Türkiye Cumhuriyeti Avrupa Birliği Bakanlığı ve 2010-2012 tarihleri arasında ise Avrupa Konseyi Parlamenter Meclisi Başkanlığı görevlerini yürüttü. Adalet ve Kalkınma Partisi'nin (AK Parti) kurucu üyeleri arasında yer aldı ve ilk defa 2002 Türkiye genel seçimleri'nde AK Parti‘den Antalya milletvekili olarak meclise girdi. Mevlüt Çavuşoğlu, 5. Şubat 1968 tarihinde Antalya'nın Alanya ilçesine bağlı Türkler köyünde doğdu. Aslen Yörük'tür. Özel H. Emin Paşa Lisesi'ni birincilikle tamamladıktan sonra, 1988 yılında Ankara Üniversitesi Siyasal Bilgiler Fakültesi'nin uluslararası ilişkiler bölümünden mezun oldu. Üniversite eğitimini tamamladıktan sonra burs ile ABD'deki Long Island Üniversitesi'ne girdi. 1991 yılında "ekonomi" dalında master derecesi aldı ve bu üniversitede öğretim görevlisi olarak çalıştı. 1993 yılında Ankara Üniversitesi Avrupa Topluluğu Araştırma ve Uygulama Merkezi'nde "Avrupa Birliği uzmanlığı"nı tamamlayan Çavuşoğlu, aynı sene Bilkent Üniversitesi’nde doktora programına da başladı. Ardından Avrupa Birliği bursu ile Londra Ekonomi Okulu'nda "çevre ekonomisi ve sürdürülebilir kalkınma" üzerine doktora yaptı. 1995 yılı içerisinde Çevre Bakanlığı’nda Birleşmiş Milletler Kalkınma Programı (UNDP) için çalıştı. Adalet ve Kalkınma Partisi'nin (AK Parti) kurucu üyesidir. 2002, 2007, 2011 genel seçimlerinde ve Kasım 2015 genel seçimleri'nde Antalya milletvekili seçildi. Partide "dış ilişkiler başkan vekili" olarak görev aldı. 2010 yılında, Avrupa Konseyi Parlamenter Meclisi'ne (AKPM) başkan seçildi. 23 Ocak 2012'de bu görevi Fransız siyasetçi Jean-Claude Mignon'a devretti. Ömer Çelik'in bakan olmasıyla boşalan dış ilişkilerden sorumlu genel başkan yardımcılığına getirildi. Ayrıca yine Ömer Çelik'ten sonra, 2013 yılında "Türkiye-ABD parlamentolar arası dostluk grubu başkanı" oldu. 25 Aralık 2013 tarihli kabine revizyonunun ardından Egemen Bağış'tan boşalan Avrupa Birliği Bakanlığı görevine atandı. 29 Ağustos 2014 tarihinde Ahmet Davutoğlu başkanlığında oluşturulan 62'inci hükûmettte "dışişleri bakanı" olarak görevlendirildi. 13 Eylül 2015 tarihinde Adalet ve Kalkınma Partisi'nin "dış ilişkilerden sorumlu genel başkan yardımcısı" oldu. 24 Kasım 2015 tarihinde kurulan 64'üncü hükûmette yeniden "dışişleri bakanlığı" görevine atandı. Binali Yıldırım tarafından kurulan 65'inci hükûmette de dışişleri bakanlığı görevine devam etmektedir. Çok iyi düzeyde İngilizce, orta düzeyde Japonca, Rusça ve Almanca bilen Çavuşoğlu, evli ve 1 çocuk babasıdır. AD SÃ£o Caetano Associação Desportiva São Caetano, 1989 yılında Brezilya'nın São Caetano kentinde kurulmuş futbol takımı. İki kere Série A'yı, bir kere de Copa Libertadores'i ikinci sırada bitirmişlerdir. Kulüp, 4 Aralık 1989 tarihinde kurulmuş ve São Paulo bölgesel turnuvalarında 3. Lig'i ve 2. Lig'i kazanarak erkenden başarıyı yakalamıştır. 2000 yılında şimdiki Série A yerine düzenlenen Copa João Havelange'de Fluminense, Palmeiras ve Grêmio'yu eleyerek finale yükselmiş, fakat finalde Vasco da Gama'ya elenmiştir. Buna rağmen, ikinci oldukları için Copa Libertadores'e katılma hakkı kazanmışlardır. Ertesi sezonda yine Série A'da mücadele etmişler ve Atlético Paranaense'ye karşı final oynamışlardır. Fakat, 2001 sezonunu da ikinci sırada bitirmişlerdir. 2002 yılında takım, Copa Libertadores'de final oynamış, fakat finalde Paraguay ekibi Club Olimpia'ya karşı penaltılarda kaybetmişler ve ikinci olmuşlardır. 2004'te São Paulo Eyalet Şampiyonası'nda şampiyonluğa ulaşmışlardır. 27 Ekim 2004 tarihinde, São Caetanolu defans oyuncusu Serginho kalp krizi geçirerek ölmüştür. Brezilya Futbol Federasyonu, São Caetano teknik ekibi oyuncuyu kalp sorunları olduğunu bilmesine rağmen oynattığı için kulübe ağır bir ceza vermiştir. 2006 yılının sonunda, Série A'yı düşme hattında tamamlamışlar ve Série B'ye düşmüşlerdir. 2013 yılında ise Série B'den Série C'ye düşmüşlerdir. George Washington Köprüsü George Washington Köprüsü (İngilizce orijinal adı: George Washington Bridge), Amerika Birleşik Devletleri'de Hudson Nehri'nin üzerinde bulunan ve New York'un Manhattan borough'unun kuzey ucunda bulunan Washington Heights ile New Jersey eyaletinin Bergen County'ye bağlı Fort Lee belediyesini birbirlerine bağlayan asma köprü. Othmar Ammann'ın tasarımıyla Eylül 1927'de inşaata başlanıp 24 Ekim 1931'de Hudson River Köprüsü adıyla tamamlandı ve ertesi gün açıldı. Daha sonra George Washington'un onuruna adı değiştirildi. Günümüzde New York ve New Jersey Liman İdaresi (Port Authority of New York and New Jersey) tarafından yönetilmektedir. Le Corbusier 1947 yılında yayınlanan "When the Cathedrals were White" adlı eserinde dünyanın en güzel köprüsü olduğunu yazdı. Iraty SC Iraty Sport Club, 1914 yılında kurulmuş Brezilya Futbol Takımı. Joe Johnson Joe Marcus Johnson (d. 29 Haziran 1981), National Basketball Association (NBA) takımlarından Utah Jazz forması giyen Amerikalı eski millî profesyonel basketbolcu. 2.01 metre boyundaki oyuncu, asıl olarak şutör gard pozisyonunda görev yapmaktadır. Ancak ihtiyaç duyulduğu zamanlarda kısa forvet ve uzun forvet pozisyonlarında da oynayabilmektedir. 2001 NBA Seçmeleri'nde Boston Celtics tarafından 10. sırada seçilmiştir. 7 kez All-Star seçilen oyuncu, Celtics'in dışında Phoenix Suns ve Atlanta Hawks'ta da forma giymiştir. Lise kariyeri bittikten sonra üniversite takımında oynamak için Duke ve Connecticut gibi önemli üniversitelerden burs teklifi almasına rağmen Arkansas'ın teklifini kabul etmiştir. Bu kararının gerekçesi olarak Arkansas'ta oynamanın kendisi adına bir rüya olduğunu açıklamıştır. Arkansas'taki ilk sezonunda 16 sayı, 5.7 ribaund, 2.2 asist ve 2 top çalma ortalamaları tutturmuş, sayı ve ribaund kategorilerinde takım lideri olmuştur. 2001 NBA Seçmeleri'nde Boston Celtics tarafından 10. sırada seçilmiştir. Çaylak sezonunda ilk 38 maçının 33'ünde oynamış ancak takım 1995 yılından beri ilk kez playofflara kalırken 20 Şubat 2002'de Johnson, Randy Brown, Milt Palacio ve birinci tur seçim hakkı ile Rodney Rogers ve Tony Delk karşılığında Phoenix Suns'a takas edilmiştir. Suns formasıyla yarı sezonda 15.2 sayı ortalaması tutturmuştur. NBA'in en iyi üçlükçülerinden biri iken bu özelliğini müthiş top kontrolü ve orta mesafe şutlar ile birleştirince Johnson, basketbolunun üst seviyelerine çıkmaya başlamıştır. 2005 NBA Playofflarında yaptığı bir smaçtan sonra yere çakılmış ve playoffların geri kalanına yüzünde bir maske ile oynayarak devam etmiştir. Takımı Phoenix Suns, konferans finalinde San Antonio Spurs'e 4-1 kaybetmiştir. 2005 yazında Johnson, serbest oyuncu olmuş ve Atlanta Hawks'tan teklif almıştır. Phoenix Suns bu teklifi karşılayamadığı için Johnson'ı Boris Diaw ve iki tane birinci tur seçim hakkı ile takas etmiştir. İlk yılında takımdaki sayı, ribaund, asist, top çalma ve süre kategorilerinde lider olurken ligde 20 sayı ve 6 asist ortalamalarının üzerine çıkan sadece beş oyuncudan biri olmuştur. İlk triple double'ını 1 Ocak 2006'da Charlotte Bobcats'e karşı oynadıkları maçta 15 sayı, 10 ribaund ve 11 asistlik performansıyla gerçekleştirmiştir. 5 Mart 2006 tarihinde 23 kişilik Amerika Birleşik Devletleri millî basketbol takımı kadrosuna çağrılmıştır. 7 Mart 2006'daki Golden State Warriors maçında 42 sayı atarak kariyer rekoru kırmıştır. 13 Mart 2006'da Milwaukee Bucks'a kaybettikleri maçta 17 asist yaparak bu alandaki kariyer rekorunu kırmıştır. 2012-13 sezonu başında Jordan Farmar, Johan Petro, Anthony Morrow, Jordan Williams, DeShawn Stevenson ve Houston Rockets'tan 2013 birinci tur seçim hakkı karşılığında Brooklyn Nets'e takas olmuştur. 26 Şubat 2016 tarihinde Miami Heat ile anlaştığı duyurulmuştur. 2006 FIBA Dünya Basketbol Şampiyonası'nda ABD millî takımı ile bronz madalya kazanmıştır. 2006-07 sezonunda 25 sayı, 4.2 ribaund, 4.4 asist ve 1.3 top çalma ortalamaları ile mücadele etmiş, sayı ortalamasında NBA dokuzuncusu olmuştur. Kariyerinde 7 kez All-Star seçilmiştir. Kariyerinin ikinci triple double'ını 23 Ekim 2008 tarihinde 20 sayı, 11 ribaund, 11 asist ile Oklahoma City Thunder'a karşı yapmıştır. 31 Ocak 2009 tarihinde Milwaukee Bucks'a 110-107 kaybettikleri maçta Marvin Williams'ın yaptığı asist ile kariyerindeki 10000. sayısını atmıştır. Manhattan Köprüsü Manhattan Köprüsü (İngilizce orijinal adı: Manhattan Bridge), Amerika Birleşik Devletleri'de East River üzerinde bulunan ve New York'un Manhattan borough'nuna bağlı Lower Manhattan ile Long Island'daki aynı şehrin Brooklyn borough'unu birbirlerine bağlayan iki katlı asma köprü. Brooklyn Köprüsü ve Williamsburg Köprüsü'nden sonra aşağı East River üzerinde inşa edildi. Leon Moisseiff'in tasarımıyla inşa edilen Mahnattan Köprüsü 31 Aralık 1909'da açıldı. Emrecan Afacanoğlu Emrecan Afacanoğlu (d. 15 Mart 1991, İzmir) Türk futbolcudur. 3. Lig'in ekiplerinden Pazarspor'da forma giymektedir. Futbola Bergama Gençlerbirliği'nin altyapısında 2002 yılında başlamıştır. 2002 yılında Bergama Gençlerbirliği Spor Kulübü'nde antrenmanlara başlayan Emrecan, Bergama Gençlerbirliği Spor Kulübünde Minik-Yıldız-B Genç takımlarının formasını başarı ile taşıdı. 2007 yılına kadar altyapıda oynayan futbolcu, 2007-2008 sezonunda Bucaspor altyapısına transfer olmuştur. 2008 yılında Bucaspor'da profesyonel olmuştur. 2011 yılına kadar Bucaspor'la sözleşmesi bulunmaktadır. 6 kez millî takımlara çağrılan Emrecan Afacanoğlu, 2 kez Türkiye U-17 ve 12 kez de Türkiye U-18 forması olmak üzere toplam 5 kez millî formayı giydi. Cem UluÄŸnuyan Cem Uluğnuyan (d. 18 Aralık 1989; Konak, İzmir), Türk taekwondocu. İzmir Büyükşehir Belediyesi Spor Kulübü sporcusudur. Taekwondoya ağabeyinin teşvikiyle başladı. Konya Selçuk Üniversitesi öğrencisidir. Kopenhag'da gerçekleşen 2009 Dünya Taekwondo Şampiyonası'nın erkekler horozsiklet kategorisinin çeyrekfinalinde Dominik Cumhuriyeti'nden Jairo Rijo ile karşılaşan Uluğnuyan, rakibini 9-7 yendi. Yarıfinal'de Güney Koreli Hyo-seob Yeom'la karşılaştı ve tatemiden 8-5 yenik ayrıldı. İspanya adına yarışan Javier Marron Jimenez'le Dünya Üçüncülüğünü paylaştı. Bakü'de düzenlenen 2. Dünya Takımlar Taekwondo Şampiyonası'nda şampiyon olan Türkiye takımının kadrosunda yer aldı. Vigo'daki 2009 Avrupa Ümitler Tekvando Şampiyonası'nın 67 kg kategorisinde, ilk turu maç yapmadan geçti. İkinci turda İtalya adına yarışan Steeven Baglivo'yu 15–9 yenerek çeyrek finale yükseldi. Çeyrek finalde Macaristan'dan Andras Szabo'yu 9-0 yendi. Yarı finalde Almanya'dan Tahir Güleç'i de 12-8 yenerek finalde maç yapma fırsatını yakaladı. Finalde rakibi İsveç adına yarışan Milad Ashna'yı da 9-4 mağlup ederek Avrupa Şampiyonluğu'nu elde etti. Arnavutluk'ta futbol Futbol, Arnavutluk'ta hem katılımcılar hem de izleyiciler bakımından en popüler spordur. Ülkedeki tüm futbol faaliyetleri Arnavutluk Futbol Federasyonu (Arnavutça: "Federata Shqiptare e Futbollit") tarafından yürütülmektedir. Arnavut ligleri dört kısma ayrılmıştır. 1998'de kurulan Kategoria Superiore ülkedeki en üst seviye futbol ligidir. Ligde 12 takım mücadele etmektedir. Ülkedeki ikinci en yüksek seviye lig ise Arnavutluk Birinci Ligi'dir. Bir alt seviye lig olan Arnavutluk Üçüncü Ligi ise, ülke coğrafyasına göre A ve B gruplarına ayrılmıştır. Arnavutluk Süper Ligi'ni şampiyon olarak tamamlayan takım UEFA Şampiyonlar Ligi'ne 1. Ön Eleme Turu'ndan, ikinci olarak tamamlayan takım ise UEFA Avrupa Ligi'ne yine 1. Ön Eleme Turu'ndan katılmaktadır. 1939 yılından beri düzenlenen Kupa e Shqipërisë, ülkedeki en önemli ulusal kupa organizasyonudur. Kupanın şampiyonu UEFA Avrupa Ligi'ne 1. Ön Eleme Turu'ndan katılmaya hak kazanır. Partizani Tiranë, 15 kere bu kupayı kazanarak bu alandaki rekoru elinde bulundurmaktadır. 1989'dan beri düzenlenen Superkupa e Shqipërisë ise, Kategoria Superiore ve Arnavutluk Kupası şampiyonlarının karşılaştığı tek maçlık organizasyondur. Kupayı 8 kez kazanan KF Tirana bu kupadaki en başarılı takım konumundadır. 6 Haziran 1930'da kurulan Arnavutluk millî futbol takımı, uluslararası ilk maçına 1946'da Yugoslavya karşısında çıktı. 1932'de FIFA, 1954'te UEFA üyesi oldu. 2000 Yaz OlimpiyatlarÄ±'nda halter - Erkekler 77 kg Erkeklerin orta sıkletteki (- 77 kg) halter müsabakası erkeklerin dördüncü sıradaki karsılaşması olup, haltercilerin maksimum vücut ağırlığı 77 kilogram olarak belirlendi. Müsabaka 22 Eylül 2000 tarihinde Sidney Kongre ve Sergi Merkezi'nde yapıldı. Her bir haltecinin koparma ve silkme dallarında üçer kaldırış yapma hakkı vardı ve bu iki daldaki en iyi kaldırışlarının topamı o haltercinin final sıralamasındaki yerini belirledi. Lada Samara Lada Samara, Lada'nın 1984 yılından 2013 yılına kadar ürettiği Sovyet otomobilidir. 1.3 ve 1.5 litrelik, enjeksiyonlu ve karbüratörlü benzinli motorları bulunmaktadır. Bu motor daha önce karbüratörlüydü. Günümüzde enjeksiyonludur. Sedan, HB ve coupe gövde tipleri vardır. Porsche mühendisliğinin ürünüdür. 26. Uluslararası İstanbul Film Festivali'nde gösterilen filmler 26. Uluslararası İstanbul Film Festivali'nde gösterilen filmler Aşağıdaki listede 31 Mart - 15 Nisan 2007 tarihleri arasında düzenlenen 26. Uluslararası İstanbul Film Festivali'nde gösterime sunulan filmlerin tamamı yer almaktadır. Pazarlama bilgi sistemi Pazarlama Bilgi Sistemi (PBS), Pazarlama kararları için gerekli bilgilerin, işletme içi ve dışından elde edilerek, kullanıma hazır hale getirilmesi için oluşturulmuş bir yöntemdir. Niteliği ve içeriği şirketlerin tipine göre değişir. İşletme içi bilgi kaynakları, işletmenin kendi faaliyetleri hakkında tuttuğu kayıtlardır. Bilanço, satış kayıtları, maliyet kayıtları, stok bilgileri vb. işletme içi bilgi kaynaklarıdır. İşletme dışı bilgi kaynakları ise, işletme dışı kuruluşlardan elde edilen verilerdir. Sözgelimi, TÜİK'ten alınan Türkiye Cumhuriyeti'nin demografik istatistikleri, bir dış bilgi iken, TÜİK de bir dış bilgi kaynağıdır. Bir konuda özel bir pazarlama araştırması yapmadan, pazar çevresi ile ilgili sürekli bilgi alınabilecek kaynaklardır. Satış elemanları, dağıtıcılar, rakip ürünleri, broşürleri ve araştırmaları, çağrı merkezi vb. birimler, diğer bilgi kaynaklarını oluşturur. Pazarlama amacıyla belli ya da önemli bir konuda spesifik araştırma yapmaktır. Bu kapsamda gözlem, focus grup görüşmeleri, araştırma, deneme gibi yöntemler uygulanabilir. Bağımsız Tekstil İşçileri Sendikası Bağımsız Tekstil İşçileri Sendikası (BATİS), genel merkezi Bursa'da bulunan dokuma işkolunda çalışma yürüten bağımsız işçi sendikasıdır. 1997 yılında kurulan, Tekirdağ Çerkezköy'de, İstanbul Şirinevler'de ve Bursa İnegöl'de temsilcilikleri bulunan sendikanın genel başkanlığını Metin Burak yapmaktadır. Türkiye Cumhuriyeti Çalışma ve Sosyal Güvenlik Bakanlığı'nın 2009 yılı Ocak ayında yayınladığı istatistikte, sendikanın üye sayısı 5.181 olarak belirtilmiştir. BATİS, ağırlıklı olarak “güvencesiz işçiler” olarak tanımlanan, sendikasız, sigortasız, kayıt dışı çalışan/çalıştırılan işçilerin hakları için mücadele etmektedir. Tüzüğünde sendikanın amacı şöyle tarif edilmiştir: "“İnsan topluluğunda 'insan için çalışmaktan ötesi yalandır' büyük sözüne göre, her değerin özü emektir. Emeğin tek canlı kaynağı kırda kentte çalışan işçi sınıfı ile emekçi zümrelerin kolları ve kafalarıdır. Bu bakımdan ana yurdumuz 'çağdaş uygarlık düzeyi' denilen, öteki milletlerin seviyesine ulaşması ve kalkınması, en başta işçi sınıfımızla emekçi kesimin çoluk çocuklarıyla sürünmeden, ezilmeden, rahatlık ve huzur içinde çalışmalarına, gelişmelerine bağlıdır. Çalışan insansız toplum düşünülemeyeceği gibi, hakkın aranamadığı ve alınamadığı bir toplum da düşünülemez. O inançla sendikamız, yaratana sığınıp vatan savunması yaparcasına, işçi hakları ve emekçi davasını savunur.”" Lappeenranta HavalimanÄ± Lappeenranta Havalimanı (IATA:LPP, ICAO:EFLP) (Fince:Lappeenrannan lentoasema) Finlandiya'nın Lappeenranta şehrindeki uluslararası havalimanıdır. 2008 yılında havalimanını yaklaşık 23.000 yolcu kullanmıştır. Lappeenranta Havalimanı Finlandiya'daki en eski havalimanlarındandır. Michael Piller Michael Piller (30 Mayıs 1948 - 1 Kasım 2005), Amerikalı film yapımcısı ve senarist. En bilinen çalışmaları Star Trek filmlerinin "" ve "" bölümlerinin kreasyonudur. Ayrıca Star Trek The Next Generation'ın yapımcılığını, 'ın senaristliğini de yapmıştır. Yapımcı, düzenleme ve senarist olarak çalıştığı diğer yapımlar UPN series, Legend, Shawn, The Dead Zone, ABC Family Show ve Wildfire'dır. AltÄ±n Sahili Altın Sahili 1957'de elde ettiği bağımsızlık sonrası Gana adını alan Batı Afrika'daki bir Britanyalı kolonisiydi. Sahile ilk gelen Avrupalılar 1471'de Portekizliler oldu. Gelenler bu topraklarda bulunan altın madenlerinin sahibi olan çeşitli Afrika krallıklarını ele geçirdi. 1482'de Portekizliler, Altın Sahili'ndeki ilk Avrupalı eser olan Elmina Kalesini inşa ettiler. Burada köle, altın, bıçak, boncuk, ayna, rom ve silah ticareti yaptılar. Matvey Muranov Matvei Konstantinoviç Muranov (29 Kasım 1873 — 9 Aralık 1959) Ukrayna doğumlu Bolşevik devrimci ve Sovyet siyasetçisi. Poltava yakınlarındaki Rybtsy’de köylü bir ailenin çocuğu olarak dünyaya gelir. Ailesi 1900 yılında Harkov’a taşınır. Burada demiryolu işçisi olarak çalışmaya başlar. 1904 yılında Rusya Sosyal Demokrat İşçi Partisi’nin Bolşevik kanadına girer. 1905 Devrimine katılır. 1907 yılında ise Harkov parti komitesine katılır. 1912 yılında 4. Duma seçimlerinde Harkov’dan Bolşevik vekil olarak seçilir. Bolşeviklerin aynı yıl Menşeviklerden tamamen ayrılmaları yönündeki Merkez Komitesi kararına destek veren tek millet vekilidir. Ağustos 1914'te I. Dünya Savaşının patlak vermesiyle beraber Muranov da diğer Bolşevik Duma vekilleri sürgündeki liderleri Lenin’in söylemleri doğrultusunda savaş karşıtı görüşlerini açıklayacaklar ve parlamenter dokunulmazlıklarını kullanarak ülkeyi gezeceklerdir. Devrimci söylemleri askerleri savaşa karşı kışkırttıkları için Kasım 1914'te tutuklanan vekiller 10 Şubat 1915'te vatana ihanet suçlamasıyla mahkeme önüne çıkarlar. Ölüm cezasıyla yargılanan Bolşevik vekillerden Lev Kamenev de dahil olmak üzere bazı vekiller söylemlerinden geri adım atacaklardır. Muranov Çarlık rejimi hakimleriyle uzlaşmaz bir tutum takınacak ve geri adım atmayacaktır. Sonunda Çarlık rejimi savcılığı vekiller hakkındaki suçlamaları düşürmüştür. Muranov ve diğer vekiller yine de Sibirya’daki Turkhansk bölgesine ömür boyu sürgün cezasına çarptırılmışlardır. 1917 Şubat Devrimi ile Çarlık rejiminin devrilmesinden sonra Muranov kendisiyle beraber sürgünde bulunan Lev Kamenev ve Josef Stalin ile birlikte başkent Sankt-Peterburg’a döner. O sırada şehire gelen ilk Bolşevik önderlerdendir. 12 Mart günü Bolşevik Merkez Komitesi Rusya Bürosu üyeliğine getirilen Muranov 16 Mart günü de Bolşevik yayın organı Pravda’nın yayın kuruluna getirilir. Muranov ayrıca, Şubat Devriminden sonra şehirde kendiliğinden kurulan Sankt-Peterburg Sovyetinde de yönetime seçilecektir. Muranov, Çarlık rejimi mahkemesinde kazandığı saygınlığı yine aynı mahkemedeki şüpheli davranışlarıyla dikkat çeken Kamenev’in lehine kullanacak ve Bolşeviklerin Kamenev için duydukları kuşkuları gidermeye çalışacaktır. Bu şekilde Pravda’nın kendilerinden önceki yayın kurulunu oluşturan Vyaçeslav Molotov ve Aleksandr Şlyapnikov’dan bu görevi devralırlar. Pravda bu döneme dek Geçici Hükümete destek vermezken Kamenev-Stalin-Muranov üçlüsü daha uzlaşmacı bir tavır alacak ve ayrıca Menşeviklerin Enternasyonalistler kanadıyla birleşme yönünde karar alacaklardır. Bu dönemde sürgünde bulunan ve Rusya’ya dönmek için çeşitli yollar arayan Lenin 3 Nisan 1917 günü Petrograd’a gelince Kamenev-Muranov-Stalin hattını şiddetle eleştirir ve Menşeviklerle işbirliğini kesinlikle reddeder. Lenin, Nisan Tezlerini ilan ettiği Bolşevik konferansından sonra Muranov Harkov’a gönderilir. Burada Bolşevik yayın organı Proletarya’nın sorumluluğu ona verilir.Temmuz – Ağustos 1917’de yapılan 6. Parti Kongresinde Merkez Komiteye girer ve sekretaryasına da seçilir. Muranov, Bolşeviklerin iktidarı aldığı Ekim Devrimi ayaklanmasına katılır. 2. Tüm Rusya Sovyetler Kongresi Yönetim Kuruluna seçilir. İlerleyen dönemde partide büyük tartışmalara yol açan Brest Litovsk Antlaşması sürecinde Lenin’in savunduğu hattı izler. Muranov, Mart 1918’deki 7. Parti Kongresinde Merkez Komitesine seçilmese de bu organa Mart 1918’de yapılan 8. Parti Kongresinde yeniden seçilir. Mart 1919 – Nisan 1920 arasında ise Merkez komitesine bağlı Örgüt Bürosu aday üyesidir. Muranov özellikle 1920’li yıllardaki parti içi çekişmelerde Stalin’in tarafını tutar. 1922 yılındaki 11. Parti Kongresinde Merkezi Kontrol Komisyonuna seçilir ve 1934 yılına kadar burada görev yapar. 1923 – 1934 yılları arasında Sovyet Yüksek Mahkemesinde de görev yapar. Eski Bolşeviklerin çoğunun hayatını kaybettiği Büyük Temizlik tasfiye harekâtı sırasında hayatta kalır. 1939 yılında emekliye ayrılır. 1959 yılında Moskova’da hayata gözlerini yumar. Sergey İvanoviç Mosin Sergey İvanoviç Mosin (, 5 Mayıs 1849 Ramon' - 8 Şubat 1902, Sestroretsk) Rus proje mühendisi ve Mosin-Nagant elle kurmalı piyade tüfeğinin üretimini tertipleyen kişi. Voronej, askeri kolejde okundu ve başarıyla bitirdi. 1861 - 1867 yılları arasında Moskova'da Aleksandr Askeri Binasında, daha sonra Mikhaylovskaya Topçu Akademisi'nde ("") eğitim aldı. 1875 yılında Mikhaylovskaya Topçu Akademisi'ni altın madalyası ile bitirerek, yüzbaşı rütbesi terfi etti ve Tula Askeri Fabrikası'na gönderildi. 1880 yılında alet yapımevine müdür olarak atandı. 1883 yılında Mosin ilk hazineli tüfeği geliştirdi, Berdan tüfeğe 8 kurşunluk hazineyi ilave ederek mükemmelleştirmiştir. 16 Nisan 1891 yılında tüfeğin modeli onaylandı, bu modelin temelinde Mosin tarafından geliştiren tüfeğin temeli alındı. İlk ismi; "Rus üç namlulu tüfek model 1891 yılı". III. Aleksandr zamanında isim "üç namlulu tüfek model 1891 yılı' olarak değiştirildi. Böylece silahın geliştiren kişinin ismi almanın geleneği bozuldu. Tüfek 1944 yılına kadar üretildi ve 1970'ların ortalarına kadar ordu hizmetinde kaldı. 1900 yılında Paris'te gerçekleşen Uluslararası Sergi'de (Fr. "Exposition Universelle") tüfeğe Grand Prix Ödülü verildi. 1894 yılında Mosin, Sestroretsk Askeri Fabrikası'nın müdürlüğüne atandı. 8 Şubat 1902 yılında tuğgeneral rütbesinde iken akciğer iltihabından öldü. Athletic & Running Club de Bruxelles Athletic & Running Club de Bruxelles 1883 yılında kurulmuş bir Belçika futbol kulübüdür. 1896 yılında 1. lige kabul edilen ilk takımlardandır. Feshedilene kadar 1. ligde mücadele etmiştir. En büyük başarısı 6 takımlı ligde 3.lüktür. Kulüp 1909 yılında futbol dünyasından çekilmiştir. Charlottenburg Berlin-Charlottenburg Berlin'in Charlottenburg-Wilmersdorf ilçesinde bulunan bir semt. Semtin adının kaynağı Kraliçe Sophie Charlotte'den geliyor. Semt'de Berlin'in en büyük sarayı Charlottenburg Sarayı ve çeşitli müzeler bulunuyor. Semt 2004'te eski Charlottenburg ilçesinin semtlere bölünmesiyle oluştu. Charlottenburg 1920 senesine kadar bir şehirdi, Büyük Berlin'in kurulmasıyla birlikte Berlin kentine dahil oldu ve bir semt oldu. 2001 senesinde Berlin'de yapılan semt reformları sonucu Wilmersdorf ilçesi ile birleşti ve Charlottenburg-Wilmersdorf ilçesini oluşturdu. Charlottenburg bunun üzerine Westend, Charlottenburg-Nord ve Charlottenburg semtlerine bölündü. Charlottenburg 2005 senesinde 300'üncü yaş gününü kutladı. Osmanlı İmparatorluğu'nun sadrazamlığını da yapmış olan İttihatçı liderlerinden Talat Paşa 15 Mart 1921'de Sogomon Tehliryan tarafından burada öldürülmüş, ardından Berlin mahkemesinde beraat etmiştir. II. Vittorio Emanuele II. Vittorio Emanuele (d. 14 Mart 1820 – ö. 9 Ocak 1878) 1849-1861 yılları arasında Sardinya Krallığı'nın kralı, 1861 yılından ölene kadar İtalya Krallığı'nın ilk kralıydı. İtalyanca "Padre della Patria" (Vatan Babanın babası) adıyla anılır. Vittorio Emanuele Sardinya Kralı Carlo Alberto'nun büyük oğludur. 1820 yılında Torino'da doğdu. 1849 yılından babasının Novara Savaşında aldığı büyük bir yenilgi üzerine tahta çıktı. Camillo Benso'yu başbakanlığa atadı. İtalya'nın birleşmesi fikrinin simgesi haline geldi. İtalya'nın birleşmesi için Avrupa'nın diğer ülkelerinin desteğini kazanmak amacıyla Sardinya Krallığı'nı Rusya'ya karşı Kırım Savaşı'na soktu. Giuseppe Garibaldi'nin bağımsızlık savaşını destekledi. 17 Mart 1861 tarihinde İtalya kralı ilan edildi. 20 Eylül 1871'de Roma'ya girerek, kenti başkent ilan etti. Papa tarafından aforoz edildi. 1878 yılında öldü ve yerine oğlu I. Umberto kral ilan edildi. III. Leo Papa Aziz III. Leo (d.750, Roma, Ravenna Eksarhlığı, Bizans İmparatorluğu - ö. 12 Haziran 816, ??) Katolik Kilisesi'nin 27 Aralık 795 - 12 Haziran 816 arasında Papa'sıydı. 800 yılında Frankların kralı Şarlman'a Roma İmparatoru sıfatıyla taç giydirmesiyle tanınır. III. Leo'nun gerçek adı bilinmemektedir. 27 Aralık 795'te papa ilan edildi. 799 yılında papalıktan azledildi ve hayatını kurtarmak için Roma'dan kaçmak zorunda ama gizli bir şekilde Şarlman'la buluştu. Şarlman onu koruması altına alarak Roma'ya getirdi. Papa III. Leo'da 25 Aralık 800'de Şarlman'ı Roma İmparatoru ilan ederek taç giydirdi. Bu durum Bizans İmparatorluğu'nun hoşuna gitmedi ama Bizanslar buna karşı fazla bir şey yapamadılar. Lewisham (semt) Lewisham Semti Londra merkezi'nin güney doğusunda bulunan bir semt. Semt 1965'te Lewisham ve Deptford semtlerinin birleşmesi sonucu oluştu. İngiltere'nin diğer bölgelerine nazaran semt semt başbakanını doğrudan seçiyor. Semt Charlottenbur-Wilmersdorf Semti ile kardeş şehir. Halk %65,9 Beyazlardan, %3,8 Güney Asyalılardan, %23,4 Zencilerden ve %1,4 Çinlilerden oluşuyor. Valois HanedanÄ± Valois Hanedanı, (Fransızca "maison capétienne de Valois", okunuşu "/valua/") Capet Hanedanı'nın bir alt dalıdır. 1284-1589 yılları arasında Fransa kralı olarak, 1363-1482 yılları arasında da Burgonya Dükü olarak hüküm sürmüşlerdir. Johnny Test Johnny Test, ABD ve Kanada'da yapılmış olan bir çizgi film. Scott Fellows tarafından yaratılmıştır. 6 sezondur Televizyonda yayınlanmıştır. Sezon 1 ve 2 Warner Bros., 2’den 6’ya Cookie Jar Environment, 6’da ise DHX Media tarafından yapılmıştır. Çizgi diziyi canlandırırken Adobe Flash programı kullanılmıştır. Televizyonda ilk kez 17 Eylül 2005'te yayınlanmış, 25 Aralık 2014'te iptal edilmiş ve sona ermiştir. Ancak, 15 Mart 2019’da WildBrain Studio, Resmî YouTube kanalında Johnny Test’in geri döneceğini belirten bir video yayınlamıştır. 23 Ocak 2020’de WildBrain Studio, Resmî Sosyal Medya hesabından Johnny Test Çizgi dizisinin ekibini oluşturmak için işçi alımı ilan etmiştir. 2 Mayıs 2020’de Resmî YouTube Wildbrain Johnny Test kanalı, sadece Online üzerinden gösterilecek adlı sezonuna başlangıç yaparak, dizinin yeni bölümlerini yayınlamaya başlamıştır. "Bakınız. Johnny Test karakterleri listesi" Johnny Test, 17 Ekim 2005 tarihinde ABD'de yayına girmiş, çok sevildiği ve izlendiği için Cartoon Network tarafından 6 sezonluk yeni bölümleri üretilmiş olup, seri, Nickelodeon gibi rakip kanallara da satılmıştır. 11 Haziran 2013’de Teletoon kanalı, dizinin yedinci sezon için 13 bölüm ve üç parçadan oluşan bir özel bölümden oluşacak şekilde yenilendiğini açıkladı. Ancak dizinin ABD ve Kanada yayınlarındaki Johnny Test’i seslendiren, seslendirme sanatçısı James Arnold Taylor, 25 Haziran 2015’teki bir tweet’e yanıt olarak, yedinci sezon için herhangi bir plandan habersiz olduğunu belirtti. 15 Mart 2019’da resmî Wildbrain Johnny Test YouTube kanalı tarafından yakında yeni bölümlerin çıkacağı duyuruldu. Bu bölümlerin, Online üzerinden yayınlanıp süre olarak kısa olacağı belirtildi. 2 Mayıs 2020’de, ilanından bir yıl sonra, dizinin yeni sezonunun prömiyeri yapıldı. Prömiyer, 1 Mayıs 2020’de Resmî YouTube WildBrain Johnny Test kanalında bir 24 saatlik geri sayım canlı yayınıyla duyruldu, ardından 2 Mayıs’ta League of Johnnys bölümü ile yeniden yayına başladı. İlk bölüm 89,041 kişi tarafından izlenmiştir. Dizi şu an, Online kesit bölümlerle yayına devam edecek. Ocak 2020’de, Vancouver’daki WildBrain Studios’un Web Serisinden ayrı bir Johnny Testinin yeniden canlanması için işe alındığı açıklandı. Dizi şovu, Netflix’te iki sezon daha ve bir 66 dakikalık interaktif özel bölümüyle 2021’de yeniden canlandırılacak. CKE Restaurants'ın alt bölümleri olan Carl's Jr. ve Hardee's'in ABD ve Meksika'da yer alan restoranlarında "Cool Kids Combo" adlı menüden alana Johnny Test oyuncakları verilmiştir. Jollibee de "Jollibee Kids Meal" alana Johnny Test oyuncakları vermiştir. NCircle Entertainment tarafından Johnny Test'in 5 DVD'si yayınlanmıştır. "Johnny Test: Johnny & Dukey" ve "Johnny vs. Bling Bling Boy" 23 Aralık 2008'de, "Johnny X and Super Pooch" 11 Ağustos 2009'da, "Extreme Johnny" 1 Aralık 2009'da, "Game Time" 4 Mayıs 2010'da yayınlanmıştır. Cookie Jar Entertainment Mill Creek Entertainment ile birlikte 26 bölümlük bir DVD serisi yayınlamıştır. 21 Ocak 2010'da Cookie Jar Entertainment, Jirbo adlı şirket ile birlikte Johnny Test'in 2 tane video oyununu çıkarmıştır. Bu oyunlar iTunes'den bedavaya, iPhone, iPod Touch ve iPad'den 99 ¢'e indirilmektedir. Bu oyunlar; Aynı zamanda Müfettiş Gadget'ın da çizgi romanını çıkaracak olan Viper Comics 2011 yılında Johnny Test'in çizgi romanını çıkarmayı planlamaktadır. XII. Ioannes Papa XII. İoannes (937 - 14 Mayıs 964), Katolik Kilisesi'nin 955 ile 964 yılları arasında Papa'sıydı. 962 yılında Alman kralı I. Otto'ya Roma İmparatoru sıfatıyla taç giydirmesiyle tanınır. Doğduğu zamanki adı Ottaviano idi. Babası Roma'nın lideri II. Alberico idi. Anne tarafından kökeni Şarlman'a uzanıyordu. Babası Roma'nın soylularına Papalık makamı boşaldığı zaman oğlunun papa olması için yemin ettirmişti. 955 yılında babası ölünce Roma'nın lideri oldu. 955 yılında da Papa II. Agapetus'un ölümü üzerine 18 yaşında Papa oldu. 2 Şubat 962 tarihinde Alman Kralı I. Otto'yu Roma İmparatoru ilan ederek, taç giydirdi. Buna karşılık I. Otto XII. İoannes'i papa olarak tanıdı. Papa XII. Ioannes 964 yılında 27 yaşında Roma'da öldü. Anabaptizm Anabaptistler Radikal Reform yanlısı Hristiyanlara verilen addır. Özellikle 16. yüzyıl Avrupa'sındaki Amişler, Hutteritler ve Mennonitler bu gruba girmektedir. Anabaptistler yüzük takmak, yemin etmek, devlet memuru olmak gibi Hristiyanlığın normal ögelerini reddederler. Bu inançları yüzünden Avrupa'da hem Protestanlar hem de Katolikler tarafından dışlanmışlardır. Bazıları ABD'ye göç ederek Ohio, Pensilvanya gibi eyaletlerde yerleşmişlerdir. Bu göçmenlerin soyundan gelen bazı gruplar günümüzde de bu inançlarını devam ettirmektedirler. Kuzey Avrupa Kuzey Avrupa Avrupa'nın kuzey bölgesine verilen addır. Birleşmiş Milletler Kuzey Avrupa'yı aşağıdaki ülkeler ve bölgelerden oluşmuş olarak kabul etmektedir.: Nordik ülkeler yukarıdaki ülkelerden bir kısmına verilen addır. 19. yüzyıldan önce Rusya'nın Avrupa'daki toprakları, Baltık ülkeleri (Estonya, Livonya ve Courland) da Nordik ülkelerin arasında sayılıyordu. Birleşik Krallık ve İrlanda bazen Batı Avrupa'da kabul edilmektedir. Danimarka, Norveç ve İsveç İskandinavya ülkelerini oluştururlar. Bu ülkeler, İzlanda ile birlikte dil ve kültür yakınlığına sahiptir. 1989 yılında bağımsızlıklarını kazanan ve Baltık ülkeleri olarak adlandırılan Estonya, Letonya ve Litvanya daha önce Sovyetler Birliğinin birer parçasıydı. Hayvancılık, buğday, arpa ve patates Danimarka ve İsveç'in güneyindeki başlıca tarımsal faaliyetlerdir. Norveç'in güneyinde ve İzlanda'da küçükbaş hayvan yetiştiriciliği gelişmiştir. Baltık ülkelerinin tarımını ise esas olarak hububat, patates, şekerpancarı üretimiyle büyükbaş hayvancılık oluşturur. Kuzey Avrupa'da sanayinin temel hammadesi demir ve odundur. Denizden doğal gaz ve balık elde edilmektedir. Dağlardan düşen sulardan hidroelektrik üretilmektedir. Yeraltı kaynakları bakımından zengindirler. Demir, uranyum, bakı, kurşun, çinko en önemli madenlerdir. Büyükbaş hayvancılık gelişmiştir. Hayvan ürünleri tüketimi ülke ihtiyaçlarını karşılamaya yeterlidir. Bir kısmı dışa ihraç edilir. İzlanda ve Norveç kıyıları boyunca kuzeye doğru ilerleyen sıcak Atlantik akıntıları nedeniyle bu ülkelerin kıyı şerindinde iklim göreceli olarak daha yumuşak ve daha nemlidir. Bunun dışında, denizden uzak kalan bölgelerde hava genel olarak daha soğuktur. Genelde karasal iklim ve tundra iklimi görülür. Büyük çoğunlukla güneyde ve daha düz ve ılıman bir iklime sahip kıyı şeridine toplanmıştır. Gerek toplam nüfus gerek nüfus yoğunluğu bu ülkelerde çok düşüktür. İzlanda kilometrekareye düşen 3 kişiyle, Avrupa'nın en düşük nüfus yoğunluğuna sahip ülkesidir. İskandinavya Yarımadası'nda yaşayan insanların büyük çoğunluğunun göl ve kıyı şeridindeki adalarda ikinci evleri vardır. K. Beerschot VAC Koninklijke Beerschot Voetbal en Atletiek Club Belçika'nın Anvers şehrinin eski futbol kulüplerinden biridir. Kulüp 1899'da Royal Antwerp FC kulübünün oyuncularının takımlarını bırkaması sonucu kurulmuştur. Yıllarca süren finansal problemler sonunda 1999'da bir şehirdışı takım olan KFC Germinal Ekeren ile birleşmiş ve Germinal Beerschot takımı kurulmuştur. AFC Tubize AFC Tubize Belçika'nın Tubize şehrinin futbol kulübüdür. 2008 yılında 1. Lig'e yükselmiştir. 1989 yılında FC Tubize ile Amis Réunis de Tubize kulüplerinn birleşmesi sonucu kurulmuştur. 23 Temmuz 2015 itibarıyla ASV Oostende KM Athletische Sportvereniging Oostende Koninklijke Maatschappij Ostend, Batı Flandre şehrinin eski bir futbol takımıdır. 1981 yılında VGO Oostende ile birleşip KV Oostende adını almıştır. 1911 yılında Association Sportive Ostendaise (Fransızca) adı ile kurulmuştur. 1926 yılında lig sayısı ikiden bire indirilirinceye kadar 2. ligde mücadele etmiştir. 14 takımlı ligde 9. olmuşken 7 takım ikinci lige kabul edilmişti. 1931 yılında iki lig tekrar birleştirildi ve kulübün yükseldiği 1969 yılına kadar 2. lige mücadele verdi. 1970-71 sezonu sonunda, A.S.V. Oostende K.M. (1947'den beri bilinen adıyla) iki kötü yılı izleyen süreçte 3. lige düştü. Ancak 1973 ve 1974 yılında Oostende yeniden yükselerek 1. lige çıktı. Kulübün elde ettiği en yüksek sıra 1976 yılındaki 12. liktir. 1981 yılında 31 nolu matrikel ile birleşerek kulüp futbol dünyasından silinmiştir. FCL Rapide Wezemaal FCL Rapide Wezemaal Wezemaal, Belçika'da bulunan bir kadın futbol kulübüdür. Kulüp 1983 yılında kurulmuştur. Kulüp, Belçika'nın Brabant Bölgesel Ligi'nde mücadele etmektedir. Pierre Lescot Pierre Lescot (d. 1510 – ö. 1578) Fransız Rönesansı'nın ünlü mimarlarından biridir. Pierre Lescot 1510 yılında Paris'te doğdu. Kral I. François tarafından Louvre Sarayı'nın çeşitli bölümlerini tasarlamakla görevlendirildi. Lescot'un çalışmaları sonucu Saray sıradan bir şatodan çıkarak günümüzdeki görünümüne ulaştı. Lescot kral II. Henri döneminde de çalışmalarına devam etti. 1578'de öldü. Eserleri dışında özel yaşamı hakkında çok az bilgi mevcut olan Pierre Lescot klasik Fransız Mimarisinin öncülerinden sayılmaktadır. Boussu Dour Borinage Boussu Dour Borinage Belçika 2. liginde mücadele eden bir Belçika takımıdır. 2008-09 sezonunun başına kadar Royal Francs Borains olarak bilinmekteydi. Maçlarını Robert Urbain Stadyumu'nda oynamaktadır. "28 Temmuz 2012 itibarıyla." Geuzen Geuzen (Fransızca: Les Gueux, Türkçe: Dilenciler) 16. yüzyılda Hollanda'da Protestanlığın yayıldığı yıllarda İspanyol egemenliğine karşı ayaklanan Kalvenci soyluların ve asilerin oluşturduğu konfederasyon. Geuzen'in en başarılı grupları denizde eylem yaparlardı. Bunlara "Watergeuzen"' yani "Deniz Dilencileri" adı verilirdi. Seksen Yıl Savaşı sırasında 1572 yılında Geuzen, Brielle kasabasını ele geçirerek ayaklanmacıların kullanabileceği bir kara üssü kazandılar. Daha sonra ayaklanmacılar On Yedi Vilayetleri ele geçirerek İspanya'dan bağımsız Hollanda Cumhuriyetini kurdular. Yasallık kazanmadan önceki dönemde Geuzen bir korsan örgütü olarak düşünülebilir. Günümüzdeki Hollanda'nın kraliyet ailesi olan Oranje-Nassau Hanedanı'nın atası olan Oranje Prensi I. Willem o zamanlar Hollanda'nın 7 Protestan eyaletinden birinin prensiydi. I. Willem ayaklanmacı Geuzen'in başına geçti ve İspanyollara başkaldırdı. İngiltere kraliçesi I. Elizabeth WaterGeuzen'in İngiltere sahillerini kullanmasına izin vermeyince 1572 yılında Hollanda'daki Brielle'ye saldırdılar. Bu küçük kasabanın Geuzen'in eline geçmesi Hollanda ayaklanmasının seyrini değiştirdi. VIII. Gregorius Papa VIII. Gregorius ((İtalyanca: "Gregorio VIII"; İngilizce: "Gregory VIII"; Fransızca: "Grégoire VIII"))(d. 1100 civarı Benevento - ö. 17 Aralık 1187 Pisa ) Katolik Kilisesi'nin 1187 yılında 21 Ekim ile 17 Aralık doneminde 2 aydan kısa bir süreyle Papa'sıydı. III. Haçlı Seferi'ni başlatmasıyla tanınır. Doğduğu zamanki adı Alberto di Morra idi. Babası soylu bir aileden gelen Sartorius di Morra idi. 21 Ekim 1187'de Papa III. Urbanus'un ölümü üzerinde 25 Ekim'de papa oldu. Müslümanların Hittin Savaşı'nda Haçlıları yenmeleri üzerine 29 Ekim'de "Audita tremendi" denilen kutsal çağırıyı yaparak Hıristiyanları III. Haçlı Seferi'ne çağırdı. 17 Aralık'ta 80 yaşlarında iken Roma'da öldü. K Sint-Niklase SKE Koninklijke Sint-Niklase Sportkring Excelsior Belçika'nın Sint-Niklaas kasabasının futbol takımıydı. 2000 yılında KSC Lokeren ile birleşerek KSC Lokeren Oost-Vlaanderen adını almıştır. 1920 yılında Beerschot AC adıyla kurulmuş ancak bir yıl sonra adı V.V. Beerschot Sint-Niklaas ile değiştirilmiştir. Daha sonra 1922 yılında Belçika Futbol Federasyonu'na Sint-Niklaassche SK adı ile kaydolmuş ve 221 nolu matrikeli almıştır. II. Dünya Savaşı'ndan sonra Sint-Niklaassche 1. Lig'e yükselmiş ancak bu seviyede sadece iki sezon kalabilmiştir. Düşmeyi izleyen sürede adını Sint-Niklaasse SK ve daha sonra 1974 yılında K. Sint-Niklase SK olarak değiştirdi. Rodrigo Rodrigo ya da Ruderic, Roderic, Roderik, Roderich, veya Roderick (ö. 712) Müslüman akınları sırasında İspanya'daki Vizigot Kralıydı. Tarık bin Ziyad'ın orduları İspanya'ya saldırdıkları sırada ülke Germen bir ırk olan Vizigotların elindeydi. Rodrigo saldırıdan bir yıl önce 710 yılında kral olmuştu. 711 yılında Müslümanlar Toledo'yu ele geçirdiler. Rodrigo Müslümanları geri püskürtmek için uğraştı ama 712 yılında bir savaşta öldü. Ömer Karancı Ömer Karancı (d. 25 Haziran 1992; Varsak, Antalya) Türk futbolcudur. Adanaspor'dan kiralık olarak 2. Lig ekiplerinden Tarsus İdman Yurdu'nda forma giymektedir. Ömer Karancı futbola 10 yaşında Varsakspor'da başladı. 2006'da Beşiktaş'ın altyapısına başladı. 12 Ocak 2008'de PAF takımıyla ilk maçına çıktı ve 2010'a kadar Beşiktaş A2 takımında forma giydi. 2 yılda oynadığı 47 PAF maçında 5 gol attı. 16 Ağustos 2008'de Oktay Derelioğlu'nun jübile maçında Hazar Lankaran'a karşı 45 dakika Beşiktaş A takımı forması giydi. Bir ay sonra ise Shakhtar Donetsk'le oynanan hazırlık maçında oynadı. 4 Eylül 2009'da da ümit millî takım ile oynanan hazırlık maçında 31 dakika oynayıp bir de gol attı. Beşiktaş'la profesyonel sözleşme imzalamayan Karancı, 1. Lig takımlarından Adanaspor ile 2010-11 sezonu öncesi 5 yıllık sözleşme imzaladı. 18 Ekim 2010'da Diyarbakırspor karşısında son beş dakika forma giyerek ilk kez profesyonel bir maça çıktı. Beşiktaş'ta 16 yaş altı millî takımına çağrıldı ve 5 Aralık 2006'da Türkiye'nin Fransa'yla oynadığı maçta ilk kez millî oldu. 2008'in Haziran ayına dek U-16 millî takımında 23 maça çıkıp 3 gol attı, Malta'da düzenlenen Easter turnuvasını kazanan takımda yer aldı. 2008'den beri U-17 millî takımında 3 maça çıktı. Laranjeiras Laranjeiras (Portekizce: Portakal ağaçları), Brezilya’nın Rio de Janeiro şehrinin Zona Sul bölgesinde yer alan bir mahalledir. 17. yüzyılda Corcovado Dağları’nın hemen yanında yer alan Carioca Nehri’nin yanındaki yazlık evlerin inşa edilmesiyle kurulmuş olan bu bölge şehrinin en eski yerleşim yerlerinden birisi olup, çoğunlukla yerleşim birimlerinden oluşur. Carioca Nehri’ne yakın olması nedeniyle eskiden bu bölgeye Carioca Vadisi (Portekizce: Vale do Carioca) denilirdi. Her ne kadar bölgede ağırlıklı olarak yerleşim birimleri yer alsa da bazı hükûmet daireleri, kültür ve spor merkezleri ile okullar da bu bölgede yer almaktadır. Laranjeiras’da yer alan önemli binaların başında Palácio Guanabara (Rio de Janeiro şehir idare binası), Guinle Parkı ve Laranjeiras Stadyumu yer alır. Laranjeiras bölgesi Cosme Velho bölgesinin hemen yanında yer almaktadır. Gustavo Capanema SarayÄ± Gustavo Capanema Sarayı (Portekizce: Palácio Gustavo Capanema), Brezilya’nın Rio de Janeiro şehrinde yer alan modernist bir binadır. Bu proje Lucio Costa, Affonso Eduardo Reidy, Ernani Vasconcellos, Carlos Leão ve Jorge Machado Moreira mimarlık takımı tarafından tasarlanmıştır. Oscar Niemeyer da Lucio Costa’nın stajyer mimarı olarak görev almışsa da oldukça önemli katkıları olmuştur. Projenin oluşturulması sırasında İsviçreli ve Fransız bir mimar olan Le Corbusier da tasarıma katkıda bulunması için 1935 ile 1936 yılları arasında davet edilmiştir. 1939 yılında başlanan inşaat 1943 yılında tamamlanmıştır. Tamamlandığında tek bir bakanlık olan Brezilya Eğitim ve Sağlık Bakanlığı’nın kullanımına sunulduysa da, daha sonra da bu bakanlığın üç farklı bakanlığa bölünmesiyle günümüz de dahil olmak üzere bu bina Eğitim, Kültür ve Sağlık Bakanlıkları’na hizmet vermektedir. 1960 yılında Brezilya’nın yeni başkenti Brasilia olduktan sonra da bu bina bu bakanlıkların hizmet binası olarak işlevini halen sürdürmektedir. 1985 yılında, Oscar Niemeyer'in talebi üzerine, yapıya yazar ve pedagog olan Brezilya’nın ilk Eğitim Bakanı Gustavo Capanema’nın ismi verilmiştir. Jorge Machado Moreira Jorge Machado Moreira veya Jorge Moreira (d. 23 Şubat 1904, Paris, Fransa – ö. 1992, Rio de Janeiro, Brezilya) Brezilyalı bir mimar. 1932 yılında Brezilya’nın Rio de Janeiro şehrinde yer alan Ulusal Güzel Sanatlar Akademisi’nden mezun olmuştur. Jorge Machado Moreira, mimarlık kariyeri boyunca Le Corbusier ile çok yakın ilişkide olmuştur. Tasarladığı projelerden birisi olan ve Rio de Janeiro Federal Üniversitesi’nde yer alan Mimarlık Fakültesi binası Le Corbusier’in tasarım prensiplerinin oldukça belirgin bir şekilde yansıtıldığı bir projedir. Ayrıca Gustavo Capanema Sarayı projesinin tasarımı sürecinde 1935-1936 yılları arasında Le Corbusier’i bizzat davet edilip, tasarıma katkıda bulunmasını sağlamıştır. Brezilya’nın