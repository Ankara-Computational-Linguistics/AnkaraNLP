Atlantik afalinasının bir alt türü olarak görülür ve "Tursiops truncatus ponticus" diye adlandırılır. Balık yağı Balık yağı, omega-3 yağ asidi, D vitamini ve DHA açısından zengin bir hayvansal yağdır. Artrit, yüksek kolesterol ve kalp hastalıklarına iyi gelir. Derin deniz balıklarında diğerlerine oranla daha çok bulunur. Suşi gibi balığın çiğ tüketilmesi, balıktaki yağ asidi kaybını en aza indirger. Yağlı balık yiyerek veya eczanelerden kapsül şeklinde alarak tüketilebilir. Pamela (roman) Pamela, 16. yüzyıl İngiliz şairi Sir Philip Sidney'in konusu eski Yunan'da geçen manzum bir hikâyesi için uydurduğu, 17. yüzyılda bir başka İngiliz yazarı olan Samuel Richardson'ın "Pamela" romanının yayınlanmasından itibaren (1741), herhangi bir anlamı olmamasına rağmen uluslararası rağbet kazanmış bir kadın ismidir. İngiltere ve ABD'de özellikle yaygındır. Barit Barit (BaSO) baryum sülfattan oluşan bir mineraldir. Genellikle beyaz ya da renksizdir , bazen de sarı ve gri olabilir. Baryumun ana kaynağıdır. Işıma yapan şekline bazen Bologna Taşı da denir. Barit genellikle kireçtaşlarındaki kurşun - çinko damarlarında, sıcak kaynak yataklarında ve hematit cevheriyle birlikte oluşur. Sıklıkla anglesit ve selestit mineralleriyle birlikte bulunur. Barit ismi Yunanca "βαρύς" (ağır) sözcüğünden türetilmiştir. Mohs sertliği 3. Kırılma indeksi 1,63. Özgül ağırlığı 4,3-5. Kristal yapısı ortorombiktir. Amerika Birleşik Devletleri'nde 19. yüzyılda çıkarılmaya başlanan barit ilk olarak 1845 yılında boya üretiminde kullanılmış ancak 1908 yılından sonra sondaj çamurlarında katkı maddesi olarak kullanılmaya başlanmasıyla hem üretimi hem de tüketimi artış göstermiştir. Türkiye'de ise 1964 yılından sonra barit üretimi gelişmiş ve yayılmıştır Barit kullanımı genel olarak üçe ayrılarak incelenir: Sondajlık (%90), kimyasal (%7) ve dolgu malzemesi (%3). Kaba haliyle ya da sadece yıkama, sudan geçirme, eleme, yüzdürme ve manyetik ayırma gibi basit işlemlerden geçirilen barit ilk ürün olarak alıcı bulur. Kaba hâldeki baritin çoğunluğu minimum bir saflığa ve yoğunluğa ulaşana kadar işlemden geçirilir. Ağır çimento olarak kullanılan barit ezildikten sonra elenerek aynı büyüklüğe getirilir. Baritin çoğu öğütülerek sanayi ürünlerinde katkı malzemesi olarak ya da petrol veya doğalgaz kuyularını açarken ağırlık yapan katkı malzemesi olarak kullanılır. Dünya üzerinde sondajda kullanılan barit, API 13A uluslararası standardına göre, Türkiye'de ise TS 919 standardına göre üretilmektedir. Barit boya ve kâğıt yapımında da kullanılır. Her ne kadar baritin içinde ağır metal olan baryum bulunsa da , baryumun düşük çözünürlüğü nedeniyle birçok hükûmet tarafında toksik maddeler arasında sayılmaz. Dünya'da şu anda tanımlanmış ve bilinen barit rezerv miktarının 550 milyon ton olduğu, ancak tüm dünya rezervinin ise 2 milyar ton olduğu tahmin edilmektedir. 1997' dünya barit üretimi 6,826 milyon ton, 1999'da ise 5,660 milyon ton olmuştur. Petrol üretimindeki azalmalar barit talebini doğrudan düşürmektedir. Türkiye'de [Adana] Feke ilçesi Belenköy Mahallesınde, Konya İlmen Mahallesinde,Antalya iline bağlı Alanya - Gazipaşa ilçeleri çevresinde, Giresun ilinde, Muş ilinde, Çanakkale ilinde, Kocaeli ilinde, Karaman ilinde, Gümüşhane ilinde, Bayburt ilinde, Isparta ilinde, Sivas ili Koyulhisar ilçesi Yenice Köyü'nde, Ereğli ilçesinde barit yatakları bulunmaktadır. Son Olarak da Batman'ın Sason ilçesin de 288.000 Ton Rezerv bulunmuştur. Armada Alışveriş ve İş Merkezi Armada Kulesi; Ankara'nın Çankaya ilçesinde bulunan bir gökdelendir. Günümüzde, ofis binası ve alışveriş merkezi olarak kullanılır. 2003 yılında Uluslararası Alışveriş Merkezleri Konseyi tarafından "Avrupa'nın en iyi alışveriş merkezi" seçilmiş ve bu alanda İstanbul'da bulunan Akmerkez'den sonra ikinci ödüllü alışveriş merkezi olmuştur. 2000'li yılların başına kadar kentleşme açısından oldukça kurak bir bölge olan ve yeni bir imar planı çerçevesinde "iş merkezi" olarak yeniden düzenlenen Söğütözü'nde hayata geçirilen ilk projelerden birisi de Armada Kulesi'dir. 1998 yılında inşasına başlanan kule, 2002 Şubatında tamamlanmış ve aynı yılın Eylül ayında açılışı gerçekleştirilmiştir. Gerek tasarım gerekse kullanım açısından son derecede yenilikçi bir yapı olan Armada, bugüne kadar pek çok uluslararası kuruluş tarafından çeşitli ödüllere layık görülmüştür. Mimar Ali Osman Öztürk tarafından tasarlanan binanın en önemli ve dikkat çeken özelliklerinden bir tanesi de yapıya belli bir açıdan bakıldığında gemi güvertesini andıracak formda inşa edilmiş olmasıdır. Yaklaşık 123 metre yüksekliğe sahip olan kulenin dış yüzeyinde 20.000 m² granit ve 15.000 m² mavi cam kullanılmıştır. Toplam inşaat alanı 125.000 m² olup 26 kattan oluşmaktadır. Bulunduğu arazinin eğiminden yararlanılarak dört farklı cepheden, dört ayrı kapıyla giriş-çıkış sirkülasyonu yaratılmıştır. Genel yapısal özellikleri göz önünde bulundurulduğunda modern mimarlık anlayışı çerçevesinde tasarlandığı söylenebilir. Halk eÄŸitimi Halk eğitimi, toplumun eğitimini kapsayan politaların tümüne verilen ad. Yaygın eğitim; örgün eğitim sistemine hiç girmemiş ya da herhangi bir kademesinde bulunan veya bu kademelerden çıkmış bireylere, gerekli bilgi, beceri ve davranışları kazandırmak için örgün eğitimin yanında veya dışında, onların; ilgi, istek ve yetenekleri doğrultusunda ekonomik, toplumsal ve kültürel gelişmelerini sağlayıcı nitelikte, çeşitli süre ve düzeylerde yaşam boyu yapılan eğitim, öğretim, üretim, rehberlik ve uygulama etkinlikleri çerçevesinde açılan kurslar aşağıya çıkarılmış olup, istek ve talepler doğrultusunda bu kursların çeşitleri ve sayıları çoğaltılmaya çalışılmaktadır. Halk Eğitimi Merkezlerindeki kurslar; mesleki, teknik ve sosyal-kültürel amaçlı olmak üzere iki ana bölümde açılır. Düzenlenecek kurslarda tür sınırlaması yoktur. İhtiyaç duyulan her alanda kurslar düzenlenir. Sovyetler Birliği'nde halk eğitimi sosyalist ilkelerin tüm sovyet halklarına ulaştırılması esasına dayanmıştır. Sovyetler Birliği'nin kurucusu Vladimir Lenin'in eşi Nadejda Krupskaya "Lenin ve Halk Eğitimi" adlı eserinde; halk eğitiminin batıdaki kapitalist toplumlarda zorunlu olarak herkese ulaşamadığından bahsetmekte ve Karl Marx ve Friedrich Engels'in eserlerinde bahsettiği "işçi ve emekçilerin aydınlatılması" esasına dayandığından bahseder. Buna göre kapitalist ve sosyalist okullar birbirinden farklıdır ve verdikleri eğitim büyük farklılıklar gösterir. Krupskaya bu durumu kapitalist ülkelerdeki okullardaki eğitimin yalnızca belli bir toplumsal sınıfa yönelik olduğu, sosyalist okullardaki eğitimin ise Marksist-Leninist ilkelere sadık olacak şekilde tüm halka ulaştığı savıyla açıklar. Sovyetler Birliği'ndeki halk eğitimi üretim ilişkilerini içerisinde barındırması açısından diğer halk eğitim örneklerinden farklılık arz eder. Bartu Bartu, varlık, servet, menzil anlamlarına gelmektedir. Ayrıca kişi ad ve soyadı olarak kullanılmaktadır. Giulio Andreotti Giulio Andreotti (14 Ocak 1919, Roma - 6 Mayıs 2013, Roma), İtalyan politikacı. Üç kez İtalya başbakanı ve başta Dışişleri olmak üzere birçok Bakanlık görevinde bulunmuştur. İtalyan Mafyası ile çeşitli ilişkileri kurduğu ve onlardan çoğu kez mali anlamda destek sağladığı iddia edilmektedir. 1946'da İtalyan parlamentosuna seçilen Giulio Andreotti, Hristiyan Demokrat lider Alcide De Gasperi'nin savaş sonrası kurduğu hükûmetlerde bakanlık görevi üstlendi. 1983-1989 yılları arasında İtalya Dışişleri Bakanlığı görevinde kaldı. 1989-1992 yılları arasında, Hristiyan Demokratlar'ın lideri olarak üçüncü kez İtalya başbakanı oldu. 1991 yılında Cumhurbaşkanı Francesco Cossiga tarafından hayat boyu senatör ilan edildi ve öldüğü 2013 yılına dek senatörlük görevini sürdürdü. Andreotti döneminin en önemli olayı, o yıllara kadar gizli kalmış olan Gladio teşkilatının açığa çıkmasıydı. Gladio, NATO ülkelerinin komünizm ile mücadele etmek amacıyla İtalya'da kurdukları gizli bir paramiliter örgüttü. Gladio, Gerginlik stratejisi uygulayarak halk üzerinde baskı ve sürekli bir tehdit içgüdüsü yaratarak, hem halkı manipüle etmek hem de Komünist oluşumları baltalamak amacıyla kurulmuştu. Gladio aynı zamanda yerel birçok iş adamı ve Mafya üyesiyle de ilişki kurmuştu. Andreotti, sonraki yıllarda Mafya ile ilişkilerinin ortaya çıkması nedeniyle gözden düştü. 1992 İtalya genel seçimlerinde başarısız olarak politika sahnesinden kısa süre içinde silindi. Hükümetler Kimono Kimono (Japonca: 着物 -（きもの）, "kiru" ve "mono", (birebir çevirisi "giyilen şey") Japonya'nın geleneksel giysisidir. "Ki" (giymek) ve "mono" (şey) sözcüklerinden türetilmiştir. Japoncada aslen tüm kıyafetler için kullanılan "kimono" sözcüğü, sonradan hem kadınlar hem de erkekler tarafından giyilen uzun giysiyi tanımlamak için kullanılmaya başlamıştır. Kimono T şeklinde, ayak bileğine kadar uzanan düz hatlı, yakalı ve uzun kollu bir giysidir. Kollar özellikle bileklerde çok geniştir, genişliği yaklaşık olarak yarım metreye kadar varır. Geleneksel olarak, özel günlerde evlenmemiş kadınlar hemen hemen yere kadar uzanan çok geniş kollu kimonolar giyer. Giysi gövde etrafına sarılır ve her zaman sol taraf sağın üstüne gelir. "Obi" adı verilen geniş bir kuşak ile arkadan bağlanır. Kimonolar genellikle "geta" veya "zori" adı verilen geleneksel tahta sandallar ve "tabi" adı verilen çoraplarla giyilir. Kimononun içine, "nagajuban" denilen daha kısa bir kimono içlik olarak giyilir. Kimono 5. yy.dan itibaren Çin ile Japonya arasında başlayan yoğun kültürel ilişkiler sırasında Çin hanfusundan etkilenme yoluyla ortaya çıkmıştır. Kimono, "kosode" adı verilen ve iç çamaşırı niyetine kullanılan giysiden türemiştir. Modern kimono Japonya'nın Heian döneminde (794–1192) günümüzdeki şeklini almaya başlamıştır. O dönemden beri hem erkek hem de kadın kimonosunun temel biçimi değişikliğe uğramadan kalmıştır. Geleneksel olarak tüm kadın kimonoları tek bedendir. Kimono giyenler, kumaşı kendi bedenlerine uydurabilmek için katlayarak vücutlarına sarar. Kimono tek bir kimono kumaşı topundan üretilir. Kumaş topları standart boyutlarda üretilir ve kumaşın tamamı tek bir kimono yapmak için kullanılır. Tüm geleneksel kimonolar elde dikilir, hatta kimono kumaşları da genellikle elde dokunup bezenir. Kimono kumaşı üretilirken, pirinç kolası ile yapılan "Yuzen" boya koruma tekniği, "shibori" ve el ile boyama teknikleri kullanılır. Geçmişte, kimonolar yıkanmak için tamamen sökülür, sonra tekrar dikilirdi. Modern kumaşlar ve temizleme yöntemleri buna gerek bırakmasa da, geleneksel kimono temizliği hâlâ uygulanmaktadır. Kimonoyu saklamak amacıyla bazen dış hatlara teyelleme yapılır, böylece buruşup kırışması önlenir ve kimononun katları düzgün şekilde korunur. Renk, kumaş ve stil ile "obi" gibi aksesuarlar zamanla çeşitlilik göstermiştir. Değişik kullanım yerleri için çok resmîden gündelik kullanıma çeşitli kimonolar vardır. Bir kadın kimonosunun resmiyet derecesini genellikle kumaşın cinsi, deseni ve rengi belirler. Genç kadınların kimonosu daha uzun kollu olur ve daha yaşlı kadınların oldukça resmî kimonolarından daha fazla işlemelidir. Erkek kimonoları genellikle tek bir temel biçimdedir ve genellikle aşırıya kaçmayan renklerde olur. Resmiyet derecesi aynı zamanda aksesuarların tipi ve rengiyle, kumaşın cinsi, "kamonun" (aile arması) sayısı ya da olmamasıyla da belirlenir. İpek en çok arzulanan ve en resmî kumaştır. Pamuklu gündelik kimonolarda kullanılır. Günümüzde polyester kimonolar da gündelik amaçlı kullanılmaktadır. Günümüzde artık hem erkek hem de kadın kimonoları değişik boy ve bedenlerde bulunmaktadır. Tek bir kumaş topundan kimono yapılma geleneği nedeniyle büyük bedenleri bulmak çok zordur ve ısmarlama yaptırmak da çok pahalıdır. Sumo güreşçileri gibi çok uzun boylu ya da iri yarı kişiler kimonolarını ısmarlama yaptırmak zorundadır. Kimonolar pahalı olabilir. Bir kadın kimonosu kolaylıkla 10.000 ABD dolarının üzerine çıkabilir. Kimono ile birlikte, içlikler, obi, bağlar, çorap, sandal ve diğer aksesuarların tamamı 20.000 ABD dolarının üzerinde satılabilir. Bir tek obi birkaç bin dolara satılabilir. Tipik kimonolar ya da geleneksel sanatları icra edenlerin giydiği kimonolar çok daha ucuzdur. Bazıları kimonosunu kendisi yapar ve eski kimonolarını tekrar tekrar kullanır. Daha ucuz ve makine ile dokunan kumaşlar el ile boyanan geleneksel ipek kumaşların yerini almaktadır. Japonya'daki kullanılmış kimono pazarında ikinci el kimonolar 500 yene satılmaktadır. Kadınlar için yapılan obi genelde pahalıdır. Basit desenli veya düz renklileri 1.500 yen kadar düşük fiyata olsa da yüzlerce dolara da satılırlar ve üstelik deneyimsizler için obi yapmak kolay değildir. Erkekler için yapılan obiler ise ipek bile olsa daha ucuzdur çünkü erkekler kadınlardan daha dar ve kısa obi kullanırlar. Kimonolar hiçbir zaman israf edilmez. Eski kimonolar değişik şekillerde tekrar kullanılır. Değiştirilerek "haori", "hiyoku" ya da çocuklar için kimono yapılabilir. Kumaşı, benzer kimonoları yamamak için, el çantası ya da benzeri kimono aksesuarları yapmak için kullanılır. Daha küçük parçalardan değişik örtü, çanta ya da çay seremonisinde kullanılan peçeteler yapılır. Bel bölgesinden aşağısı zarar görmüş kimonolor hakamanın altına giyilerek zarar görmüş bölge saklanır. Hatta eski kimonolardaki ipek ipliği çözüp, erkek kimonoları için heku obi genişliğinde kumaş dokuyanlar bile vardır. Bu çözme-yeniden dokuma tekniğine "Saki-Ori" denir. Günümüzde kimono genellikle özel günlerde ve kadınlar tarafından giyilir. Az sayıda yaşlı adam ve daha da az sayıda erkek günlük olarak kimono giymektedir. Erkekler kimonoyu daha çok evlilik törenlerinde ve çay seremonisinde giyer. Kimono hem erkek hem de kadınlar tarafından kendo gibi bazı sporlarda giysi olarak kullanılır. Profesyonel sumo güreşçileri de, ring dışında toplum önüne çıktıklarında geleneksel Japon giysileri giymeleri gerektiği için genellikle kimono giyerler. Japonya'da kimono ile hobi olarak ilgilenen birçok kişi vardır, hatta yalnızca kimononun nasıl giyildiğini öğreten kurslar bile bulunmaktadır. Bu sınıflarda mevsime ve özel günlere uygun desenlerin ve kumaşların seçilmesi, kimono içliklerinin ve aksesuarlarının uyumu, gizli anlamlarına dikkat ederek kimono ve hiyokuların giyilmesi, obi seçimi ve kuşanması ve diğer konular öğretilmektedir. Kimono de Ginza gibi yalnızca kimono kültürü ile ilgilenen kulüpler de bulunmaktadır. Modern kimono, geleneksel kimono kadar karmaşık değildir. Festivaller ve diğer resmî olmayan durumlarda giyilen kimonolar yalnızca iki kattan ya da bir kat ve gizli ikinci yakadan oluşur. Resmî olmayan bu kimonolar basit desenli veya tek renkli obiler ile giyilir. Tam takım resmî kimonolar genellikle gelinler, geyşalar, hostesler tarafından veya çok resmî olaylarda giyilir. Tipik bir kadın kimonosu on iki ya da daha fazla parçanın kuşanılmasıyla giyildiği için, Japon kadınların çoğu yardım almadan geleneksel kimonoyu giyemeyebilir. Her birinin kendine özgü giyinme ve kuşanma şekli vardır. Özel günlerde profesyonel kimono giyme uzmanları kadınların kimono giymelerine yardım eder. Kimono giydiricileri lisanslı olarak kuaför salonlarında çalışırlar ve evlere de giderler. Kimono seçimi sembolizm ve ince sosyal mesajlarla yüklüdür. Yapılan seçim kadının yaşına, medeni hâline ve olayın resmiyet derecesine bağlıdır. Azalan resmiyet derecesiyle kimonolar şöyle sınıflanır: Kimononun deseni hangi mevsimde giyilmesi gerektiğini de belirleyebilir. Örneğin kelebekler ve kiraz çiçeği tomurcukları içeren desenli bir kimono ilkbaharda ya da yazın giyilmelidir. Sık kullanılan bir sonbahar deseni de Japon akçaağacının kızıl yaprağıdır. Kış için ise bambu, çam ve ume (japon kayısısı) tomurcukları gibi değişik desenler kullanılır. Kadınların giydiği kimonolarla kıyaslanınca erkeklerin giydikleri daha basittir ve çoraplarla sandallar sayılmazsa genellikle beş parçadan oluşur. Erkek ve kadın kimonoları arasındaki en dikkat çekici fark kollardadır. Erkek kimonolarında kollar ya tamamen ya da alttan 3 ila 8 cm'den fazla ayrık olmamak kaydıyla büyük oranda gövdeye bağlıdır, kadın kimonolarının kolları ise hem geniş hem de gövdeye bağlı değildir. Hemen altından obi geçeceği için erkek kimonolarının kolları daha az geniştir. Halbuki kadın kimonolarının kollarının büyük kısmı gövdeye dikili olmadığı için obiye bir engel teşkil etmez ve geniş kollar obinin üzerinden aşağıya sarkar. Günümüzde erkek kimonolarının başlıca farklılığı kumaşındadır. Tipik bir kimono koyu renk olur: Siyah, lacivert ve koyu yeşil, bazen de kahverengi çok kullanılan renklerdir. Kumaşlar genellikle mattır. Bazılarında belli belirsiz bir desen bulunur ve kendinden desenli kumaşlar günlük kimonolarda çok yaygındır. Daha da gündelik olarak kullanılan kimonolar açık mor, yeşil ve mavi gibi kısmen parlak renklerde de olabilir. Sumo güreşçileri ise "küpeçiçeği" ("fuşya") rengi gibi oldukça parlak renklerde kimonolar giyer. En resmî kimono, göğüste, omuzlarda ve arkada beş "kamon" içeren sade siyah kimonodur. Biraz daha az resmîsi üç kamon içeren kimonodur. Bunlarda genellikle beyaz içlik ve aksesuarlar kullanılır. Hemen hemen her kimono, hakama ve haori eklenerek daha resmî hâle getirilebilir. KadÄ±n kimonosunda bulunan erkek kimonosunda yoktur. Kimono üzerinde beş, üç ya da tek kamon bulunabilir ya da hiç bulunmayabilir. En resmî olan beş kamonlu kimonodan itibaren kamon sayısı azaldıkça resmîyet azalır. Tek kamon yalnızca sırtın üst kısmında, üç kamon arkada sırtın üst ortası ve kollarda, beş kamon arkada üç ve önde sağlı sollu göğüste yer alır. Beşten fazla kamon kullanılmaz. Türkçe Ä°ngilizce Pil Pil, kimyasal enerjinin depolanabilmesi ve elektriksel bir forma dönüştürülebilmesi için kullanılan bir aygıttır. Piller, bir veya daha fazla elektrokimyasal hücre, yakıt hücreleri veya akış hücreleri gibi, elektrokimyasal aygıtlardan oluşur. Bilinen en eski insan yapısı piller, "Bağdat Pilleri"dir. MÖ 250 ve M.S. 640 yılları arasında yapıldığı tahmin edilmektedir. Pillerin gelişimi, 1800 yılında İtalyan fizikçi Alessandro Volta tarafından geliştirilen "Voltaik (Voltaic) pil" ile başlamıştır. Dünya çapında pil endüstrisi (2005 yılı yaklaşık değeri) 48 milyar A.B.D doları ciroya sahiptir. Günümüzde kullanılan en önemli araçlardan biri olan pil, 1800 yılında tesadüf sonucu bulunmuştur. Elektriğe ilişkin bilgiler, MÖ 6. yüzyıl yıllarına kadar gitmekle birlikte bilimsel olarak ilk defa 17. yüzyılda ele alınmıştır. Ancak 19. yüzyıla kadar bilinen elektrik türü, bir kumaşa sürterek elde edilen ya da yıldırım elektriği olarak bilinen statik elektriktir. 19. yüzyılda buna elektrik akımı eklenmiş ve sürekli elektrik akımını mümkün kılan pil icat edilmiştir. Elektriğin bu dalındaki çalışmaları başlatan kişi, ünlü kurbağa deneyi ile tanınan Luigi Galvani (1737–1798)’dir. 1780 yılında yaptığı deneylerin sonuçlarını 1791’de açıklayan Galvani, "hayvansal elektrik" teorisini ortaya attı. Bu teorisini, rastlantı sonucu ölü bir kurbağanın bacağındaki sinirlerin neşter ile kesildiğinde kasıldığını gözleyerek oluşturmuştu. Buna göre, canlıları oluşturan hücreler elektrik içermekteydi. 1793'de Galvani'nin deneylerine devam eden Alessandro Volta (1745–1827) kurbağa bacağı kasılmalarının farklı iki metalden kaynaklandığını bulur. Bacağın uyarılması, birbirine benzemeyen iki farklı metalden ve hücrelerin sıvı içermesinden kaynaklanıyordu. O hâlde elektrik elde edebilmek için iki farklı metale ve sıvıya ihtiyaç olmalıydı. Bundan yararlanarak bakır ve çinko madenleri alarak aralarına tuzlu suya batırılmış süngerler yerleştiren Volta, elektrik akımını elde etmeyi başardı. Böylece Volta Pili adı verilen pili buldu (1800). Böylece Volta, Galvani'nin biyolojik deneylerinin sonucu olan Hayvansal Elektrik Teorisi’ni ortadan kaldırdı. Galvani’nin deneyleri bilim tarihinin en ilginç olaylarından birisidir. Galvani ve Volta arkadaştılar ve Galvani asla Volta’ya kuramını ortadan kaldırdığı için kin duymadı. Volta da Galvani’nin deneylerinin güzel ve şaşırtıcı deneyler olduğunu yazmaktaydı. Çalışmalarından ötürü Napolyon onu ödüllendirdi ve Avusturya İmparatoru, onu Padua Üniversitesinde Felsefe Fakültesi Başkanlığına getirdi. Ölümünden 54 yıl sonra 1881’de Volt adı, elektrik potansiyel farkı (gerilim) birimi olarak onun anısına ithafen kullanılmaya başlandı. Genel olarak piller, tek kullan覺ml覺k () ve yeniden doldurulabilen () piller olarak ikiye ayr覺l覺r. Pillerin bir araya gelerek oluşturdukları pil gruplarına "Batarya" denmektedir. 1960'lardan önceki lambalı radyo alıcılarında yaygın olarak kullanılmakta idi. Günümüzde ise taşınabilir bilgisayarda yaygın olarak bataryalar kullanılır. Cep telefonlarında ise, yeni çıktıklarında 3 hücreli bataryalar kullanılmakta idi. Ancak şu anda neredeyse tüm telefon modellerinde tek hücreli Lityum iyon piller kullanılıyorsa da, alışkanlık sebebi ile bunlar da hatalı olarak "batarya" diye adlandırılmaktadır. Limondan ya da asit içerikli başka meyvelerden basit piller yapmak mümkündür. Bu tip pillere, kimyasal enerjiyi elektrik enerjisine dönüştürmeleri nedeniyle “voltaik piller” adı veriliyor. Piller, asidik bir çözelti içerisine iki farklı metalin yerleştirilmesi mantığıyla yapılır. Buna göre, limona örneğin çinkoyla kaplanmış bir çivi ve bakır bir madeni para batırıldığında, limon suyu gerekli asit çözeltisini oluşturur ve elektrik üretebilir. Ancak elde edilen elektrik akımı oldukça zayıf olup, LED’de hafif bir ışıma sağlamaya yetecek kadardır. 250 yıllık gelişiminden beri piller en pahalı enerji kaynakları arasında yer almaktadır, ayrıca bünyesinde çok pahalı ürünler hatta bazen cıva, kurşun, nikel gibi riskli kimyasallar bulundurmaktadır. Bu yüzden günümüzde kimyasal madde içeriği olduğu için insan metobolizmasını etkilemekte ölümcül sebeblere neden olmaktadır. Piller yutulduğunda tehlikeli ve ölümcül olabilirler. Artık çoğu bölgelerde kullanılmış pillerdeki toksit maddelerin geri kazanımı için geri dönüşüm düzenleri kurulmuştur. Çevreye atılan atık piller çevre kirliliğine sebep olduğu gibi güneş ısısının etkisiyle patlama sonucu içindeki kimyasal maddelerin dışarı çıkması ile insan ve çevre sağlığı için risk taşımaktadır. Pil ve batarya ile calışan elektronik aletlerin ve özellikle elektrikli taşıtların enerji kaynakları da alışılmadık yeni tehlikeleri getirir. Piller üretim veya kullanımda zedelenip riskli hale gelebilir, doldururken veya kullanırken aniden yanabilir, enerji yoğunluğu yüzünden bu yanma patlama hızıyla ve söndürülemez şekilde gelişebilir, cepteyken yanma vücutta yanıklara ve elektrik çapmasına sebep olabilir, kapalı mekanda doldurulurken yanan küçük bir pil, mekanı kullanılamaz hale getirebilir, çarpışmış taşıtta kazazadeler için ezilme, sıkışma, kırık, kesik, patlama ve yanma tehlikelerinin yanı sıra elektrik çapması tehlikesi de söz konusu olabilir. Özellikle pil, batarya üretimi ve ithalatında bazı zararlı maddelerin kullanımının sınırlandırılması amacıyla pil ve batarya atıklarının çevreyle uyumlu olduğunu gösteren belge. Bu belgeye sahip olmadan hiçbir ithalatçı ya da üretici imalat ve ithalat yapamaz. Rohs Belgesi ile batarya ve pillerde aşağıda yazılı maddeler test ile aranır. Bunlar; Kurşun (Pb) Cıva (Hg) Kadmiyum (Cd) Hexavalent krom (VI) (Cr (VI) Certain brominated flame retardants (BFR’s) Polybrominated biphenyls (PBB’s) Polybrominated diphenyl ethers (PBDE’s) Bu testler akredite laboraturlar tarafından yapılır. ANSYS ANSYS, mühendislik alanında kullanılan bir simulasyon yazılımıdır.Ürünlerin tasarım aşamasından sonra kullanılır ve prototip üretilmeden önce, sanal ortamda test imkânı verir. Parçaların ve parça montajlarının 3 boyutlu simulasyonları yardımıyla, ürünün mukavemet, mekanik, titreşim gibi yönlerden incelenmesini sağlayarak tasarımı geliştirmeye yardımcı olur. ANSYS sonlu elemanlar yöntemini kullanan bir yazılımdır. İncelenecek olan parçayı birçok küçük elemana bölerek işlemlerini sürdürür. Yiğit Özgür Mehmet Yiğit Özgür (d. 1977, İstanbul), Türk karikatürist. Ankara'da Hacettepe Üniversitesi Güzel Sanatlar Fakültesi Grafik Bölümü’nü bitirdi. Daha sonra karikatür çizebilmek için İstanbul'a yerleşti. Leman ve L-Manyak dergilerinde çalıştığı dönemde kendini pek gösteremeyen ve fazla tanınmayan karikatürist, Penguen dergisine geçtikten sonra, kendine özgü uzun konuşma balonları ile dikkat çekmeye başlamış, geniş kitlelerce tanınarak dönemin en popüler karikatüristi olmuştur. 2007 yılında aralarında Ersin Karabulut ve Memo Tembelçizer'in de bulunduğu bir grup çizerle birlikte Penguen'den ayrılarak Uykusuz isimli yeni mizah dergisinin kurucuları arasında yer aldı. Mizah dergileri dışında 2002 ile 2008 yılları arasında Bilim Çocuk dergisi için "Buket Anlatıyor" isimli öyküleri çizmiştir. Görkem İldaş ile evli ve bir kız çocuk babasıdır. Karaçulha, Fethiye Karaçulha, Muğla ilinin Fethiye ilçesine bağlı bir mahalledir. Muğla iline 140 km, Fethiye ilçesine 5 km uzaklıktadır. Karaçulha’ya 1400’lü yıllarda yerleşilmeye başlandığı bilinmektedir. Karaçulha, Gökben ve Esenköy (Dont) ile birlikte Fethiye’den sonra gelen en eski yerleşim yerlerinden biridir. İlk yerleşim yerleri dağ etekleri olan şimdiki beldenin üst kısımlarıdır. Buraya yerleşenlerin Osmanlı Devleti'nin kuruluş yıllarında diğer beyliklerle işbirliği yapmak ve kaynaşmak amacıyla Anadolu’nun her tarafına gönderilen Kayı boyundan aileler olduğu söylenmektedir. 13. yüzyılın ortalarında büyük bir aile (o zamanki adıyla Meğri), bu bölgeye gelir. Daha sonra çobanlık yapan aile bölünür ve bir kısmı Gökben civarına, bir kısmı Esenköy civarına göç ederken, bir kısmı da Karaçulha’ya gelir. Ahmetpaşa Duvarı'nın etrafına yerleşen bu aileler, daha sonra Avdan mevkiine, 18. yüzyılda da bugünkü Osman Efendi Camii'nin etrafına yerleşirler. Bir başka anlatıma göre de; Menteşe Beyliği'ne bağlı olan Meğri, merkeze uzak olduğu için buraya baş kadılık verilir. Menteşe Beyliği, Osmanlı Devleti'ne katılınca çevrede küçük küçük yerleşim yerleri kurulmaya başlar. Baş kadılığa bağlı Karakeçili boyunun Yörük kabilesinin bir yiğidi haksızlığa uğrayarak kadı tarafından öldürülür. Dul kalan eşi de oradan ayrılarak çocuklarını ve hayvanlarını alıp uzakta sakin bir yer aramaya başlar. Sonunda Meğri’nin 8 km kuzeyinde bulunan bugünkü Kösebükü yokuşunun olduğu yere gelir. Burada hayvancılık yapan kadın, keçi kılından kara çul dokumaya başlar. Zamanla, çevre bölgelerden de kara çul almak için Karaçulha’ya gelinmeye başlanır. Buraya gelip gidenler, "kara çulcuya gidiyoruz, kara çulcudan geliyoruz" derler. Daha sonra da bu bölge Karaçulha olarak anılmaya başlanır. Ailelerin artmasıyla köy olan Karaçulha, Çamköy, Kınık, Boğalar ve sınırlarını da kapsamıştır. Köy olmasıyla birlikte Teke Yöresi'nden, Dalaman’dan ve Muğla'dan birçok aile buraya göç etmiştir. Böylece Karaçulha büyümeye devam etmiştir. Zamanla nüfusun artması ve çevrenin geniş olması nedeniyle, Kınık, Boğalar ve Çamköy Karaçulha’dan ayrılmıştır. 24 Mayıs 1970 yılından itibaren Karaçulha, yapılan halk oylaması sonucunda belde olmuştur. Karaçulha’nın ilk belediye başkanı, o dönemde memur olan Mustafa Severoğlu’dur. Mustafa Severoğlu’nun istifasıyla boşalan belediye başkanlığına "Kadir Özdemir" gelmiştir. Daha sonra; "Mehmet Kocatepe", 12 Eylül’den sonra görevlendirilen "Ali Aldan", yeniden seçilen "Mehmet Kocatepe", "Mustafa Kiremitli", "Yusuf Çaylı", tekrar seçilen "Mustafa Kiremitli" ardından "Turan Kovancı" belediye başkanlığı yapmıştır. 2009 yerel seçim sonucuna göre de, "Yusuf Çaylı" belediye başkanlığı yapmaktadır. not: bu içeriği yazan arkadaş biraz daha araştırırsanız karaçulhanın aslında karaçuha olduğunu karaçuhanın ise kayı boyunun karakeçili aşiretinin bir oymağı olduğunu ve osmanlının da bu aşiretten geldiğini aşiretin hanedanlıkta hak iddiasında bulunmaması için aşireti anadolunun her yerine dağıttığını öğrenebilirsiniz. Ulusal Birlik Partisi (KKTC) Ulusal Birlik Partisi, genel başkanı Ersin Tatar olan, 11 Ekim 1975 yılında Kuzey Kıbrıs Türk Cumhuriyeti eski cumhurbaşkanı Rauf Denktaş tarafından kurulan siyasî partidir. Parti, kuruluşundan 2003 seçimlerine kadar 1994-1996 yılları dışında iktidardaydı. 2013 Kuzey Kıbrıs Türk Cumhuriyeti genel seçimlerinde %27,33'lik oy alan Ulusal Birlik Partisi, CTP-DP koalisyonuna karşı ana muhalefet partisi oldu. 2014 Kuzey Kıbrıs Türk Cumhuriyeti yerel seçimleri'nde 5 bölge kazanan parti, Gazimağusa ve Girne'de, Demokrat Parti ile beraber bağımsız aday çıkararak kazandı. 2015 yılında CTP-DP koalisyonunun düşmesinin ardından CTP-UBP koalisyon hükûmeti kuruldu. Ulusal Birlik Partisinin tarihsel süreç içerisinde yayımladığı veya yayımlamasına destek verdiği gazeteler aşağıdaki gibidir: Fersah "Fersah", 12.000 adıma veya 1 saatlik yola denk geldiği kabul edilen eski ölçü birimidir. Denizcilikte kullanılan eski Türk gemicilerinin kullandığı fakat günümüzde kullanılmayan 3 deniz miline eşit uzaklık birimi. Yaklaşık olarak 5.556 metreye eşittir. Bir Arap fersahı ~5,76 km'dir ve bir Fars fersahı ise ~6,23 km'dir. De Stijl De Stijl (Felemenkçe okunuşu: IPA /də stɛil/), 1917'de Hollanda'da ortaya çıkan sanat akımı. Aslında "De Stijl" terimi 1917 ve 1931 arası etkisini göstermiş bir grup Hollandalı sanatçının çalışmalarını belirtmek için kullanılır. "De Stijl" aynı zamanda ressam ve eleştirmen Theo van Doesburg`un yayımladığı grubun teorilerini destekleyen bir derginin de adıdır. Van Doesburg ile birlikte grubun önemli üyeleri arasında ressam Piet Mondrian ve Bart van der Leck, mimar Gerrit Rietveld ve Jacobus Oud sayılır. Grubun çalışmalarının temelini oluşturan sanatsal felsefe neoplastisizme dayanır. De Stijl taraftarları tinsel harmoninin ve düzenin yeni bir ütopik idealinin uğraşındadırlar. Saf bir çalışma ve evrenselliğin savunucuları olarak şekil ve renkleri basite indirgemişlerdir, eserleri sadece yatay ve dikey çizgiler, siyah ve beyazla birlikte ana renklerden oluşmaktadır. Pıngıdık Pıngıdık, Alevi inançlarında genellikle tahtacı olarak yaşam sürmekte olan kişilerin birlik, beraberlik ve dost sohbetlerini yaşamak üzere Antalya ilinin Çatallar ve Gökbük Köyü'nde hala sürdürülmekte olan bir çeşit geleneksel oyundur. Gp120 Gp120 HIV virüsünün primer reseptörüne bağlanmasına, revers transkriptans aktivitesini yapmasına yardım eder. Gp41 ile uyum içinde çalışır.Gp120 ve gp41 bir glikoproteindir.Gp41 HIV'in RNA sentezlemesini sağlar. Gp120 ile uyum içinde çalışır. Uyumları şöyledir: Gp120 Revers Transkriptans aktivitesini gerçekleştirip CD-4'ün genetik merkezine girdiğinde gp41 RNA sentezler. DNA polimeraz HIV+ RNA sentezleyerek HIV'in yaşamasını ve çoğalmasını sağlar. Bir diğeri olmadan biri bir işe yaramaz. 2006 FIBA Dünya Basketbol Şampiyonası 2006 FIBA Dünya Basketbol Şampiyonası 19 Ağustos ile 3 Eylül 2006 tarihleri arasında Japonya'da düzenlenmiş basketbol organizasyonudur. Turnuva FIBA ile Japonya Basketbol Kurumu (JABBA)'nın ve 2006 Organizasyonu Komitesi'nin ortaklığı ile gerçekleşmiştir. Bu turnuvada, 1986'dan bu yana ilk defa Dünya Şampiyonası'nda 24 ülke yer aldı; bu sayı eskiden 16 idi. Turnuvayı finalde Yunanistan'ı 70-47 yenen İspanya kazandı. İspanya oynadığı 9 maçın hepsini kazandı. Bronz madalyayı, Arjantin'i 96-81 yenen ABD kazandı. Şampiyonaya katılan ulusal basketbol takımları: Japonya ev sahibi takım statüsündedir; İtalya, Porto Riko, Sırbistan Karadağ ve Türkiye FIBA’nın davetiyle katıldılar. Arjantin 2004 Olimpiyatları Basketbol şampiyonu olarak seçilmişti. Geri kalan 18 ülke ise, kendi kıtalarında düzenlenen yarışmalarda aldıkları galibiyetler sonucunda hak kazandılar (Avrupa’dan 6, Amerika’dan 4, Asya ve Afrika’dan 3’er, ve Okyanusya’dan 2). 2006 Dünya Şampiyonası kuraları 15 Ocak 2006’da Tokyo’da çekildi. Ön turlarda Grup A Sendai’de, Grup B Hiroşima’da, Grup C Hamamatsu’da ve Grup D Sapporo’da oynandı. 24 ülkenin ulusal takımının her birinin en fazla 12 oyuncu ile katıldığı turnuvada toplam 288 oyuncu görev aldı. 19 AÄŸustos 2006 20 AÄŸustos 2006 21 AÄŸustos 2006 23 AÄŸustos 2006 24 AÄŸustos 2006 19 AÄŸustos 2006 20 AÄŸustos 2006 21 AÄŸustos 2006 23 AÄŸustos 2006 24 AÄŸustos 2006 19 AÄŸustos 2006 20 AÄŸustos 2006 22 AÄŸustos 2006 23 AÄŸustos 2006 24 AÄŸustos 2006 19 AÄŸustos 2006 20 AÄŸustos 2006 22 AÄŸustos 2006 23 AÄŸustos 2006 24 AÄŸustos 2006 Dünya Şampiyonası için FIBA 40 profesyonel hakem seçti. Gerland Stadyumu Stade de Gerland, Fransa'nın Lyon şehrindeki ana spor sahasıdır. Gerland semtinde yer alır, Olympique Lyonnais`ın stadıdır. Tony Garnier'in tasarladığı stad, 1913'te inşa edilmeye başlandı. Çalışma I. Dünya Savaşı sebebiyle durmuş, savaş bittikten sonra 1919'da Alman savaş esirlerinin de yardımıyla inşa edilmeye devam edilmiş ve 1920 yılında tamamlanmıştır. İlk zamanlarında oturulacak fazla yeri bulunmamaktaydı ve uzun yıllar boyunca yenilenmesine gerek görülmedi. 1960`larda stadın büyütülmesiyle kapasite 50.000`in üzerine çıktı. 1984`te UEFA Şampiyonlar Ligi maçları için kapasitesi 51.680`e ulaştı. 1998 FIFA Dünya Kupası için statta değişikliklere gidildi, bazı tarafları yıkıldı ve kapasite 42.000`e düştü. Karşılıklı iki tarafına Jean Bouin tribünü ve Jean Jaurès tribünü ismi verildi. 1967`den beri tarihi eser statüsündedir. Tribün rekoru 1982'de oynanan bir maçta 48.552 olarak belirlenmiştir. 1998 Dünya Kupası Almanya ve Hırvatistan arasındaki çeyrek final maçı bu stadda oynanmıştır. 2003'te Konfederasyon Kupası yarı final maçında Kamerunlu oyuncu Marc-Vivien Foé burada hayatını kaybetmiştir. 2007 Rugby Dünya Kupası'na ev sahipliği de yapmıştır. Alt ünite aşı Alt ünite (veya subunit) aşılar, son yıllarda araştırma ve geliştirme çalışmalarına hız verilmiş umut vadeden aşı tiplerindendir. Geleneksel tip aşılarda enfeksiyona neden olan patojen (virüs veya bakteri) bütün haliyle, ya canlı ama düşük dozda ya da öldürülmüş (inaktive edilmiş) olarak aşının içinde bulunmaktadır. Dolayısıyla, patojenin vücut içinde aktivite göstermesi mümkündür. Bu yüzden de, bu tip aşıların yan etkileri fazla olmakta, hatta aşılanan kimsenin düşük ihtimalle de olsa aşısı yapılan patojenle enfeksiyonu mümkün olmaktadır. Alt ünite aşılarda ise, patojenin genomunun veya proteomunun, vücudun söz konusu patojene bağışıklık geliştirmesini sağlayacak parçalarının aşı olarak kullanılması söz konusudur. Başka deyişle, patojen (virüs veya bakteri) bütün haliyle değil seçilmiş bazı kısımları ile alt ünite aşıda bulunmaktadır. Bu sayede üretilen aşı, geleneksel aşı tiplerinin yan etkilerini ve risklerini taşımamaktadır. Son yıllarda, birçok hastalığa karşı alt ünite aşı geliştirilmesi çalışmaları devam etmekle birlikte bu çalışmaların en önemlilerinden biri AIDS için olandır. AIDS hastalığının dünya genelinde gittikçe yaygınlaşmasına rağmen, hali hazırda geleneksel tip bir aşısı mevcut olmadığından bu çalışmalar daha da önem kazanmaktadır. Alt ünite AIDS aşılarında genellikle AIDS virüsünün (HIV) kapsülünde yerleşik bulunan Gp120 proteininden yararlanılmaktadır. 2006 Dünya Basketbol Şampiyonası kadroları 2006 FIBA Dünya Basketbol Şampiyonası kadroları. 24 ülkenin 12 oyuncu ile katıldığı turnuvada toplam 288 basketbolcu görev aldı. Başantrenör : Sergio Hernández Başantrenör: Claude Bergeaud Not: Diarra, açıklamadan 24 saat önce parmağı kırılan Tony Parker ile yer değiştirmiştir. Başantrenör: Paul Coughter Başantrenör: Sanni Ahmed Başantrenör: Dragan Šakota Başantrenör: Néstor Salazar Başantrnör: Antonio Carvalho Başantrenör: Dirk Bauermann Başantrenör: Željko Pavličević Başantrenör: Tab Baldwin NB: Dickel'in Temmuz ayında Avustralya'ya karşı oynadığı maçta doping kabul edilen bir ilacı almış olduğu tespit edildiği için, akıya alınabilir ve yerine Ben Hill oynatılabilir. Başantrenör: Guillermo Vecchio Başantrenör: Pepu Hernández Başantrenör: Brian Goorjian Başantrenör: Lula Ferreira Başantrenör: Panagiotis Giannakis Başantrenör: Antanas Sireika Başantrenör: Joseph Stiebing Başantrenör: Bogdan Tanjević Başantrenör: Jonas Kazlauskas Başantrenör: Carlo Recalcati Başantrenör: Julio Toro Başantrenör: Moustapha Gaye Başantrenör: Ales Pipan Başantrenör: Mike Krzyzewski Pancar, Torbalı Pancar, İzmir'in Torbalı ilçesinin bir semti. Eski adı Kayas olan semtin daha sonra yöredeki bir pancar çiftliğinden dolayı Pancar ismini aldığı bilinmektedir. 2000 yılındaki nüfusu 4.500 kişiydi. Semt, Atatürk Mahallesi ile Fevzi Çakmak Mahallesi'ni kapsar. Bölgenin geçim kaynağı öncelerde çiftçilikti fakat günümüzde Torbalı'nın sanayileşmesiyle birlikte, Pancar'da da halkın çoğunluğu sanayi kuruluşlarında çalışarak geçimini sağlamaktadır. Semtte tarihî bir tren istasyonu vardır ve günümüzde İZBAN istasyonu olarak da hizmet vermektedir. Nakkaşlık Nakkaşlık, belli bir resmin veya yazının kesici aletle çeşitli materyaller üzerine çizilmesidir. İranlılar tarafından geliştirilen nakkaşlığın başı üstadı Behzad olarak bilinmektedir. Demokrat Parti (anlam ayrımı) Benzofenon Benzofenon, ayrıca difenylmetanon, fenil keton, difenil keton veya benzoylbenzen olarak da bilinir. Kimyasal formülü (CH)CO veya PhCO şeklindedir. Benzofenon fotokimyada en sık kullanılan ışık duyarlandırıcılardandır ("photosensitizer"). Üçlü ("triplet") yapısı oksijen tarafından kolayca bastırılır, ayrıca uygun bir hidrojen vericisiyle tepkimeye girerek ketil radikali oluşturur. Benzofenon ve sodyum metali, tetrahidrofuran (THF) damıtımında su göstergesi olarak da kullanılırlar. Bezofenon sodyumla kompleksleşince oluşan ketil türevi koyu mavi renktedir. Sodyum metali öncelikle suyla reaksiyona girdiğinden, eğer sodyum tükenmişse benzefon mavi renk gider. Rengin yok olması daha çok soyum metali katılması gerektiğine işarettir. Renk damıtılan THF'nin niteliği ile ilişkilidir; yeşil kuruluğunu, açık mavi çok nemli olmasını ve koyu mor ise çok kuru olduğunu gösterir. Pierre Curie Pierre Curie (15 Mayıs 1859, Paris - 19 Nisan 1906, Paris), Fransız fizikçi; kristalbilim, manyetizma, piezoelektrik ve ışınetki biliminin öncülerinden. Kimyager eşi Marie Curie ile beraber 1898 yılında radyum elementini buldu. 1903 yılında Henri Becquerel tarafından bulunan radyasyon olgusu üzerine yaptıkları ortak çalışmalarla sağladıkları üstün hizmetler için eşi Marie Curie ile beraber Nobel Fizik Ödülü aldı. Çocukluk döneminin en mutlu olanına sahipti, fakat geleneklere uymayan eğitiminin anlamı ;Fransız Bilim Kurulu tarafından, Pierre Curie hiç sessiz kabul görmedi. Babası, bir hekim, oğlunun akıl sahibi ve kişiliğinin özel öğretim yolunda en iyi yetiştirici olabilirliğine inandı. Pierre 14 yaşında iken, matematik için hırs ve yeteneği ispatlamıştı. 16’sında üniversite çalışmalarına başladı ve 18’inde Amerikan Master Derecesinin eşdeğeri ile ödüllendirildi. Fakat parasızlık onu doktora çalışmasından kesin olmayan bir ertelemeye sürükledi. Kötü ücretli bir laboratuvar asistanı haline geldi. Onun ilk önemli bilim iş birliği büyük kardeşi Jacques ileydi. Pierre 21 ve Jacques 24 yaşlarında iken, kardeşler piezoelektrik (yunancadan gelen “to press” den ) etkisini keşfetmişti. Curie Kardeşler katı kristallere basınç uygulandığı zaman, kristallerden elektrik enerjisi üretildiğinin bulmuştu. Aynı kristaller sıkıştırılmış olduğunda orada bir elektrik alan varlığı karşılıklıdır. İki tane doğaüstü olay arasındaki bağlantının gerçeğini anlamak, Pierre’e fiziğin kanunlarından simetrinin asıl rolü hakkında öncü bilgi geliştirmek için yardım etti. Kardeşler, yeri gelmişken belirtelim, piezoelektrik, kuvars elektrometre (zayıf akım ölçme) ile buluşlarını acil pratik kullanıma koydular. Yaklaşık 20 yıl sonra cihaz Marie Cuire’e başlangıç araştırmalarında yardım etti. Keşfi takip eden yüzyılın içinde piezoelektrik; mikrofon, kuvars saatler ve elektronik elemanlarda etkin kullanıma konuldu. 26 Temmuz 1895' te Marie Cuire ile evlenen Piere Curie; bu evlilikten 1897 ve 1904 yıllarında iki kız çocuğu sahibi oldu. 1904'te Sorbonne' da profesörlük görevi aldı ve aynı yıl Fransız Bilimler Akademisi' ne seçildi. Laboratuvarda fazlaca çalışmasının sonucunda çok fazla radyasyona maruz kalan Piere Curie, 19 Nisan 1906'da geçirdiği bir trafik kazasında hayatını kaybetti. İlk olarak Sceaux'a annesinin yanına gömülen Piere Curie'nin mezarı daha sonra 1995 yılında ünlü Fransızların gömüldüğü Paris'teki Panthéon mezarlığına taşındı. Birigüi Birigüi Brezilya'nın São Paulo eyaletinin bir belediyesidir. 2003 yılında nüfusu 104.138 ve alanı 532,13 km²'dir. Yükseltisi ise 406 metredir. West Point Loose Change Loose Change, Dylan Avery tarafından yazıp yönetilmiş olan ve 11 Eylül 2001 saldırıları sırasındaki olaylara alternatif açıklamalar getiren bir belgeseldir. Film, ABD hükümetinin yetersiz hükûmet soruşturmaları ve 9/11 Komisyon Raporu konularında sert eleştiriler içeriyor. Ayrıca saldırıların herhangi bir terörist saldırının sonucu değil, tamamen Amerikan hükûmeti tarafından planlanmış zeki bir planın ürünü olduğunu ispatladığını düşündüğü çeşitli kanıtları öne sürüyor. İddialarının tamamını mevcut popüler haber kaynaklarına dayandıran belgeselde; Newsweek, CBS News, CNN, Associated Press, Fox News'de yayımlanan malzemeler ve bilgiler kullanılmış. Belgesel "Louder than Words" adlı şirketin kaydı serbest bırakması (tüm yayın haklarından vazgeçmesi) ve yerel FOX üyesi WICZ-TV'de yayınlandıktan sonra büyük ilgi çekti. Tevfik TaÅŸ Tevfik Taş, 1962 Erzincan, Çayırlı Ördekhacı Köyü. Türk şair ve yazar. 1992 Truva Folklor Araştırmaları Şiir Ödülü'nü aldı ve bu ödülünü aynı günlerde hapse girmek üzere olan Haluk Gerger'e verdi. 2003 yılında Türk Tabibler Birliği'nin 2 Temmuz'da Sivas Madımak Otelinde yakılarak öldürülen doktor ve şair Behçet Aysan adına verdiği şiir ödülünü aldı. Kuruluşunda bulunduğu Evrensel Kültür dergisi, Evrensel Kültür Merkezi, Gerçek dergisi, Evrensel Gazetesi'nde yazarlık ve yöneticilik yaptı. 2004 yılında Homeros Şiir Ödülü'nde jüri Özel Ödülü'nü aldı. Atlas dergisinin yazarı ve editörüdür. Halen aylık yayınlanan Kaldıraç Dergisi'nde de makaleleri yayınlanmaktır. Anakin Skywalker Anakin Skywalker, Yıldız Savaşları evreninde yer alan kurgusal bir karakterdir. Yıldız Savaşları hikâyesinin ana karakterlerinden biridir. İlk taslaklarda ismi "Annikin Starkiller" olarak geçmektedir. Anakin'in serinin ilk filmindeki çocukluk halini Jake Lloyd, ikinci ve üçüncü filmlerdeki halini ise Hayden Christensen canlandırmıştır. Altıncı filmin sonunda ise çok kısa bir süreliğine Sebastian Shaw karakteri oynamıştır. Fakat daha sonra orijinal üçleme için yapılan düzenlemelerde bu rolü Hayden Christensen oynamıştır. Sonradan çekilen üçlemede, yani I. II. ve III. bölümde Anakin'in Jedi ustası Obi-Wan Kenobi tarafından eğitilmesi, Jedi şövalyesi oluşu ve daha sonra Güç'ün kötü tarafına yönlenmesi anlatılmaktadır. Anakin, Padme Amidala'nın kocası, Luke Skywalker ve Leia Organa'nın babasıdır. Kendisi Grand Jedi Master Yoda'dan sonraki en büyük ışın kılıcı kullanıcısıdır. Fakat Darth Vader olduktan sonra üzerindeki yaşam destek ünitesi ve zırh sebebiyle eskisi gibi ışın kılıcı kullanamamıştır. Darth Vader, dövüşlerinde daha çok Güç kullanımına önem vermiş ve sık sık meditasyon yaparak Güç'ün derinliklerine ulaşmaya çalışmıştır. Anakin, bir çöl gezegeni olan Tatooine'de annesi Shmi ile birlikte Watto'nun kölesidir. Babası yoktur. Güç'e denge getirmesi için doğmuştur. Anakin çok akıllı bir çocuktur ve teknik yetenekleri çok gelişmiştir. Daha 9 yaşındayken annesine yardım etsin diye protokol droidi C-3PO'yu yaratmıştır. Kraliçe Padme Amidala'nın gemisi Ticaret Federasyonu'ndan kaçarken hasar görür ve onu korumakla görevli olan Qui-Gon Jinn ve Padawan'ı Obi-Wan Kenobi Tatooine gezegenine inmek zorunda kalırlar. Burada Qui-Gon Jinn, Anakin ile tanışır. Anakin'in en büyük hayali yaptığı Podracer ile Pod yarışına katılmaktır. Bu yarışa Qui-Gon Jinn yardımıyla katılır. Anakin Skywalker, Güç ile bağlantılı insanüstü refleksleri sayesinde Pod yarışlarına katılabilen tek insandır. Yarıştan önce Watto ile iddiaya giren Qui-Gon Jinn onu köle olmaktan kurtarır. Anakin’in kan testleri, rekor sayıda midi-kloryan barındırdığını göstermektedir. Bu, Usta Yoda'nın midi-kloryan seviyesinden bile fazladır. Qui-Gon Jinn ona güvendiği için onu Jedi Konseyi'ne götürür. Anakin, bir Jedi yapmak için konseyden izin ister. Konsey izin vermez ve onu bir göreve gönderir. Görev sırasında Sith Lord'unun çırağı Darth Maul tarafından öldürülürür. Ölürken öğrencisi Obi-Wan Kenobi'den Anakin'i yetiştirmesini ister. Bunun üzerine Obi-Wan Kenobi konseyden Anakin'in yetiştirilmesi için izin ister. Çünkü ustası Qui-Gon Jinn, onun kehanetteki karanlık tarafı yenebilecek kişi olduğunu düşünmekteydi. Anakin Obi-Wan Kenobi'nin Padawan'ı olur. 10 yıl sonra Anakin, Obi-Wan Kenobi'nin Padawan seviyedeki öğrencisidir. Kendilerine Naboo Senatörü unvanını taşıyan eski kraliçe Amidala'yı koruma görevine veririlir. Aradan geçen zamanla Anakin genç bir adama dönüşürken Padme'ye karşı içinde büyüttüğü sevgi de her geçen gün artmaya devam etmiştir. Düzenlenen ikinci suikast girişimi sonrası can güvenliği için endişe edilen Senatör Amidala'ya Naboo'ya giderken eşlik etmesi istenir. Anakin, Naboo'da kaldıkları sırada Amidala'ya hislerini belli eder. Bunu yaparken fazlasıyla cesur, toy ama beceriksizdir. Bir süre sonra da aşkını açıkça itiraf eder. Padme de aslında benzer duygular beslemesine karşın mantığını dinler, ve içinde bulundukları koşulda onun hislerine karşılık veremeyeceğini dile getirir. Zaten Anakin, Jedi Yemini etmiştir ve birine bağlanması ve aşık olması yasaktır. Anakin, aynı günlerde annesi ile ilgili kabuslar görmektedir. Padme'ye annesini kurtarmak için doğduğu gezegen olan Tatooine'e geri dönmesi gerektiğini söyler. Tatooine’de annesinin "Cliegg Lars" adındaki bir çiftçi tarafından satın alınıp serbest bırakıldığını, sonra da bu kişi ile evlendiğini öğrenir. Lars'ın çiftliğini ziyaret ettiğinde ise, annesinin Tusken Akıncıları tarafından saldırıya uğradığı ve bir aydır kayıp olduğu haberini alır. Anakin, annesinin yerini bulduğunda ne yazık ki çok geç kalmıştır. Annesi kollarında öldüğünde büyük bir öfkeye kapılır ve "Kum Adamları"'nın kampına saldırır, kadınlar ve çocuklar da dahil olmak üzere herkesi katleder. Annesi için yapılan küçük cenaze töreninin ardından Padme ile beraber ayrılıkçılar tarafından esir alınan Obi-Wan’ı kurtarmak için Geonosis'e doğru yola çıkarlar. Ancak bu girişim başarısızlıkla sonuçlanır ve yakalanırlar. Padme, infaz edilmek için Obi-Wan ile birlikte bir arenaya çıkartılmadan hemen önce Anakin'e aşkını itiraf eder. Obi-Wan ve Anakin, Jedi güçlerini kullanarak arenadaki yaratıkları öldürmeyi başarırlar. Bunun üzerine Kont Dooku infazın tamamlanması için droidleri harekete geçirir. O sırada Usta Windu bir grup Jedi ile yardıma gelir. Anakin ve Obi-Wan Kont Dooku'yu takip ederler ve onunla dövüşürler. Anakin bir kolunu kaybeder. İkisini ölümden Yoda'nın gelişi kurtarır. Böylece Klon Savaşları başlar. Anakin, çatışma sonrası Naboo'ya dönüş yolunda Padme Amidala'ya eşlik eder. Ve burada gizlice evlenirler. Şansölye Palpatine, General Grievous tarafından kaçırılır. Anakin ve Obi-Wan bunun tuzak olduğunu hissettikleri halde ilerlemeye devam edeler ve Kont Dooku ile yüzleşmek zorunda kalırlar. Obi-Wan'ı yaralayan Kont Dooku'yla Anakin mücadele eder ve Anakin, rakibinin iki elini birden kesmeyi başarır. Jedi yoluna uymadığını kabul etse de Palpatine'nin sözleri ve ısrarı ile onu öldürür. Palpatine'i kurtarmış, ancak Grievous bir kez daha elinden kaçırmıştır. Coruscant’a döndüklerinde Jedi Konseyi'nde Usta Windu ve beraberindekiler tarafından karşılanırlar. Padme, burada gözden uzak bir noktada Anakin'i bekler. Anakin uzun süredir uzayın dış halkalarında görevdedir. Özlemle sarılırlar. Padme'nin heyecanını hisseden Anakin, onun hamile olduğu öğrenir. Gizli evlilikleri ve geldikleri nokta onları içinden çıkamayacakları bir hale getirmiştir. Padme'nin tüm kaygılarına karşın Anakin, bu haberle fazlasıyla mutlu olur ve hayatının en mutlu anında başka bir şey için endişelenmek istemez. Klon Savaşları sırasında sınırsız yetkiler kazanan Palpatine'nin artan yetkileri ve bunu bırakmaya gönüllü olmayan cüretkar tavırları Jedi Konseyi'ni rahatsız etmektedir. Jedi Konseyi'nin kendi üyelerini seçmesi prensibini hiçe sayan Palpatine, Anakin'i konseye temsilci sıfatıyla atar. Konsey, Anakin'in konseye girişini onaylar, ancak ona "Usta" sıfatını vermeyi reddeder. Jedi tarihinde bir Padavan'ın konseye girmesinin görülmemiş olmasına rağmen Anakin'de sınırsız gücü elde etme tutkusu ağır basmaktadır ve Usta sıfatı verilmeyişini hakaret sayarak bunu sorgular. Aslında gizliden gizliye konseyin Palpatine'e yakınlığı dolayısıyla kendisine güvenmediğini hissetmektedir. Palpatine'in onu gözeten ve güvenen tavrı, bağlı olduğu Jedi düzeninde bulamayan Anakin, ona sempati duymaktadır. Oysa Jedi Konseyi, ondan karşı casusluk yapmasını istemektedir ki kayıtlara geçmeyecek bu görev Jedi düzeninin doğasına da uygun değildir. Anakin, Padme'nin doğum sırasında öldüğüne dair kabuslar görmekte ve annesini kaybettiği zaman yaşadığı sürece benzerliği dolayısıyla bu kabuslardan fazlasıyla rahatsız olmaktadır. Kafası karışmıştır ve Darth Sidious, onun zayıf noktasından çoktan haberdardır. Bir gün Palpatine, ona "Darth Plegueis"’in hikâyesini anlatır. Plegueis, midi-kloryanlardan hayat enerjisi alarak yaşam yaratabiliyor veya başkalarını ölümden kurtarabiliyordu. Annesinin öldüğünü gördüğü gibi Padme'nin ölümünü de rüyasında gören Anakin ise can kulağı ile onu dinliyordu. Anakin'in Jedi olmasını sağlayan parlamento başkanı Palpatine aslında Darth Sidious'dur. Anakin'in karanlık tarafa geçmesi için onu ikna etmeye çalışır ve Anakin, Palpatine'nin Sith Lordu olduğunu anlar. Anakin, durumu hemen Usta Windu'ya anlatır. Windu, ona Jedi Tapınağı'ndan ayrılmama emri verir, ancak Anakin buna uymaz. Palpatine ile Usta Windu'nun düellosunda Palpatine'i kurtararak Usta Windu'nun ölmesini sağlar. Anakin, artık karanlık tarafa geçerek Darth Sidious'un çırağı olan bir Sith olmuştur ve Darth Vader adını almıştır. Genç Skywalker’ın babasına olan şefkat ve sevgisi Sith Lord’un içinde uzun zamandır saklı olan iyiliği ortaya çıkartıyor. Vader, İmparator’u öldürüp oğlunu kurtardıktan sonra bir kez daha Anakin Skywalker oluyor. Babası, Luke'dan maskesini çıkarmasını ister ve oğlunun kollarında barışçıl bir şekilde ölür Luke, Ölüm Yıldızı'ndan babasının cesedi ile kaçar ve Endor'daki bir ateşte yakar. İsyancılar Ölüm Yıldızı'nın yıkımını ve İmparatorluğun yenilgisini kutlarken Luke, Anakin, Yoda ve Obi-Wan'ın ruhlarını izler. Skywalker'ın Yükselişi'nde Anakin, vokal bir kameo yapar. VakÄ±fBank SK VakıfBank SK, 1986'da kurulan ve İstanbul'da faaliyetlerini sürdüren profesyonel voleybol takımı. 2013 yılında toplam beş kupa (Türkiye Bayanlar Voleybol 1. Ligi, Voleybol Bayanlar Türkiye Kupası, Voleybol Bayanlar Süper Kupası, Avrupa Bayanlar Voleybol Şampiyonlar Ligi ve FIVB Kadınlar Dünya Kulüpler Şampiyonası) kazanan Vakıfbank SK, 23 Ocak 2014 itibarıyla, ulusal ve uluslararası seviyede oynadığı üst üste 73 resmî maçı kazanarak kırılması zor bir rekorun sahibi olmuş ve Guinness Rekorlar Kitabı'na girmeyi başarmıştır. Vakıfbank SK, 2012-13 sezonunda, Türkiye Bayanlar Voleybol Ligi'nde 29 (22 lig, 7 play-off), Voleybol Bayanlar Türkiye Kupası'nda 6, Avrupa Bayanlar Voleybol Şampiyonlar Ligi'nde 12, Voleybol Bayanlar Süper Kupası'nda 1 ve FIVB Kadınlar Dünya Kulüpler Şampiyonası'nda 4 maç kazanarak oynadığı 52 resmî maçın tümünü kazanmıştır. Vakıfbank SK, 2013-14 sezonunda, Türkiye Bayanlar Voleybol Ligi'ne 13 ve Avrupa Bayanlar Voleybol Şampiyonlar Ligi'ne 8 galibiyetle başlayarak, hem 2013 yılı boyunca oynadığı 51 resmî maçın tamamını kazanmış, hem de 2012 yılından beri sürdürdüğü galibiyet serisini 2014 yılında 73 maça yükseltmiştir. Kulüp 1986 yılında Güneş Sigorta Spor Kulübü Derneği adı altında faaliyetlerine başladı. Türkiye Vakıflar Bankası T.A.O'nun federe bir spor kulübü kurma veya böyle bir spor kulübüne ismini verme fikri 1988 yılı başlarında oluşmuş ve o günün koşulları içerisinde hangi spor dallarında faaliyet gösterilirse kamuoyunda daha olumlu bir etki yapacağı araştırıldıktan sonra Bayan Voleybol Branşı ağırlıklı olmak üzere bir Spor Kulübü kurulmasına karar verilmiştir. Yeni kurulan bir takımın Mahalli Küme’den başlaması zorunluluğu nedeni ve Türkiye Bayanlar Voleybol Ligi'ne yükselmenin zaman alacağı düşüncesi ile o tarihlerde Türkiye Bayanlar Voleybol Ligi'nde yer alan Ankara kulüplerinden Rutospor’a isim verilmesi ve bu kulübün daha sonra devir alınması daha uygun bulunmuştur. Böylece 1988 Eylül ayında VakıfBank – Rutospor Kulübü faaliyetine başlamıştır. İlk defa Vakıfbank ismi altında mücadele ettiği 1988-89 sezonunu 8. sırada tamamlamıştır. İlk Başkanlığını İsmet Alver’in (Eylül 1988 – Aralık 1991) yaptığı VakıfBank – Rutospor Kulübünün ismi, 1989 Eylül ayında yapılan Olağanüstü Genel Kurul ile VakıfBank Spor Kulübü olarak değiştirilmiştir. Kulüp, 1 Haziran 2000 tarihinde Ankara ekibi "VakıfBank SK" ile İstanbul ekibi "Güneş Sigorta SK" 'nın birleşmesi sonucu, "VakıfBank Güneş Sigorta Spor Kulübü" adını aldı. 2004 yılında Bursa'da düzenlenen Avrupa Kadınlar Top Teams Kupası'nda şampiyon olarak tarihindeki ilk Avrupa başarısını elde etti. Kazandığı bu şampiyonlukla Eczacıbaşı'ndan sonra Türkiye'ye Avrupa şampiyonluğu kazandıran ikinci Türk takımı oldu. Aynı sezon Türkiye Kadınlar Voleybol Ligi'ni de zirvede tamamlayarak şampiyon oldu. 2007-08 sezonunda Final-Four'u Bursa'da düzenlenen ve Top Teams Kupası yerine o sezon ilk kez oynanan Challenge Kupası'nda da şampiyon olarak, Avrupa'daki ikinci kupasını kazandı. 2010-11 sezonunda Final-four'u İstanbul'da yapılan CEV Şampiyonlar Ligi'nde yarı finalde Fenerbahçe Acıbadem'i, finalde ise Rabita Bakü'yü 3-0 mağlup etti ve 51 yıllık organizasyon tarihinde namağlup şampiyon olarak bu kupayı kazanan ilk Türk takımı oldu. Sponsor firmalardan VakıfBank'ın, Güneş Sigorta'yı satma kararı almasından dolayı, 2011-12 sezonu için kulüp "VakıfBank Türk Telekom" adıyla yoluna devam edeceğini bildirdi. 2012-13 sezonunda VakıfBank SK adı altında lanse edildi. 2012-13 sezonunda Teledünya Türkiye Kupası finallerinde Eczacıbaşı Vitra'yı 3-0 yenerek kupanın sahibi oldu. Böylelikle 15 yıllık kupa hasretine de son verdi. 2012-13 sezonunda Galatasaray Daikin'in ev sahipliğinde yapılan CEV Şampiyonlar Ligi dörtlü finallerinde, finalde Azerbaycan temsilcisi Rabita Bakü'yü 3-0 yenerek, bu kupayı tarihinde ikinci kez müzesine götürdü. 2012-13 Acıbadem Bayanlar Voleybol Ligi finallerinde Eczacıbaşı Vitra'yı seride 3-0 geçerek, 7 yıl sonra şampiyonluk kupasının sahibi olmayı başardı. Böylelikle 2012-13 sezonunu üç kulvarda da şampiyon olarak noktaladı. 2013 Süper Kupa mücadelesinde karşılaştığı Eczacıbaşı Vitra'yı 3-2 yenerek bu kupayı ilk kez kazandı. Vakıfbank SK, İsviçre'nin Zürih kentinde düzenlenen 2013 FIVB Bayanlar Dünya Kulüpler Şampiyonası'nda finalde Brezilya temsilcisi Unilever Vôlei'yi 25-23, 27-25 ve 25-16'lık setlerle 3-0 mağlup ederek tarihinde ilk kez Dünya şampiyonu olmuştur. 2016 senesinde Filipinler'in Manila kentinde yapılan FIVB Bayanlar Dünya Kulüpler Şampiyonası'nda yarı finalde Türkiye temsilcisi Eczacıbaşı'na 25-23, 19-25, 25-17 ve 25-23'lük setlerle 3-1 yenilmiş, üçüncülük maçında İsviçre temsilcisi Volero Zürich takımını 25-14, 21-25, 25-22 ve 25-11'lik setlerle 3-1 yenerek üçüncü olmuştur. 2018 yılında VakıfBank Bayan Voleybol Takımı, Bükreş'te düzenlenen CEV Şampiyonlar Ligi Finali'nde ev sahibi CSM Volei Alba Blaj'ı 3-0 mağlup ederek (25-17, 25-11 ve 25-17), 4. kez Avrupa'nın en büyük kupasını kazandı. "Not: 2000-01 sezonuna kadar VakıfBank SK ve Güneş Sigorta SK adı altında iki ayrı kulüp bulunmaktaydı." Son güncelleme: 5 Temmuz 2020 Son güncelleme: 17 Haziran 2020 Eczacıbaşı SK Eczacıbaşı Spor, 1966 yılında İstanbul'da kurulmuş müessese kulübüdür. Önceki yıllarda Erkek basketbol, Erkek voleybol takımlarıyla defalarca lig şampiyonluğu kazanmıştır. Günümüzde sadece kadın voleybol takımıyla faaliyetini sürdürmektedir. Dr. Nejat F.Eczacıbaşı. talimatıyla 1966 yılında kurulmuştur. Kulüp, yıllar boyunca basketbol, voleybol ve masa tenisi branşlarında faaliyetini sürdürmüştür. Futbol dışında kurduğu takımlarla katıldığı liglerde pek çok şampiyonluk ve başarı elde etmiştir.Deplasmanlı ulusal liglerde ilk şampiyonluğunu 1975-76 sezonunda erkek basketbol takımıyla kazanmıştır. İlk Avrupa kupasını ise kadın voleybol takımıyla 1999 yılında CEV Kupa Galipleri Kupası'nı kazanarak ile elde etmiştir. 1992 yılında erkek basketbol takımını, 1996 yılında ise erkek voleybol takımını kapatmıştır.Kulüp, günümüzde sadece kadın voleybol takımı ile çalışmalarını sürdürmektedir. Eczacıbaşı Erkek Basketbol Takımı, 1968 yılında kuruldu ve akabinde Türkiye Basketbol Ligi'ne katıldı. Bu yıldan sonra iki kez Türkiye İkinci Ligini ve sekiz kez de Türkiye Birinci Ligini şampiyon olarak tamamladı. 1988 yılında Cumhurbaşkanlığı Kupasını müzesine götürdü. Bu başarılara rağmen holding yönetimi, ekonomik nedenlerden dolayı 1992-1993 sezonunu başlamadan ligden çekildiğini açıkladı. 1967-1968 spor sezonunda kurulan Eczacıbaşı (erkek voleybol takımı), kısa zamanda üçüncü ligden birinci lige geçti. 1976 yılında Lig Şampiyonluğunu kazanan Eczacıbaşı (erkek voleybol takımı), 12 kez Türkiye Şampiyonluğu elde etti ve üç kez de Avrupa finallerine katıldı. Bu finallerde 1978 ve 1992'de dördüncü, 1980 yılında ise üçüncülük kazandı. Türkiye Kupası'nı üç kez kazanan Takım, 1990-1991 sezonunda Lig Şampiyonluğu, Cumhurbaşkanlığı Kupası, Türkiye Kupası ve Türkiye Şampiyonluğu Kupasını kazandıktan sonra Eczacıbaşı Spor Kulübü tarihinde başarıları ile anılmak üzere 1995-1996 sezonu sonunda ligden çekildi. 1968’de İstanbul ligine katılan Eczacıbaşı (kadın voleybol takımı), 1970'te İstanbul Şampiyonu, 1972-1973 voleybol sezonundan başlayarak 17 kez üst üste olmak üzere toplamda 27 kez Türkiye Şampiyonu oldu. Kadın voleybol takımı, 17 kez arka arkaya Türkiye Şampiyonu olarak bir rekor kırdı. Toplam 27 Türkiye Şampiyonluğu elde etti. Avrupa Kupaları'nda sekiz kez final oynayan Takım iki kez Avrupa ikincisi oldu. 1967-1968 yılında faaliyete geçen takım 1988-89 sezonuna kadar faaliyetini sürdürmüştür. Aktif olduğu dönemlerde birçok İstanbul ve Türkiye birinciliği elde etmiştir. Takım son Türkiye şampiyonluğunu Osman Karagülle antrenörlüğünde 1987 yılında kazanmıştır. Eczacıbaşı Topluluğu çalışanlarının yanı sıra Topluluk dışından oyuncuların da yer aldığı bir takımla, mücadelesine Temmuz 2002’de İkinci Satranç Ligi’nden başlayan Eczacıbaşı, Denizli’de oynanan finallerde üçüncü olarak, Türkiye Birinci Satranç Ligi’ne çıktı. Türkiye Satranç Birinci Ligi’ndeki ilk üç senesinde (2003, 2004 ve 2005) Türkiye Şampiyon'luğunu elde etti. 2006'da Türkiye ikincisi oldu. 2007 yılında faaliyetini durdurma kararı alınmıştır. Ana Madde : Eczacıbaşı Spor Salonu 24 Temmuz 2001 tarihinde Ayazağa'da açılmıştır. 1.700 metrekarelik alana kurulu kapalı spor tesisinde; Türkiye Ligi, Türkiye Kupası ve Avrupa Ligi maçları oynanmaktadır. Ä°yonya İyonya (Yunanca: "Ιωνία" / "Ionia"), Anadolu'da bugünkü İzmir ve Aydın illerinin sahil şeridine Antik Çağ'da verilen addır.Dor istilası sonucu Yunanistan'dan kaçan Akalar tarafından Milet, Efes, Foça ve İzmir çevresinde kurulmuşlardır . Dünyanın yedi harikası arasında gösterilen Efes Artemis Tapınağı İyonlar döneminde inşa edilmiştir . İyonyalılar dönemlerindeki özgür ve halkın haklarını koruyan yönetimleri sayesinde baskı altında kalmadan bilim, ticaret vb. şeylere yönelmişlerdir. Bu yaptıkları şeylerle dönemlerinde gelişmiş bir devlet olmuş ve gelecekteki çoğu özgür devletin kurucusu olmuşlardır. İyonya dönemlerinde halkı baskı altına almayan çok az sayıdaki ülkeden biridir. Ayrıca devletin dini yoktu. Bu sayede çoğu bilim insanını getirerek büyük ilerlemeler sağlamışlardır. İlk Çağda, Anadolu’nun batı kıyılarına Yunanistan bölgesinden gelen Aiol ve Dorlar gibi yerleşen İyonlar, yaşadıkları bölgeye adlarını vermişlerdir. İyonya, batıda Ege Denizi; doğuda Lidya ve güneyde Karya ile Dor şehir devletleriyle çevrelenmiştir. Strabon bölgenin kuzey ve güney sınırlarını Hermos(Gediz Nehri) ile Maiandros(Büyük Menderes Nehri) Irmakları olarak belirlemiştir. Ayrıca Sakız Adası ve Sisam Adası gibi adalar da, İyonya içinde sayılır. Bugün Yunanistan’ın bulunduğu bölgeden gelen İyon kavimleri burada yerleşmişler. Yüksek bir uygarlık kurmuşlardı. Kıyı şehirleriyle Ege Denizi’ndeki adaların bir kısmı İyonlara aitti. İyonlar 12 şehir devleti kurmuşlardır ve bu 12 İyon şehrinin MÖ.1000 yılında kurulduğu tahmin ediliyor. Bu şehirler kısa bir süre içinde gelişmiş, batının birer uygarlık merkezi hâline gelmişti. Bu şehirler Efes, Kolofon, Milet, Myndos, Lebedos, Priene, Teos, Erythrae, Klazomenai, Phokaia (Foça), Smyrna (İzmir), Samos (Sisam) ile Khios (Sakız) şehirleridir. Bu şehirler içinde Efes ve Milet, devrin bir kültür ve uygarlık merkezi olmuştur. MÖ.700 yılında Lidya Kralı Giges, İzmir ve Milet şehirlerini istilâ etti, diğer şehirler ise ekonomik açıdan Lidya’ya bağlandı. MÖ.560-545′te Lidya kralı Kresus, İyonya’yı Lidya Krallığı’nın egemenliği altına aldı. Lidya Krallığı’nın Persler tarafından yıkılması ile Perslerin egemenliğini kabul ettiler. İyon nizamı, Grek mimarisinde Dor nizamından sonra ortaya çıkmış yapı nizamıdır. İyon nizamında da karakteristik özellik sütunlarda toplanmıştır. Bu nizamla yapılmış tapınak sütunları ince uzun sütunlardır. Bir kaide üzerinde yükselmekte ve kıvrımlı başlık taşımaktadır. Sütunlar, taştan basamaklar üzerinde yer alır. Frizler ince uzun bir şerit halinde olup, üzerleri kabartma resimlerle süslenmiştir. İyonlar denizci insanlardı. Birçok Akdeniz limanlarına mal taşıyarak hayatlarını kazanıyorlardı. MÖ. VIII.-VII. ve VI. yüzyıllarda en parlak devrini yaşayan İyon uygarlığı, V. yüzyılda Atina uygarlığının doğmasında önemli rol oynamıştır. İyonya, İyon felsefesinin beşiğidir. İyonya’da filozoflar, kendi aralarında bir İyon felsefesi kurmuşlardı. Bu filozofların başında Thales gelir. Thales doğada en üstün kuvvetin su olduğuna inanmıştır. Thales’ten sonra Anaksimander ile Anaksimenes de her şeyin belirli bir kudrete bağlı olduğunu söylemişlerdir. Anaksimenes en üstün kuvvetin hava olduğunu söylemiştir. İyonlar heykelcilikte, mimarlıkta da çok ilerlemişlerdi. Efes’teki Artemis Tapınağı, Samos’taki Hera Tapınağı İyonya mimarlığının şaheserleridir. Bölgede bulunan 12 bağımsız sahil kenti (Kuzeyden Güneye) Phokaia (Foça), Klazomenai, Erythrae, Teos, Kolophon, Lebedos, Ephesos (Efes), Priene, Mydnos ve Miletos (Milet) ile birlikte Khios (Sakız) ve Samos (Sisam) ada kentleri idi. Bu kentler MÖ. 1000 dolayında Dorlardan kaçan Akalar tarafından kurulmuş 12 bağımsız şehir devletidir. MÖ 7. 8. ve 6. yüzyıllarda İyon kentleri (özellikle bunların en önemlileri olan Ephesos, Miletos ve Samos) tüm Akdeniz havzası üzerinde güçlü bir ticari egemenlik kurdular; bilim, sanat ve felsefe alanında, daha sonra gelişen Yunan ve Roma uygarlıklarının temeli olarak kabul edilen büyük başarılara imza attılar. İyonya MÖ. 546 yılında Ahameniş İmparatorluğu egemenliğine girdi. MÖ. 502-496 yıllarındaki İyon Ayaklanması'ndan sonra yıkıma uğrayarak önemini ve gücünü kaybetti. MÖ. 133'ten sonra Efes ve Milet, Roma İmparatorluğu’nun “Asia” eyaletinin önemli kentleri olarak yeniden kalkındılarsa da, MÖ. 6. yüzyıldaki kültürel ve siyasi önemlerine tekrar kavuşamadılar. Eski Farsça "İonan" adı, Perslerin İyonyalılara vediği isimdi. Farsça ve Arapçadan Türkçeye Yunan biçiminde geçen bu ad, daha sonra Helen ulusunun tümü için İslam kültürel dairesindeki ulusların kullandığı ad oldu. Siyasi yapılanmaları bağımsız şehir devleti şeklinde idi. Şehir devletlerinin temsilcileri "Panionion" adlı kutsal alanda dinî ve siyasi amaçlar için dönemsel olarak toplanmakla birlikte, hiçbir zaman ortak bir siyasi yapıda bir araya gelmediler. Hiçbir zaman bir araya gelmedikleri için ortak karar aldıkları bir yer de yoktur. Tüm Karadeniz, Kuzey Ege, Güney İtalya ve Sicilya sahillerinde çok sayıda koloni kurarak Akdeniz havzasındaki ticari üstünlüklerini geliştirdiler. Amasra, Sinop, Trabzon, Batum, Kefe, Varna, Enez, Napoli, Sirakuza, Marsilya, Nis gibi birçok kent ilk kez İyonyalılar tarafından kolonize edildi. İyon şehir devletlerinin başında en eski dönemde krallar bulunuyordu. MÖ. 7. yüzyılda halkın seçtiği kişiler, meclislerin yardımı ile şehirleri yönetmeye başladılar. 6. yüzyılda seçim yoluyla iktidarı ele geçiren güçlü yöneticiler tiranlık düzenini kurdular. Ön Asya ve Akdeniz ticaret yollarının kavşak noktasında bir ülke olmaları bilim ve kültür alanında ileri gitmelerinin en önemli nedenidir. Bunun yanı sıra merkezi otoriteye bağlı olmayan bağımsız kentler olarak örgütlenmeleri, özgür düşünce geleneğinin gelişmesinde önemli bir rol oynamıştır. Milet'li Thales, Batı felsefesinin ve matematiğinin kurucusu olarak anılır. Thales'in öğrencisi olan Anaksimandros, insanlık tarihinde (resmî kayıtlar ve kutsal kitaplar dışında) ilk kez bağımsız bir kitap yazan kişidir. Milet'li Hekataios eleştirel tarih anlatımının ve ampirik coğrafyanın ilk önemli eserlerini verdi; bilinen ilk dünya haritasını yayımladı. Efes'li Herakleitos "bir insan aynı nehirde iki kez yüzemez" deyimiyle özetlenen değişim felsefesini geliştirdi. Samos'lu Pythagoras üçgenin açıları arasındaki ilişkiyi hesapladı; günümüze dek Batı ve Doğu müziğinin temelini oluşturan ses dizilerini tanımladı. Milet'li Anaksagoras İyonya felsefe ekolünü Atina'ya taşıyarak, Eflatun ve Aristoteles'in öncüsü olmuştur. Eski Yunan halkı arasında yaygın olan tanrılara ilişkin çeşitli inanç ve efsaneler ilk kez M.Ö. 9. yüzyılda İyonyalı destan şairi (muhtemelen Sakızlı veya İzmirli) Homeros tarafından derlenerek sistemleştirildi. Homeros'un sistemleştirdiği mitoloji, Atina'nın egemenliği döneminde (MÖ 5. yüzyıl) tüm Helen dünyasının dinî referans kaynağı olarak benimsendi. Yunan tanrıları insanlara benzerdi. Tanrılarla insanlar arasındaki en önemli fark da insanların ölümlü, tanrıların ise ölümsüz olmalarıydı. İyonyalılar birden fazla tanrıya inanıyorlardı. Grek geleneğindeki ilk anıtsal taş yapılar olan Samos'taki Hera Tapınağı, Efes'teki Artemis Tapınağı ve Didim'deki Apollon Tapınağı, M.Ö. 560 dolayında inşa edildiler. Daha sonra yeniden inşa edilerek erken döneme ait izlerini kaybeden bu üç yapı, Batı mimarisinin başlangıç noktası olarak kabul edilir. Fenike Alfabesi'nden uyarlanan çeşitli Yunan Alfabeleri MÖ. 9. yüzyıldan itibaren yaygınlık kazandı. Bunlar arasında soldan sağa yazılan İyon Alfabesi zamanla diğerlerini tasfiye ederek tüm Helenler tarafından benimsendi. Hâlen Yunan Alfabesi olarak bilinen alfabe, İyon Alfabesidir. Latin ve Kiril (Slav) alfabeleri Yunan alfabesinden türemiştir. Diyalektik Diyalektik kavramı, kelime kökü diyalog ve etik kurallı bir şekilde tez ve antitezin ortaya konulmasıyla belli bir konu üzerinden ortak değerlerin inşası anlamına gelir, yani tartışılmış bir şekilde tezden senteze geçmiş, farkında olunmadan tekrar tartışılmasında gene aynı soru ve olası varsayımsal cevaplara ulaşılacak kavram değerlerine verilen genel adlandırmadır. Başlangıçta tartışma sanatı ya da çelişkili yollardan muhataplarını ikna etme sanatı anlamına gelmektedir. Karşıtlıkları kullanarak gerçekleştirilen akıl yürütme biçimidir, diyalektik ve Sokratik yöntem, tartışma ve düşünme sanatı olarak diyalektiğin Antik Çağ'daki en yetkin halidir. Değişimin ve hareketin sürekliliği düşüncesi bu aşamada diyalektik olarak ifade edilmiştir. Bir fikirden ya da ilkeden içerdiği olumlu ve olumsuz bütün düşünceleri çıkarma yöntemine diyalektik denilmekteydi. Platoncu anlayışta fikirler, gerçek anlamına geldiklerinden diyalektik, fikirlerin diyalektiğidir. Ama başka yönlerde, duyulur olandan nesnelerin fikirlerine ulaşma ve giderek bu nesnelerin ve bilgilerin saf değişmez ilkelerini ya da yasalarını bulgulama anlayışı olarak da ortaya çıktığı görülür. Heraklitos'un "aynı ırmakta iki kez yıkanılmaz" sözü diyalektiğin başlangıç halindeki açık tanımını göstermektedir. Diyalektik üzerine bütün çalışmaların başlangıç noktası burasıdır. Oluş ve değişim kavramları bu noktada diyalektik anlayışın temel kavramları olarak belirirler. İlk Çağ filozoflarının birbirine zıt yönlerde de olsalar diyalektikçi oldukları söylenebilir. Sokrates'te ve Sofistler'de diyalektik yöntemin belirli şekillerde kullanıldığı bilinmektedir. Aristoteles, diyalektiğin babası olarak Heraklitos'u değil Elealı Zenon'u gösterir. Zenon'un diyalektiği bir tür özdeşlik düşüncesine dayanır. Zenon, diyalektik yöntemi kullanarak hareketin olanaksızlığını gösterir bir dizi paradoksla. Ona göre evrende görülen çokluk ve çeşitlilik yanıltıcıdır, tıpkı hareketin yanıltıcı bir görünüm olması gibi. Hegel'e gelindiğinde ise tam bir felsefi çalışmayla ortaya konulur diyalektik. Bir yöntem olarak içerimleri kuramsal bir açıklamayla ortaya konur. Buna göre diyalektik, Mutlak Fikir'in tez-antitez-sentez diyalektik üçlü hareketiyle gerçekleşmesi ve bunun bu şekilde anlaşılması yöntemi olarak değerlendirilir. Hegel, düşüncenin hareketinden sezinlediği diyalektiği, evrenin hareketine yöneltmiştir; çünkü Hegel evreni "maddeleşmiş bir fikir" olarak görürdü. Başka bir açıdan Hegel'e göre "düşünce ve varlık özdeştirler" aslında. Burada diyalektik, bütün düşüncenin ve varlığın gelişim sürecidir. Marx, bu düşünüş sürecini tersine çevirir, Hegel'in yolundan giderek diyalektiği maddeci bir temelde değerlendirir. Diyalektikte hareket başlangıcından itibaren, çelişki kavramıyla ve dolayısıyla karşıtlık kavramıyla bağlantılı olarak açıklanmaktadır; Marx maddenin hareketinin diyalektik iç çelişkilerinin ürünü olduğunu ileri sürer ve düşüncenin diyalektiği de bu noktada maddenin hareketinin bilince yansıması olarak değerlendirilir. Bu nedenle Marksist felsefe diyalektik materyalizm olarak ifade edilecektir. Böyle algılandığı için de diyalektik yöntem, giderek diyalektik hareketin bilimi haline gelmiştir. Marx ve Engels ile diyalektik artık tamamen neredeyse bugünkü anlamına kavuşur. Bunun en doğru ve akılcı tarifini Engels vermiştir: Diyalektik, 'dış dünyada ve insan düşüncesindeki hareketin genel yasalarını inceleyen bilimdir'. Bu tarif ile diyalektiğin gelişmesinin tamamen bilimlerin gelişmesine bağlı olduğu söylenebilir. Felsefe tarihi Felsefe Tarihi, felsefenin mantık, epistemoloji, ontoloji, etik, estetik gibi alt bölümlerinden birisidir. Genel olarak felsefe derslerinin başlangıcında verilir. Bunun temel nedeni, felsefe tarihinin içeriğiyle ilintilidir. Felsefe tarihi, felsefenin ne olduğunun tanımlanmasından, çeşitli felsefe ögretilerinin tarihsel yerlerinin ve öğretisel ayrımlarının belirlenmesine, ve bu öğretilerin felsefenin alt bölümleri açısından değerlendirilip ortaya konulmasına kadar çok yönlü ve çok boyutlu bir içeriğe sahiptir. Felsefe tarihi bu anlamda sadece bir mevcut felsefelerin ansiklopedik bir araya getirilmesi meselesi değildir; felsefenin ne olduğunun tanımlanmasından neyin felsefe-içi neyin felsefe-dışı sayılacağına değin bir dizi kuramsal/felsefi sorunla yüzyüzedir. Bu anlamda, felsefenin bir altbölümü olarak felsefe tarihi, hem felsefi çalışmanın başlangıcı hem de en önemli alanıdır. Genelde felsefe tarihi kitapları, bu bakımdan öğretilerin ve bunların felsefi sorunları çözme denemelerinin art arda etkileşimlerle gelişen tarihini ele alır. Bu tarihin hazırlanmasında hem düşünürlerin metinleri hem de bu metinlerin tarihsel toplumsal koşulları içbağlantıları açısından değerlendirilir, öğretilerin birbirine etkileri ve karşıtlıkları, benzerlikleri ve ayrımları serimlenir. Dolayısıyla, genel anlamda felsefe tarihinin varlık, bilgi ve değerlerle ilgili soruları ve sorunları belirli özgül yöntemlerle değerlendiren ya da inceleyen ve bu incelemeyi sonuçları bakımından da sistemaktikleştirmeye yönelik çalışan bütün düşünce girişimlerini ortaya koymayı hedeflediği söylenebilir. Bodo alfabesi Bodo Alfabesi, özellikle, telemprimör vasıtasıyla telgraf ve telsiz telgraf muhaberelerinde kullanılmak üzere tertip edilmiş, 32 harfli alfabe. Bu alfabe, gönderilecek her muhabere işareti, aynı uzunlukta beş işaretin kendine mahsus terkibiyle bildirilir. Bu işaretler iki türlüdür ve genel olarak, bunlara işaret (akım) ve aralama (sıfır akım) palsları denir. Hava embolisi Hava ambolisi, düşük hava basıncına maruz kalma sonucu vücut dokusu ve sıvı kısımlarında, diğer gazlarla birlikte, azot kabarcıklarının teşekkülünden ileri gelen şiddetli, kol, bacak ve eklem ağrıları. Böyle bir halin yüksek irtifada meydana gelmesi, yükselişe geçmeden, yer seviyesinde iken saf oksijen teneffüs edilmekle büyük ölçüde azaltılabilir. İstihbarat çarkı Bilginin istihbarata çevrildiği ve kullananların istifadesine sunulduğu safhalardır. Çarktaki 5 aşama şunlardır: UluslararasÄ± Lojistik Uluslararası Lojistik, milletler, bu milletlere mensup kuvvetler ve makamlar arasında destekleyici lojistik anlaşmalarının müzakere planlama ve uygulaması. Milletlerarası lojistik bir veya daha çok yabancı hükümete, milletlerarası teşkilata veya askeri kuvvete ödemeli veya ödemesiz lojistik destek (komple malzeme, malzeme ve/veya hizmet) sağlamak veya bunlardan lojistik destek almak hususunu içine alır. Ayrıca; Amerika'nın askeri lojistik sistem usullerinden önemli bir unsur, faaliyet veya asli unsurun bir veya daha çok yabancı hükümet, milletlerarası teşkilat veya askeri kuvvete ait sistem ve usullerle daimi veya geçici olarak birleştirilmesi ile ilgili planlama ve çalışmaları da kapsar. Amerikan lojistik prensip, sistem ve usullerinin bir veya daha çok yabancı hükûmet milletlerarası teşkilat veya kuvvetin ihtiyaçlarını karşılamak üzere kullanılması ile ilgili planlama ve çalışmalar da bu lojistiğin şümulü içine girer. Grumman A-6 Intruder Uçak gemilerinden faaliyet göstermek üzere planlanmış iki turbojet motorlu, iki mürettebatlı, her hava şartında faaliyet gösterir orta menzilli taarruz uçağı. Alçak irtifada iken küçük hedefleri tespit için entegre taarruz/seyrüsefer sistemi vardır ve nükleer ve/veya konvansiyonel çok çeşitli silah ve gelişmiş havadan karaya füze sistemleri taşıyabilir. A-6 da denir. Havada yakıt ikmali için tanker tipine KA-6 denir. Elektronik karşı tedbirler tipi EA-6A diye adlandırılır. Ä°yonosfer İyonosfer, atmosferin elektromanyetik dalgaları yansıtacak miktarda iyonların ve serbest elektronların bulunduğu 70 km ile 400 km lik kısmı. Termosferi tamamen kapsarken, mezosfer ve ekzosferin bir kısmını kapsar. Güneş'ten ya da yıldızlararası uzaydan gelen ışımalar, burada atmosfer gazlarının atom ve moleküllerini iyonlar ya da elektrikle harekete getirir. İyonosferin yüksekliği zamana ve mevsime göre değişir yalnız sınırının 25-50 mil arasında olduğu var sayılır. Işıma ve yansıtma özelliklerine göre çeşitli katmanlara ayrılır. Karakteristik bir olay, bazı radyo dalgalarını yansıtmasıdır. Bu katmanda gazlar iyon halinde bulunur. Bu yüzden radyo dalgaları çok iyi iletilir. Sıcaklık yüksektir, ancak gazlar çok seyrek olduğu için sıradan bir termometreyle ölçülen sıcaklık düşüktür. Bir radyo dalgası iyonosfere ulaştığında, elektromanyetik dalganın elektrik alan birleşeni iyonosferdeki elektronları radyo frekansı ile aynı frekansta titreşime zorlar. Titreşim enerjisi, elektronların yeniden düzenlenmesini ya da elektronların orijinal radyo frekansını yeniden oluşturmasını sağlar. İyonosferin çarpışma frekansı radyo frekansından düşük ve elektron yoğunluğu yeterli ise tam yansıma gerçekleşir. Eğer gönderilen radyo dalgasının frekansı iyonosferin plazma frekansından büyük ise elektronlar yeterince hızlı dönüt veremez ve sinyal geri yansımaz. Bu durum şu şekilde formülize edilir: formula_1 Burada N = cm³ teki elektron yoğunluğudur. Grid (grafik tasarÄ±m) Grafik tasarımda grid ya da ızgara, birbirleriyle kesişen yatay, dikey ya da açısal çizgilerin oluşturduğu yapıların genel adıdır. Genellikle iki boyutludurlar. Coğrafi mevkilerin emniyetle tespitini mümkün kılmak için kabul edilen ve bütün yeryüzünü kaplayan grid sistemidir. Bu grid; enlem ve boylam bakımından karelerin başlangıç yerlerini ve boyutunu tayin suretiyle tesis edilir. Belli başlı 12 bölge mevcuttur. Genellikle Merkatör projeksiyonlarında kullanılır. Ulucak Camili Bayırköy Çalı kuşu Çalı kuşu veya çalıkuşu, çalı kuşugiller (Regulidae) familyasını oluşturan kuşların ortak adı. Familyanın bütün üyeleri, 9-15.5 santimetredir. Bu kuşların, superciliumunda bir göz-halkası veya çizgisi vardır. Erkekler, rengarenk bir taç yamasına sahiptir. MevlevÃ®lik Mevlevîlik (Osmanlı Türkçesi: مولويه - Mevleviyye), 13. yüzyılda yaşamış Mevlana Celaleddin Rumi'nin görüşleri ve tasavvufî düşünceleri üzerine, kendisinin ölümünün ardından gelişen tarikattır. Mevlana bir tarikat kurmamış olsa da bunun temellerini attı. Dostlarıyla birlikte sohbet toplantıları düzenler, bu toplantılarda dini konuşmalar yapılır, müzik dinlenir, sema yapılır ve zikredilirdi. Zamanla Mevlana'nın fikirleri yayıldı ve toplantılarına katılmak isteyenlerin sayısı arttı. Bu kişilerin bazıları İran ve Arabistan gibi yabancı ülkelerden geliyorlardı. Mevlana, toplantılara düzen vermek için bazı kurallar koydu. Bu düzen, Mevlevilik tarikatı ritüellerinin kökenini oluşturacaktı. Gönül dostu Şems'i kaybettikten sonra Mesnevi'yi yazdırır. Oğlu Sultan Veled, talebesi Hüsamettin Çelebi ve ardından gelenler bunu geliştirip önce Anadolu'ya daha sonra da diğer yörelere yaymışlardır. Mevlana'nın torunlarından biri de Kütahya'da Dönenler Camii'nde yatmaktadır. Mevlana'nın oğlu Sultan Veled postnişin (şeyh) olduktan sonra bir tarikat merkezi (tekke) inşa edildi. Bu tekkede Kur'an ve Mesnevi okunuyordu. Böylece mevlevilik, sufi tarikatlardan biri haline geldi. Mevlana'nın, yakınları ve dostlarının defnedilmiş olduğu Konya'daki Yeşil Kubbe (Kubbe-i Hadra), tarikatın manevi merkezi halini aldı. Bugün de pek çok müslüman bu türbeyi ve yanındaki tekkeyi ziyaret etmektedir. Mevleviliğinin başlangıcında sema ayini, dervişlerin vecde gelmesiyle başlıyordu. Ulu Arif Çelebi zamanında semadan önce Kur'an ve gazeller okunmaya başladı. Sema ayini Mukabele denilen günümüzdeki şeklini 15. yüzyılda Pir Adil Çelebi zamanında aldı. Mevleviliğin gelişmiş bir adap ve kural