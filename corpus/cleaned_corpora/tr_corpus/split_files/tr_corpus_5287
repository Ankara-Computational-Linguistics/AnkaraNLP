inceleyebilmek ve türün yerli takipçilerini dünyadaki gelişim ve eğilimlerden haberdar edebilmek için faaliyet gösteren bir kuruluştur. Bilimkurgu Kulübü, köken itibarıyla 90’lı yılların sonlarına kadar uzanan bir öğrenci topluluğu olarak ortaya çıkmıştır. Düzenli toplantılar tertipleyen grup, Türkiye'de bilimkurguya olan ilginin azlığı nedeniyle İsmail Yamanol önderliğinde bir oluşum kurma kararı alır. 8 Ekim 1999'da kurulan Bilimkurgu Kulübü, ilk dönemlerinde daha çok üniversiteler arası bir fikir topluluğu olarak varlık göstermiştir. "Kurgusal Evren" adlı edebiyat ağırlıklı fotokopi fanzin, kulübün bu dönemde çıkardığı yayınlar arasındadır. Ancak kuruluş amacını gerçekleştirebilmek üzere çok daha geniş kitlelere yayılma gereği duyan kulüp yönetimi, 2004 yılında yeni bir yapılanma içine girer. Özellikle kulübün internet üzerindeki etkinliği bu karardan sonra artışa geçmiştir. Geniş yazar kadrosunda birbirinden önemli isimleri barındıran kuruluş, günümüzde binlerce kişi tarafından takip edilen ve güçlü nüfuzuyla yerli bilimkurgu hareketine yön verebilen bir platforma dönüşmüştür. Bilimkurgu alanında çok geniş yelpazeli bir fikir ve paylaşım platformu olarak hayat bulan Bilimkurgu Kulübü, Türkiye'de bilimkurgunun gelişip yaygınlaşmasına destek olmayı amaçlamaktadır. Bu amaç doğrultusunda; Türk halkına bilimkurgu kültürünü tanıtmak ve bu sayede bilimkurgu sevgisini geniş kitlelere aşılamak için, kısa öykü yarışmaları gibi çeşitli etkinlikler düzenlemektedir. Öte yandan, bilim ile bilimkurgu arasında ciddi bir ilgileşim olduğunu düşünen kuruluş, bilim ve teknoloji alanındaki yenilikleri bilimkurgu süzgecinden geçirerek kamuoyuna ulaştırmaya ve son gelişmeler ışığında belli bir bilimkurgusal perspektif oluşturmaya da gayret etmektedir. Bu bağlamda, yerli bilimkurgu üretimine zemin hazırlayacak koşul ve olanakların tahsisi konusunda çaba göstermektedir. Kuruluşun gerçekleştirdiği çok sayıda etkinlik arasında sunumlar, söyleşiler, kısa öykü yarışmaları ve eğitim seminerleri bulunmaktadır. Kuruluşun, General Mobile sponsorluğunda gerçekleştirdiği "2100 Yılında Akıllı Cihazların Hayatımızdaki Yeri ve Önemi" temalı kısa öykü yarışmasına, Türkiye'nin her yerinden yüzlerce katılım olmuştur. Yarışma kapsamında birinci gelen yarışmacıya Discovery Air, ikinci gelen yarışmacıya General Mobile Tab8 ve üçüncü gelen yarışmacıya da Türkiye’nin ilk bilimkurgu dergisi olan Antares‘in bir adet tam takımı hediye edilmiştir. Ayrıca kulüp, çok sayıda platformun ortaklaşa gerçekleştirdiği ve Kadıköy Tasarım Atölyesi'nde ayda bir kez düzenlenen Hayali Muhabbetler etkinliğine katkı sağlamakta ve bu etkinlikte, bilimkurgu içerikli çeşitli sunumlar vermektedir. Öte yandan Bilimkurgu Kulübü, Yeditepe Üniversitesi Sürekli Eğitim Merkezi tarafından hayata geçirilen kişisel gelişim programına da, "Bilimkurgu Felsefesi ve Gelecek Vizyonu Atölyesi" kursuyla katkı sunmaktadır. Bilimkurgu Kulübü, 18. kuruluş yıldönümünü kutladığı 2018'de Yeryüzü Müzesi adlı bir kısa bilimkurgu öykü antolojisi hazırladı. 18 Türk bilimkurgu yazarının 18 öyküsünü bünyesinde barındıran ve İthaki Yayınları etiketiyle piyasaya sürülen kitap, dünyaca ünlü bilimkurgu ve fantastik yazarı Ursula K. Le Guin tarafından da bir tebrik mesajıyla desteklendi. Türkçe çevirisi kitabın arka kapağında yer alan bu mesaj, Ursula K. Le Guin'in hayattayken bir kitapta yayımlanmış son sözleri arasında gösterilerek tarihe geçti. Önsözünü Bülent Akkoç'un yazdığı Kitapta sırasıyla İsmail Yamanol, Selim Erdoğan, Ruhşen Doğan Nar, Orkun Uçar, Selin Arapkirli, Çağrı Mert Bakırcı, Murat Doğan, Kadri Kerem Karanfil, Feraye Şahin, Gökcan Şahin, İsmail Yiğit, Sinan İpek, Mikail Boz, Murat Başekim, Aşkın Güngör, Tevfik Uyar, Funda Özlem Şeran ve Müfit Özdeş'in öyküleri bulunmaktadır. Bilimkurgu Kulübü, resmi internet sitesinde düzenli olarak makaleler kaleme alan geniş bir yazar kadrosuna ve profesyonel çevirmenlere sahiptir. Bu isimler arasında, Türk bilimkurgu edebiyatının tanınmış simaları da bulunmaktadır. Öte yandan Müfit Özdeş, Bülent Akkoç, Çağrı Mert Bakırcı, Sezar Erkin Ergin, Mecit Ünal gibi yazar ve akademisyenler de kulübün destekçileri arasında yer almaktadır. Biz Ä°nsanlar Biz İnsanlar, Peyami Safa'nın 1959 tarihili romanı. İlk olarak 1937 yılında "Cumhuriyet"de tefrika edilmeye başlanmışsa da kitap olarak basımı ancak 1959 yılında gerçekleşmiştir. Kitap olarak basımı geç bir tarihte olduğu için yazarın son romanı olarak kabul edilmektedir. Peyami Safa bu eseriyle Mütareke döneminde İstanbul'da geçen bir sevgi ilişkisi temasıyla Türk toplumda görülen doğu-batı çatışmalarını vermiştir. Eser kahramanlarından Vedia Batı kültürüyle yetişmiş varlıklı bir ailenin kızıdır. Duygularında çelişkiler yaşamaktadır ve bu duyguları onu bazı seçeneklerden birini tercih etmeye zorlamaktadır. Vedia Rüştü ile Orhan arasında bir seçim yapmanın zorluğunu yaşamaktadır da. Karakterlerden öğretmen olan Orhan ise doğu kültür ve gelenekleriyle yetişmiştir. Orhan duygusal, yakışıklı ve ağzı söz yapan bir karakterdir. Genel olarak Peyami Safa bu romanıyla Mütareke döneminin izlerini yansıtmaktadır. Romanda işlenen diğer konular ise İstanbul'u işgal eden kuvvetlere yardım eden insanlar ve halk tarafından onlara duyulan öfkedir. Romanda sömürgecilik, sosyalizm ve milliyetçilik gibi kavramlarönemli bir yer tutar. WWE Raw Women's Championship WWE Raw Women's Championship (WWE Raw Kadınlar Şampiyonluğu), WWE'deki kadın profesyonel güreşçilerin hedefi olan şampiyonluk kemeri. 3 Nisan 2016 tarihinde düzenlenen WrestleMania 32'de tanıtılan kemer, 2008 yılında WWE Women's Championship kemerinin yerini alanan WWE Divas Championship kemerinin yerine geçmiştir. Kemerin şu anki sahibi, onu ilk kez alan Asuka'dır. Ahmet Hilmi Bozbay Ahmet Hilmi Bozbay (d. 1901, Kütahya, Osmanlı Devleti) - (ö. 24 Ekim 1968), Türk siyasetçi. Ortaokul mezunudur. Çiftçilik, Tüccarlık, Kütahya Hususi İdaresi Tahsilât Memurluğu ve Mümeyyizliği, Kütahya Belediye ve İl İdare Kurulu Başkanlığı, Kızılay, Tarım ve Pancar İstihsal Kooperatifleri İdare Kurulu Başkanlığı, Kütahya Şeker Fabrikası İdare Meclisi Üyeliği, Kütahya Pancar Müstahsilleri Kooperatifi İdare Meclisi Başkanlığı yapmıştır. TBMM VIII. ve 1.(XII) Dönem Kütahya Milletvekilidir. Evli ve beş çocuk babasıdır. Binnaz (oyun) Yusuf Ziya Ortaç'ın üç perdelik manzum tragedyası. Oyun, Osmanlı İmparatorluğu'nun Lale Devri döneminde geçer. Oyunun konusu Binnaz adlı güzel bir kıza aşık olan iki delikanlının birbiriyle olan mücadeleleridir. Bu mücadeleler Efe Ahmet'in idam edilmesiyle sonuçlanır. Türk edebiyatında hecenin beş şairinden olan Yusuf Ziya Ortaç'ın bu oyunu, hece vezniyle yazılmış oyunlar arasından sahnelenmiş ilk yapıtlardan biridir. Bu yapıtın dili oldukça sadedir. Ayrıca Yusuf Ziya Ortaç'ın diğer oyunlarına göre daha başarılı bir eserdir. Binnaz adlı tragedya oyunu ilk kez 1919'da sahnelenmiştir. Kakuda Kakuda ( "Kakuda-shi"), Japonya'nın Miyagi prefektörlüğünde bulunan bir şehirdir. Yüzölçümü 147.53 km² olan şehrin nüfusu Eylül 2015 tarihi itibarı ile 29,846'dır. Iwanuma Iwanuma ( "Iwanuma-shi"), Japonya'nın Miyagi prefektörlüğünde bulunan bir şehirdir. Yüzölçümü 60.45 km² olan şehrin nüfusu Eylül 2015 tarihi itibarı ile 44,149'dur. Iwanuma 2011 Tōhoku depremi ve tsunamisi sonrasında ağır zarar görmüştür. İnsan hastalıkları ölümcüllük oranları listesi İnsan hastalıkları ölümcüllük oranları listesidir. Ban Zhao Ban Zhao (~45 - ~116) () Çin'in ilk kadın tarihçisi. Hanedan ailesiyle yakın ilişkileri olup çeşitli alanlarda imparatoriçe de dahil birçok kişiye dersler verdi. Çin tarihi için önemli olan "Han Shu"yu tamamlayıp son halini verdi. Bunların dışında "Dong Zhengfu" ve "Nüjie" (女誡) adlı yapıtlarıyla ön plana çıktı. Ban Zhao döneminin önemli kişilerinden biri olan Banbiao'nun (MS 3 - 54) kızı olarak dünyaya geldi. İlk eğitimini küçük yaşlarda annesinden aldı. Bu dönemlerinde oldukça geleneksel bir yaşam sürdü. 14 yalına gelince evlendi ve çocuk sahibi oldu. Evlendiği kişinin soyadı Cao olduğu için saltanattaki ismi Cao Dagu (saygı değer bayan Cao) oldu. Ban Zhao eşini erken yaşta kaybetmesine karşın ikinci bir evlilik yapmadı ve kendisini edebi uğraşlara vererek eğitim alanında saygınlık kazanmaya çalıştı. Kendisinden büyük iki kardeşi vardı ve bunlar ikizlerdi. Ağabeylerinden biri generaldi. Babası ise yüksek bir adliye memuruydu. Ban Zhao babasını sekiz yaşında iken kaybetti. Gençlik dönemlerinde klasik eserlere ilgi gösterdi ve kısa bir zaman sonra iyi bir düz yazı yazarı oldu. Dongguan İmparatorluk Kütüphanesi'nde özel öğretmen olarak faaliyet gösterdi. Bu yıllarda hanedan ailesiyle yakın ilişkiler kurdu. Kütüphanede gerekli tüm arşivlere rahatlıkla erişebiliyordu. Bunların dışında Han Hanedanlığı sarayında astronomi, matematik, tarih, Konfüçyüs klasikleri ve kadın erdemleri üzerine dersler verdi. İmparatoriçe Deng'nin beğenisini ve takdirini kazandı. Nancy Swan'a göre imparatoriçe çoğu devlet hususlarında kendisine danışmaktaydı. Ban Zhao yaşamının çoğunu kütüphanelerde araştırma yaparak geçirmiştir. "Han Shu"nun tamamlanmasına yardımcı olmasının yanı sıra Lienü Zhuan (Örnek Kadın Biyografileri) üzerine bir tefsir yazmıştır. Ban Zhao M.S 116 dolaylarında öldüğünde İmporatoriçe Deng onun ölümüne çok üzüldü ve yas tuttu. Hanedan ailesinden birsinin sıradan halktan biri için yas tutması o zamanlar için olağanüstü bir durumdu. Ban Zhao'nun günümüze kadar gelen en eski eseri "Dong Zhengfu"dur (Doğu'ya Seyahat). Bu eserini elli yaşındayken yazmıştır. Yarım kalan "Han Shu"yu tamamlayarak son halini vermiştir. Bu eser Sima Qian'ın "Shiji" adlı yapıtından sonra Çin tarihi için en önemli ikinci vesikadır. Kendisinin edebi çalışmaları içinde "Nüjie"nin (女誡: Kadınlara Nasihat) önemli bir yeri vardır. Kadın davranışları ve erdemleri için bir el kitabı niteliğinde olan bu eser toplamda yedi bölümden oluşmaktadır. Ban Zhao bu eserinde kadınların küçük yaşlardan itibaren aile ve kalabalık toplum içinde nasıl davranmaları ve ne gibi özelliklere sahip olmaları gerektiği hakkında sınırlar ve kurallar belirlemiştir. Ona göre kadınlar bu sınırlara uyarlarsa daha mutlu ve daha huzurlu bir yaşam sürecektir. Fakat Ban Zhao'nun belirlediği bu sınırlar günümüz değer yargılarıyla bağdaşmamaktadır. Onun sınırları daha çok erkek hegemonyasını artıracak biçimdedir. "Nüjie" adlı eserin bölümleri sırasıyla: Tevazu, Karı-Koca, Saygı, Kadında Olması Gereken Dört Özellik, Sadakat-Adanmışlık, Anne-Baba ve Kardeşler şeklindedir. Nen Nehri Nen Nehri (; Mançuca: "Non ula"), Çin'in kuzeydoğusunda bulunan bir nehirdir. Nen Nehri, Heilongjiang eyaletinin kuzey bölümünden İç Moğolistan'ın kuzeydoğu kesimine doğru akmaktadır ve nehrin bazı kısımları iki bölge arasındaki sınırı oluşturur. Nen Nehri, 1370 kilometre uzunluğu ile Songhua Nehri'nin en uzun koludur. Talampaya Millî Parkı Talampaya Milli Parkı, Arjantin'in La Rioja eyaleti'nin orta-doğusunda bulunan milli parktır. 1975 yılında koruma alanı, 1997'de milli park ve 2000 yılında UNESCO Dünya Mirası olarak ilan edilmiştir. Park, deniz seviyesinden ortalama 1,500 metre yüksekliktedir ve 2.150 kilometre karelik (830 mil kare) bir alanı kaplamaktadır. Parkın kuruluş amacı, bölgede bulunan önemli arkeolojik ve paleontolojik alanları korumaktır. Dağ biyomuna özgü flora ve faunaya sahip, mükemmel güzellikteki manzaraya sahiptir. Park, batıda Cerro Los Colorados ve doğuda Sierra de Sañagasta arasında bir yer alan bir havzadır. Parkı oluşturan etkenler, gece-gündüz arası yüksek sıcaklık farkı, yüksek sıcaklığa bağlı çöl iklimi, yaz aylarındaki şiddetli yağış ile bahar aylarındaki güçlü rüzgârlar, rüzgâr ve suların meydana getirdiği erozyondur. Parkta ÅŸunlar bulunur: Real Racing 3 Real Racing 3 2013 yılında Firemonkeys Studios tarafından geliştirilip Electronic Arts tarafından dağıtılan; iOS, Android, Nvidia Shield ve Blackberry 10 cihazları için yayınlanmış bir mobil yarış oyunudur. 2010'da çıkan Real Racing 2'nin devamıdır. Oyuna Nissan Silvia S15 ya da Ford Focus RS'le başlanmaktadır. Ischigualasto Millî Parkı Ischigualasto Eyalet Parkı, Ischigualasto Şehir Parkı, (İspanyolca: "Parque Provincial Ischigualastoo"), ayrıca Valle de la Luna (Ay Vadisi) olarak da bilinir, Kuzeybatı Arjantin'de, San Juan eyaleti'nde yer alan ve kuzeyindeki La Rioja Eyaleti'ndeki Talampaya Milli Parkı ile sınırlı bir şehir parkıdır. Her iki alan da aynı jeolojik formasyona, "Ischigualasto Formasyonu"na (bazen "Ischigualasto-Talampaya Formasyonu") mensuptur. 3 Kasım 1971'de kurulan parkın alanı 60.370 hektardır (603.7 kilometre kare; 233.1 mil kare). 2000 yılında UNESCO, Ischigualasto ve Talampaya Milli Parklarını Dünya Mirası Alanları listesine dahil etmiştir. Iska Iska, Fuat Mete'nin yazdığı tiyatro oyunu. Prömiyerini 28 Mart 2013'te yapan oyun, Berkun Oya'nın rejisiyle Krek Tiyatro Topluluğu tarafından sahnelmiştir. Aynı ekiple 2014'e kadar sahnelenen oyun, kapanışını 27 Nisan'da yapmıştır. 55 dakika süren Iska'nın prodüktörlüğünü Nisan Ceren Göknel, ışık tasarımı ise Cem Yılmazer üstlenmiştir. Krek'te sahnelenen lakin Berkun Oya'nın yazmadığı ilk oyundur. Oyun, yakınlarını askere uğurlayan farklı altı kişinin geçirdiği hisleri, onların geçmişini monologlarla sahneye taşıyor. Temeli aynı olan olayın, kişiler üzerindeki farklı etkileri bu karakterlerin gözünden anlatılıyor. 1991-92 PrvaLiga 1991-92 PrvaLiga, Slovenya'daki en üst düzey futbol liginin ilk sezonu. 18 Ağustos 1991'de başlayan sezon, 21 Haziran 1992'de sona erdi ve toplam 40 maç oynandı. Ligin ilk sezonunda şampiyonluğu Olimpija takımı kazanırken, gol kralı 29 gol ile yine aynı takımdan Zoran Ubavič oldu. Senede Bir GÃ¼n/Yemin Ettim Bir Kere Senede Bir Gün/Yemin Ettim Bir Kere, Türk şarkıcı Zeki Müren'in iki Klasik Türk müziği şarkısından oluşan, Grafson Plak'tan yayımlanan bir 45'liği. Mısır ekonomisi Mısır ekonomisi, ortalama bir büyüme seviyesine sahip karma bir ekonomidir. Mısır ekonomisi, Cumhurbaşkanı Cemal Abdünnasır yönetimindeki ithal ikamesine odaklanan, merkezi bir planlı ekonomi olup 1990'larda, bir dizi Uluslararası Para Fonu düzenlemeleri, Mısır'ın Körfez Savaşı koalisyonuna katılımından kaynaklanan devasa dış borç hafifletmesi ülkenin makroekonomik performansını geliştirmesine yardımcı oldu. Night of Champions (2008) Night of Champions (2009), WWE tarafından Night of Champions adı altında düzenlenen ilk, Vengeance/Night of Champions kronolojisi altında sekizinci profesyonel güreş izle ve öde etkinliği. 29 Haziran 2008 tarihinde Dallas, Teksas'taki American Airlines Center'da yapılmıştır. Etkinlikte Raw, SmackDown ve ECW brand'lerinde bulunan güreşçiler yer almıştır. Kemer maçlarında kemerlerden üçü sahibini değiştirmiş, diğer beş kişi kemerini korumuştur. Tarihöncesi Günlükleri Tarihöncesi Günlükleri İngiliz yazar Michelle Paver tarafından yazılan altı kitaplık bir tarihi kurgu serisidir. Yazar Michelle Paver, serinin ilk kitabı "Kardeşim Kurt"u (Wolf Brother), Güney Kaliforniya'nın ıssız bir vadisinde dev bir ayıyla karşılaşmasından esinlenerek yazmıştır. Paver eserini basitçe şöyle tanımlamıştır: "Tek bir öykü: Torak'ın kendisini ve dünyayı keşfi." Yazar, bu seriyle Guardian Children's Fiction Prize ödülünü kazanmıştır. Kardeşim Kurt'ta, babası ifrit ayı tarafından öldürülünce Torak Orman'da tek başına kalır. Ayının hakkından gelmeye çalışırken hayatını değiştirecek iki dost edinir: biri, Kuzgun Klanı'ndan bir kız olan Renn, öteki kısa sürede Torak'ın sevgili sürü kardeşi olacak olan öksüz bir kurt yavrusu: Kurt. Ruh Gezgini'nde Torak, klanları pençesine alan korkunç hastalığın çaresini bulmak zorundadır. Bu arayış sırasında Deniz'i geçip Fok Klanı'nın adalarına ulaşır. Burada ifritler ve katil balinalarla karşılaşır. Ve babasının ölümünün ardındaki gizemi aydınlatmaya biraz daha yaklaşırken, kendisinde bulunan akıl almaz güçleri de öğrenir. Ruh Emici'de, Kurt Torak'ın düşmanlarının eline düşmüştür. Onu kurtarmak için, Torak'la Renn kara kışın ortasında Uzak Kuzey'e yolculuk etmek zorundadırlar. Burada kar fırtınalarına cesaretle karşı koyacak ve Ruh Emicilerin sığınaklarına dalacaklardır. Sürgün, Balta Gölü ve çevresinde geçer. Torak klanlardan sürülmüştür ve Renn'den, hatta Kurt'tan bile ayrı, tek başına hayatta kalmak zorundadır. Yemin Bozan'da, Torak'ın en yakın arkadaşlarından biri öldürülür ve Torak katilin izini Kara Orman'ın gizemli derinliklerine kadar sürer. Kara Orman'da klanlar savaş halindedir ve dışarıdan gelen her türlü davetsiz misafiri cezalandırmaktadırlar. Burada Torak annesi hakkında ve neden ruh gezgini olduğu hakkında bir sürü yeni şey öğrenir. Yüce Dağlar'da geçen son macera olan Hayalet Avcısı'nda, Torak'ın Ruh Emiciler içinde en korkuncu olan Puhu Büyücüsü Eostra'yla mücadelesi anlatılır. Eostra'nın amacı ölü ya da diri her şeyi yönetmektir... Kitap, üç farklı kişinin bakış açısından yazılmıştır: Torak, Renn ve Kurt. Torak: Ana karakter olan Torak, serinin başında 12 yaşında, saf ve meraklı bir çocuktur. Romanlar boyunca, "Ruh Gezgini" ve "Ruh Emici" gibi birçok sıfat kazanır: Kendi isteği dışında kazandığı ikinci sıfat sayısız zorluklara neden olur. Duygusal olarak yavaş olgunlaşır, ancak dördüncü kitaptan itibaren, ilk üç kitapta çizilen kısa, cılız çocuk profilinden keskin bir farkla uzun boylu ve cesur olarak anlatılır. "Ruh Gezgini" olduğu için ruhu farklı canlıların bedenlerine girip onları kontrol edebilir. Renn: Kuzgun klanı lideri Fin-Kedinn'in yeğenidir. Torak'tan bir yaş küçüktür. Sert, cesur, (Torak'ın gözlerinden) güzel ve okçulukta uzman bir kız olarak tasvir edilmiştir. Kurt: Torak'ın rehberi ve sürü kardeşi olan kurttur. Kitabın başladığı dönemden sonraki bir yıl boyunca titrek bir yavrudan genç bir yetişkine dönüşür, ancak kitap serisi boyunca Torak ve Renn'i bırakmaz. Gri-yeşil gözlere sahiptir. Bakış açısından yazılmış bölümlerde büyüdükçe keşfettiği şeyleri açıklamak için genellikle alışılmadık sözcükler kullanılır: Örneğin ateşten "Sıcak-Isıran-Parlak canavar" olarak bahseder. Fin-Kedinn: Kuzgun klanının bilge lideri, Renn'in amcası ve Torak'ı evlat edinen karakterdir. Duygusunu göstermeyi reddeder ve pek affedici değildir, ancak hem Renn'i hem de Torak'ı önemser. Ruh Emiciler: Ruh Emiciler başta güçlerini tüm insanlarını iyiliği ve sağlığı için birleştiren yedi klan büyücüsüdür. Sonradan yozlaşırlar ve Ateş Opali ile iblisleri kullanarak tüm klanların üzerinde mutlak bir hakimiyet kurmaya çalışırlar. Fa: Torak'ın babasıdır. Ruh Emicilerden biridir, ancak iktidar hırsıyla yozlaşmaya başladıkları zaman onlardan ayrılmıştır.. Bale: Torak'ın Fok klanındaki kuzenidir. Torak'la ilk tanışmalarında pek anlaşamazlar, ancak zaman geçtilçe yakın dost olurlar. Michelle Paver, ilk kitabı Kardeşim Kurt (Wolf Brother) için Amerika Yerlilerinin, Inuit'lerin, Güney Afrika'daki San kabilesi ve Japonya'daki Ainu kabilesi gibi yakın dönemde yaşayan avcı-toplayıcı toplulukarın yaşantılarını incelemiş, Kuzey Finlandiya ormanlarında dolaşmış, avcılık ve ormanla ilgili pek çok şey öğrenmiştir. Bunun yanı sıra serinin ikinci kitabı "Ruh Gezgini" (Spirit Walker) için araştırma yaparken Norveç'in kuzeyindeki Lofoten Adaları'nda ve Grönland'da kalmış; kano yapma, fok avlama, giysi yapma yollarını öğrenmiş; kuzeybatı Norveç'te, Leiknes'te antik Dyreberget yazıtlarını ziyaret etmiştir. Tysfjord'da katil balinalarla yüzmüş ve beyaz kuyruklu kartallarla yakınlaşmış; Birleşik Britanya Kurtları Koruma Derneğinde kurtlarla vakit geçirmiş, kuzgunlar hakkında kapsamlı bilgileri Londra Kulesi Kuzgun Uzmanı Derrick Coyle'dan almıştır. Üçüncü kitabı "Ruh Emici" (Soul Eater) için araştırma yaparken Romanya'da Karpat Dağları'nın eteklerinde kalmış; kurt, yabandomuzu, geyik, vaşak, porsuk ve daha pek çok hayvanın izlerini inceleme şansına sahip olmuş, kuzgunların bir leşi parçalayışlarına da burada tanık olmuştur. Sibirya kurtlarının çektiği kızakları kullanabilmeyi öğrenmek için Finlandiya'ya ve Grönland'a gidip pek çok koşuya katılmıştır. Kutup ayılarını yakından tanımak için Kanada'nın kuzeyine giderek oyun oynayışlarını ve dinlenmelerini izlemiş, Grönland'lı Inuit'lerin «pisugtooq» ("Büyük Gezgin" = Kutup ayısı) adını verdiği yaratığın gözlerinin içine bakabilme şansına sahip olmuştur. Dördüncü kitabı Sürgün (Outcast) için araştırma yaparken, İsveç'in kuzeyindeki Storsjön gölünde kalmış, Glösa'daki heybetli taş oymaları incelemiştir. Yılanları anlayabilmek için birkaçıyla Longleat'te tanışmış, bir mısır yılanı ile iki piton yılanını eline almıştır. Beşinci kitabı Yemin Bozan (Oath Breaker) için araştırma yaparken için Avrupa'da kalan tarihöncesi çağlara ait düz ormanların en büyüğünde, Doğu Polonya'daki Bialowieza Ulusal Parkı'nda zaman geçirmiştir. Serinin son kitabı Hayalet Avcısı (Ghost Hunter) için araştırma yaparken ise Finlandiya'daki Laponya'ya gitmiş, -18 derecede kilometrelerce yürüyüş yapmıştır. Norveç'e gidip Dovrefjell yaylasında da zaman geçirmiş ve Snøhetta Dağı'na tırmanmıştır. Bu dağ ona Hayaletler Dağı'nı yaratırken ilham vermiştir. Keio Corporation Keio Corporation (, "Keiō Dentetsu Kabushiki-gaisha"), Japonya'nın başkenti Tokyo'ya hizmet veren özel bir Demiryolu işletmecisidir. Şirket 1 Haziran 1948 tarihinde kurulmuştur. merkez kuruluşu olup toplu taşımanın yanı sıra perakendecilik, gayrimenkul ve diğer sektörlerde de faaliyet göstermektedir. Şirketin merkezi Tama şehrinde yer almaktadır. "Keio" (京王) adı, demiryolunun geçtiği "Tōkyō" (東京) Ve "Hachiōji" (八王子) kelimelerinin karakterlerinden türetilmiştir. Keio demiryolu ağı Tokyo'nun batı banliyölerini ile Sagamihara'yı Tokyo'nun merkezindeki Shinjuku İstasyonu'na bağlamaktadır. The Great American Bash (2008) The Great American Bash (2008), WWE tarafından düzenlenen beşinci Great American Bash profesyonel güreş izle ve öde etkinliği. 20 Temmuz 2008 tarihinde Uniondale, New York'taki Nassau Veterans Memorial Coliseum'da yapılmıştır. Etkinlikte Raw, SmackDown ve ECW brand'lerinde bulunan güreşçiler yer almıştır. Donald Trump karşıtı protestolar Donald Trump karşıtı protestolar (), 16 Haziran 2015'ten bu yana 2016 Amerika Birleşik Devletleri başkanlık seçimleri öncesi ve sonrasında söylemleri ve davranışları yüzünden 45. ABD Başkanı Donald Trump'a karşı başlayan protestolar. Trump'ın başkanlığı öncesi adaylık kampanyasına karşı örgütlü ve sivil eylemler düzenleyen göstericiler, Trump'ın mitinglerinde ve konferanslarında protestolar gerçekleştirdi. Donald Trump'un başkanlığa seçilmesinin ardından, öğrenciler ve aktivistler New York, Boston, Chicago, Portland ve Oakland başta olmak üzere ABD genelinde birçok büyük şehirde protesto gösterileri düzenledi. Macaristan PrensliÄŸi Macaristan Prensliği veya Macaristan Dükalığı, (Macarca: Magyar Nagyfejedelemség) Karpat Havzası'nın 9. yüzyıldaki Macar fetihinin ardından 895-896 yılında kurulan, ilk belgelenmiş Macar devletidir. Árpád liderliğindeki bir kabile ittifakı oluşturan yarı göçebe bir halk olan Macarlar Karpatlar'ın doğusundaki eski beylikleri olan Etelköz'den gelmişlerdir. Ancak Macar komutanlarının yönettikleri bölgelerde yarı bağımsız şehir devletleri haline dönüşmesi (ör. Transilvanya'daki Genç Gyula alanları) üzerine Macaristan Prensliğinin askeri başarılarına rağmen gücü gittikçe azalmaya başlamıştır. Bu bölgeler ilerleyen dönemlerde yine Arpad hanedanlığından olan I.István yönetimi altında birleşmiştir. Yarı göçebe olarak yaşamakta olan Macar nüfusu bu dönemle beraber yerleşik yaşamı benimsemeye başlamıştır. I.István dönemine dek kabilelere ayrılan macar toplumu I.István ile beraber devletleşmeye yönelik adımlar atmaya başladı. Macaristan Prensliği böylelikle 1000 yılında I.István tarafından Macaristan Krallığı'nın kurulması üzerine son bulmuştur. Bu sebeptendir ki Macarlar için, 896 ve 1000 yılları arasındaki dönem beylik dönemi olarak kabul görmektedir. Macarlar kendilerine “"Magyar"”, ülkelerine ise “"Magyarország"” ismini vermektedirler. Ancak Avrupalılar Hunları Macarların ataları olarak kabul ettiği için, kendilerine “"Hungar"”, ülkelerine ise ""Hungary"” ismini vermişlerdir. Ancak Macar ismi, Macaristan Prensliği içerisinde yer alan önemli ve güçlü bir kabile olan "Megyer" adlı kabileden gelmektedir. Kabile adı olan "Megyer" zamanla Macar halkına bir bütün olarak atıfta bulunan "Magyar" ismini almıştır. Dilbiliminden yola çıkarak Ana (Ön) Macarlar olarak adlandırılan kabile, Ural Dağları dolaylarında yaşayan Fin-Ugor kavimlerinden gelmektedirler. Fin-Ugor ana kavminin ikiye ayrılmasıyla batı kolunu Fin-Perm kavmi, doğu kolunu da Ugorlar oluşturmuştur. Ana Macarlarında Ugorlar denilen bu kavmin bir bölümünü oluşturduğu bilinmektedir. Saray rahibi Simon Kezai’nin kroniklerinde yazdığı Macarlar’ın ortaya çıkışı hakkındaki efsaneye göre; Hunor (Hun eri) ve Magor (Macar) Azak Denizinin kuzeyindeki bataklıklarda gezerken burada eğlenen kadınlara rastlamışlar ve bu kadınlarla olan evliliklerinden Hunlar ve Macarlar meydana gelmiştir. Ancak Macarlar’ın bilinen en eski ana vatanlarının Azak Denizine oldukça uzak olması bu efsanenin, Arpad soyundan Macar krallarının Hunlar daha ziyade de Attila ile akrabalık bağı kurmak için yazıldığını düşündürmektedir. Macar Türkolog Rásonyi, Macarların kökeni ile ilgili şunları söylemiştir: "Türkler Macarların babası, Fin-Ugorlar ise anasıdır.” Macarların bölgeye gelişinin arifesinde 895 civarında, Doğu Francia, İlk Bulgar İmparatorluğu ve Büyük Moravya (Doğu Francia'nın vasal bir devleti) Karpat Havzası topraklarını yönetmekteydi. Macarların bu bölge hakkında çok bilgisi vardı, çünkü çevreleyen devletler tarafından sık sık paralı asker olarak tutulmuş ve onlarca yıldır bu alanda kendi göçebe yaşamlarını yürütmüşlerdir. Şarlman'ın 803'te Avarları ve Magyarları (Macarlar) yok etmeyi başaramamasının üzerine bölge nüfusu çoğunlukla seyrek durumdaydı. Ardından Árpád liderliğindeki yeni Macar federasyonu 895'ten başlayarak Karpat Havzası'na yerleşmeye başladılar. Transdanubia'daki Doğu Francia vassallarından olan Balaton Prensliği, 899-900 yıllarında İtalya yönünde bir Macar akını sırasında macarlara boyun eğdi. Yine Doğu Francia'nın vassallarından olan büyük Moravya 902 ve 907 arasında Macarlar tarafından yıkıldı ve bunun bir parçası olan eski Nitra Prensliği, Macar Prensliğinin bir parçası oldu. Karpat Havzası'nın güneydoğu kısımları İlk Bulgar İmparatorluğu'nun yönetimi altındaydı, ancak Bulgarlar Macarların bu akınları nedeniyle egemenliklerini kaybettiler. Göçebe ve dağınık bir toplumdan, devlet toplumuna geçiş bu dönemde en önemli gelişmelerden biriydi. Başlangıçta Macarlar, yaylacılık yaparak yarı göçebe bir yaşam tarzını korumaktaydılar: kış ve yaz meraları arasında bir nehir boyunca göç edip hayvanlarına su bulmaktaydılar. Ancak daha sonra Hazarlar ve Peçenekler'in baskıları neticesinde Karpatlara gelerek bu coğrafyayı yurt edinmişlerdir. Macar Prensliğinin kuruluşu açısından Hazarlar ve Peçenekler önemli rol oynamışlardır. Hazar Devletine yerleşen Macarlar Hazarlar tarafından Peçeneklere karşı kullanılmış ve Hazar Prensesi, Macar lideri Levedi ile evlendirilerek Macarlarla iyi ilişkiler edinilmiştir. Ardından Hazar Hükümdarı tarafından, devletleşme yolunda Macarları Levedi hükümdarlığı altında birleştirip Macarların yerleştirilmesi teklif edilmişse de Levedi yaşından dolayı bunu reddederek, yerine askeri anlamda yetenekli olan Álmos ya da oğlu Árpád'ı önermiştir. Bunun üzerine Hazarların desteği ile tarihte karşımıza çıkan ilk Macar devleti olan Macar Prensliği Árpád önderliğinde kurulmuştur.VII. Konstantin'in ""De Administrando İmperio"" adlı eserinde belirttiğine göre Árpád Roma imparatorları gibi kalkanını havaya kaldırarak Prens ilan edilmiştir. Nitekim bu o dönem içerisinde otoriteyi temsil ettiği gibi Hazar Devletinin de zayıfladığının göstergesiydi. Macar prensi Árpád'ın, Roma impatatorları gibi kalkanı havaya kaldırarak prens ilan edilmesi olayı, Doğu Roma İmparatorlarının Hazar hakimiyeti içerisinde yer alan topluluklara etkisinin başlangıcı yönünde yorumlanmıştır. Ayrıca Hazar hükümdarının kendisine bağlı bir liderin krallığını meşru kabul gördüğü gibi, Roma imparatorları gibi taç giymesini de onaylamıştır. Bu da Hazar hükümdarının zayıflaması dolayısıyla herhangi bir savaş ve karışıklığa mahal vermemek adına bu olaya göz yumduğu ihtimalini arttırmıştır. Nitekim 860 yılında Hazarlar, Kırım sorununu çözmek adına bir Roma heyetini kabul etmiştir. Dolayısıyla Hazarlar Doğu Roma'dan destek görmek yaşanan sorunların halledilmesi adına Macarların bu davranışına kayıtsız kalmıştır. De Administrando İmperio‟da iddia edilen durumlardan biri de Árpád öncesinde Macarlar'ın hiçbir şekilde resmi bir krala veyahut prense sahip olmadıklarıdır. Árpád'ın Prens ilan edilmesinin tarihi tartışmalıdır. Gökhan Dilbaş bu konuda tam bir tarih vermemekle beraber Árpád'ın Prens oluşunu 895-900 yılları arasında bir tarihe sığdırmaktadır. Árpád'ın Babası Álmos'un liderliğini ise 885 ila 895 yılları arasına konumlandırır. Ancak Doğu Roma İmparatorluğu 890 yılında Bulgar İmparatorluğu ile giriştiği savaşta 894 yılında Macarlar'dan destek istemiştir. İmparator VI.Leon'un bu destek talebi Macarların Avrupa siyasetine müdahil olmasının başlangıcıdır. Bu da Árpád'ın 894 yılından öncesinde Macaristan Prensi olarak ilan edildiğinin bir göstergesidir. Nitekim bu tarihte Macar prensliği kabul görmüş ve Doğu Roma İmparatorluğu tarafından, Macarlara bir elçilik heyeti gönderilmiştir. Macaristan Prensliği çatısı altından savaşçı bir prensip benimsemiş olan Macarlar, dinamik bir askeri güce sahip olmalarının vermiş olduğu avantaj ile beraber Konstantinapolis'ten, Orta İspanya'ya kadar akınlar düzenlemişlerdir. Avrupa'da üç büyük Frank ordusu 907-910 senelerini kapsayan, Macarların kararlı saldırıları sonucunda ağır yenilgiler yaşamışlardır. Macarlar akınları neticesinde, Bavyera-Macar sınırını Enns Nehri'ne (955'e kadar) uzatmayı başardılar ve prenslik, Pressburg Savaşı'ndan sonra 100 yıl boyunca bu yönden saldırıya uğramadı. Aralıklı Macar akınları 970'e kadar sürdü, ancak 955'te (Lechfeld) ve 970'de (Arcadiopolis) ile iki askeri yenilgi gören Macar prensliğinin ilerleyişini sekteye uğratmıştır. Bulgar İmparatorluğu kralı I.Boris (859-890) kendi döneminde Hristiyanlığı resmi dini yapmış ancak ülkesindeki Doğu Roma nüfuzundan ötürü kaygılanarak müttefik arayışına girişmiştir. Bunlardan ilki Frank Kralı Germen Louis olmuştur, ardından Papalık ile Doğu Roma arasındaki ihtilaftan yararlanmıştır. Zira bu dönem içerisinde Papalık ile Doğu Roma arasında dini ve siyasi bir rekabet söz konusuydu.Bunlardan yararlanan I.Boris, Papalığın kendi ülkesindeki piskoposluğunu onaylayarak Doğu Roma nüfuzunu kırmaya çalışmıştır. Fakat Doğu Roma imparatorluğunun baskısı sebebi ile piskoposluk daha sonra Ortodoks Patrikliğine bağlanmıştır. 890 yılında, Doğur Roma ile I. Bulgar İmparatorluğu'nun karşı karşıya gelişi arada yaşanan sorunların büyümesine sebep oldu. İmparatorluk 890 yılında Bulgarlar ile yaptığı savaşta Hazarlardan da yardım istemiş ancak buna rağmen yenilmiştir. Bu sırada yaşanan taht değişikliği ile yeni Bulgar İmparatoru olan I. Simeon (893-927), Konstantinapolis başkentli bir Hristiyan Bulgar İmparatorluğu hedefi ile Doğu Roma ile savaşlara girişmiş ve başarılı olmuştur. Bu yaşananlar karşısında Doğu Roma İmparatoru VI. Leon (886-912), 894 yılında Macarlara bir elçilik heyeti göndererek Bulgarlara karşı kendilerinden destek talep etti. Bu talep üzerine kral Árpád, Macar kuvvetleri ile beraber Bulgar İmparatorluğuna saldırmıştır. Macarlar saldırılarıyla Tuna Nehri'nin sağ kısmını geçerek Bulgarlar üzerinde büyük bir talan ve yağmalama gerçekleştirdi. I. Simeon, Macar ordusuna karşlık vermek istemişse de Macarlar ile giriştiği savaşı kaybetmiştir. Macarlar ise bu süreçte, Bulgarların başkenti Preslav'a kadar ilerleyerek önlerine çıkan her yeri yağmalamıştır. I. Simeon aldığı yenilgiler neticisinde Macarlara karşı barış teklifinde bulundu ve Macarlara karşı müttefik güçler arayışına girdi. Bunun üzerine I. Simeon, Peçenekler ile müttefiklik sağlamıştır. Daha sonra Bulgar ve Peçenek orduları Macar ordusunun bölgede bulunmadığı bir zamanı seçerek Macar ülkesinde büyük bir yağmaya giriştiler. Bu yağma sonucunda Macaristan Prensliğinde yer alan küçük bir askeri grup, kadın ve çocuğu kılıçtan geçirdi. Seferden dönen Macar Ordusu yaşananların vahametini ve Peçeneklerin baskısı sonucu günümüzdeki yurtları olan Karpat havzasına göç etme kararı aldı. 895 senesinde başlayan Macar göç dalgası 896 yılında Tuna-Tisa nehri ve Balaton gölü yakınlarında son bulmuştur. 890 yılında İmparator VI. Leon‟un yardım talebi üzerine, Bulgarlarla savaşan ve Hazarlar yardımıyla eski düşmanları olan Peçenekler'den bir süre korunan daha sonra Peçenek tehdidi ile tekrar karşı karşıya gelen Macarlar çareyi göç etmekte bulmuşlardır. Yaşadıkları saldırılar ve aldıkları darbeler sonucu göç etmek zorunda kalan Macar halkı göç sırasında epey zorluklar yaşamıştır. Öyle ki, yaşadıkları zorluklar Macar kroniklerinde, Peçenek saldırısı ve Macar göçü hakkında efsanevi ögelere yer verilmiştir. Kroniklere göre; Pannonia topraklarına gelmek üzere hareket eden Macarlar yolda Kartal sürülerinin saldırılarına uğramış ve büyük kayıplar vermişlerdir. Bu kayıplar üzerine önce Eflak'ta dinlenmek üzere yer edinmiş daha sonra Pannonia topraklarına geçmişlerdir. 898 senesine ait Rus Kronikleri Rusların, Macarlara ugor dediği görülmektedir. Bu kronikler içerisinde, Macarların Karpat dağlarını aşıp Özi havzasına geldiklerini ve Kıpçakları da aralarına katıp Slav ve Volohlarla giriştikleri savaşlardan bahseder. Voloh adlı kavmi yerlerinden etmeyi başaran Macarlar daha sonra Slavlar ile girdikleri savaşlara devam etmiş ve Ugorya adlı bölgeyi ele geçirmişlerdir. Gesta Hungarorum‟da ise; Árpád'ın babası Álmos'un ordusuyla beraber Slav ve Voloh zaferlerinin ardından ilerleyerek Kiev'i kuşattığı yazar. Ancak Kiev kuşatması yerleşmek amaçlı değil ganimet amaçlı düzenlenmiştir çünkü Macarlar Kiev'e yerleşmemiş göç yollarını da Karedeniz'in kuzeyi olarak belirlemişlerdir. Aldıkları yenilgiler ve kayıpları telafi etmek isteyen Macarlar, korunaklı Karpat havzasına yerleştikten sonra uzun süre ganimet amaçlı seferler düzenlemişlerdir.Düzenledikleri bu seferler neticesinde kısa sürede toparlanan Macarlar, Pannonia'dan başlayarak zamanla İtalya'nın kuzeyi ve Frank Krallığı'nın içlerine kadar uzanmıştır. Karpatlar'da bir süre dinlenip tekrardan güç kazanan Macarlar 900 yılında İtalya'ya saldırmış ve Pavya şehrine kadar önlerine çıkan her yeri yağmalamışlardır. 910 senesinde Almanlar üzerine ilerleyen Macarlar, Karolenj Kralları'nın sonuncusu olan I. Louis Enfant (900-911)'ı Augsburg yakınlarında bozguna uğrattılar ve Karolenj İmparatorluğuna son verdiler . 919 yılında Loren'i yağmaladılar, ardından tekrar Pavya'ya sefer düzenleyip, 924 yılına kadar da; Provence, Bourgogne üzerinden Frank Krallığı'na uzanıp Alp Dağları'nı aşan seferler yaptılar. 937 yılında Attignat'a ulaşan Champagne seferleri ve 954 yılında Loren, Champagne ve Burgonya'nın yağmalanması izlendi. Macarlar bu tarihten, 1000 yılına kadar, herhangi bir yağma düzenlememiştir. Zira 10 Ağustos 955 yılında, Kutsal Roma İmparatoru I. Otto (962-973), Macar ordularını, Augsburg civarında büyük bir yenilgiye uğratmıştır. Karpat havzasına yerleşmelerinin ardından 900 yılından 955 yılına kadar Avrupa içlerine seferler düzenleyen Macar Prensleri, I. Otto tarafından aldıkları yenilgi sonrasında Avrupada fazla etkinlik gösterememişlerdir. Macarlar, artan baskılar ve coğrafi şartların sebebiyet verdiği uyum sorunlarına dayanamamış ve 1000 yılında Hristiyanlığı kabul etmişlerdir. Bu sebeple Macar Prensi Vajk Hristiyanlığın Katolik mezhebine geçmiş ve vaftiz olarak, István (997-1038) ismini almıştır. Bu şekilde uzun yıllar boyu Avrupa'ya korku salan Macarlar, Hristiyan olan öbür kavimler gibi Hristiyanlığın koruyucusu halini alarak ""Hristiyanlığın Kalkanı"" unvanını almışlardır. Bu tarihten itibaren Macar prensleri, Avrupa dünyasında Kral olarak tanınmış ve Macar Prensliği yerini Macar Krallığına bırakmıştır. Harissa Harissa (Mağrip Arapçası:هريسة) "harīsa") Kuzey Afrika orjinli bir biber salçasıdır. Ana malzemeleri kavrulmuş kırmızı biber, Bakluti biberi, Serrano biberi ve diğer acı biberler, baharat ve otlardır. Sarımsak macunu, kişniş tohumu, safran, gül veya kimyon ve ayrıca biraz sebze veya zeytinyağı sunumda kullanılır. Genellikle Fas, Cezayir, Tunus ve Libya'da tüketilir. The Miz and Damien Mizdow The Miz and Damien Mizdow, WWE'de faaliyet göstermiş profesyonel güreş takımı. Takımın karakterlerini Miz'in kibirli film yıldızı kişiliği ve Mizdow'un dublör kişiliği oluşturmaktadır. Miz, Mizdow'un yardımıyla Kıtalararası Şampiyonluğunu kazandıktan sonra ikisi beraber WWE Takım Şampiyonu olmuştur. Mizdow'un Miz'in kopyası olması, 2014 Slammy Ödülleri'nde Yılın LOL Anı seçilmiştir. The Miz, iki aylık bir aradan sonra Haziran 2014'te Hollywood A-Lister karakteriyle "Raw"a dönüş yaptı. Bu süre içinde Damien Sandow, "Kitlelerin Entelektüel Kurtarıcısı" karakterinden çeşitli tarihî figürlere, güreşçilere ve komik karakterlere dönüştü. Takım 25 Ağustos 2014 tarihinde oluştu. Sandow, adını Damien Mizdow olarak değiştirdi ve maçlarında Miz'in tüm mimiklerini ve kıyafetlerini kopya ederek onun dublör çifti oldu. Güreşmediğinde davranış bozuklukları ortaya çıktı. Night of Champions'ta Mizdow, Dolph Ziggler ile karşılaşan Miz'in Kıtalararası Şampiyonluğu kemerini almasına yardım etti. Ertesi gece "Raw" programında Miz, kemerini tekrar Ziggler'a kaybetti. Hell in a Cell'de onun köşesinde olmasına rağmen Miz, Sheamus'tan Birleşik Devletler Şampiyonluğu kemerini alamadı. Yakın zamanda taraftarlar Mizdow'a sevgi gösterisinde bulunmaya başlarken The Miz'i yuhalamaya başladılar. Survivor Series'de yapılan dört yönlü takım maçında The Miz ve Mizdow, WWE Takım Şampiyonu Gold and Stardust, The Usos ve Los Matadores'u yenerek takım kemerlerini aldılar. etkinliğinde The Usos'a diskalifiye ile yenildiler. Bu sonuçla kemerlerini korudular. 29 Aralık "Raw" bölümünde kemerlerini The Usos'a kaybettiler. 9 Ocak 2015 "SmackDown" bölümünde Miz ve Mizdow, üçlü tehdit takım maçında kemerleri geri almaya çalışsalar da başaramadılar. Royal Rumble'da Miz ve Mizdow, bir kez daha The Usos'a kemer için meydan okudu ancak kemeri yine alamadılar. Gecenin ilerleyen saatlerinde Miz ve Mizdow, Rumble maçında yer aldı. Miz ilk sıradan giriş yaptı ve geri dönüş yapan Bubba Ray Dudley'ye elendi. Mizdow, 21. sıradan giriş yaparken Miz, Mizdow'un yerini almaya çalıştı. Ringe girerken Roman Reigns Miz'i dışarı itti. Sonrasında ringe giren Mizdow çok geçmeden Rusev'e elendi. 2 Şubat "Raw" bölümünde Miz, hayranlardan daha çok ilgi görmeye başlayan Mizdow'u tekrar kişisel asistanı olarak görevlendirmeden önce onu dublörlükten kovacaktı. 16 Şubat "Raw" bölümünde Miz'in sürekli dikkat dağıtmasından dolayı Mizdow, Bad News Barrett'a yenildi. İkisi arasında anlaşmazlıklar çıkmaya başladı. 2 Mart "Raw" bölümünde Mizdow, Miz'in yeni reklamıyla alay etti. Bunun sonucunda Miz, Mizdow'a tokat attı ve Mizdow isteksizce ondan özür diledi. 5 Mart "SmackDown" bölümünde Miz ve Mizdow The New Day üyeleri Kofi Kingston ve Big E ile karşılaştı. Maçın sonlarında Miz'in Mizdow'un tag'ını reddetmesinden sonra Mizdow, ringin köşesinden indi ve ringe arkasını döndü. Sonrasında Miz, Big E'ye tuşlandı. 16 Mart "Raw" bölümünde The Miz, Ryback'e yenildikten sonra Mizdow'a Skull Crushing Finale yaptı. WrestleMania 31'de André the Giant'ın anısına yapılan Battle Royal maçında iyi karakter olan Mizdow, The Miz'i eledi. Daha sonra maçı kazanacak olan Big Show'a elendi. Miz ve Mizdow sonraki "Raw" ve "SmackDown" bölümlerinde, maçlarından sonra sırayla birbirine "Skull-Crushing Finale" yaptı. Bunun sonucunda "Raw"da aralarında yaptıkları maçı Miz kazandı. Sonra, Miz yeni filmi "The Marine 4: Moving Target"ran bir treyler gösterdi. Treylerden sonra Mizdow geldi ve Miz'e saldırdı. Ardından Miz'in başrolü paylaştığı Summer Rae'i öptü. 20 Nisan "Raw" bölümünde The Miz and Mizdow, The Miz markasını kimin elinde tutacağını belirlemek için karşılaşmaya karar verdi. Maç sırasında Mizdow'a ihanet ederek kötü karaktere dönüşen Summer Rae, Miz'in Skull-Crushing Finale yapmasına izin verdi ve maçı Miz kazandı. Odakyu Electric Railway Odakyu Electric Railway Co., Ltd. (, "Odakyū Dentetsu Kabushiki-gaisha"), Japonya'nın başkenti Tokyo'ya hizmet veren özel bir demiryolu işletmecisidir. Şirket 1 Haziran 1948 tarihinde kurulmuştur. Şirketin merkezi Tokyo'nun Shinjuku semtinde yer almaktadır. Odakyu Electric Railway, Odakyu Group'un merkez kuruluşu olup "Romancecar" adlı sınırlı ekspres trenleri ile bilinmektedir. Max LÃ¶wenthal-Chlumecky Josef Maria Maximilian Löwenthal-Chlumecky (d. 14 Mart 1908, Mali Lošinj - ö. 27 Ağustos 1995, Bolzano) Avusturyalı büyükelçi. Hukuk eğitimi görmüş, 1952-1954 yılları arasında ABD ve Kanada Büyükelçisi, 1954-1955 yıllarında Arjantin Büyükelçisi, 1955-1972 yılları arasında ise İtalya Büyükelçisi olarak görev yapmıştır. Johannes Schwarzenberg Johann von Nepomuk Erkinger Schwarzenberg (d. 31 Ocak 1903, Prag - ö. 26 Mayıs 1978, Città della Pieve, İtalya) Avusturyalı büyükelçi. Viyana Üniversitesi'nde hukuk eğitimi almıştır. Dışişleri Bakanlığı'nda çeşitli görevler üstlenmiş, 1947-1955 yıllarında Roma, 1955-1966 Londra ve 1966-1969 yıllarında Vatikan Büyükelçisi olarak görev yürütmüştür. Hacımemi, Ayaş Hacımemi, Ayaş ilçesine bağlı bir merkez mahalledir. 560 hat nolu EGO hattı ile Sincan ilçesine kadar gidilebilir. Aynı hat nolu Özel Toplu Ulaşım Araçları, Ulus'a kadar gitmektedir. Ankara'dan Beypazarı ve Nallıhan ilçelerine gidip gelen çeşitli firma araçları ile adı geçen ilçelere de ulaşılabilir. Hacırecep, Ayaş Hacırecep, Ayaş ilçesine bağlı bir merkez mahalledir. 560 hat nolu EGO hattı ile Sincan ilçesine kadar gidilebilir. Aynı hat nolu Özel Toplu Ulaşım Araçları, Ulus'a kadar gitmektedir. Ankara'dan Beypazarı ve Nallıhan ilçelerine gidip gelen çeşitli firma araçları ile adı geçen ilçelere de ulaşılabilir. Hacıveli, Ayaş Hacıveli, Ayaş ilçesine bağlı bir merkez mahalledir. 560 hat nolu EGO hattı ile Sincan ilçesine kadar gidilebilir. Aynı hat nolu Özel Toplu Ulaşım Araçları, Ulus'a kadar gitmektedir. Ankara'dan Beypazarı ve Nallıhan ilçelerine gidip gelen çeşitli firma araçları ile adı geçen ilçelere de ulaşılabilir. Şeyhmuhittin, Ayaş Şeyhmuhittin, Ayaş ilçesine bağlı bir merkez mahalledir. Enoshima Enoshima (), Japonya'nın Kanagawa prefektörlüğünde Katase Nehri ile Sagami Körfezi arasında bulunan bir adadır. Ada Yokohama'dan 20 km ve Tokyo'dan 50 km uzakta yer almakta olup idari olarak Fujisawa şehrine bağlıdır. Ada Tokyo sakinlerinin yazlık dinlenme mekanıdır. 1964 Yaz Olimpiyatları çerçevesinde düzenlenen yelkenli yarışmaları ada etrafında gerçekleştirilmiş olup 2020 Yaz Olimpiyatları'nda da yarışmaların yine adada gerçekleştirilmesi planlanmaktadır. Gümüş halid Gümüş halid (veya gümüş) bir halojen ve gümüş elementi arasında oluşabilecek bileşiklerden biri. Özellikle, brom, klor, iyot ve flordan her biri sırasıyla gümüş bromür (AgBr), gümüş klorür (AgCl), gümüş iyodür (AgI), ve gümüş florürün her 3 formunu da oluşturmak için gümüş ile tepkime verebilir. Grup olarak sıkça gümüş halidler olarak anılırlar ve sıkça AgX gösterimi ile temsil edilirler. Çoğu gümüş halid +1 yükseltgenme basamağında gümüş atomu içermesine karşın +2 yükseltgenme basamağına sahip gümüş atomu içeren gümüş halidlerde bilinir. Gümüş(II) florür bunun kararlı bir örneğidir. Gümüş halidler ışığa duyarlı kimyasallardır ve genelde fotoğrafik film ve kâğıtlarda kullanılırlar. Yokohama Körfez Köprüsü Yokohama Körfez Köprüsü ( "Yokohama Bei Buridji"), Japonya'nın Yokohama kentinde Tokyo Körfezi üzerinde bulunan bir gergin eğik askılı köprüdür. Köprü 27 Eylül 1989 tarihinde açılmış olup 860 metre uzunluğundadır ve Shuto Otoyolu'nun Wangan Otoyolu'nun parçasıdır. Köprünün geçiş ücreti 600¥'dir. Mara Maralar (Dolichotis), caviiidae ailesinin bir cinsidir. Dolichotinae altfamilyasının tek temsilcileridirler. Kobayların büyük akrabaları olan maralar, Arjantin'in Patagonya bozkırlarında yaygın olarak görülmekle birlikte, Paraguay'da ve Güney Amerika'nın diğer bölgelerinde de görülebilmektedir. Maralar, 45 santimetreye varan yükseklikleri ile kapibaralar, kunduzlar ve oklu kirpilerden sonra dördüncü büyük kemirgendir. İki tür mara bilinir: Patagonian mara (Dolichotis patagonum) ve Chacoan mara (Dolichotis salinicola). Dolichotis, Antik Yunan'da uzun kulaklı (dolichoː ‘uzun’ + ōtː ‘kulak’) anlamına gelir. Ralph Scheide Ralph Scheide (d. 15 Şubat 1951, Viyana) Avusturyalı büyükelçi. Viyana Üniversitesi'nde Hukuk eğitimi almıştır. Ayrıca Lozan Üniversitesi'nde de eğitim almıştır. Dışişleri Bakanlığı'nda görevler almış, 1994-1997 yıllarında Cumhurbaşkanı Thomas Klestil'in kabine direktör yardımcısı olarak görev yürütmüş, 1998-2001 yıllarında Türkiye Büyükelçisi, 2009-2015 yıllarında Almanya Büyükelçisi ve 2015-2016 yıllarında Macaristan Büyükelçisi olarak görev yapmıştır. SOM (füze) küçükresim SOM Seyir Füzesi, TÜBİTAK SAGE'nin tasarladığı hedefe yüksek isabet yeteneğini haiz sabit kanatlı hava platformlarından atılabilen yeni nesil bir seyir füzesidir.. Füze, ilk olarak 10-13 Mayıs 2011 tarihinde düzenlenen IDEF 11 fuarında protokolün yer aldığı birinci günü sergilenmiş ancak ikinci gün sergiden kaldırılmıştır. Fuze kamuoyuna 4 Haziran 2011 günü İzmir Çiğli hava üssünde Türk Hava Kuvvetleri'nin 100. kuruluş yılı kutlamalarında teşhir edilmiştir. 2006'dan beri tasarlanan füze, Türkiye'nin yerli imkanları ile, kuşbakışı 180 km uzaklıktaki sabit ve hareketli hedefleri vurmak için ürettiği ilk füzedir. Füzenin üretim ve yurt dışı pazarlama iş sorumlulukları ise Roketsan'a yüklenmiştir. Füzenin A, B1, B2, C1 ve C2 olarak 5 ana versiyonu ile F-35 uçaklarında gövde içinde taşınmak üzere katlanır kanatlı ve daha küçük boyutta SOM-J versiyonu planlanmıştır. C1 ve C2 için çalışmalar devam etmektedir. Mehmet Nuri Nas Mehmet Nuri Nas, (d. 1969, İdil, Şırnak - ö. 23 Temmuz 2017), Türk Ziraat Mühendisi, akademisyen ve Şırnak Üniversitesi Rektörü. 1988 yılında Atatürk Üniversitesi Ziraat Fakültesi Bahçe Bitkileri Bölümü'ne başlayıp 1992 yılında dereceyle bitirmiştir. 1995 yılında Kahramanmaraş Sütçü İmam Üniversitesi'nde Araştırma Görevlisi olarak çalışmaya başlamış olup, 1996 yılında ABD'nde University of Nebraska-Lincoln, Institute of Agriculture and Natural Resources, Department of Horticulture and Forestry’de lisansüstü eğitimine başladı. 1998 yılında yüksek lisans ve 2002 yılında doktora eğitimini tarımsal biyoteknoloji konusunda tamamladı. Kendi ileri sürdüğü ve literatüre “Nas Ortam Geliştirme Hipotezi” adıyla geçen bir hipotezi doktora tezinin konusu yaparak yüz yılık bir bilimsel probleme çözüm önerisi sunmuştur. Amerika'da doktora çalışmalarından dolayı “2000 – 2001 Lisansüstü Öğrenci Araştırma Ödülüne (Nebraska Statewide Graduate Student Research Award)” layık görüldü. 2002 yılında Türkiye’ye döndü ve KSÜ Ziraat Fakültesi’nde, Dr. Araştırma Görevlisi olarak göreve başladı. 2004 yılında Yardımcı Doçent, 2006 yılında Doçent ve 2011 yılında Profesör oldu. Çeşitli projelerde yürütücü ve araştırmacı olarak görev aldı. Bilimsel araştırma projelerinde ihmal edilmiş kaynakların topluma kazandırılması ve ülke sorunlarına çözüm getirilmesi gibi konulara ağırlık verdi. Akademik yapının güçlenmesi ve yeni akademik birimlerin kurulmasında önemli katkıları oldu. Ayrıca lisans, yüksek lisans ve doktora öğrencilerine danışmanlık yaptı. 2008 – 2011 yılları arasında TÜBİTAK-Tarım, Ormancılık ve Veterinerlik Araştırma Destek Grubu (TOVAG) Grup Danışma Kurulu Üyeliği ve 2011 – 2013 yılları arasında TUBİTAK – TOVAG Grup Yürütme Komitesi Üyeliği görevlerini yürüttü. Çok sayıda TÜBİTAK bilimsel proje değerlendirme panellerinde moderatör ve panelist olarak görev aldı. TÜBİTAK tarafından desteklenen KOBİ Ar-Ge Projelerinde izleyici olarak görev yaptı. 2013 yılında 2547 Sayılı Kanunu’nun 40/b maddesine göre Şırnak Üniversitesi'nde görevlendirildi. Şırnak Üniversitesi’nde Rektör Yardımcısı, Ziraat Fakültesi Dekan Vekili ve İdil Meslek Yüksekokulu Müdür Vekili görevlerini yürüttü. 2014 yılında 2547 Sayılı Kanunu’nun 16 maddesine göre Şırnak Üniversitesi Ziraat Fakültesi Dekanlığına atanan Mehmet Nuri Nas, Dekanlık görevinin yanında Şırnak Üniversitesi Rektör Yardımcılığı görevini de yürütmekteydi. Uluslararası ve ulusal nitelikli bilimsel dergilerde araştırmalara dayalı makaleler yayınladı, hakemlik ve editörlük yaptı. 2015 yılındaki Şırnak Üniversitesi Rektörlük seçimlerinde, en yüksek oyu alıp daha sonra Cumhurbaşkanı tarafından Rektör olarak atanmıştır. 2017 yılında hayatını kaybetti. Dar bÃ¶lge sistemi Dar bölge sistemi, ülkenin parlamentodaki sandalye sayısı kadar bölgeye bölünmesi ve her bölgeden bir adayın seçilmesi esasına dayanan seçim sistemidir. Bir diğer seçim sistemi olan Daraltılmış Bölge Sistemiyle karıştırılmamalıdır. Bu sistemde dar bölge "(Single-member district)" olarak adlandırılan her seçim bölgesi için seçime katılan her siyasi parti bir milletvekili adayı belirler. Seçilme şartlarını taşıyıp herhangi bir siyasi partiye bağlı olmayan adaylarda o bölge için bağımsız milletvekilli adayı olabilir. Dar bölgeden seçilecek milletvekilinin belirlenmesi "çoğunluk" ve "mutlak çoğunluk" esasına göre iki farklı şekilde gerçekleşebilir. Çoğunluk esasına göre yapılan seçimde her bölgeden en yüksek oyu alan aday seçilir. Mutlak çoğunluk esasına göre yapılan seçimde ise adayın seçilebilmek için ilk turda oyların yarısından bir fazlasını alması gerekmektedir. İlk seçimde mutlak çoğunluğa ulaşılamayan her bölge için ikinci tur seçimleri yapılır. İkinci turda ise bir önceki turda en yüksek oyu almış olan iki aday arasında seçim yapılır. Bu iki aday arasından en yüksek oyu alan aday seçildiği bölge için parlamentoda temsil yetkisi kazanır. Dar bölge sistemi temelde bir çoğunluk sistemidir. Tek kazanan prensibine dayanmasından dolayı dünya genelinde çok daha yaygın olarak uygulanan çoğulcu temsil sistemiyle karşılaştırıldığında çeşitli avantaj ve dezavantajlar içermektedir. Dar bölge sisteminin belki de en çok tartışılan yönlerinden biri oransal temsiliyeti ihlal etme olasılığının yüksek oluşudur. Örnek olarak; tek turlu dar bölge sisteminin uygulandığı bir ülkedeki A, B, C, D ve E partilerinin tüm bölgelerde aldığı oy dağılımının sırasıyla %25, %20, %20, %20 ve %15 olduğu bir durumda, A partisinin %25 oy ile tüm bölgeleri kazanıp parlamentodaki bütün sandalyeleri alabilmektedir. Bu sonuca %25'lik bir seçim barajının bulunduğu çoğulcu sistemde de ulaşmak mümkündür. Dar bölge seçim sisteminden kaynaklanan orantısız temsiliyet sonuçlarına Dünya siyasi tarihinden de çeşitli örnekler verilebilir; Günümüzde dar bölge sistemi, çeşitli olumsuz yönleri ve çoğulcu temsil sistemine kıyasla belirtilen dezavantajlarından ötürü çok az ülkede uygulanmaktadır. ABD, Kanada, Avustralya ve Hindistan gibi ülkeler parlamento seçimlerinde dar bölge sistemini kullanmaktadır. Ayrıca eski Britanya İmparatorluğu'nda da bu sistem kullanılmıştır. 1993 yılında Yeni Zelanda dar bölge sistemini terk ederek çoğulcu temsil sistemine geçiş yapmıştır. Bu sistemin uygulanmakta olduğu ABD, Avustralya ve Kanada'da pek çok siyasi ve sosyal aktivist tarafından çoğulcu sisteme geçilmesine yönelik çaba sarf edilmektedir. Seto Köprüsü Seto Köprüsü ( "Seto Ōhashi"), Japonya'da Seto İç Denizi'ndeki beş küçük ada üzerinden Okayama ve Kagawa prefektörlüklerini bağlayan bir çift katlı köprülerdir. 1978-1988 yılları arasında inşa edilmiş olup Honshū ve Shikoku adalarını birbirine bağlayan Honshū-Shikoku Köprüsü Projesi'nin üç güzergâhından biridir ve demiryolu bağlantısına sahip olan tek köprüdür. 13.1 kilometre uzunluğu ile dünyanın en uzun çift katlı köprü sistemidir. 1992-93 PrvaLiga 1992-93 PrvaLiga, Slovenya'daki en üst düzey futbol liginin ikinci sezonu. 15 Ağustos 1992'de başlayan sezon, 9 Haziran 1993'te sona erdi ve toplamda 34 maç oynandı. Ligin ilk sezonunda olduğu gibi bu sezonun da şampiyonu Olimpija takımı oldu. Gol kralı 25 gol ile Sašo Udovič oldu. Ed Sheeran diskografisi İngiliz şarkıcı-sözyazarı Ed Sheeran 3 albüm, 14 extended play, 31 single (15'inde konuk sanatçı oldu) ve 20 video klip yayımladı. 2005 yılında indie tarzda müzik yapan ve kendi şirketine sahip olan Sheeran, dokuz tane EP yayımladı ve dinleyicinin ve eleştirmenlerin tavsiyesi sonucu 2011 yılının Ocak ayında Atlantic Records ile anlaşma imzaladı. Beş ay sonra, 12 Haziran 2011'de ilk single'ı olan "The A Team"i yayımladı. İlk haftasında 57,607 kopya satarak Birleşik Krallık Single Listesi'ne 3. sıradan giriş yaptı. Şarkı uluslararası çapta liste başarısı yakalayınca Avustralya ve Yeni Zelanda dahil birçok ülkede ilk on arasına yerleşti. Bu başarısından sonra Ağustos 2011'de "You Need Me, I Don't Need You" adlı single'ını yayınladı ve bu da Birleşik Krallık listelerinde 4. sıraya kadar yükseldi. Ardından ilk stüdyo albümü olan +'yı 9 Eylül 2011'de yayımladı. İlk haftasında 100,000'den fazla satan albüm, BK Albüm Listesi'ne 1 numaradan giriş yaptı ve toplamda 1.8 milyon kopya satarak British Phonographic Industry'den 6 kez platin plak aldı. Üçüncü single "Lego House" ise Avustralya, Yeni Zelanda ve Birleşik Krallık'ta ilk beş arasına yerleşti. "Drunk" adlı dördüncü single Şubat 2012'de yayımlandı ve 9 numaraya kadar yükseldi. "Small Bump" ise beşinci single olarak Mayıs 2012'de yayımlandı, 25. numaraya kadar ulaştı. Çıkış albümünün final single'ı "Give Me Love" ise 21 Kasım 2012'de yayımlandı, Birleşik Krallık'ta 18 numaraya kadar yükseldi. 2014 yılında Sheeran, ikinci stüdyo albümü ×'i yayımladı. Albüm ABD, Almanya, Avustralya, BK, Danimarka, Finlandiya, İrlanda, İsveç, Kanada ve Norveç'te 1 numaraya kadar yükseldi. Birleşik Krallık'ta 2014 yılında 180,000 kopya satarak ilk haftasında en hızlı satış yapan albüm seçildi. Albümden sırasıyla "Sing", "Don't", "Thinking Out Loud", "Bloodstream" (Rudimental ile düet) ve "Photograph" olarak beş single yayımlandı. "×" ayrıca 1.7 milyon kopya satışıyla 2014'te Birleşik Krallık'taki en çok satan albüm oldu. Temmuz 2015 itibarıyla Sheeran'in Birleşik Devletler'de 16.9 milyon dijital indirme statüsü bulunuyor. Denizci (2006, film) The Marine John Bonito tarafından yönetilen 2006 Amerikan aksiyon filmi. Filmde John Cena, Robert Patrick ve Kelly Carlson'ı canlandırıyor. WWE'nin WWE Stüdyoları adlı filmleri bölümü tarafından üretildi ve 20th Century Fox. tarafından Amerika'da dağıtıldı. Karısı tuzağa düşürülerek kaçırılan bir donanma görevlisinin onu kurtarabilmek için verdiği mücadeleyi anlatan film, bol aksiyon dolu sahneleri ile türün örnekleri arasında yerini alıyor. Tatara Köprüsü Tatara Köprüsü ( "Tatara Ōhashi"), genellikle Shimanami Kaidō olarak bilinen Nishiseto Otoyolu'nun bir parçası olan köprüdür. Köprünün 890 metre merkez açıklığı vardır. 1 Mayıs 1999'da açılan köprü, her yönde iki şeritli trafik taşır ve bisikletler, motorlu bisikletler ve yayalar için ek şeritlere sahiptir. Tatara Köprüsü aslen 1973 yılında bir asma köprü olarak planlandı. 1989 yılında, tasarım aynı açıklığa sahip bir kablo köprüsü olarak değiştirildi. Çelik kuleler 220 metre yüksekliğinde ve tersine Y şeklinde şekillendirilmiştir. Yan açıklıklar sırasıyla 164,5 metre ve 257,5 metredir ve ayrıca üç adet çok küçük kablo açıklığı vardır. Köprünün inşası altı yıldan biraz fazla sürdü ve herhangi bir kaza olmaksızın gerçekleştirildi. Birçok teknolojik gelişme, köprünün tasarım ve testinin bir parçasıydı. Thomas Mayr-Harting Thomas Mayr-Harting (d. 22 Mayıs 1954, Epsom, Surrey), Avusturyalı büyükelçi. Viyana Üniversitesi'ni ve Belçika'daki Avrupa Koleji'ni bitirmiştir. 1979'da Dışişleri Bakanlığı'na girmiş, çeşitli görevlerin ardından 1999-2003 yılları arasında Belçika Büyükelçisi ve NATO Daimi Temsilcisi, 2002-2004 yıllarında Avusturya Dışişleri Bakanı Benita Ferrero-Waldner'in Batı Balkanlar Özel Temsilcisi olmuştur. 2003-2008 yıllarında Dışişleri Bakanlığı Siyasi İşler Genel Müdürü olarak görev yapmış, 2008-2011 yıllarında Birleşmiş Milletler nezdinde Avusturya Daimi Temsilcisi ve 2011-2015 yıllarında Avrupa Birliği'nin Birleşmiş Milletler Delegasyonu Başkanı olmuş, Kasım 2015 tarihi itibarıyla Avrupa Birliği Dış İlişkiler Servisi'nin Avrupa ve Orta Asya Genel Müdürüdür. Ölüm Çıkmazı 2 Ölüm Çıkmazı 2 (İngilizce özgün adı: "See No Evil 2"), Michael Luisi tarafından üretilen ve Nathan Brookes ve Bobby Lee Darby tarafından yazılmış Soska sisters tarafından yönetilen ve Danielle Harris, Katharine Isabelle ve profesyonel güreşçi Kane'in oynadığı 2014'ün baş rolünü oynayan bir film. 2006'nın "Ölüm Çıkmazı" filminin devamı. Orijinalinden farklı olarak, film 2014'te doğrudan DVD'ye ve Blu-ray'e bırakılmıştır. Film karışık eleştiriler aldı. İlk filmin devamı olarak gösterime giren bu film ilk filmin sonundaki katilin öldüğünü zannedip hastahaneye getirilmesi ve katilin de yine katliamlara hastahanede devam etmesini anlatıyor. Eleanor Robinson (yüzücü) Eleanor "Ellie" Robinson (d. 30 Ağustos 2001), İngiliz engelli yüzücü. SB6 ve S6 sınıflarında, serbest ve kelebek stillerinde mücadele etmektedir. Kadınlar 100 metre kelebek S6 kategorisinde dünya rekoru ile 50 metre kelebek S6 kategorisinde Birleşik Krallık rekorunu elinde bulundurmaktadır. Northampton'da doğan ve büyüyen Robinson, Northampton Lisesi'nde eğitim görmektedir. Doğuştan akondroplazi hastasıdır. Küçük yaşlarda yüzmeye başlayan Robinson, Kasım 2012'de kendisine Perthes hastalığı teşhisi konulması sonrasında 6 ay kadar havuzdan uzak kaldı. Nisan'da, Berlin'de düzenlenen 2015 Internationale Deutsche Meisterschaften'de mücadele ederek ilk kez bir uluslararası yüzme etkinliğine katıldı. 100 metre kelebek S6 kategorisindeki 1:26,30'luk derecesiyle, dünya rekoru kırarak altın madalyanın sahibi oldu. Aynı etkinlikteki 50 metre kelebek S6 kategorisinde, kendisine ait olan Birleşik Krallık rekorunu geliştirerek 38,58 saniyelik derece elde etti ve ikinci sırada yer aldı. Son olarak yarıştığı 200 metre kelebek S6 kategorisinde, 1:15,02'lik derecesiyle üçüncü oldu. Funchal'da düzenlenen 2016 IPC Avrupa Yüzme Şampiyonası'nda, 50 metre kelebek S6 kategorisinde gümüş; 50, 100 ve 200 metre serbest S6 kategorilerinde ise bronz madalya kazandı. Rio de Janeiro'da organize edilen 2016 Yaz Paralimpik Oyunları'nda, 50 metre kelebek S6 ile 50, 100 ve 400 metre serbest S6 kategorilerinde mücadele etti. 50 metre kelebek S6 kategorisindeki 35,58 saniyelik derecesiyle, oyunlar rekoru kırarak altın madalya kazandı. 100 metre serbest S6 kategorisinde ise 1:14,43'lük derecesiyle bronz madalyanın sahibi oldu. Kazandığı bu madalyalar ile, Aralık 2016'da BBC Yılın Genç Sporcusu ödülüne layık görüldü. Monsta X Starship Entertainment'ın 14 Mayıs 2015 tarihinde oluşturduğu Güney Kore'li bir gruptur. Grup üyeleri Lee Jooheon, Chae Hyungwon, Lee Minhyuk, Son Hyunwoo(Shownu), Lee Hoseok(Wonho), Im Changkyun(I.M) ve Yoo Kihyun olmak üzere 7 üyeden oluşmaktadır .2019 Ekim ayında Lee Hoseok(Wonho) ayrılmıştır. Grup Starship Entertainment'ın daha önce çıkarmak istediği bir erkek grubunu dağıtıp yerine yarışmayla devam etmesiyle ortaya çıkmıştır. 12 stajyer ile beraber No Mercy adlı bir programa katıldılar. Fakat yarışmanın rapçilerinin eksik olması nedeniyle I.M programa 8. bölümde katıldı. 1993-94 PrvaLiga 1993-94 PrvaLiga, Slovenya'daki en üst düzey futbol liginin üçüncü sezonu. 22 Ağustos 1993'te başlayan sezon, 12 Haziran 1994'te sona erdi ve toplamda 30 maç oynandı. Olimpija takımı ligin üçüncü sezonunda üçüncü şampiyonluğunu kazandı. Gol kralı 23 gol ile Štefan Škaper oldu. 1994-95 PrvaLiga 1994-95 PrvaLiga, Slovenya'daki en üst düzey futbol liginin dördüncü sezonu. 7 Ağustos 1994'te başlayan sezon, 31 Mayıs 1995'te sona erdi ve toplamda 30 maç oynandı. Olimpija takımı önceki üç sezonda olduğu gibi yine şampiyon oldu. 1993-94 sezonundaki gol kralı Štefan Škaper, 25 gol atarak tekrar gol kralı olmayı başardı. Montauk, New York Montauk ,Amerika Birleşik Devletleri New York Eyaleti'nin en büyük adası olan Long Island'ın en doğu ucunda yer alan kaydedilmemiş bir kasabadır. Montauk resmi olarak East Hampton kasabasının bir parçasıdır ve Suffolk ilçesindedir. 2010 Amerika Birleşik Devletleri nüfus Sayımına göre Montauk'un nüfusu 3,141'dir. Midtown Manhattan'ın 118 mil (189 km) doğusunda, Long Island'ın South Fork (Güney Çatal) yarım adasının en uç noktasında yer alan Montauk, konumu nedeniyle tarih boyunca Ordu, Donanma, Sahil Güvenlik ve Hava Kuvvetleri üssü olarak kullanılmıştır. Montauk burnu deniz feneri, New York Eyaletinin ilk ve Amerika Birleşik Devletleri'nin en eski 4. deniz feneridir Montauk, 6 Eyalet parkı barındıran önemli bir turizm merkezidir. Balılçılığı ile meşhurdur ve de dünyanın en çok tuzlu su balıkçılık rekorlarını elinde barındıran liman kasabası olduğunu iddia etmektedir. Connecticut eyalet sahilinin 20 mil (32 km) açığında olan Montauk, New York Eyaleti'nin en büyük ticari ve keyfi balıkçı filosuna ev sahipliği yapmaktadır. Montauk adını eskiden o yörede yaşayan ve Algonkin dili konuşan Montaukett Kızılderili kabilesinden almıştır. 1614 yılında, Hollandalı kâşif Adriaen Block bu kabileyle karşılaşmıştır ve Montauk Burnu'na Flamanca "Hoeck van de Visschers" yani "Balıkçılar Burnu" adını vermiştir Cedicus dubius Cedicus dubius su örümcekleri ailesinin (Cybaeidae) sınıflandırılan ve Japonya'da yaşayan bir örümcek türü. Strand tarafından, 1907 yılında tanımlanmıştır. Cedicus flavipes Cedicus flavipes su örümcekleri ailesinin (Cybaeidae) sınıflandırılan ve Doğu Akdeniz'de yaşayan bir örümcek türü. Simon tarafından, 1875 yılında tanımlanmıştır. Cedicus israeliensis Cedicus israeliensis su örümcekleri ailesinin (Cybaeidae) sınıflandırılan ve Türkiye ve İsrail'de yaşayan bir örümcek türü. Levy tarafından, 1996 yılında tanımlanmıştır. Cedicus pumilus Cedicus pumilus su örümcekleri ailesinin (Cybaeidae) sınıflandırılan ve Myanmar'da yaşayan bir örümcek türü. Thorell tarafından, 1895 yılında tanımlanmıştır. Suriye KomÃ¼nist Partisi (1986) Suriye Komünist Partisi (Arapça: الحزب الشيوعي السوري, "Al-Hizb Al-Shuyū'ī Al-Sūrī") Suriye'de faaliyet gösteren komünist parti. Parti 1986 yılında Suriye Komünist Partisi'nde yaşanan Perestroyka karşıtı politikalar neticesinde oluşan bölünme sonucu, bir arap parlamentosunda seçilen ilk komünist vekil olan Halid Bekdaş tarafından kurulmuştur. Bekdaş'ın 1995 yılındaki ölümünün ardından genel sekreterliğe Wisal Farha Bekdaş geçmiştir. Parti, Şam Baharı sırasında 2000 yılında Sawt al-Shaab ("Halkın Sesi") adıyla gazete yayımlamaya başlamıştır. Parti aynı zamanda Ulusal İlerici Cephe üyesidir. Cybaeina Cybaeina Cybaeidae ailesine mensup su örümcekleri cinsidir. 1932 yılında Chamberlin ve Ivie bilim adamları tarafından sınıflandırılmıştır. 4 adet türü bulunmaktadır. Kim Ji-soo (1995 doğumlu şarkıcı) Kim Ji-soo (Hangul: 김지수 d. 3 Ocak 1995) daha çok bilinen sahne adıyla Jisoo Güney Koreli şarkıcı, oyuncu, model. 2016 yılında YG Entertainment tarafından kurulan kız grubu Blackpink'in visuali ve lider vokalidir. Jisoo 3 Ocak 1995 tarihinde Güney Kore Seul’de doğmuştur. Jisoo resmi çıkışından önce oyuncu Lee Min Ho ile birlikte Samsonite RED reklamı ve YG Entertainment’in erkek gruplarından iKON’un Smart Uniform reklamı en bilinenleridir. Ayrıca YG bünyesindeki grupların kliplerinde de oynamıştır; Epik High'ın "Happen Ending" ve Hi Suhyun'ın "I'm Different". 2015'te aynı şirkette yer aldığı Sandara Park ve Kang Seung-yoon ile KBS dizisi olan The Producers de konuk oyuncu olarak ilk kez rol almıştır. YG Entertainment Jisoo'yu grubun en büyüğü ve üçüncü üyesi olarak 1 Haziran 2016 tarihinde tanıttı. Ardından grup 8 Ağustos'ta çıkış şarkıları “BOOMBAYAH”'ı yayınladı. Pound simgesi Pound işareti (£), Birleşik Krallık'ın para birimi olan İngiliz sterlini işaretidir. Aynı sembol, Cebelitarık poundu, Mısır poundu veya bazen Suriye poundu gibi benzer isimli para birimleri için de kullanılmaktadır. Bazen lira adlı para birimleri için de kullanılır, mesela şimdi piyasadan çekilen İtalyan lirası. Cybaeina confusa Cybaeina confusa su örümcekleri ailesinin (Cybaeidae) sınıflandırılan ve Amerika Birleşik Devletleri'nde yaşayan bir örümcek türü. Chamberlin & Ivie tarafından, 1942 yılında tanımlanmıştır. 2017 Afrika Uluslar Kupası A Grubu 2017 Afrika Uluslar Kupası A Grubu maçları 14-22 Ocak 2017'de oynandı. Grupta ev sahibi Gabon'la birlikte, Burkina Faso, Kamerun ve Gine-Bissau yer aldı. Bütün saatler, BAZ (UTC+1) iledir. Caviidae Cavy ailesi (Caviidae) ya da Kobaygiller, kapibaralar, yerli kobaylar gibi cinsleri de barındıran, Güney Amerika'ya özgü bir kemirgen ailesidir. Kıtada, nemli çayırlardan dikenli ormanlara veya bodur bitkilerin yer aldığı çöllere kadar açık alanlarda bulunurlar. Altı cins içinde barındırdığı 18 tür ile birlikte bu kemirgen ailesi diğer altı kemirgen aileden daha az sayıda üyeye sahiptir. Tavşan benzeri görünüşe sahip maralar hariç, cavylerin kısa, ağır bedenleri ve büyük başları vardır. Çoğunun görünür kuyrukları yoktur. En küçük cavylerin boyları 22 cm, ağırlığı 300 gram civarında iken, en büyük kemirgen olan kapibaranın boyu 106 ila 134 cm arasında ve vücut ağırlığı 35 ila 66 kilogram arasında değişebilir. Pliyosen'de, bir tapir büyüklüğüne yakın olan Phugatherium gibi daha büyük formlar mevcuttur. Otoburlardır, türlere bağlı olarak sert çimenleri veya yumuşak yaprakları yiyerek beslenirler. Diş yapıları diğer çeşitli kemiricilerinkine benzer. Çoğu türde dişiler 50 ila 90 gün, kapibara 150 gün süren gebelik süresinden sonra iki veya üç vahşi ve aktif genç doğurur. Çoğu türde, doğumdan sonraki birkaç ay içinde cinsel olarak olgunlaşılır, ancak kapibaralar yetişkinliğe yaklaşık 18 ay boyunca ulaşılmaz. Sosyallik, gruplar arasında büyük farklılıklar göstermektedir. Birçok cavy türü gelişigüzel yaşar ve uzun süren sosyal gruplar oluşturmaz, ancak bazı türlerde erkekler iki veya daha fazla dişiden oluşan bir harem kurabilirler. Buna karşılık, maralar tek eşlidir ve birden fazla annenin yavrularına bakmak için bir dişi geçici annelik görevini üstlenebilir. Kapibaralar, yaklaşık 10 bireyden oluşan gruplar halinde yaşar ve grupları baskın bir erkek ve birkaç dişi ve yavrulardan oluşabilir. Caviidae ailesi, her ikisi de Cavioidea üst familyasına mensup Dasyproctidae familyasına kardeş bir gruptur. Fosil caviidler ilk olarak Güney Amerika'daki Miyosen çağının ortasında ortaya çıktı. Familya Caviidae Tip tür Tip tür, zoolojik adlandırmada, ait olduğu cinsin sınıflandırmada gözlemlenen önemli, belirleyici özelliklerin atfedilen türde birebir gözlemlenmesi durumudur. Benzer bir kavram, tip cins adı verilen suprajenerik gruplar için kullanılır. Bakteriyoloji 'de, her tür için bir tip tür tahsis edilmiştir. Şu anda zoolojik olarak geçerli kabul edilmiş olsun olmasın, zoolojide adı geçen her cins veya alt cins, teorik olarak bir tip türü ile ilişkilidir. Bununla birlikte, uygulamada veya eski yayınlarda bir tür belirtilmesi gerekmediğinde tanımlanmamıştır. Bir tip türün değeri, belirli bir cins adını "bağladığı" gerçeğidir. Birden fazla türe ait bir taksonun birden fazla cinse bölünmesi gerektiği zaman; tip tür otomatik olarak orijinal taksonun adını, ortaya çıkan yeni taksonlardan birine, yani tip türü içeren taksona aktarır. Örnek olarak kara salyangozları sınıfının "Monacha" cinsinin "Monacha cartusiana" türü, cinsinin tip türü olarak kabul edilir. Zoolojide tip tür kavramı Pierre André Latreille tarafından tanımlandı. Unutulmaz YÄ±l 1919 Unutulmaz Yıl 1919 (Rusça: "Незабываемый 1919 год", "Nezabyvaemyy 1919 god"), yönetmenliğini Mikheil Chiaureli'nin yaptığı 1951 Sovyetler Birliği yapımı film. Film, Stalin kişi kültünün bir örneğidir. Yönetmen Mikheil Chaiureli, önceki filmi olan ve Stalin'i, Lenin'in vazgeçilmez takipçisi olarak "Büyük Şafak" ve "Klyatva" filmlerini çekmiştir. Bu kapsamda Stalin kişi kültü ve sosyalist vatanseverlik motifleri işlenmiştir. Bunlara benzer olarak "Unutulmaz Yıl 1919" filmi de bu kapsamda üretilmiş bir film olarak Sovyet sinemasındaki yerini almıştır. Mayıs 1919 tarihinde geçen filmde Bolşeviklerin Rusya'daki kalesi olan Sankt-Peterburg şehri, emperyalist İngiltere ordusu ve özellikle Winston Churchill'in desteklediği karşı devrimci Beyaz Ordu komutanı Nikolay Yudeniç komutasındaki ordularca tarafından saldırıya uğrar. Kentin Yüksek Sovyeti moral bozukluğu içinde tahliye talimatı vermek üzeredir. Krasnaya Gorka, Petrograd'a yardım etmek için Baltık Filosu denizcilerinden bir grup gönderir. Bunlardan biri genç Vladimir Şibaev'dir. Ardından Jozef Stalin savaşa dahil olur, komünistleri örgütler. İpsala Sınır Kapısı İpsala Sınır Kapısı, Edirne'nin İpsala ilçesinde yer alan Türkiye – Yunanistan arasındaki kara yolu gümrük/sınır kapısıdır. E-25 karayolu ile Yunanistan ile Türkiye'yi birbirine bağlayan İpsala Köprüsü'nün bitişiğindeki 11,000 m² alan üzerine 1956 yılında inşa edilmeye başlanmış, 10 Temmuz 1961 tarihinde hizmete girmiştir. İpsala, Edirne'nin Kapıkule'nden sonra ikinci büyük sınır kapısı ve gümrüğüdür. Güney Avrupa'da çalışan Türk vatandaşlarının tercih ettiği İpsala Sınır Kapısı, tır taşımacılığında da önemli bir paya sahiptir. İpsala Gümrüğü'nden 2001 yılı rakamlarına göre 1 milyon yolcu giriş çıkış yapmıştır. Yine 2001 yılı rakamlarıyla giren araç sayısı 140.574, çıkan araç sayısı ise 149.000'dir. İpsala Gümrüğü 2002 yılı Eylül ayında 105,000 m² alan üzerine kurulu yeni tesis alanına taşınmıştır. 5 giriş ve 5 çıkışı olan ve Yap-İşlet-Devret modeliyle 5,5 ayda inşa edilen ve yaklaşık 5 Milyon dolara mâl olan yeni İpsala Gümrüğü, Türkiye'nin modern sınır kapılarından birisidir. Hastane (dizi) 1993 yılında çekilen Zeki Alasya ve Metin Akpınar'ın baş rollerini oynadığı komedi türünde yerli televizyon dizisi. 1993-1996 yıları arasında Atv'de yayımlanan dizi 127 bölüm sürmüştür. Gunnar Hägglöf Bo Gunnar Rickardsson Hägglöf (d. 12 Aralık 1904 - ö. 12 Ocak 1994) İsveçli büyükelçi. 1944-1946 yıllarında Hollanda ve Belçika elçisi olmuş, 1946-1947 yıllarında Sovyetler Birliği elçisi olarak görev yapmış, 1947-1948 yıllarında Birleşmiş Milletler Daimi Temsilcisi olarak görev yürütmüş ve BM Daimi Temsilcisi iken Birleşmiş Milletler Paylaşım Planı'nın hazırlanmasına katılmıştır. 1948-1967 yıllarında Birleşik Krallık ve 1967-1971 yılları arasında ise Fransa Büyükelçisi olmuştur. Olof Rydbeck Olof Rydbeck (d. 15 Nisan 1913 - ö. 23 Aralık 1995) İsveçli büyükelçi. Uppsala Üniversitesi'nde eğitim görmüştür. Dışişleri Bakanlığı'nda çeşitli görevler üstlenmiş, 1970-1977 yılları arasında BM Daimi Temsilcisi, 1977-1979 yıllarında Birleşik Krallık Büyükelçisi olmuş, 1979-1985 yılları arasında ise Birleşmiş Milletler Yakındoğu Filistin Mültecilerine Yardım Ajansı Genel Komiseri olarak görev yürütmüştür. Öğrenim çağı Mecburi ilköğretim çağı, 6-13 yaş grubundaki çocukları kapsar. Bu çağ çocuğun 5 yaşını bitirdiği yılın eylül ayı sonunda başlar, 13 yaşını bitirip 14 yaşına girdiği yılın öğretim yılı sonunda biter. Kızıl Çanlar (film) Unutulmaz Yıl 1919 (Rusça: "Незабываемый 1919 год", "Nezabyvaemyy 1919 god"), yönetmenliğini Sergey Bondarçuk'un yaptığı 1982 yapımı macera-dram filmi. Devrimci komünist gazeteci John Reed'in hayatı ve kariyerine odaklanan iki parçalı bir filmin ilk serisidir. İlk seri olan bu filmde 1915 yılında gerçekleşen Emiliano Zapata önderliğindeki Meksika Devrimi hakkında Reed'in röportajı konu alınır. Serinin ikinci filmi Kızıl Çanlar 2'dir. Film Sovyetler Birliği, İtalya ve Meksika'da üretilmiştir. Microsoft 365 Microsoft 365, Microsoft'un ofis araçları yazılımları ve hizmetleri aboneliği için kullandığı marka adıdır; Birlikte yaratıcılık yazılımı ve ilgili hizmetleri abonelere sunmaktadır. Tüketiciler için bu hizmet, Windows ve macOS'ta Microsoft Office uygulamalarının kullanılmasına izin vermekte ve Microsoft'un bulut depolama hizmeti OneDrive'da 1 TB depolama alanı sağlamaktadır. Ticari kullanıcılar için Microsoft 365, Microsoft Exchange Server, Skype for Business Server, SharePoint ve Office Online'nin barındırılan sürümleri, Yammer ile entegrasyon ve Microsoft Office yazılımına erişim yoluyla e-posta ve sosyal ağ hizmetleri sağlayan planlar sunar. Ekim 2010'da başlayan bir beta testinden sonra Microsoft, orijinal olarak kurumsal kullanıcıları hedefleyen Microsoft Business Productivity Online Suite'in (MSBPOS) devamı olan Office 365'i 28 Haziran 2011'de başlattı. Microsoft, Microsoft Office 2013'ün piyasaya sürülmesiyle farklı işyeri türlerini hedefleyen yeni planlar eklemek üzere Office 365'i genişletti; Office masaüstü yazılımını abonelik temelinde kullanmak isteyen genel tüketicileri hedef alan yeni planlar ile birlikte yuvarlanan sürüm modeline de vurgu yapıldı. 2020 yılının ilk çeyreğinde yapılan duyuruyla Office 365'in adı 21 Nisan 2020'den itibaren Microsoft 365 olarak değiştirildi. Microsoft ilk olarak Ekim 2010'da Office 365'i duyurdu; Çeşitli organizasyonlardaki özel bir beta sürümünden başlayarak, Nisan 2011'de bir genel beta sürümüne ve genel kullanıma 28 Haziran 2011'de erişime açılmıştır. Google Apps benzer hizmetlerinden gelen artan rekabet karşısında Microsoft, Office 365 platformunu Exchange Server'ı (e-posta için), SharePoint'i (dahili sosyal ağlar, işbirliği ve genel bir web sitesi için) ve Lync'i (iletişim, VoIP ve konferans için) içeren mevcut çevrimiçi hizmetlerini (Business Productivity Online Suite gibi) "her zaman güncel bir bulut servisine bir araya getirmek" üzere tasarladı. Başlangıçta küçük iş ve işletmeler için planlar başlatıldı; Küçük işletme planında Exchange e-postası, SharePoint Online, Lync Online, SharePoint üzerinden web barındırma ve Office Web Uygulamaları (Office Online) sunuldu. Kurumsal plan ayrıca Office 2010 Professional Plus yazılımı ve 24/7 telefon desteği için kullanıcı başına lisans ekledi. Hizmetin resmi olarak piyasaya sürülmesinin ardından, Business Productivity Online Suite müşterilerine BPOS'tan Office 365 platformuna geçiş planlamaları ve gerçekleştirmeleri için 12 ay verildi. Office 2013'ün piyasaya sürülmesiyle birlikte, 27 Şubat 2013 tarihinde Office 365 platformunun güncellenmiş bir sürümü piyasaya çıktı. Sunucu bileşenleri ilgili 2013 sürümlerine güncellendi ve Microsoft, Office 365 hizmetini Small Business Premium, Midsize Premium ve Pro Plus gibi yeni planlarla genişletti. Ev kullanıcılarını hedefleyen yeni Office 365 Home Premium planı da tanıtıldı; Yeni plan, genişleyen OneDrive depolama alanı ve aylık 60 dakika Skype aramaları ile birlikte, beş bilgisayara kadar Office 2013 paketine erişimi sağlıyor. Plan, genel tüketicilere, özellikle birden fazla bilgisayara Office yüklemek isteyenlere yöneliktir. Ortaöğretim sonrası eğitim alan kullanıcılara yönelik bir üniversite planı da sunuldu. Bu yeni tekliflerle Microsoft, ön ödemeli Office 365 aboneliklerini perakende satış mağazalarında Office 2013'ün normal, aboneliğe dayalı olmayan sürümleri ile birlikte sunmaya başlamıştır; buna karşın, yalnızca bir bilgisayarda kullanım için lisanslanmıştır. Microsoft, 19 Mart 2013'te Office 365 için Yammer'in (2012'de satın alınmışdır) kurumsal sosyal paylaşım platformu ile entegrasyon planlarını ayrıntılı olarak açıkladı: iki hizmet arasında tek bir oturum açma kullanma yeteneği, paylaşılan özet akışı ve belge toplaması ve SharePoint haber akışını ve sosyal işlevselliğini Yammer ile tamamen değiştirme becerisi vardır. Bir Office 365 portalinden bir Yammer ağına bir bağlantı sağlama olanağı, Haziran 2013'te ise, Temmuz 2013'te tanıtılan daha ağır entegrasyon (SharePoint için bir Yammer uygulaması ve tek oturum açma gibi) kullanıma sunuldu. Microsoft, 8 Temmuz 2013'te, Office 365 için iş zekası ve kendi kendine hizmet veri madenciliği araçlarından oluşan ve yılın ilerleyen günlerinde piyasaya sunulacak olan Power BI'yi açıkladı. Power BI öncelikle Excel'e dahil edilir; bu sayede kullanıcılar, Kamu ve Özel verileri kullanarak elektronik tablolar ve grafikler oluşturmak için Power Query aracını kullanabilir, daha önce GeoFlow olarak da bilinen bir beta eklentisi olan Güç Haritası aracını kullanarak Bing Haritalarıyla coğrafi görselleştirme gerçekleştirir. Kullanıcılar ayrıca raporlara erişebilir, yayınlayabilir ve verilere ilişkin doğal dil sorguları gerçekleştirebilirler. Microsoft, belli pazarlar için sınırlı bir süre sunduğu gibi (ancak ABD hariç tutulduğunda), Office 365 Home Premium veya University aboneliğini 28 Eylül 2013 tarihinden önce satın alanların ücretsiz bir yıllık Xbox Live Gold aboneliği alacaklarını açıkladı. Mart 2014'te Microsoft, "Home Premium" planını "Ev" olarak yeniden adlandıracağını ve tek kullanıcılar için yeni bir "Kişisel" plan ekleyeceğini açıkladı; Bu yeni seçenekler resmi olarak 15 Nisan 2014'te başlatıldı. Haziran 2014'te, Office 365 abonelerine sunulan OneDrive depolama alanı miktarı 20 GB'dan 1 terabayt'a yükseltildi. Microsoft, 27 Ekim 2014'te, Office 365 abonelerinin "sınırsız" OneDrive depolama alanı alacaklarını açıkladı. Kötüye kullanılması ve Microsoft tarafından uygulanan depolama seçeneklerinde genel bir azalma olması nedeniyle, depolama alanı Kasım 2015'te eski durumuna getirildi. Haziran 2016'da Microsoft Planner'ı genel yayın için hazır hale getirdi. Trello ve diğer çevik takım işbirliği bulut servislerine rakip olarak kabul edilir. 2020 yılının ilk çeyreğinde yapılan duyuruyla Office 365'in adı 21 Nisan 2020'den itibaren Microsoft 365 olarak değiştirildi. Microsoft 365 hizmeti, bir