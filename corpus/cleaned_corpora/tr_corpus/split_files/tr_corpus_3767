sirki terk edip kasabaya gider. Sis içinde katilin kol gezdiği karanlık sokaklarda dolaşıp kalacak bir yer ararken bir fahişeye rastlar ve gece kalmak için onunla birlikte geneleve gider. Gece eğlenmek için oraya gelen bir öğrenci (John Cusack) ondan çok hoşlanır. Ona birlikte olmak için 700$ tekif edince Irmy onunla birlikte olur. Bu esnada Kelinman' ın tanıdığı iyi bir doktor katil tarafından öldürülmüştür. Ayrıca Kleinman' ın tam olarak kimlerden oluştuğunu bile anlayamadığı çete kendi içinde gruplara bölünmeye başlamıştır. Kleinman ise doktoru canlı gören son kişidir. Bu kargaşada kendisinin suçlanmasından korktuğu için doktorun iş yerinde bulunan ve karakola götürülen, üzerinde kendi parmak izlerinin bulunduğu bardağı ortadan kaldırmaya karar verip karakola gider. O sırada Irmy de polis tarafından fahişe zannedilerek karakola getirilmiştir. Onun çıkardığı kargaşadan yararlanan Kleinman bardağı çalar. Bir süre sonra Irmy ve Kleinman tanışırlar ve karakoldan ayrılıp sokaklarda dolaşmaya başlarlar. Ancak o gece sıradışı bir şekilde kazandığı para Irmy' yi rahatsız eder ve parayı bir kiliseye bağışlar. Ama daha sonra bebeği ile ortada kalan genç bir kadına paranın yarısını vermek isteyince Kleinman bağışladıkları paranın bir kısmın kilseden geri almak zorunda kalır. Birlikte karanlık sokaklardan kurtulup kalacak bir yer ararlar. Yeniden çeteden birilerine rastlarlar. Kleinman ne olduğunu hâlâ anlayamadığı görevini yapmadığı için suçlanır. Çete üyleri farklı gruplara bölünmüştür ama Kleinman, onların katili aramak yerine niye gruplara bölündüklerini anlayamadığı gibi, kimin tarafını tutacağına karar veremez ve iyice arada kalır. Çete içinde çıkan kargaşaya polisin de karışması, Kleinman' ın üzerinden kayıp bardağın çıkması onu suçlu duruma düşürür. Kleinman eski bir sevgilisinin evine kaçar. Irmy de tam katilin eline geçmek üzereyken, onu arayan palyaço sevgilisi tarafından bulunur. Katil Irmy' nin para verdiği genç kadını öldürmüştür. Onu bulan Imy ve sevgilisi onun kimsesiz kalan çocuğunu alıp sirke dönerler. Irmy' nin o zamana dek çocuk istemeyen sevgilisi bu bebek karşısnda yumuşamıştır. Katilin sirke gittiğinden şüphelen Kleinman, oraya tam vaktinde ulaşır ve Irmy' yi katilin saldırısından kurtarır. Hatta sirkte yıllardır hayranı olduğu ünlü bir büyücü ile karşılaşır ve onun yardımı ile katili ortadan yok ederler. Katili bir daha bulamasalar da, Kleinman büyücünün yanında kalıp onun asistanlığını yapamaya karar verir. 1992 NBA All-Star Maçı 1992 NBA All-Star Maçı, 9 Şubat 1992 tarihinde Orlando, Florida'da bulunan Orlando Arena'da oynanan kırkikinci All-Star maçıdır. 29 dakika oyunda 25 sayı atan ve 9 asist yapan L.A. Lakers takımının yıldız oyuncusu Magic Johnson maçın MVP ödülünün sahibi oldu. Doğu takımının koçluğunu Chicago Bulls takımından Phil Jackson yaparken, Batı'nın koçluğunu ise Golden State Warriors takımından Don Nelson yaptı. Maçı 14.272 biletli seyirci izledi. Maçtaki başarılı performansı ile Magic Johnson, 1990 NBA All-Star'dan sonra ikinci kez MVP seçildi. 7 Kasım 1991 tarihinde HIV virüsü taşıdığının anlaşılmasının üzerine profesyonel basketbolu bıraktığını açıklamasıdan sonra, bu maç için spora dönmüş ve maç Johnson'ın sportif kariyerine saygı gösterisine dönmüştür. Maçın son iki dakikası oldukça duygusal şekilde geçmiş ve tarihin en unutulmaz All-Star maçlarından biri olmuştu. Maçın skorunun Batı Konferansı lehine garantilendiği bu dakikalarda, top Johnson'ın oldukça yakın arkadaşı Isiah Thomas'da iken onu savunan oyuncu Magic Johnson'dı. Diğer 8 oyuncu pota altında toplandı ve bu iki oyuncunun birebir oyununu tüm salon izlemeye başladı. Bu hucümun sonunda boş pozisyonda şutu atan Thomas sayı bulamadı. Bir sonraki hucümda bu kez Michael Jordan yine Magic'le diğer oyuncuların seyrettiği sürede teketek oynadı ve yine basket atamadı. Son 34 saniyede hucüm yapan Batı, sonunda topu Johnson'a ulaştırdı ve onu savunan Thomas'ın üzerinden üçlük basket atarak tüm oyuncular ve salonun alkışları ile maçı tamamladı. Aylar sonra Magic Johnson, bir kez daha basketbola döndü ve 1992 Barselona Olimpiyatları'nda, "Dream Team" (Rüya Takım) olarak anılan unutulmaz kadroda yer aldı. Diğer oyuncuların dikkat çekici performanslar arasında 22 sayı, 9 reboundla oynayan Clyde Drexler, 19 sayı ve 5 reboundla oynayan David Robinson ve pozisyonundaki ilk beş yerini Magic Johnson'a veren ve 14 sayı, 7 asist ile oynayan Tim Hardaway sayılablir. Maçtan bir gün önce, cumartesi etkinlikleri içinde smaç yarışması (NBA Slam Dunk Contest) ve üçlük yarışması yer aldı. Yedinci kez düzenlenen şut yarışmasını, Chicago Bulls'den gard Craig Hodges, Jim Les'ı finalde 16-15'lik sonuçla yenerek üçüncü kez üst üste kazandı. Smaç yarışmasında ise, Phoenix Suns takımının oyuncusu Cedric Ceballos finalde Larry Johnson'i 97,2-66,0 ile geçti. Porphyrius Aziz Porphyrius (Yunanca: Πορφύριος, "Porphyrios") (MS 347-420), Pagan bir inanca sahip olan Gazze şehrini (395 - 420 arasında) Hıristiyanlaştırma çabası ile tanınmaktadır. Türk Gümrük Tarife Cetveli Türk Gümrük Tarife Cetveli, Dünya Gümrük Örgütü bünyesinde uluslararası ticarete konu eşyaların sınıflandırılmasında yeknesaklığı sağlamak amacıyla 01 Ocak 1958 tarihinde yürürlüğe giren ve örgüte üye ülkelerin ulusal tarife cetvellerinin temelini oluşturan Armonize Mal Tanımı ve Kodlama Sistemi´ne uygun olarak 14 Mayıs 1964 tarihinde 474 sayı ile kabul edilen Türk Gümrük Tarife Cetveli Hakkında Kanun´a dayanılarak her yıl Bakanlar kurulu tarafından yenilenerek kabul edilen ulusal, eşya ve ekonomik değer sınıflandırma indeksidir. Armonize Sistem Nomonklatürde Eşya kodları altı haneli rakamlarla gösterilir. Ulusal Tarife Cetvellerinde Eşya kodları on iki haneli rakamlarla gösterilir. Armonize Sistem, Dünya Gümrük Örgütü tarafından yürürlüğe konan sözleşmeye, nomanklatür ise tarife cetvellerinin ilk altı hanesinden oluşan uluslararası indeksdir. Eşyanın tarife pozisyonunun belirlenmesi deyiminden, yürürlükteki hükümlere uygun olarak, söz konusu eşyanın girdiği; a) Türk Gümrük Tarife Cetvelinin veya Tamamen veya kısmen Türk Gümrük Tarife Cetveline dayanan veya bu cetvele alt açılımlar ekleyen ve eşya ticaretine ilişkin tarife önlemlerinin uygulanması için tespit edilen diğer cetvelin bir alt pozisyonunun, b) Tamamen veya kısmen Türk Gümrük Tarifesine dayanan ya da bu tarife cetveline alt açılımlar ekleyen ve özel alanlara ait eşya ticaretine ilişkin tarife dışı önlemlerin uygulanması amacıyla Bakanlar Kurulu Kararı ile oluşturulan bir diğer cetvelin alt pozisyonunun, Belirlenmesi anlaşılır. Türk Gümrük Tarife Cetvelinde eşyalar 12 haneli rakamlarla gösterilir. İlk altı hanesi Armonize Sistem nomonklatür kodunu, yedinci ve sekizinci haneler kombine nomonklatür kodunu, dokuzuncu ve onuncu haneler milli alt açılım kodunu, on birinci ve on ikinci haneler istatistik kodunu gösterir. Aelia Eudocia Aelia Eudocia Augusta (MÖ 401-460), Atina doğumlu, II. Theodosius'ün karısı, Bizans İmparatoriçesi. Atina Üniversitesinden pagan bir filozof olan Leontius'un kızıdır; kendisinden sağlam bir edebiyat ve retorik eğitimi almıştır. İsmi "Athenais" olup, imparatorlarla evlenmeden önce Hristiyan eğitimi alarak vaftiz oldu ve "Eudocia" ismini aldı. 7 Haziran 421'de II. Theodosius'la evlendi. 439-439 yıllarında Kudüs'te bulundu. Konstantinopolis'e döndükten sonra Magister officiorum Paulinus ile zina yaptığı yönünde suçlamalara maruz kaldı. Suçlamaları kabul etmeyen Eudocia 443 yılında Kudüs'e geri döndü. 460 yılında burada ölerek Aziz Stephanos Kilisesi'ne gömüldü. Rusya 21 yaş altı millî futbol takımı Rusya 21 yaş altı millî futbol takımı, Rusya Futbol Federasyonu tarafından yönetilen 21 yaş altı millî futbol takımı. Takım , 2 yılda 1 kere düzenlenen Avrupa 21 Yaş Altı Futbol Şampiyonası'nda mücadele etmektedir. Rusya kadın millî futbol takımı Rusya kadın millî futbol takımı, Rusya'yı uluslararası kadınlar futbol şampiyonalarında temsil etmektedir. Rusya Futbol BirliÄŸi Üçgen Galaksisi Üçgen Gökadası, (ayrıca Messier 33, Triangulum Galaxy veya NGC 598 olarak da bilinir) yaklaşık 3 milyon ışık yılı uzaklıkta, Üçgen takımyıldızında bulunan sarmal gökada. Gökada, bazı amatör gökbilim kaynaklarında, ve internet sitelerinde "Fırıldak Gökadası (Pinwheel Galaxy)" olarak gösterilmektedir. Ancak, profesyonel gökbilim veritabanı "SIMBAD Astronomical Database", Fırıldak Gökadasını Messier 101 olarak gösterir ve başka amatör gökbilim kaynakları, internet siteleri de yine Messier 101 olarak göstermektedirler. Samanyolu ve Andromeda gökadası'nı da içeren Yerel Grub'un üçüncü büyük gökadasıdır. Ayrıca kütleçekimsel etkiyle Andromeda gökadası'nın etkisi altında bir uydu da olabilir. Yerel Grub'un küçük bir üyesi olan Cüce balıklar (LGS 3), büyük olasılıkla Üçgen Gökadası'nın bir uydusudur. Üçgen Gökadası, iyi koşullar altında çıplak gözle görünebilir. Belirsiz ve uzak gökada Messier 81 sadece çok deneyimli gözlemciler tarafından çıplak gözle görünürken, M33 çoğunlukla yardım olmadan görünebilen en uzak nesnedir. Yine de, bazı amatör gözlemciler yakın ve parlak açık küme NGC 752 tarafından yanıltılabilirler. Üçgen Gökadası muhtemelen Giovanni Batista Hodierna tarafından 1654 yılından önce açık küme NGC 752 ile birlikte keşfedilmiştir. Charles Messier, 25 Ağustos 1764 yılında M33 olarak kataloğuna eklemiştir. William Herschel, 11 Eylül 1784 yılında H V.17. olarak kataloğa eklemiştir. İlk defa "sarmal bulutsu" olarak tanımlayan Lord Rosse olmuştur. Benim Annem Bir Melek Benim Annem Bir Melek, 2008-2010 yılları arasında üç sezon yayınlanmış, durum komedisi türünde bir Türk televizyon dizisidir. Dizinin 2008 baharında yayınlanan ve başrol oyuncularından olan Ali Sunal'ın askere gitmesi ile sonlanan birinci sezonu ile 2008-2009 yayın döneminde gösterilen ikinci sezonu atv'de yayınlanmıştır. 2009 yılının Kasım ayında dizi, kanal değiştirerek Star TV'ye geçmiş ve 10 Mayıs 2010 tarihinde gösterilen son bölümüyle, üçüncü ve son sezonuyla ekranlara veda etmiştir. Dizide evin annesi Neriman (Oya Başar); emekli dolmuş şoförü baba Cahit (Tarık Ünlüoğlu); baba mesleğini devam ettiren ve hala ailesiyle yaşayan büyük oğlan Metin (Şehsuvar Aktaş); karşı dairede oturan küçük oğlan Çetin (Ali Sunal); Çetin’in eşi Ece (Dolunay Soysert) ve Metin’in eşi Nalan (Ayçin İnci) ile çok eğlenceli bir hayatın penceresi açılıyor. Cadılığına çok cadı, ama bir o kadar da tatlı bir kaynananın etrafında şekillenen; kocaman, mutlu ve çok komik bir ailenin hikâyesi anlatılıyor. Pieter Brueghel Pieter Brueghel ÅŸu anlamlara gelebilir: Messier 110 Messier 110 (ayrıca "M110" ve "NGC 205" olarak da bilinir) Andromeda Galaksisi'nin uydusu olan bir cüce eliptik galaksidir. M110 genel olarak cüce eliptik galaksilere göre alışık olunmayan bazı tozlar ve yıldız oluşumları içermektedir. M110, Charles Messier tarafından Andromeda Galaksisi'ni gözlemlerken 10 Ağustos 1773 yılında keşfedilmiştir. Ancak bilinmeyen nedenlerle bu cismi kataloğuna eklemedi, bu cismin katalog girişini 1966 yılında bilim tarihçisi Kenneth Glyn Jones yapmıştır. Galaksiyi ayrı bir cisim olarak keşfeden 27 Ağustos 1783 tarihinde Caroline Herschel olmuştur ve erkek kardeşi William Herschel tarafından 1785 yılında tanımlanmıştır. 1999 yılında, Johnson ve Modjaz, M110'da bir nova keşfetmişlerdir. Tüneldeki Çocuk Tüneldeki Çocuk, Türk yazar Sait Faik Abasıyanık'ın 1955'te yayınlanan kitabı. Varlık Yayınları tarafından basılan ilk baskısı 112 sayfadır. Yazarın ölümünden bir sene sonra çıkmıştır. Kitabın içinde dokuz öykü ve sekiz röportaj yer almaktaydı. Röportajlar ilk olarak 2 Şubat - 21 Aralık 1947 tarihleri arasında aralıklı olarak "Yedigün Dergisi"'nde tefrika edilmişti. Bu röportajlar arasında "İnsanlığın Haline Doğru", "Ayağıma Dolaşan Röportaj", "Diş ve Diş Ağrısı Nedir Bilmeyen Adam", "Güzeller Seçiliyor", "Kraliçenin Evinde", "D Grubu Sergisi" ve "Rakı Şişesinde Balık Olmak İsteyen Şair" yer alır. Kitaba adını veren "Tüneldeki Çocuk" ve "Bin Dört Yüz Yetmiş Altı Nikel Kuruşun Hikâyesi" eserdeki öykülerden bazılarıdır. Çocuk Oyunları (tablo) Çocuk Oyunları, Çocukların Oyunu ya da Çocukların Oyunları (Felemenkçe: De kinderspelen), Flaman ressam Pieter Brueghel'in 1560 yılında ahşap panel üzerine yağlı boya ile çizdiği tablodur. Tabloda 16. yüzyıl Hollanda'sından 80 farklı çocuk oyunu betimlenir. Tablo, Viyana'daki Sanat Tarihi Müzesinde sergilenmektedir. Resimde izleyici, orta yükseklikten bir meydana bakar. Resmin ana ekseni, Bruegel'in birçok resminde olduğu üzere, sol alt köşeden sağ üst köşeye doğrudur. Resmin ufuk noktasında, sağ üst köşenin yakınındaki kilise vardır. İkincil bir eksen ise, koyu renkli binadan başlayıp kırmızı çit üzerinden devam eder ve resmin üst yarısını kaplayan büyük binanın girişinde sonlanır. Sağ yanı daha yoğun olan resimde, sol kısma yerleştirilmiş büyük binalarla kısmi denge sağlanmıştır. Resmin bir "ideal bakış noktası" yoktur. İzleyicinin, resmin genelini görebilmek için resimden uzaklaşması gerekirken, ayrıntıları fark edebilmesi için ise çok daha yakından bakması gerekir. Ufuk noktasını görebilmek için ise, izleyicinin tablonun sağ yarısının önünde durması gerekir. Resimdeki çocuklar tipik 16. yüzyıl kıyafetleri içinde, hepsi benzer yuvarlak kafaları ve düğme gibi gözleriyle, birbirinden farkları olmayacak şekilde betimlenmiştir. Tabloda 168 erkek ve 78 kız çocuğu ile, yetişkin olarak yorumlanabilecek iki figür bulunur: Resmin ortalarındaki başında gelin duvağı olan kadın ve sağ üst bölümde kavga eden iki çocuğun üzerine su döken yaşlı kadın. Bruegel'in resimde kendi dönemine ait oyunları titizlikle tasvir etmiş olmasına rağmen, resmin genel görüntüsü gerçekçilikten uzaktır: Oynayan tüm çocuklar ya da çocuk grupları birbirinden yalıtılmıştır, oyun dışında bırakılmış ya da oynamaya üşenip sadece seyretmeyi seçmiş hiçbir çocuk yoktur, yukarıda bahsi geçen iki kişi dışında hiçbir yetişkin çocukları gözetlemez. Çocuklar, topaç, tahta at, bebek, rüzgâr gülü gibi oyuncaklarla ve oyuncak hâline getirilmiş fıçılar, fıçı çemberleri ve kemiklerle oynamaktadır. Oyunlar üç grupta toplanabilir: Sırıkta yürüme ya da tahta ata binme gibi işlev oyunları, halat çekme ve körebe gibi kurallı oyunlar ve evlilik oyunu ve sarhoşluk oyunu (bir çemberde dönenler) gibi rol yapma oyunları. Bruegel'in zamanına kadar, çocuklara küçük yetişkinler olarak davranılırdı ve küçük yaşlardan itibaren (kızlarda beş, erkeklerde on bir) yetişkin elbiseleri giydirilirdi. Bu resimdekine benzer bir detaylı betimleme daha önceki resimlerde yer almaz. Bruegel'in benzer resimleri arasında "Flemenk Atasözleri" ile "Paskalya ve Karnaval Arasında Kavga" yer alır. Resim, dönemin birçok çocuk oyununu içeren etnografik bir döküm olarak değerlendirilebilir. Bruegel'in asıl amacı, hayatını çocukça oyunlarla harcayanları uyarmak da olabilir: Resmin sol tarafında bir çocuk, aklın sembolü olan baykuşu kovalamaya çalışmaktadır. Sol alt köşedeki vaftiz töreni oyununa katılanlardan biri üzerine mavi bir pelerin örtmüştür. Bu durum, yalan söylemek ve kendini ya da bir başkasını kandırmak anlamındaki "Iemand een Blauwe huik omhangen (birine mavi pelerin giydirmek)" deyimini akla getirir. Birbirini destekleyen bu iki görüş, ressamın asıl amacını belirtlemek için yeterli değildir. Ressamın, yılbaşının yaz aylarındaki karşılığı olan yaz dönümü gününü (24 Haziran) betimlediği de öne sürülebilir. Sağ taraftaki caddenin sonlarına doğru, yaz dönümü gecesi yakılacak büyük ateş için odun toplayan çocuklara benzeyen bir dizi çocuk vardır. Dahası, bir batıl inanca göre, yaz dönümü günü "derinde yüzenleri ve yükseğe tırmananları" alır. Dolayısıyla böyle bir günde yüzmenin ve tırmanmanın tehlikeli olduğuna inanılır ve bunları yapmak yasaktır. Oysa resmin sol üst köşesinde bunları yapmakta olan çocuklar vardır. Bruegel tabloya bir isim vermişse bile, bu ilk isim bilinmemektedir. 1600 yılı civarında tablodan ilk kez, "een ander Stuck, van allerley spelen der Kinderen (tüm çocuk oyunlarından oluşan bir başka parça)" olarak söz edilmiş, sonrasında tablonun adı "Die Kinderspiele" olarak kalmıştır. Tablo, Viyana Sanat Tarihi Müzesi'nin 10 numaralı odasında Bruegel'in "Babil Kulesi", "Paskalya ve Karnaval Arasında Kavga" ve "Avcıların Dönüşü" tablolarıyla birlikte sergilenmektedir. Maskeli Balo "Festival ve karnaval türü için Maskeli balo sayfasına bakın" Maskeli Balo (İtalyanca: Un ballo in maschera) Giuseppe Verdi tarafından bestelenen üç perdelik bir opera eseridir. Eserin librettosu Antonio Somma tarafından hazırlanmıştır. Prömiyeri Roma′da Teatro Apollo′da 17 Şubat 1859'da yapılmıştır. Bu opera birçok opera evi repertuvarında bulunup zaman zaman sahnelenmeye devam etmektedir. Türkiye'de ilk sahnelenmesi 1940'lı yıllarda Ankara Devlet Operasında yapılmıştır. Librettonun Türkçeye çevirisi Saadet İkesus tarafından hazırlanan opera çeviri eserleri arasındadır. Eser ilk planlandığı zaman, İsveç Kralı Gustav III'un bir komplo suikaste maruz kalıp öldürülmesini incelemek hedefi ile hazırlanmakta iken değişik İtalyan devletleri sansür idarelerinin karışması nedeniyle konu değişmiş ve tarihsel gerçeklerden uzaklaşmıştır. 17. yüzyılda bir hayali Boston Koloni valisinin bir komplo ile bir maskeli balodan sonra bir düello yapılmaya zorlanıp düelloda yaralanıp ölmesi şekline sokulmuştur. Eser incelediği konu ve sonucu bakımdan bir trajedidir. Fakat konunun işlenmesi çok ustaca yapılmış ve kara bir trajedi yanında yapılan ince alaylarla bir parlaklık kazanmıştır. Operanın konusu 1833'de, Fransız oyun yazarı Eugène Scribe tarafından yazılmış "Gustav III" adlı oyundan alınması planlanmıştı. Bu eserin konusu gerçekte 1792'de İsveç Kralı Gustav III'ün bir komplo sonucu suikaste maruz kalıp bir maskeli balodan sonra bir düelloda yaralanıp 13 gün sonra yaralarından dolayı ölmesidir. Scribe oyununda bu gerçekleri ve olaya karışan kişilerin asıl isimlerini kullanmış, ama oyunun büyük bir kısmı yazarın hayalinden ortaya çıkartılmıştı. Bu oyunun kapsadığı konular ve kişiler açıkça ilgilenen herkes tarafından bilinir halde idi. Ayrıca bu oyunu diğer opera bestecileri de (örneğin "Auber") asıl metin olarak kullanmıştı. Verdi bu eseri kullanıp bir opera hazırlamak için Napoli'deki Teatro San Carlo bir anlaşma yapmıştı. Fakat Napoli Krallığı sansür idaresi yakın zamanlarda bir Avrupa ülkesinde hüküm süren bir kralın bir suikastle öldürülmesini devlete siyasal bakımdan zararlı olacağı nedeniyle sansürden geçirmek istedi. Verdi bazı değişmeleri yapmayı kabul etti. Fakat sansürün diğer değişikliklerini uygun görmeyerek kontratını feshetti ve Napoli'deki tiyatro bunun için dava açtığından onlar aleyhinde karşı bir dava açtı. Bu karmaşık hukuki çatışmalar sonucunda sansür nedeniyle yapılan anlaşmanın geçersiz olduğu kararı alındı ve Verdi bu sefer hazırladığı eseri Roma'da Roma Operası ile anlaştı. Fakat bu defa Roma sansür idaresi operanın zaman ve mekânının uygun olmadığını belirtti. Bunun üzerine eserini bir kenara bırakmaktansa Verdi eserin mekânını ve zamanının değiştirilmesini uygun buldu. Bu nedenle işlenen olay 18. yüzyıl Avrupası'ndan 17. yüzyılda Boston'a, o şehrin bir İngiliz kolonisi olduğu döneme nakledilmiştir. Suikaste maruz kalan kişi bir Avrupa ülkesi kralı olmaktan çıkartılıp bir koloni valisi olan Riccardo, Warwick Kontu, olarak adlandırılmıştır. Buna uygun olarak oyuncuların isimleri de değiştirilmiştir. Fakat 20. yüzyılın başından itibaren bu operayı sahnelemek isteyen opera evlerinden bir karşı reaksiyon ortaya çıkmış ve özellikle 1935de Kopenhag Operası yapımı için gerçekte ve Scribe'in oyunda bulunan isimler ve mekân olarak İsveç kullanılmaya başlanmıştır. Sonraki birçok yapım bu yeni geleneği uygulamaktadırlar. "1. Sahne: Riccardo sarayında bir halka açık toplantı. Katılanlanların çoğu kralın destekçisi fakat aralarında kralın düşmesini isteyen düşmanları da bulunmakta" Riccardo verilmekte olan bir maskeli baloya davet edilecek misafirler listesini incelemektedir. Listede sevdiği kadın olan Amelia'nın ismi de bulunmasından çok sevinir.(Riccardo Arya: "La rivedrà nell'estaşı" - "Onun yüzünü büyük sevinçle göreceğim.") Amelia danışmanı ve arkadaşı ola Renato'nın karısıdır. Renato huzuruna geldiği zaman, Riccardo'yu kendisine karşı gelişen bir komplo hakkında ikaz eder. (Renato arya: "Alla vita che t'arride"- "San bahsedilmiş hayat için"). Fakat Riccardo bu ikaza umursamaz. Sonra Riccardo önüne büyücülükle de itham edilen bir kahin olan Ulrica aleyhinde bir şikayet mektubu getirilir. Bir yörel hakim onun sürgüne gönderilmesini istemektedir. Fakat valinin genç hizmetlisi olan Oscar bu kadını müdafaa eder (Oscar aria: "Volta la terrea" - "Bu somurtkan sürat"). Riccardo durumu kendisi araştırmaya karar verir ve mahkeme üyelerine ait bir kıyafete değiştikten sonra kendini Ulrikca'nın ikamet ettiği evin kapısı önünde bulmalarını söyler. "2. Sahne: Ulrica’nın ikamet ettiği ev" Ulrica büyü gücü ile fenalıkları çağırmaktadır.(Ulrica: "Re dell'abisso, affrettati" - "Cehennem kralı daha çabuk olmalı") Bir balıkçı kıyafetine bürünmüş olan Riccardo herkesten önce Ulrica evi önüne gelir. Amelia'nın da Ulrica'nın evine gelmekte olduğunu görünce hemen saklanıp olanı biteni gözetlemeye başlar. Ulrica'yı yalnız gören Amelia Riccardo'ya karşı duyduğu sevginin kendine büyük eziyet verdiğini itiraf eder ve Ulrica'dan kalbine biraz refah getirmek için bir çare bulmasını ister. Ulrica bazı büyüsel güçleri olan bir otu arayıp bulmasını söyler. Riccardo Amelia'nın bu otu bulduğu zaman yanında bulmaya karar verir. Amelia ayrılır. Riccardo ortaya çıkıp oraya gelen diğer bütün saraylılarla Ulrica'nın evine girer. Ulrica'dan fal bakıp kendine ne olacağını söylemesini ister. (Ricardo Arya: "Di' tü se fedele" - "Söyle! Acaba deniz beni sadıkhane bekliyor mu") Ulrica hemen sonradan kendisinin elini ilk sıkacak kişinin onu öldüreceğini söyler. Riccardo bu önbiliciliği kahkahalarla alaya alır. Etrafında bulunan saraylılara elini sıkmak için uzatır, ama hiçbiri elini sıkmayı kabul etmez. Tam o sırada Renato gelir ve Riccardo'nun uzatmış olduğu elini hemen sıkar. O zaman Riccardo'nun şehir valisi olduğu açıklanır ve etraftaki halk onu alkışa başlar. Amelia' korkularını yenerek, Ulrica'nın salık verdiği otu toplamak üzere tek başına gelmiştir. (Amelia Arya: "Ma dall'arıdo stelo divulsa" - "Eğer bu işe yaramaz saplardan") Burada onunla buluşmaya kararlı Riccardo'yu görünce şaşırır. Şimdi ikisi de birbirlerine aşık olduklarını itiraf ederler. Fakat beklenmedik bir şekilde Renato'da gelir. Amelia daha kocası yakınlaşmadan yüzüne eşarbını bir peçe gibi örter. Renato Riccardo'ya aleyhinde komplo kuranların kendini kovaladıklarını ve hayatını kurtarmak için oradan kaçması gerektiğini bildirmek için gelmiştir. Riccardo hemen oradan ayrılır. Ancak peçeli kadını hiç hüviyetini sorup öğrenmeden şehre götürmesini Renato'dan rica eder. Komplo suikastçıları gelirler ve Renato'ya hücum ederler. Kavga sırasında Amelia'nın peçesi düşer. Renato Amelia ile Riccardo arasında bir zina ilişkisi olduğunu sanmaya başlar. Komploculardan Tom ve Samuel'e kendisini ertesi gün görmelerini söyler. "1. Sahne: Renatoâ€™nun evi" Renate karısı Amelia'yı kendini aldattığı ve namusunu yerlere batırdığı için öldürme kararı almıştır. Amelia kendini masum olduğunu iddia eder ve oğlunu son bir defa görmesine izin vermesi için yalvarır. (Amelia Arya: "Morrò, ma prima in grazia" - "Öleceğim ama son bir isteğim var"). Renate buna inanır ve bu şerefsizliği Amelia değil Riccardo'nun ortaya çıkardığını ve bu nedenle onun ölümü hak ettiğini bildirir. (Renato Arya: "Eri tü che macchiavi quell'anima" - "Bu ruhu lekeleyen sendin"). Komplocular Tom ve Samuel gelir ve Renato onlarla birlikte hareket etmek istediğini bildirir ve eğer onları aldatırsa ufak oğlunun hayatını almaya hak kazanacaklarını söyler. Riccardo'yu kim öldüreceğine tespit etmek için aralarında bir kura çekmeye karar verirler. Amelia kurayı çekmeye ve kurayı kazanın ismini açıklamaya zorlanır: kazanan Renato'dur. Riccardo'nun genç hizmetlisi Oscar maskeli baloya davetler ile gelir. Komplocular suikastın burada yapılması üzerine anlaşırlar. "2. Sahne: Balo" Riccado görev hissi ve bir kadına olan aşkı arasında bocalamaktadır. Sonunda görev aşktan üstün gelir ve aşkından vazgeçerek Amelia ve kocası Renato'yu İngiltere'ye geri göndermeye karar verir. (Riccardo arya: "Ma se m'è forza perderti" - "Fakat seni kaybetmeye zorlanırsam"). Maskeli baloya Riccardo'nun hangi kıyafetle geleceğini Renato Oscar'dan sorup öğrenir. Oscar önce bunu ifşa etmeyi reddeder ("Şaper vorreste" - "Ne elbise giydiğini öğrenmek mi istiyorsun"). Fakat sonunda söyler: Riccardo bir siyah pelerin giyip üstünde bir kırmızı kurdele taşıyacaktır. Baloda Riccardo Amelia'yı tanımayı başarmıştır ve ona verdiği kararı bildirir. Tam birbiriyle elveda etmeye hazırlanırken Renato gelir ve elindeki kamayı Riccardo'ya saplar. Ağır yaralı Riccardo, Amelia'ya aşık olmakla beraber hiçbir zaman birlikte olmadıklarını ve onun evlilik yeminine karşı bir şey yapmadığını açıklar. Bütün komploya karışanları af eder. Bütün arkadaşlarına ve vatanına veda ettikten sonra hayatına gözlerini kapar. Not: "Kat:" ses kayıt şirketinin verdiği katalog numarası "Maskeli Balo" eserindeki I. Perde'de ansambl şarkı olan "È scherzo od è follia" Enrico Caruso, Frieda Hempel, Maria Duchêne, Andrés de Segurola and Léon Rothier tarafından icra edilmekte (1914): Maskeli balo "Giuseppe Verdi tarafından bestelenen üç perdelik bir opera eseri için Maskeli Balo sayfasına bakın" Maskeli balo, katılımcıların maskeli kostümle katıldığı bir etkinlik ve dans balosu türüdür. (“Maske” kelimesini karşılaştırın - resmi bir yazılı ve söylenen mahkeme yarışması yarışması.) Daha az resmi “kostüm partileri” bu geleneğin soyundan gelebilir. Bir maskeli balo genellikle müzik ve dans içerir. Bu gece etkinlikleri celebration, eğlence ve kutlamalar için kullanılır. Maskeli balolar 15. yüzyılda Karnaval mevsiminin bir özelliği idi ve evliliklerini ve diğer ortaçağ mahkeme hayatının diğer hanedan olaylarını kutlayan alegorik Kraliyet Girişleri, putperestleri ve muzaffer alayılarını içeriyordu. "Bal des Ardents" ("Erkekler Balosu") Fransa'da Charles VI tarafından yapıldı. Bu, bir balkabağı balosu ("Vahşi Erkekler Balosu") olarak tasarlandı ve bir kostümlü top (moriskolar) oldu. Paris'teki Kraliçe Kraliçesi VI. Charles'ın 28 Ocak 1393'te beklediği bir bayanın evliliğinin kutlanmasında gerçekleşti. Bu tarz kostümlü danslar, Burgundiya Düklüğünün özel bir lüksüydü. Maskarad maskeleri, müreffeh sınıf tarafından zarif bir şekilde giyildi. Masquerade maskeleri, kimliğini gizlemek ve kişinin ifade özgürlüğünü ifade etmek ve düşüncelerini ve görüşlerini yargılamadan dile getirmek için farklı renkler kullanmak gibi birçok kullanıma sahipti. İki çeşit taban maskeli maske vardı; siyah maskeler ve beyaz maskeler. Tasarımlar ve desenler seçilen üs üzerinde oluşturuldu. Başlıca maskeler arasında bir maskeli maskeler, baş maskesi, tam yüz maskesi ve yarım yüz maskesi vardı. Operadaki Hayalet, Romeo ve Juliet gibi klasiklerden Lone Ranger ve Dedikoducu Kıza kadar maskeli balo maskeleri günümüzde pek çok türde medyada kullanılmaktadır ve halen kullanılmaktadır. Thought I'd Died and Gone to Heaven "Thought I'd Died and Gone to Heaven" Bryan Adams'ın 1991 yılında çıkan "Waking Up the Neighbours" albümünde yayımlanan şarkısı. Şarkının sözlerini Bryan Adams, Jim Vallance ve Robert Lange birlikte yazmıştır. Michael Chabon Michael Chabon (okunuşu Şeybon) (d. 24 Mayıs 1963), Amerikalı yazardır. Kabataş, Beyoğlu Kabataş, İstanbul'un Beyoğlu ilçesi sınırları içinde, Fındıklı ile Dolmabahçe semtleri arasındaki kıyıyı ve yamaçları kapsayan semt. Resmi mahali yönetim birimi olarak Ömeravni mahallesinin kapsamındadır. Semtin adını büyük bir taştan aldığı belli olmasına karşın taşın nerede bulunduğu ve nasıl bir cisim olduğu konusundaki bilgiler kesin değildir. Kabataş kıyıları, Asya yakasının yoğun bir yerleşimi olan Üsküdar'ın karşısına isabet ettiği için, deniz trafiğine her zaman hizmet etmişti. 1950'leri izleyen yıllarda İstanbul'da artan taşıt sayısı, Kabataş İskelesi'nin fonksiyonunu ön plana çıkarmış, modelleri geliştirilen ve kapasiteleri artırılan yeni araba vapurları, 1950-1960'larda, artık 10 dakikada bir işledikleri halde, Kabataş kıyılarının her tipten motorlu araçlarla silme dolması önlenememiştir. Kabataş'ın yoğun bir taşıt iskelesi işlevi 1973'te Boğaziçi Köprüsü'nün açılmasıyla sona ermiştir. Günümüzde Kabataş kenarındaki iskelelerden İstanbul Deniz Otobüsleri ile Kabataş-Bostancı, Maltepe-Bostancı-Kabataş-Bakırköy-Avcılar ve Kabataş-Adalar, Şehir Hatları vapurlarıyla Kabataş-Kadıköy, Kabataş-Kadıköy-Adalar ve Boğaz Hatları, dolmuş motorlarla Üsküdar ve Kadıköy, Bursa Deniz Otobüsleri ile de Mudanya seferleri yapılmaktadır. Deniz ulaşımı dışında, Kabataş-Mahmutbey Metro Hattı Kabataş-Bağcılar tramvay hattının son durağı olan Kabataş, F1 füniküler hattı ile Taksim Meydanı'na bağlanır. İskelelerin arkasındaki otobüs duraklarından ise Beşiktaş, Beyoğlu, Şişli, Kâğıthane ve Sarıyer'in değişik noktalarına seferler düzenlenir. Flavia Pennetta Flavia Pennetta (d.25 Şubat 1982, Brindisi, Apulia) Profesyonel İtalyan tenis oyuncusu. Profesyonelliğe 2000 yılında adım atan Pennetta'nın kariyerinde 11 tane WTA tekler şampiyonluğu vardır. Takım arkadaşları Mara Santangelo, Francesca Schiavone ve Roberta Vinci ile 2006 Fed Cup finalinde Belçika takımını 3-2 yenerek şampiyon olmuşlardır. 2005 Porche Tennis Grand Prix'te dünyanın o zamanki bir numarası Justine Henin'i, Gold Coast'ta Martina Hingis'i, 2006 Avustralya Açık'ta Amelie Mauresmo'yu yenmiştir. Ayrıca 2014 Avustralya Açık'ta çeyrek finale, 2008, 2010 ve 2015 Fransa Açık'ta 4. tura, 2005, 2006 ve 2013 Wimbledon'da da 4. tura kadar yükselmiştir. Teklerde elde ettiği en yüksek sıralama dünya yedinciliğidir. (21 Eylül 2015 itibarıyla). Pennetta ilk 10'a giren ilk İtalyan tenisçi olma başarısını gösterdi. 2015 Amerika Açık tek kadınlar finalinde vatandaşı Roberta Vinci'yi yenerek şampiyon olmuş ve kariyerinin ilk grand slamını elde etmiştir. Aynı zamanda 33 yaşındayken aldığı bu şampiyonlukla ilk grand slamını en geç yaşta alan tenisçi olarak tarihe geçmiştir. Pennetta, şampiyon olduğu Amerika Açık final maçından sonra yaptığı açıklamada tenis kariyerini noktaladığını açıkladı. Ã† Ææ Kuzey Avrupa alfabelerinde Norveççe, Danca, Faroece ve İzlandaca'da kullanılır. A-E arası bir bir ses verir. Daha sonra bu harf Kiril alfabesine çevrilmiştir. Slavik bir harf değildir ve Kafkasya bölgelerinde kullanılır. Ayrıca İngilizcede a sesini verir. Osetçede kullanılır. Latin alfabesinden çevrilmiştir. Arapçada A ve E için farklı harfler yoktur. Aslında bu sesler arasında fark da bulunmaz. Bu nedenle her iki ses aslında Æ harfi ile karşılanır. Kalın sessiz harflere bitişik sesli harfler A'ya kayarken, ince sessiz harflere bitişik sesli harfler E'ye doğru kayar. Ancak bu da kesin bir kural değildir. Ayrıca bu seslerin uzun biçimleri de kullanılır (Â, Ê). Okurcalar, Alanya Okurcalar, Antalya ilinin Alanya ilçesine, bağlı bir mahalledir. 12 Kasım 2012'de TBMM'de kabul edilen 6360 sayılı kanun ile mahalle olmuştur. Yerleşim olarak çok eski bir tarihi sahip olan belde de ilk yerleşimin MÖ 3000 yıllarında başladığı tahmin edilmektedir. Tarih boyunca birçok denizci toplumun için yerleşim yeri olmuştur. Bizanslılarda, Selçuklularda ve Osmanlı İmparatorluğu zamanında kervanların duraklama noktası olarak kullanılmıştır. Manavgat-Alanya ilçeleri arasında Akdeniz'e dökülen 62 km uzunlukta, hızlı akan bir çaydır. Kaynağını Orta Toroslar'ın 2.647 rakımlı Akdağ ve Kuşak dağlarından alır; beraberinde getirdiği topraklardan oluşmuş çakıllı bir alanda denize karışır. Eskiden bu çayın üzerinde çok sayıda su değirmeni bulunuyordu. Denize doğru yaklaşık bir kilometrelik bir girintiden oluşan burun Karaburun ismini almıştır. Aynı zamanda burunun olduğu bölge de Karaburun olarak isimlendirilir. Burunun batı tarafından denizden içe doğru güzel bir koy bulunmaktadır. Güzel bir sahile sahip olan koyda karadan yaklaşık 300 metre içeride bir ada bulunmaktadır. Burada günlük yat turları, su sporları, dalış faaliyetleri gibi birçok turistik aktiviteler yapılmaktadır. Bu koy tarihte birçok denizci topluluğa ev sahipliği yapmıştır. Sahilde kendi haline terk edilmiş birçok tarihi harabe bulunmaktadır. Yetiştirilen başlıca tarım ürünleri; muz, narenciye ve baklagillerdir. Zunun Kadiri Zunun Kadiri, Doğu Türkistan'da 1911 yılında günümüz Şincañ Uygur Özerk Bölgesi Tarbagatay vilayetinin Dörbilcin ("Emin") kasabasında fakir ailede dünyaya gelen bir Uygur şairdir. Kadiri’nin, Çağdaş Uygur Edebiyatında ve bugünkü zaman Uygur edebiyatında, özellikle Uygur hikâyeciliğinin ve Uygur dramının gelişimine çok büyük katkısı olmuştur. Zunun Kadiri, 1950 ve 1960’lı yıllarda Uygur hikâyeciliğinin ve dramının en değerli eserlerini vermeye başarmıştır. Zunun Kadiri, 24 Eylül 1989 yılında Almatı şehrinde vefat eder. Çağdaş Uygur edebiyatında hikâyeleriyle yeni bir çığır açan Kadiri, 1940 yılının ortalarından itibaren hikâye yazmaya başlayarak, arka arkaya 1945 yılında; Pergel gökadası Pergel Gökadası (ESO 97-G13) Pergel takımyıldızı yönünde bulunan bir Seyfert gökada. Gökada düzleminin sadece 4 derece altında ve yaklaşık 13 milyon ışık yılı uzaklıktadır. Gökada, gazın ışık hızında boşluğa püskürtülmesiyle fırtınalı değişiklikler yaşamakta ve bu haliyle adeta kaynayan bir cadı kazanını andırmaktadır. Pergel gökadası'nın diskindeki gazın büyük bölümü, 1300 ışık yılı çaplı bir dış ve 260 ışık yılı çaplı bir iç halkada toplanmış bulunuyor. Pergel gökadası, küçük bir teleskopla gözlenebilir ama yine de bizim gökadamızın maddeleri tarafından gizlendiği için 25 yıl öncesine kadar farkedilemedi. Pergel gökadası 2. tip Seyfert türünden ve Samanyolu'na bilinen en yakın etkin gökadadır. Gökada, 2. tip Seyfert denen türden. Bu sınıfı oluşturan genellikle sarmal gökadaların belirgin özelliği, dev kütleli bir kara delik barındırdığı sanılan küçük merkezleri olması. Seyfert gökadaları da Etkin gökada çekirdekleri "(Active Galactic Nuclei - AGN)" denen daha büyük bir kategori içinde yer alıyorlar. EÇG'ler "(Etkin Çekirdekli Gökada)", boşluğa ışık hızına yakın hızlarda gaz püskürterek, gökada merkezindeki gazı sürekli azaltırlar. Pergel'i izleyen gökbilimciler, bunun da merkezinde bir EÇG bulunduğunu düşünüyorlar. Hubble'ın gönderdiği ve dört filtreyle elde edilmiş bileşik resimde iç halka, yeşil renkli diskin iç taraflarında yer alırken daha geniş dış halka, resmin dışına doğru uzanıyor. Her iki halkada da büyük miktarlarda gaz ve tozun yanı sıra hareketli yıldız oluşum bölgeleri gözleniyor. Yıldız oluşum halkalarının merkezinde Seyfert çekirdeği bulunuyor. Bu, çevresindeki gaz ve tozu toplayan büyük bir karadeliğin imzası sayılıyor. Karadelik ve kendisini besleyen kütle aktarım diski, gökada diskindeki gazı, diski alttan ve üstten çevreleyen haleye püskürtüyor. Bu gazın ayrıntılı yapısı, resmin üstüne doğru uzanan bordo çizgilerde görünebiliyor. Gökadanın merkezinde ve iç yıldız oluşum halkasının iç tarafında gazdan oluşmuş, V biçimli bir yapı görünebiliyor. Resimde pembe-beyaz görünümlü yapı, çekirdekten haleye kadar uzanan üç boyutlu bir koninin uzantısı. Buradaki gaz, karadelik çevresindeki diskin yaydığı güçlü ışınımla ısınıyor. Morötesi ışınımın etkisiyle parlayan gaz, ters yönlerdeki koniler içine, dev bir ışıldak gibi püskürtülüyor. DiÅŸli balinalar Bir Bulut Olsam Bir Bulut Olsam, yapımını Tims Productions'ın, yapımcılığını Timur Savcı'nın üstlendiği, yönetmenliğini Ulaş İnaç'ın yaptığı ve 23 Şubat 2009 ile 24 Aralık 2009 tarihleri arasında Kanal D ekranlarında yayınlanan televizyon dizisidir. Dizinin senaryosu Meral Okay tarafından yazıldı ve başrollerinde Engin Akyürek, Melisa Sözen, Engin Altan Düzyatan, Aslıhan Gürbüz ve Meral Okay yer almaktadır. Dizi 25 Mayıs 2009 tarihinde yayınlanan 13. bölümü ile ilk sezonu tamamladı. İkinci sezon, 1 Eylül 2009 tarihinde 14. bölümüyle yayınlanmaya başladı ve 24 Aralık tarihinde sona erdi. Mardin'de Suriye sınırında yer alan kara mayınlarının sınır köylere kaymasını ve bu sebeple birçok insanın hayatını kaybetmesini konu edinen "Bir Bulut Olsam" adı Melisa Sözen'in canlandırdığı Narin Bulut karakterinin tüm derdini bulutlara ve Allah'a anlatmasından gelmektedir. Dizinin çekimleri başlamadan önce oyuncular ön çalışma yaptılar. Bu ön çalışma esnasında okuma çalışmaları yapıldı ve çekimler başlamadan önce Mardin'e gidildi. Narin karakterini canlandıran Melisa Sözen, karaktere bürünebilmek için kilo aldı, saçlarını uzattı ve kaşlarını kalınlaştırdı. Dizinin çekimlerinin Mardin'de yapılmasından dolayı Engin Altan Düzyatan, DOT'ta tiyatro oyunlarına bir süre ara verdi Dizinin senaristi Meral Okay, proje üzerinde tam iki yıl çalıştı. Daha önce de Asmalı Konak'ın senaryosunu yazan Okay, Asmalı Konak'ı da Mardin'de geçen bir dizi olarak kaleme almış fakat o dönem şartlarında Mardin`de çalışmanın güç olacağını düşünen ekip Okay`dan diziyi Kapadokya`ya uyarlamasını istediğini açıkladı. "Bir Bulut Olsam" dizisinin ana mekânı Mardin'in Midyat ilçesidir. Hikâyenin büyük kısmı çok eski bir Süryanı Konağı`nda geçmektedir. Dizinin senarist ve oyuncusu Meral Okay, adı "Aslanlı Konak" olan konağın Asmalı Konak'tan büyük olduğunu ve Asmalı Konak'ın Aslanlı Konak`ın yanında müştemilat gibi durduğunu belirtti. Birleşmiş Milletler’in sağlık programlarında uzun bir süredir çalışan Dr. Serdar Batur (Engin Altan Düzyatan), son olarak Güzelyurt adlı mayınlı bölgenin kıyısında yer alan bir sınır kasabasına gelir. Uzmanlık alanı cerrahi olan Dr. Serdar, bir taraftan bölgenin sağlık ocağında doktorluk yaparken, diğer taraftan da Birleşmiş Milletler’in bir görevlisi olarak sivillerden oluşan bir grup gönüllü ile mayınlı sahada çalışmalar yapmaktadır. Güzelyurt adlı bir sınır kasabasında belediye başkanı Aslan Bulut (Ünal Silver) ve ailesi, kendi kurdukları bu düzende yaşarken bir gün kasabaya gelen doktorun olayların içine dahil olmasıyla, var olan düzende değişmeler gerçekleşir. Dizinin ilk bölümü ardında yapılan eleştirlerden biri programın Asmalı Konak ile Sıla dizisini andırdığı yönündeydi. Bazı sahneleri gerçeklikten uzak bulduğunu yazan "Sabah" gazetesi yazarı Yüksel Aytuğ'un aksine "Taraf" gazetesinin Telesiyej yazarı, dizinin kendi içinde işaretler taşıdığını (örneğin Narin'in ahırda leğen içinde yıkanmasını Aytuğ, teatral bir hâl olarak algılarken; Taraf yazarı bunun bir pasif karşı koyma işareti olabileceğini yazdı.) ve bu işaretlerin düz okunmaması gerektiği yönünde görüşünü belirtti. "Takvim" gazetesi yazarı, dizinin senaryo ve teknik yönünden daha önceki benzerlerinden ayrılacağı hissini uyandırdığını; fakat devam bölümünde hikâyenin etkileyiciliğine rağmen repliklerin kuvvetsiz olmasının, bütün büyüyü bozduğunu belirtti. Dizide köydeki tarihi Mor Lo`ozor Manastırı'nın bir ahır olarak gösterilmesi ve burada cinsel içerikli sahneler çekilmesine tepki gösterildi. Sami Mıhellemi Dinler Arası Diyalog Derneği başkanı Mehmet Ali Aslan, bu sahnelerin manastırda çekilmesine karş çıktı. Sorumlular hakkında Cumhuriyet Savcılığı'na suç duyurusunda bulunacaklarını ifade etti. Ellerinde taşıdıkları dövizlerle olayı protesto eden grup, dizinin çekimi için manastırın duvarlarının tahrip edildiğini, kapısının yerinden söküldüğünü, manastıra at sokulduğu için manastırın pislendiğini iddia etti. Dizideki sevişme sahnelerinden dolayı, RTÜK tarafından müstehcen bulundu. Bu sahnenin, erken saatte yayınlanarak, "Çocuk ve gençlerin, zihinsel ve ahlaki gelişimini zedelediği" gerekçesiyle kanala uyarı cezası verildi. 2. sezonda "Milliyet"'ten Sina Koloğlu, dizinin zaman zaman "töre, kadının ezilmişiği" vs. simgeleri kullansa da bildik temaları reyting uğruna vermek zorunda kaldığını belirtti. Koloğlu, ayrıca diziyi en az üç dört bölüm götürecek malzemenin bir bölümde tüketildiğini ve bu sene sona erebileceğini aynı yazısında dile getirdi. Ellen Barkin Ellen Barkin, (d. 16 Nisan 1954, Bronx, New York), Emmy ödüllü, Altın Küre'ye aday gösterilmiş Amerikalı oyuncu. Kimyasal madde satıcısı bir baba ve hastane yöneticisi bir anneden oluşan, alt-orta sınıf göçmen bir Yahudi ailesinin çocuğu olarak dünyaya gelen Barkin, Manhattan Lisesi, Sahne Sanatları Bölümü'nde okudu. Daha sonra Hunter College'de tarih ve tiyatro eğitimi alan sanatçı, antik tarih konusunda uzmanlaşmak istiyorken, oyunculuk öğrenimi yaptı. 1980'li yıllarda oyunculuğa başlayan Ellen Barkin, 1982 yılında rol aldığı Barry Levinson yönetmenliğindeki "Diner (Akşam Yemeği)" adlı filmdeki performansıyla olumlu eleştiriler aldı. 1983 yılında oynadığı "Tender Mercies" adlı filmle yönetmen Bruce Beresford'tan rolü için şu eleştiriyi aldı: ""Oynadığı role inandırıcılık katıyor, genç ve çekici olması onu tehlikeli kılıyor"" Barkin, daha sonra "The Big Easy (1987)" adlı gerilim filmiyle Dennis Quaid'le ve "Sea Of Love (1989)" filmiyle de Al Pacino ile başrol oynadı. New York Times'ın yazarı Frank Rich; Broadway dışı oyunlarda da rol alan Barkin'den, köşesinde şu şekilde söz etti: ""Eğer gerçekten bir cesete hayat vermek söz konusu olsaydı, bunu Ellen Barkin yapardı"". Sanatçı, oyunlar ve sinema filmleri dışında televizyon çalışmaları da yaptı. Eski eşi milyarder yatırımcı Ronald Perelman ve ünlü dergi editörü kardeşi George Barkin ile birlikte bir film yapım şirketine ortak olan Ellen Barkin, 1988 - 1999 yılları arasında Gabriel Byrne, 2000 - 2006 yılları arasında da Ronald O. Perelman ile iki evlilik yaptı, üç çocuk sahibi oldu. İkinci evliliğinde düğününe ilk eşininde katıldığı Barkin, Perelman'dan 40 milyon dolar nafaka alan sanatçının 3,4 milyon dolarlık boşanma davası sürmektedir. Türkçedeki yabancı kökenli sözcüklerin Türkçe karşılıkları Bu dizelgede, Osmanlı Türkçesi sözler, sözün Türkçedeki çağdaş yazımı (TDK tarafından önerildiği gibi) ve çağdaş Türkçe karşılığı verilmiştir. * Yeni Türkçe karşılıklarıyla birlikte günümüzde de çağdaş Türkçede kullanılmakta olan eski sözler. ** Eski sözler kadar sıkça kullanılmayan yeni sözler. *** Sözler Arapça ile Farsça birleşimidir. Bu listede Farsça kökenli sözlerin Osmanlı Türkçesindeki yazılışları, Türkçedeki günümüz yazılışları ve Öz Türkçe karşılıkları yer almaktadır. Günümüzde birçok Farsça söz çağdaş Türkçe içerisinde kullanılmaktadır. Öyle ki, Türkçede 1,500 adet Farsça kökenli sözün bulunduğu bilinmektedir. Ancak bu sözlerin birçoğunun Arapça kökenli sözlerden farklı olarak Türk Dil Kurumu tarafından önerilen birer Türkçe karşılığı bulunmamaktadır. Türk Dil Kurumu da geçmiş süreç içinde Farsça kökenli sözlerin Türkçe içine kalıcı olarak işlediğini öne sürerek daha çok Arapça kökenli sözleri Türkçeleştirme yoluna gitmiştir. Öyle ki tarihi süreç içinde Arap kültürü ve dili, Türkler tarafından daha yabancı olarak karşılanmıştır. Aslen Türkçe sözlerin Farsça yazılışları için kullanılan Osmanlı Türkçesi, buna karşılık Arapça ile daha uzak yazı sistemine iye idi. * Yeni sözler eski sözler kadar sıkça kullanılmamaktadır. ** Sözler Farsça ile Arapça birleşimidir. Yunanca veya Latince kökenli Fransızca sözler, Türkçeye 19. yüzyılda girmeye başladı. Özellikle Tanzimat Dönemi sonrasında bu oran artmaya başladı. Günümüzde yaklaşık 5,000 Fransızca söz Türkçede yer almakta olup, çoğu günlük yaşamda kullanılmaktadır. * Bu sözcüklerin hem Fransızca, hem Türkçe karşılıkları çeşitli yerlerde kullanılmaktadır. "*" Bugünkü Türkçe karşılıkları ile birlikte kullanılan sözler. Lütfi Arıboğan Lütfi Arıboğan (d. 1961, Adana) Türk eski basketbolcudur. Babası, "Met" lakaplı Ahmet Arıboğan, Adana Demirspor'un eski millî futbolcularındandır. Hidrojeoloji tahsili yapan annesi Fatma Arıboğan ise Adana'nın ilk kadın jeologudur. Anış Arıboğan'ın erkek kardeşidir. Lütfi Arıboğan 1961 yılında Adana'da doğdu. Basketbola 1971 yılında Çukobirlik' te başladı. Ankara DSİ, Efes Pilsen, Galatasaray ve Ülkerspor'da oynadı. Hırslı basketboluyla dikkat çeken ve 1.98 m boyundaki Arıboğan, 247 kez ile millî formayı en çok giyen basketbolcu oldu. Skorer, takımına faydalı ve tribünlere heyecan veren bir oyuncu olan Arıboğan ayrıca yetişkinliğinde oynadığı tüm kulüp takımlarının ve millî takımın kaptanlık görevini, mutlaka giydiği 14 numaralı forması ile üstlendi. 6 yıl boyunca Galatasaray'ın kaptanlığını yapan Arıboğan, 1990 yılında Galatasaray ile lig şampiyonluğu yaşadı. 1993-1994 sezonunda yeni kurulan Ülkerspor'a geçti. Ertesi yıl Galatasaray'a geri döndü ve bu kez Türkiye Kupası'nı havaya kaldırdı. 1996 yılında basketbol oyunculuğunu bırakarak spor yöneticiliğine soyundu ve Ülkerspor Genel Menajerliği görevine başladı. Bu görevini 8 yıl sürdürdü. 2005 yılında Türkiye Futbol Federasyonu Başkanlığı'na seçilen Levent Bıçakçı tarafından TFF Genel Sekreterliği'ne getirildi. Sonraki TFF başkanları Haluk Ulusoy, Hasan Doğan, Mahmut Özgener ve Mehmet Ali Aydınlar dönemlerinde, Ocak 2012'ye kadar değişik görevler aldı. 6 Temmuz 2012 tarihinde getirildiği Galatasaray Sportif AŞ Genel Müdürlüğü görevinden 25 Ekim 2014 günü yapılan olağanüstü seçimli genel kurulunun ardından ayrılma kararı aldı. Halen İstanbul Bilgi Üniversitesi Mütevelli Heyeti üyesidir. Akademisyen Prof. Dr. Deniz Ülke Arıboğan ile evli ve 2 çocuk babasıdır. Karşı Pencere (kitap) Karşı Pencere, Sevim Ak tarafından kaleme alınmış çocuk öyküleri kitabı. Yıldız oluşumu Yıldızlar, uzayda bulunan yüksek yoğunlukta (yine de dünya üzerindeki bir vakum odasından daha az yoğun olan) geniş bölgelerden oluşan moleküler bulutların içinde oluşur. Bu bulutlar çoğunlukla hidrojenden ve % 23–28 helyum ile az miktarda daha ağır elementlerden ibarettir. İçinde yıldız oluşan bu tür bir bulutsuya örnek Orion bulutsusudur. Bu bulutlardan büyük yıldızlar oluştukça, içinde bulundukları bulutları güçlü bir şekilde ışıklandırıp iyonlaştırırlar ve bir H II bölgesi yaratırlar. Bir yıldızın oluşumu, bir moleküler bulutun içinde oluşan ve sıklıkla bir süpernovanın (büyük yıldız patlamaları) ya da iki gökadanın çarpışmasından oluşan şok dalgalarının tetiklediği kütle çekimsel bir kararsızlık ile başlar. Jeans Kararsızlığı kriterlerini sağlayacak kadar bir madde yoğunluğuna erişen bölge kendi kütle çekimsel kuvveti altında çökmeye başlar. Bulut çöktükçe, Bart damlacığı adı verilen yoğun toz ve gazdan oluşan ayrık kümelenmeler oluşur. Bunların içinde 50 güneş kütlesine kadar madde bulunabilir. Yuvar çöktükçe ve yoğunluk arttıkça kütle çekimsel enerji ısıya dönüşür ve sıcaklık artar. Önyıldız bulutu hidrostatik denge durumunda dengeli bir duruma yaklaştığında, bulutun merkezinde bir önyıldız oluşur. Bu ana dizi öncesi yıldızlar genelde bir öngezegen diskiyle çevrelenmiştir. Kütle çekimsel büzülme dönemi 10–15 milyon yıl kadar sürer. İki güneş kütlesinden az kütleye sahip genç yıldızlara T Tauri yıldızı, daha yüksek kütleye sahip olan yıldızlara da Herbig Ae/Be yıldızları denir. Bu yenidoğan yıldızlar dönme eksenleri boyunca gaz fışkırtır ve Herbig-Haro nesnesi denen küçük bulutçuklar oluşturur. Her yıldız sürekli olarak gazın uzaya akmasına neden olan bir yıldız rüzgârı üretir. Yıldızların çoğu için kaybedilen kütle miktarı kayda değer değildir. Güneş her yıl 10 güneş kütlesi kadar ya da tüm hayatı boyunca kütlesinin %0,01’i kadar bir kütle kaybeder. Ancak çok büyük yıldızlar gelişimlerini önemli derecede etkileyecek olan 10 ile 10 güneş kütlesi arasında madde kaybeder. 50 güneş kütlesinden daha büyük bir kütle ile başlayan yıldızlar ana dizide kaldıkları sürece toplam kütlelerinin yarısını kaybedebilir. Abdulhalûk Uygur Abdulhalûk Uygur (Uygurca: ئابدۇخالىق ئۇيغۇر), Çin'in Sincan Eyaleti'nde 9 Şubat 1901 yılında günümüz Şincañ Uygur Özerk Bölgesi Turfan şehrinin Bağrı köyünde bir tüccar ailesinde dünyaya gelen bir demokratik Çağdaş Uygur Edebiyatı’nı eserleriyle zenginleştiren bir Uygur devrim savaşçısı ve şairdir. Abdulhalûk Uygur, daha küçük yaşlarından itibaren ailesinin yanında dini ilimleri ve Arapça, Farsça öğrenir. Abdulhalûk, daha sonra Turfan şehrinde, Çin eğitim veren okulda Çince öğrenir. Burada Çin edebiyatının klasik eserlerinden ""Su Boyida"" (Su Boyunda) ve ""Kizil Ravaktiki Çüş"" (Kızıl Çadırdaki Rüya) gibi romanları okur, Sun Yat-sen (孙逸仙, "Sūn Yìxiān") ve Lu Sin (鲁迅; "Lǔ Xùn") gibi Çinli yazarların eserleriyle tanışır. 1923 yılında birkaç genç arkadaşıyla beraber Sovyetler Birliği'ne giderek burada üç yıl boyunca eğitim ve öğretim görür. Şair, orada Tolstoy, Maksim Gorki, Michail Jurjewitsch Lermontow gibi ünlü Sovyet şair ve yazarlarının eserlerini okur. Sovyetlerde üç yıl kalan şair 1926 yılında tekrar vatana dönünce halkının fakirlik, cahillik ve baskı altında olduğunu görmeye dayanamaz. Şair, Uygur halkını fakirlik, cahillik ve baskısı altında tutan güçlerle mücadele etmeye başlar. Kısa zaman içinde 1927 yılında ""Akartiş Birleşmesi"" (Medenileştirme Derneği) adı altında eğitim ve öğretim derneğini kurarak okul açar. Onun açmış olduğu bu okulda okuyan gençlerin bir kısmı Sovyetler Birliği’ne giderek, eğitim ve öğretim görüp, halkının medeniyet seviyesini yükseltmede önemli rol oynarlar. Abdulhalûk, Çin Gomindañ (中國國民黨; "Zhōngguó Guómíndǎng") Partisi (Çin Ulusal Partisi) ile amansızca savaşır ve halkını Gomindañ’a karşı teşkilatlandırarak mücadele etmeye davet eder. Onun bu amansızca mücadelesi karşısında Gomindañ Partisi, çareyi Abdulhalûk Uygur’u ortadan kaldırmakta bulur. 1933 yılında Sheng Shicai (Çince: 盛世才; "Shèng Shìcái") Turfan şehrine gelerek şairi ve arkadaşlarını tutuklayarak hapse atar. Şair, hapiste iken 13 Mart 1933 tarihinde idam edilir. ""Gezep ve Zar"" (Öfke ve çığlık) adlı şiirinde; mısralarıyla, Abdulhalûk Uygur vatanının ve halkının erkince nefes alabilmesi ve çağdaş uygarlık seviyesini yakalayan milletlerden olabilmesi için mücadele eden bir vatan şairidir. Abdülhalûk'in ünlü ""Oyàan"" (Uyan) şiirinden bir örnek; Soraya Arnelas Soraya Arnelas 13 Eylül 1982 Valencia de Alcántara, İspanya'da doğmuştur. 2009 Eurovision Şarkı Yarışması'nda Rusya'da İspanya'yı La noche es para mí adlı şarkıyla temsil etti. Şarkı 23 puanla, Litvanya ile birlikte 23'lüğü paylaştı. Ayrıca İspanya'da bir hava yolu şirketinde hosteslik mesleğini sürdürmektedir. Cemal Sahir Cemal Sahir (tam adı Mehmet Cemalettin Kehribarcıoğlu) (d. 1900, İstanbul - ö. 2 Ekim 1973) tenor, rejisör ve oyun yazarı. Türkiye'nin Avrupa'da eğitim görmüş ilk operet sanatçısıdır. 1900 yılında İstanbul'da doğdu. Babası II. Abdülhamid’in Kehribarcıbaşısı Benli Mehmet Ali Bey’dir. İlk derslerini özel hocalardan aldı. Vefa İdadisi ve Rehber-i İttihadi Terakki’de eğitim gördü. 1914’te Darülbedayi’nin akşam derslerine katıldı. 1915’te Ticaret Ziraat Nezareti’nin sınavını kazandı ve 1916'da Avusturya-Macaristan İmparatorluğu döneminin Budapeşte’sine gönderildi. Kısa bir süre sonra ticaret mektebinden ayrılıp Krallık Sanat Akademisi’nde oyunculuk ve şan eğitimi gördü. Bir yandan Ulusal Tiyatro’da sahnelenen operetlerde figüranlık yaptı. I. Dünya Savaşı sebebiyle öğrenci tahsisatının kesilmesi üzerine Viyana Tiyatrosu ve Burgtheater’da figüranlık yaparak geçimini sağladı. Üç yıl sonra 1919'da İstanbul’a döndü. 1920’de alaturka müzikle operet temsilleri vermek üzere kurulan ilk ve tek topluluk olan İstanbul Operet Heyeti’yle sahne almaya başladı. Kısa zamanda ün yaptı ve hanımların hayranlığını kazandı. Batı müziği eşliğinde operet sahnelemeyi kafasına koydu. Parlak ününden faydalanarak Ertuğrul Sineması’nı kiraladı ve Sahir Opereti adıyla kendi topluluğunu kurdu. Bu tarihten itibaren Cemal Sahir ismini kullandı. 1921’de perdelerini açan topluluk ikinci prodüksiyonu "Çardaş Fürstin"’le olağanüstü ilgi uyandırdı. Birkaç kez dağılıp toplanan oluşum sadece yabancı topluluklara kiralanan Beyoğlu’ndaki Fransız Tiyatrosu’nda "Kontes Mariça"’yı başarıyla sahneledi. Bütün konsolosluklara gönderilen davetiyelerde; “memleketinizde bu eserler oynanıyor, gelin bakın, bunu Türk gençleri de başarabiliyor” şeklinde bir ifade yer almıştır. Cemal Sahir, ekonomik nedenlerden ötürü 1928-29 sezonunda Kadıköy’deki Süreyya Opereti’nde çalışmaya başladı. Burada hem şarkı söyledi hem de operetleri sahneye koydu ve Süreyya Opereti’ne altın dönemini yaşattı. Tekrar canlanan Sahir Opereti, İzmirli emprezaryo Nuri Genç’in organizatörlüğünde faaliyetlerini sürdürdü. Aralarında Cemal Sahir’in yanı sıra değişmez partneri Nuvart Hanım, Sâlah Cehdi, Mümtaz Ener ve Muammer Ruşen’in (Karaca) olduğu topluluk İzmir’de Elhamra Sineması’nda "Kontes Mariça, Çardaş Fürstin, Leblebici Horhor" ve "Ayşe" gibi eserleri sahneleyerek büyük başarılar elde etti. Nuri Genç topluluğu Adana, Mersin ve Tarsus’a taşıdı. 1933'te geçirdiği bir sahne kazası sonucu bel kemiği çatlayan ve sakat kalan Cemal Sahir, bir daha sahneye çıkamadı. J.Strauss’un "Yarasa", F.Lehar’ın "Şen Dul, Lüksemburg Kontu", Leo Fall’un "İstanbul Gülü", I. Kálmán’ın "Çardaş Fürstin" ve "Kontes Mariça", E. Audran’ın "La Mascotte" gibi pek çok klasik operetlerin yanı sıra Muhlis Sabahattin ve Musahipzade Celal’in müzikli oyunlarını ilk defa Türkiye'de sahneleyen Sahir, ne yazık ki 2 Ekim 1973'teki ölümüne dek 40 yıl boyunca unutulmuşluk ve sefalet içinde yaşadı. Vuk Stefanović Karadžić Vuk Stefanović Karadžić (Kiril: Вук Стефанобић Караџић) (7 Kasım 1787, Tršič, Osmanlı İmparatorluğu - 7 Şubat 1864, Viyana, Avusturya-Macaristan İmparatorluğu) Sırp yazar. Sırbistanlı bir aileden gelir. Kara Yorgi İsyanında devlette çalışıyordu. Bu olaydan ötürü Viyana'ya taşınmıştır. Orada Sloven Jerej Kopitar'a sığınmış ve onunla arkadaş olmuştur. Kopitar Karadžić'in dilbilim ve Sırp edebiyatında bilgilenmesini ve gelişmesini istiyordu. Halk şiirleri yazdı ve pek çok kitap bastırdı. Mala prostonarodna slaveno-serbska pesnarica, Viyana, 1814 Pismenica serbskoga jezika, Viyana, 1814 Narodna srbska pjesnarica, II deo, Viyana, 1815 O Vidakovićevom romanu, 1817 Srpski rječnik istolkovan njemačkim i latinskim rječima, Viyana, 1818 O Ljubibratovićevim prevodima, 1820 Narodne srpske pripovjetke, Viyana, 1821, dopunjeno izdanje, 1853 Narodne srpske pjesme III, Leipzig, 1823 Narodne srpske pjesme II, Viyana, 1823 Luke Milovanova Opit nastavlenja k Srbskoj sličnorečnosti i slogomjerju ili prosodii, Beč, 1823 Narodne srpske pjesme I, Viyana, 1824 Mala srpska gramatika, Leipzig, 1824 Žizni i podvigi Knjaza Miloša Obrenovića, Petrograd, 1825 Danica I, Beč, 1826 Danica II, Beč, 1827 O staroj istoriji, turskoj vladavini, hajudima, 1827 Žitije Djordja Arsenijevića, Emanuela, Budim, 1827 Danica III, Viyana, 1828 Prva godina srpskog vojevanja na daije, 1828 Miloš Obrenović, knjaz Srbije ili gradja za srpsku istoriju našega vremena, Budim, 1828 Danica IV, Viyana, 1829 Sırp konuşma dilini yazı diline uyarlamaya çalıştı ve Sırp Kiril Alfabesi'ni icat etti. Ayrı olarak alfabeye "Љ" ve "Њ" harflerini ekledi. İncil'i daha uygun bir dile çevirdi. Sırp devrimini anlatan kitaplar yazdı. Alexisonfire Alexisonfire (açılımı "Alexis On Fire") bir Post-hardcore grubudur. 2001 yılında Ontario, Kanada'da kurulmuştur. Grup, George Pettit (vokal), Dallas Green (Gitar, Vokal), Wade MacNeil (Gitar, Vokal), Chris Steele (Bas Gitar), ve Jordan Hastings (Davul)'dan oluşmaktadır. Grup müziklerini "the sound of two Catholic high-school girls in mid-knife-fight" da "A Dagger Through the Heart of St. Angeles" adlı parçayla duyurdu. Grup 2001 de "utterly captivating car-accident-in-progress" da eleştirmenleri hayran bıraktı ve grubun adını taşıyan ilk albümleri için altın sertifika kazandılar. Bunun yanı sıra, grup iki başarılı albüm daha piyasaya çıkardı: 2004'te Watch Out! ve 2006'da Crisis. Her iki albümde Kanada'da platin plak kazandı. Grup, son olarak 2009 yılında "Old Crows / Young Cardinals" isimli 4. stüdyo albümlerini piyasaya sürdü. 2011 yılının Ağustos ayında, George resmi site üzerinden hayranlara iki üyenin ayrılışını belirten bir mesaj yayınladı. Grup yollarını ayırmadan önce birkaç özel kayıt yayınlayıp, "Canadian farewell" turunu tamamlayacak. Daihatsu Sirion Daihatsu Sirion,1997 yılında düzenlenen Cenevre Otomobil Fuarı'nda ilk kez tanıtıldı. 2002 yılında ufak çaplı bir makyaja uğradı. Türkiye'ye sadece 1.3 litre 102 HP güce sahip motor seçeneğiyle satılan Sirion'da otomatik şanzıman opsiyonel olarak satın alınabiliyor. 2004 yılında Sirion tamamen yenilendi.Sirion'un malzeme kalitesi selefine göre belirgin miktarda yükselmiş.Hatta aynı sınıftaki pek çok otomobile göre yüksek bile sayılabilir. Kokptin orta bölümü şık tasarlanmış.Ancak iç mekanda direksiyonun sağ tarafında kalan ayna kumandaları gibi ergonomik açıdan kullanımı zor öğeler bulunuyor. Müzik sisteminin direksiyon üzerinden kontrol edilememesi eksiklik.Kullanılan çok sayıdaki kapaklı göz dağınıklığı engelliyor. Sirion'un tasarımı Avrupalı rakipleriyle rahatlıkla mücadele edebilecek güçte Badem formlu farlar ve radyatör ızgarasına kadar inen motorkaputu ön bölümde dikkat çekiyor.Yan bölümdeyse yüksek yapı dikkatlerdenkaçmıyor.Düz inen arka kısım bombeli tamponlarla daha şık bir halegetirilmiş. Yarı saydan stop grubu sportif görünümü destekliyor. Sirion yenilenirken boyu selefine göre azalmış. Selefinde 3675 mmolan uzunluk 3600 mm'ye inmiş. Fakat bu azalış 1665 mm'ye çıkan genişlik ve 1550 mm'ye ulaşan yükseklikle iç mekana yansıtılmamış.Terios ve Coure'nin aksine önde oturanların omuzları birbirine değmiyor.Otomobilin 225 litrelik bagaj hacmi sınıfına göre ufak kalıyor.Ancak kaydırılabilen katlanabilen arka koltuklar sayesinde bu hacmi 630 litreye kadar yükseltmek mümkün. Sirion'un motor kaputunun altında teknolojik fakat hacmiyle çok iddialı olmayan bir motor görev yapıyordu.Toyota Aygo'da da kullanılan üç silindirli 998 cc'lik motor,6000 d/d'de 69 HP güç, 3600 d/d'de 94 Nm tork üretiyor.Otomobil beklenenden daha atak bir karakter gösterebiliyor.0'dan 100 km/s hıza 13.8 saniyede ulaşabiliyor.Ancak iç mekandaki yolcu sayısı artıkça performans düşüyor.Yalıtım eksikliğinden ötürü motor sesi aynen iç mekana yansıyor.Sirion'unen büyük albenisi akaryakıt istasyonunda kendisini gösteriyor.5.7 litrelik tüketimi dizel otomobilleri aratmıyor. 40 litrelik deposuyla sunduğu 701 km'lik menzil etkileyici. Ortagedikler, Kars Ortagedikler, Kars ilinin Merkez ilçesine bağlı bir köydür. Köyün eski adı, 1902 yılı kayıtlarında "Kedig miçin" olup, Ermenice'de "orta derecik" anlamına gelmektedir. Köy, 1928'den beri aynı adı taşımaktadır. Köy nufüsu 93 harbinde(Osmanlı-Rus Savaşı) Anadolu’ya göç eden ve Oğuzların bir kolu olan Karapapak (Terekeme) Türkleri’nden oluşur. Köy halkı geçimini hayvancılığın yanı sıra çiftçilikle sağlar. Köy, 13 Mart 1990 tarih ve 20460 sayılı Resmî Gazete'de yayımlanan İçişleri Bakanlığı'nın 8.3.1990 tarih ve 90/36599 sayılı sınır tespit kararı ile Arpaçay ilçesinden ayrılarak Kars'ın Merkez ilçesine bağlanmıştır. Köy, Kars il merkezine 38 km uzaklıktadır. NGC 3132 NGC 3132 (ayrıca "Patlak Sekiz Bulutsusu" veya "Güneyin Halka Bulutsusu" olarak da bilinir) Yelken takımyıldızı yönünde bulunan parlak bir gezegenimsi bulutsu. Mevcut spektroskopik verilerle gaz kabuğu 24 km hızla genişlemektedir. Dünya'dan yaklaşık uzaklığı 610 pc. veya 2.000 ışık yılıdır. NGC 3132 fotoğrafları bulutsu yakınlarında biri 10 kadir, diğeri 16 kadir olan iki yakın yıldızı ortaya koymuştur. Gezegenimsi bulutsu çekirdeği merkezi veya beyaz cüce merkezî yıldızı, bu iki yıldızdan daha sönüktür. 100.000 K sıcaklığı ile bu merkezî yıldız, tabakalarını ortaya çıkarmış ve şiddetli morötesi radyasyon yayarak parlak floresan görüntüye neden olmuştur. Don Carlos Don Carlos İtalyan besteci Guiseppe Verdi tarafından, "Camille du Locle" ve "Joseph Mery"'nin hazırladıkları Fransızca libereto kullanılarak bestelenen 5-perdelik bir grand operadır. Liberetto Friedrich Schiller tarafından Almanca yazılan "Don Carlos, Infant von Spanien" dramatik oyunundan uyarlanmıştır. Operanın ilk prömiyeri 11 Mart, 1867'de Paris, Fransa'da Théâtre Impérial de l’Opéra sahnelenmiştir. Ondan sonraki yirmi yılda operaya ekler ve değişiklikler yapılarak birkaç versiyonu geliştirilmiş ve böylece opera evi idarecileri, yapımcıları ve orkestra şefleri için hangi versiyonu seçecekleri hakkında bir seçim imkânı ortaya çıkmıştır. Verdi'nin opera eserleri arasında başka hiçbirinin bu kadar çok çeşit versiyonu bulunmamaktadır. Bu opera eserinin özel baleyi ve ilk sahnelenmeden önceki kesintileri de içine alan tüm uzunluktaki versiyonu 4 saat süreli müzik gerektirmektedir ve bu şekliyle bu eser Verdi'nin en uzun opera eseri olmaktadır. Operanın ana konusu İspanya veliahtı olan Carlos, Asturias Prensi'nin (d. 1545- ö. 1568) hayatında Valois'lı Elisabeth'e nişanlanmışken "1551-1559 İtalya Savaşı"'nı sona erdiren ve Habsburg Hanedanı ile Valois Hanedanı'nı birleştirmek hedefi olan barış anlaşması sonucunda nişanlısının babası İspanya Kralı ve Kutsal Roma Germen İmparatoru II. Felipe ile evlendirilmesi gereği ile ortaya çıkan siyasal, ve psikolojik tezatları incelemektedir. 1866'da Verdi operayı besteleyip bitirdikten sonra, ama daha bale için müziği bestelemeden önce, eserinde bazı kesintiler yapmak gereğini duydu, çünkü bu eser çok uzun olmaktaydı. Bu ilk kesintiler şöyle özetlenebilir: Bale müziği bestelendikten sonra 1867'deki provalar sırasında anlaşıldı ki o andaki uzunlukta opera temsil edilirse operanın bitişi ancak gece yarısından sonraya gelecektir; böylece Paris opera seyircisi Paris varoşlarına giden tren seferlerini kaçıracaklardı. Bunun için tekrar yeni kesintiler yapılması gerekti. Verdi'nin kabul ettiği bu kesintiler şunlardı: Operanın prömiyeri ile birlikte basılan libretto versiyonu Verdi'nin kurguladığı bütün orijinal müziksel pasajları ve baleyi de kapsamakta, fakat yukarıda adı verilen kesintileri ihtiva etmektedir. Prömiyer sahnelendikten sonra Paris'ten ayrılmadan Verdi Paris opera otoritelerine eğer gerekli görürlerse IV. Perde'nin 2. Sahnesini Posa'nın ölümüne kadar elimine etmelerine (yani isyan sahnesinin elimine edilmesine) izin vermiştir. Bunu yanında, Paris Opera otoriteleri verilen diğer temsillerde, Paris'ten ayrılmış olan Verdi'ye hiç haber bile vermeden, eserden bazı diğer kesintiler de yapmışlardır. "Don Carlos" librettosunun İtalyanca'ya çevirisinin ilk hazırlıkları "Achille de Lauzières" tarafından 1866 sonbaharında başlanmıştı. Verdi, o zaman hâlâ "Don Carlos" adı ile anılan operanın, aynı Paris Operası'nda sahnelendiği gibi 5 perdeden oluşmasını ve bir bale kısmını da kapsamasında ısrar etmekteydi. Bu 5-perdelik İtalyanca çeviri hiç kesintisiz olarak 4 Haziran 1867'de Londra'da (şimdi Royal Opera House olarak anılan) Covent Garden Krallık İtalyan Opera Evi'nde ("Michael Costa"'nin orkestra şefliği altında) sunuldu. Yine hiç kesintisiz 5-perdelik ilk İtalyanca çevirinin aynı yıl 27 Ekimde İtalya'da Bologna "Teatro Communale"de prömiyeri yapıldı. Bu eserin 1871'de başarısız olan Napoli'deki yapımından sonra, Verdi 1872-73 yılı içinde eserin sahnelenmesi için bu şehri ziyaret etmeye ikna edildi. Bu ziyaretinde eserde iki daha değişiklik yaptı: "Don Carlos"' un ölçeğini ve kapsamını değiştirme fikri 1875'te Verdi tarafından ortaya atıldı. Bu kısmen daha önceki yapımlarda elde edilen tecrübeler hakkında gelen haberlere bağlıydı' Örneğin Costa yapımında I. Perde ve bale kısmı temsil edilmemiş ve eserin diğer kısımlarında da kesintiler yapılmıştı. Nisan 1882'de Verdi Paris'e gelmiş iken değişiklikler yapmaya hazır bulunuyordu. Zaten daha önce Verdi'nin bestelemiş olduğu Macbeth, Kaderin gücü (Forza del destino) ve Aida eserlerini Fransızca'ya tercüme eden "Charles Louis-Etienne Nutter" ve "du Locle"un çalışmalarını bilmekteydi. Verdi Paris'te iken üçü bir araya gelerek ve 9 ay birlikte uğraş vererek Don Carlos eserinin Fransızca metninde ve eserin müziksel bestesinde çok büyük değişikler yaparak sanki yeni 4 perdelik bir Don Carlos operası ortaya çıkardılar (1882 Versiyonu). Özellikle I. Perde ve bale parçası tamamıyla dışarıda bırakıldı. Bu çalışma Mart 1883'te bitirildi. Bu yeni Fransızca revizyonun metni, de Lauzieres'in 1866 çevirisi esas alınarak, "Angelo Zamardini" tarafından İtalyanca'ya çevrildi. Bu yeni İtalyanca versiyon için eserin ismi Don Calo olarak kabul edildi. Bu revizyonlu İtalyanca eserin prömiyer sahnelenmesi 10 Ocak 1884'te Milano'da La Scala tiyatrosunda yapıldı. Verdi eserinin ilk versiyonundaki I. Perde'yi elimine etmeye razı olmuşken, sonradan fikrini değiştirmiş olduğu sanılmaktadır. Çünkü 29 Aralık 1886'da Modena'da sahneye konulan "Don Carlo" yeni revize edilmiş 4-perdelik versiyonun metnini kullanmakla beraber, daha önceki elimine edilmiş olan eski I. Perde'deki şarkılar kısım da başa eklenmiştir ve buna Verdi izin vermiştir. Bu son versiyon genellikle Verdi eserlerinin editörü olan "Guilo Ricordi" tarafından "balesiz 5 perdelik yeni edisyon" adı altında basılıp yayınlanmıştır. 20. yüzyılın ilk yarısında "Don Carlos/Don Carlo" operası çok nadir olarak sahnelenmiştir. Fakat İkinci Dünya Savaşı'ndan sonra, özellikle 1883 'Milano' versiyonu şeklinde, muntazaman olarak dünya opera evlerinde sahnelenmiştir. Bu versiyon birçok kere de ses kaydına alınıp, birkaç değişik yapımın diskleri hâlâ satılmaktadır. Sonra da orijinal 5-perdelik Fransızca versiyonunun sahnelenmesi ve ses kayıtlarının satışları başlamıştır. 1970'te Placido Domingo'nun baş roldeki Teatro de Scala bu trende yol açıcı olmuştur. Bunu takip eden önemli yapımlar arasında 1996'da Paris'te Théâtre du Châteletdeki yapımı ve bunun audio ve DVD kayıtları, 2003'te San Francisco'da yapımı, 2006'da Viyana'da Staatsoper yapımı ve aynı yıl Barselona'da Liceu yapımı sayılabilir. "Fransa'da Fontainebleau ormanında kış" Bir prelüd ve odun kesen işçilerin ve karılarının korosu duyulur. Hayatın zorluğundan ve bunun İspanya ile savaş dolayısıyla daha da kötüleştiğinden şikayet etmektedirler. Fransa Kralının kızı Elizabeth maiyetindekiler ile birlikte gelir. Buradaki bulunan ahaliye, hemen yakınlarda yapacağı evlilikten bahseder ve hemen orada ayrılır. Carlos saklandığı yerden çıkarak Elisabeth'i gördüğünü ve ona aşık olduğunu açıklar.(Arya: "Je l'ai vue" / "Io la vidi" - "Onu gordum.") Elisabeth tekrar geldiğinde önce Lerma Kontu'nun başkanı olduğu bir heyette delegeymiş gibi hareket eder; fakat sonra kim olduğunu açıklar ve ona karşı olan aşk hislerini bildirir; Elisabeth'de bu aşka karşılık verdiğini söyler.(İkili:"De quels transports poignants et doux" / "Di quale amor, di quanto ardor" - "Ne aşk, ne çok heves.").Bir top sesi duyulur; İspanya ve Fransa arasında barış anlaşmasının yürürlüğe girdiğini açıklamaktadır. Thibaut gelip Elisabeth'e anlaşmaya göre evleneceği kişinin veliaht Carlos değil İspanya Kralı II. Filip'in kendisi olduğunu bildirir. Lerma ve etrafındakiler bunun doğru olduğunu teyit ederler. Elisabeth'in barış anlaşmasını bozmamak için bu barış şartına razı olması gerekir. İspanya'ya gitmek üzere ayrılır. Carlos harap olmuştur. "1. Sahne: İspanya'da Sain-Just Manastırı (İspanyolca: (San Jerónimo de Yuste)" Keşişler ölmüş olan İmparator Sarlkent'in ruhunun rahat etmesi için dua etmektedirler. Onun torunu olan Carlos girer, sevmiş olduğu kadının babası ile evlenmesi gerektiği için büyük bir üzüntü içindedir. Eski ölmüş imparatora çok benzeyen bir keşiş gelip ona Tanrı'ya inanırsa sonunda büyük bir huzura kavuşacağını söyleyerek onu teselli etmeyi başarır. Arkadaşı olan Posa Markizi Rodrique harp alanı olan Flandra ülkesinden yeni gelmiştir. (Arya: "J'étais en Flandres" - "Ben Flandra'daydım.") Posa Flandra'da savaştan çok zarar görmüş olan halka veliahttan yardım istemeye gelmiştir. Posa Carlos'a İspanya'dan ayrılıp Flandra'ya gitmesini tavsiye edebileceğini söyler. İki adam birbirleriyle sonsuza kadar arkadaş olacaklarına and içerler. İkili: "Dieu, tu semas dans nos âmes" / "Dio, che nell'alma infondere" - "Tanri, ). Kral Filip de yeni karısı ile birlikte babası İmparator Şarlkent'in mezarını ziyarete gelmiştir. Don Carlos'un içi kan ağlamaktadır. "2. Sahne: Saint-Just Manastırı yakınlarında bir bahçe" Prenses Eboli, bir Emevi Arap Kralı ve sonradan ihmal ettiği karısı olduğu anlaşılan peçe giymiş bir güzel hakkında Peçe Şarkısı'nı ("Au palais des fées" / "Nel giardin del bello") söyler. Elisabeth girer. Posa Fransa'dan getirdiği bir mektubu (ve gizlice Don Carlos'tan bir pusulayi) Elizabeth'e verir. Paso'nun Elisabeth'e Veliahti görmesini sıkıca tembih etmesi üzerine onu tek başına görmeye razı olur. (Arya: "L'Infant Carlos, notre espérance" / "Carlo ch'è sol il nostro amore" - Sena aşkından Veliaht Carlos). Aynı zaman, Prenses Eboli Carlos'un kendisini sevebileceğini beklemektedir. Carlos ve Elizsabeth yalnız buluştukları zaman Carlos Elisabeth'e babasının kendisini Flandra'ya göndermesini istemesini söyler. Elizabeth de bunu kabul eder. Carlos ona olan aşkından tekrar bahis acar ama Elisabeth artık üvey anne ve çocuğu durumunda oldukları için bu aşkı reddeder. Veliaht ayrıldıktan sonra Kral Filip gelip Kraliçeyi yalnız bulur ve onu yalnız bırakan nedimesi olan Aremberg Kontesi'nin Fransa'ya dönmesine emir verir. Elisabeth Kontes'e Fransa'ya selamlarını götürmesini ister ve hiç olmazsa sevdiği ülkesine geri gideceği için bu emirden kırılmaması gerektiğini söyler. Aria: ("Oh ma chère compagne" / "Non pianger, mia compagna" - "Benim sevgili ülkem"). Kral Posa ile görüşür; onun Flandralılara acıması için yalvarmalarını dinlemez fakat ona olan şahsi inancını bildirir ama Engizisyon Mahkemesi Basi'nından korkması gerektiği de öğüt verir. "1. Sahne: Madrid'de Kraliçe'nin bahçesinde akşam üstü" Elizabeth yorgundur ve ertesi gün yapılacak Kralın taç giyme töreninde kendini iyi hissetmek için istirahat etmek istemektedir. Fakat o akşam için bir maskeli balo hazırlanmıştır. İstirahat edebilmek için kendi maskesini Eboli Prensesi ile maskesini değiştirir ve bu surette kendisi balodan ayrılabilecek ve kimse onun yokluğundan haberdar olmayacaktır. Don Carlos girer. Bahçede bir randevuya gelme hakkında imzasız bir pusula almıştır. Bunun Elisabeth'den geldiğini sanmaktadır; halbuki pusulayı gönderen Eboli Prensesidir. Randevuya kraliçenin maskesiyle gelen Eboli Don Carlos'un kendisini kraliçe sandığını anlar. Don Carlos onun Kraliçe'ye aşkından haberdar olmasından korkmaya başlar. Posa da geldiği zaman Eboli Carlos ve Elisabeth'in gizli aşklarını krala ifşa etmek tehdidinde bulunur. Posa bunu üzerine Eboli'yi öldürmek ister fakat arkadaşını bundan vazgeçirir. Eboli intikamcı hislerle oradan ayrılır. Posa Carlos'a eğer çok hassas siyasî evrakları varsa onları kendisi saklayabileceğini söyler ve Carlos bunu kabul edince birbirlerine olan sonsuz arkadaşlık duygularını tekrarlarlar. "2. Sahne: Valladolid Katedrali onÃ¼nde" Halk Kral ve Kraliçe'nin o günüu taç giyme töreni için eğlencelere başlamışlardır. Sokaklarda yapılan resmî yürüyüş için başı keşişler refakat ettiği Engizisyon'un ölüm mahkûmları çekmektedir. Sonra Kral ve maiyeti gelir. Kral halka bir nutuk verir. Bu sırada Don Carlos bir grup Flandralı temsilci ile kralın önüne gelir ve Flandralılar kraldan ülkelerine istiklal vermesini isterler. Halk ve saray mensupları bunu uygun bulurlar. Fakat Engizisyoncu keşişlerden destek alan Kral Flandra temsilcilerinin tutuklanmasını emreder. Carlos krala karşı kılıcını çeker. Kralın onun silahsızlandırma emirlerini, Posa ortaya çıkıncaya kadar, kimse dinlemez. Posa Carlos'u kılıcını teslim etmeye ikna eder. Bu nedenle kral Posa'ya düklük payesi verir. Engizisyon keşişleri mahkûmlarını idamı için onları meydanda hazırlanmış odun yığınları üzerine koyup yakıp öldürme (oto-de-fe) törene başlarlar. Alevler onları sarmaya başlayınca burada idam edilenlerin ruhlarının huzura kavuşacağı hakkında bir uhrevi ses gökten duyulur. "1. Sahne: Kral Filip'in Madrid'deki çalışma odası Tek başına dalgın olan kral Elisabeth'in kendini hiçbir zaman sevmediğinden; yüksek mevki dolayısıyla sonsuzluğa kadar daima uyanık olması gerektiğinden ve doğru dürüst uykuyu ancak Escorial manastırındaki mezarına götürüldüğü zaman bulabileceğinden yakınmaktadır. (Arya: "Elle ne m'aime pas" / "Ella giammai m'amò" - "O beni sevmiyor.") Doksan yaşında olan ve gözleri görmez olan Engizisyon Mahkemesi başkanının odaya olduğu yüksek sesle ilan edilir. Kral ona eğer veliahtı olan oglunu idam ettirirse kilisenin bir itirazı olup olmayacağını sorar. Engizisyon başkanı buna Hristiyanların Tanrı oğlu olduğunu kabul ettikleri İsa'nın aynı Tanrı'nın emri ile çarmıha gerilip öldürüldüğü yanıtını verir. Kralın başka bir konu üzerinden konuşmayacağını anlayan Engizisyon başkanı Posa'ya karşı şikayeti olduğunu; onun çok buyuk bir sucu olduğunu yani bir dinsel reformcu olduğunu; bu suçun Carlos'un sucundan da buyuk olduğunu söyler ve gereken cezayı görmesini ister. Kral buna protesto edince eğer Kral bit uygun karar vermezse Engizisyon'un Kralı bile muhakeme edebileceğini ima eder. Engizisyon Mahkeme başkanı ayrılır. Filip kralın bile kilise liderlerini isteklerine karşı hiçbir gücü olmadığından şikayet eder. Elisabeth gelir. Mücevherat sandukasının çalınmış olduğundan korkulu olduğunu bildirir. Fakat bu sanduka kralın eline geçmiştir. Kral içinde Don Carlos'un bir portresi olduğundan şüpheye düşmüştür ve bunun nedenini sorar. Elisabeth bunun hiçbir kotu manası olmadığını söyler. Fakat kral onu oğluyla ihanet etmekle suçlayınca Elizabeth baygınlık geçirir. Ona bakmak için Eboli ve Posa girerler ve bir dörtlü şarkıya başlanır. ("Maudit soit le soupçon infâme" / "Ah, si maledetto, sospetto fatale"). Kral karısını haksiz olarak ahlaksızlıkla itham ettiğini anlar. Posa bir şeyler yapmak için karar alır ve Eboli Elizabeth'i yanlış olarak ihbar ettiği için pişmanlık duyar. Elisabeth ayılır ama çok mutsuz ve umutsuz olduğunu ifade eder. İki kadın kralın huzurundan birlikte ayrılırlar. Eboli, Carlos'u kendisi sevdiği için, mücevherat sandukasını kendisinin çalıp Krala verdiğini itiraf eder. Eboli'nin itirafı bununla da bitmez. Carlos'u sevdiğini fakat ondan hiçbir uygun yan bulamadığını bildirir. Bundan başka, Kral evlenmeden önce onun metresi olduğunu da açıklar. Elisabeth ona ya sürgüne gitmesini ya da bir manastıra girmesini tavsiye ettiğini bildirir ve oradan ayrılır. Yalnız kalan Eboli güzelliğini kendine vermiş olduğu ölümcül kendini beğenmişlikten şikayet etmeye koyulur. Sürgüne gitmek yerine bir manastıra çekilmeyi tercih eder. Oradan Carlos'u Engizisyon cezalarından kurtarmaya gayret etmeye karar verir. (Arya: "O don fatal" / "O don fatale"). "2. Sahne: Bir Hapishane" Don Carlos hapishanede tutukludur. Posa gelir ve Carlos'un kurtulduğunu ama Carlos'un kendine verdiği hassas siyasi evrakın dosyaları içinde bulunduğu için kendi hayatini kaybedeceğini açıklar. (Arya, 1.kısım: "C'est mon jour suprème" / "Per me giunto è il di supreme"). Posa ve Carlos'tan habersiz olarak iki kisi girer; birisi Engizisyon Mahkemesi hakimi cübbeleri iledir; diğeri ise bir asker olup bir flinta tüfek taşımaktadır. Tüfekli asker Posa'ya ateş açıp onu ölümcül yaralar ve iki kisi ortadan kaybolurlar. Son nefesinde Posa Carlos'a Elisabeth'in ertesi gün kendisiyle buluşmak için Saint-Just'e geleceğini ve eğer arkadaşı Flandra'yı kurtarmayı başarıp daha mutlu bir İspanya ülkesi üzerinde hükümdar olursa mesut olarak öleceğini bildirir. (Arya, 2.kısım: "Ah, je meurs, l'âme joyeuse" / "Io morrò, ma lieto in core" - "Oluyorum ama mesut olabileceğim.") Posa öldükten sonra Filip gelir; oğlunu serbest bırakmayı teklif eder. Ama Carlos onun teklifini kabaca reddeder. Kilise çanları çalmaya başlar. Eboli, Elisabeth ve Engizisyon başkanı gelirler. Toplanan halk kralı tehdit edip Carlos'u serbest bırakmasını istemektedir. Bu karışıklık içinde Eboli Carlos'la kaçmayı başarır.