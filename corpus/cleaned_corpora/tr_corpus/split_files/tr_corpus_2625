hem de her yöne giden sinir sistemi fonksiyonlarını düzenleyen bir ara istasyondur. Hipotalamus hormon sistemi ile ilgili faaliyetini pitüit bezi aracılığıyla yürütür. Hipotalamus, otonom sinir sistemi ve hormon sisteminin özelleşmemiş stres tepkisini vermesi konusunda esas rolü oynar. Eğer stres durumu çok uzun süre devam etmezse strese karşı verilen tepki otonom sinir sistemi düzeyinde kalır. Stres durumu uzun süre devam ettiği takdirde, hormon sistemi devreye girer. Hipotalamus düzenlendiği ayrıca beden sıcaklığının merkezdir. Bundan başka hipotalamusta susuzluk algısı, su içme ihtiyacı ve su kaybıyla ilgili kontrol yapılır. Hipotalamusun görevleri arasında beden ağırlığının kontrolü de vardır. Burada karşılıklı etkileşen açlık ve tokluk merkezleri bulunur. Büyük bir ihtimalle bu fonksiyon glikoza duyarlı alıcılar aracılığı ile gerçekleşmektedir. Hipotalamusun duygusal tepkiler konusunda da rol oynadığı kesindir. Bu yapı öfkenin, korku gibi savunma davranışının ve keyif halinin meydana gelmesinde rol oynar. Hipotalamusun emosyonel tepkileri bütünlediği ve yorumladığı kabul edilir. Ancak beyindeki çeşitli yapılar duyguların ifade edilmesinin çeşitli aşamalarında farklı roller almaktadır. Örneğin ağsı yapı öfke ve korkunun düzenlenmesinde, limbik sistem keyif verici duyguların ifade edilmesinde ve özelleşmemiş stres tepkisinin otonom sistemle ilgili niteliklerinin katılmasını sağlamakta ve duyguların yol açtığı bedensel tepkilerin ortaya konmasında görev alır. Birçok bedensel tepki de hipotalamus tarafından düzenlenir. Örneğin refleks faaliyetinin düzenlenmesinden ve bedenin yönlenmesi ile ilgili hareketlerden bu yapı sorumludur. Hipotalamik-hipofiz sistemi Hemen hipotalamusun altında bulunan hipofiz bezinin bütün fonksiyonları hipotalamus tarafından kontrol edilir. Stres tepkisi sırasında son derece önemli olan antidiüretik hormon (ADH) ve oksitosin hipotalamusta üretilir ve hipofiz bezinden salgılanır. Daha fazla miktarlardaki glikokortikosteroid salgılanması, alarm tepkisi adıyla anılan özelleşmemiş (non-specific) stres tepkisi dönemini başlatan esas faktördür. Stresörler doğrudan hipotalamus etkili olurlar. Hormon salgılatıcı maddelerin yardımıyla hipofiz adrenokortikotropik (ACTH) hormon üzerinde bazı ara bezinden salgılanır. Bu hormon böbreküstü bezi kabuğundan (adrenal cortex) –yarattığı sonuçları ilerdeki sayfalarda göreceğimiz– glikokortikoidlerin salgılanmasını sağlar. Otonom sinir sistemi İnsan canlısının sinir sistemi, üstlendiği görev açısından iki temel bölüme ayrılır. Bu bölümlerden birincisi, somatik sinir sistemi, ikincisi de otonom sinir sistemidir. Somatik sinir sistemi insanın iradeli kontrolü altındaki kaslarına uzanan lifleri içerir. İradeli olarak kontrol edilebilecek hareketler bu sistem tarafından yürütülür. Buna karşılık otonom sinir sistemi, normal şartlar altında kişinin bilinçli kontrolü altında olmayan bir dizi organın birçok faaliyetini düzenleyen sinirlere sahiptir. Faaliyetlerini kendileri düzenleyen bu organlar üç ayrı hücre grubunun bir veya birkaç tanesinden meydana gelir. Düz kas hücresi, kalp kası hücresi ve hormon bezi dokusu. Genel yapı ve faaliyet Otonom sinir sistemi esas olarak hareketle ilgili sinir lifi ve sinir hücrelerinden meydana gelir. Bu lif ve hücreler beyin sapı veya belkemiği çevresinden çıkan sinirsel uyarıları otomatik olarak (kendi kendine) çalışan organlara taşırlar. Otonom sinir sistemi de kendi içinde iki temel bölüme ayrılır Sempatik sistem ve parasempatik sistem. Otomatik olarak çalışan birçok organ sempatik ve parasempatik sistemler tarafından kontrol edilir. Bir organ görevini yerine getirirken, bu iki sistem tarafından birbirine zıt biçimde kontrol edilir. Ancak çok kere bu sistemlerden birisi bir organ üzerinde daha baskın bir etki yapar. Otonom sinir sistemi homeostasis'in (bedenin iç dengesinin) sürdürülmesinde hayati bir rol oynadığı için, birçok otonom sinir lifi –sürekli olarak belirli bir ölçüde– sinirsel uyaran taşır. Böylece sempatik ve parasempatik sistemlerden sinir lifi alan organlar bu iki sistemden –devamlı olarak– gelen sinirsel uyaranlar altında bulunurlar. Kimyasal taşıyıcılar Otonom sinir sisteminde sadece sempatik sinir uçlarından noradrenalin salgılanır. Birçok sempatik sinir lifinin ter bezleri ile, cinsel organlarla, kan damarlarını çevreleyen ve onların daralmalarına sebep olan küçücük kasçıklarla bağlantıları vardır ve bu liflerin ucundan asetilkolin salgılanır. Asetilkolin stres tepkisi sırasında önemli bir rol oynayan bir başka kimyasal taşıyıcıdır. Ayrıca bütün parasempatik ve sempatik sinir uçlarından asetilkolin salgılanır. Sempatik sistem Otonom sinir sisteminin sempatik bölümü, parasempatik bölümünden daha büyüktür ve daha yaygın bir dağılım gösterir. Şimdi gelelim stres tepkisi sırasında birinci derecede önemli rolü üstlenen sempatik sistemin bunu gerçekleştirme biçimine Stres insanın, ister gerçek bir tehlike ile karşı karşıya kalmasının sonucu ortaya çıksın, ister herhangi bir durum - veya uyaran kişi tarafından stres olarak algılansın, sempatik sistemin faaliyeti önemli ölçüde artar. Sempatik sistemin gerçekten tehlikeli olan veya kişi tarafından tehlike olarak yorumlanan durumlardaki faaliyeti fizyolog Walter Cannon tarafından savaş veya kaç (fight or flight) tepkisi olarak bu yüzyılın başında ayrıntılı ve açık seçik biçimde anlatılmıştır. Modern tıbbın klasikleşmiş öğelerinden biri olan savaş veya kaç tepkisi organizmanın son derece yüksek bir enerji boşalımını ve fizik mücadelesini içeren ve bir dizi bedensel değişikliğe sebep olan tepki zinciridir. Sempatik sistemin savaş veya kaç tepkisi için harekete geçmesi, ya yüksek sıcaklık veya susuzluk gibi doğrudan fizik faktörler sebebiyle veya duygusal bir sebeple olur. Bu sebepler savaş veya kaç tepkisinin kendiliğinden otonom organlara yayılmasına yol açar. Kendi kendine çalışan organların sempatik sinir sisteminden gelen uyaranlara verdikleri tepkileri daha iyi anlayabilmek için savaş veya kaç kavramını ana hatları ile gözden geçirmekte yarar vardır. Savaş veya kaç Sempatik faaliyet önce iradeli hareketlerin yapılmasını sağlayan iskelet kaslarına giden damarların genişlemesine sebep olur. Damarlardaki bu genişleme –savaşmak veya kaçmak sırasında gerekli olan– daha büyük kas faaliyetini sağlamak üzere buralara daha çok kan ve glikoz (şeker) gitmesine yol açar. Kalp ne kadar hızlı ve kuvvetli çarparsa dolaşım aynı ölçüde hızlanır. Bu durum aynı zamanda kalbi çevreleyen ve besleyen (koroner) damarların da genişlemesine sebep olur. Böylece kalbin uyarılması ve dolayısı ile faaliyeti de artmış olur. Bu arada bir başka grup damar da iyice daralır. Daralan ve beslemekle yükümlü oldukları bölgeleri daha az kanla besleyen damarlar arasında cilt, beyin, sindirim ve karın boşluğu damarları sayılabilir. Damarların daralması kan basıncının yükselmesini ve çizgili kaslara giden kanın miktarının ve hızının artmasını kolaylaştırır. Karaciğerden başlatılan olaylarla kana daha fazla glikozun karışması sağlanır ve buna paralel olarak da pankreastan insülinin salgılanması önlenir. Bu arada kaslardaki glikoz miktarı da artar. Ayrıca dolaşıma giren daha çok sayıda alyuvar oksijenin taşınmasını kolaylaştırır. Kanda pıhtılaşma faktörü artar ve böylece muhtemel bir yaralanma sırasında fazla kan kaybı önlenmiş olur. Akciğer bronşlarının genişlemesi solunumu hızlandırır ve böylece kana daha fazla oksijen girmesi sağlanmış olur. Bu sırada hem bedenin temel (bazal) metabolizması, hem de zihinsel faaliyet ve uyanıklık (dikkat) artmış durumdadır. Ter bezlerinin faaliyete geçmesi sonucu meydana gelen terleme beden yüzeyinden buharlaşmaya sebep olarak aşırı ısınmayı önler. Gözbebeğini tutan kasların uyarılması sonucu, gözbebekleri genişler ve böylece daha net ve daha keskin bir görsel imaj sağlanmış olur. Sempatik uyarılma sırasında, insanlara filojenetik evrimin daha önceki basamaklarından hatıra kaldığı düşünülen bir değişiklik de, kıllara uzanan ince kas liflerinin uyarılmasıyla saçların ve tüylerin diken diken olmasıdır. Böylece canlı, saldırı gibi bir stres sırasında düşmanına tüylerini vermekte ve etini korumakta, soğuk gibi bir stres sırasında da ısı kaybını önlemektedir. İşte bütün bu yukarıda anlatılanların gerçekleşmesi için böbreküstü bezinden salgılanan adrenalin ve noradrenalin çok önemli bir rol oynar. Sempatik sistem aynı zamanda –kısa süre içinde– devamı canlılığın sürdürülmesi için gerekli olmayan bitkisel faaliyeti yavaşlatır veya durdurur. Faaliyeti yavaşlatılan ve durdurulan bitkisel faaliyetler arasında mide ve bağırsak faaliyetleri, tükürük bezi faaliyeti sayılabilir. Parasempatik sistem Parasempatik sistemin sinirleri beyin sapından karın boşluğu ve üreme organlarına kadar çok geniş bir dağılım gösterir. Daha önce de sözü edilmiş olan zıt denge prensibine göre, parasempatik sistemin beden üzerindeki etkisi sempatik sistemin tersi yönündedir. Parasempatik sistem beden enerjisini harcamak yerine korumaya yöneliktir ve öncelik derecesi daha geride olan bitkisel fonksiyonları harekete geçirir. Parasempatik sistem kalp vurum sayısını ve kalbin bir kerede pompaladığı kan miktarını azaltır. Aynı zamanda koroner damarların bir miktar daralması sağlanır. Beyindeki ve karın içi organlardaki damarlar genişler. Ancak parasempatik sistemden iskelet kaslarına ve genel olarak cilde giden sinir lifi yoktur. Aynı şekilde karaciğer, böbreküstü bezi, ter bezi ve kıl dibine uzanan parasempatik lif mevcut değildir. Parasempatik sistem faaliyeti bronşları hafifçe daraltır, bağırsak hareketlerini, tükürük bezi ve sindirim sistemi faaliyetini uyarır. Pankreas salgısı ve insülin miktarı artar. Bir tehlike sırasında sempatik sistem faaliyetinin sebep olduğunun aksine gözbebeği yakını daha iyi görmeye göre düzenlenir. Yukarıda anlatılanlarda çelişir gibi gözüken tek olgu, duygusal bir stres sırasında mide dışındaki sindirim faaliyetinin durmasına karşılık mide hareketliliğinin artmasıdır. Mide hareketlerindeki artışın sebebi kesin olarak bilinmemekle beraber, uzun süren stres durumu –veya gergin kişilik yapısı– fazla miktarda mide asidi salgılanmasına yol açarak peptik ülsere sebep olmaktadır. (ED.) Psychological Aspects of Stress. Charles C. Thomas Pub. Springfield, 1970. Your Perfect Right. Impact Publishers. California, 4th print, 1982. Arieti, S. - Bemporad, J. Severe and Mild Depression. Tavistock Pub. England, 1978. Bertherat, T. - Bernstein, C. The Body Has its Reasons. Avon Books. New York, 1979. Stress and the Art of Biofeedback. Bantam Books, New York, 1981. Chaitow, L. Relaxation and Meditation Techniques. Thorsons Pub. Ltd. Wellinborough, 1983. Stress Management. Aeorobics. Bantam Books, New York, 1980. Cronin, D. Anxiety, Depression, Phobias. Cüceloğlu, D. İnsan İnsana. Altın Kitaplar, İstanbul, 1979. Psychology and Work. 1975. (Ed.) Life Stress. Vol 3. Van Nostrand Reinhold Comp. New York, 1982. Freud, A. Normality and Pathology in Childhood. Penguin Books, England, 1973. Friedman, M. - Rosenman. R.H. Type A Behavior and Your Heart. Behavior Patterns, Stress and Coronary Disease. Lawrence Erbaum As. Pub. New Jersey, 1977. Depression. Churchill Livingstone, Edinburgh, 1984. I'm ok-You're ok. Pan Books, London, 1982. Hauri, P. The Sleep Disorders. Upjohn Comp. Michigan, 1977. Herbert, M. Emotional Problems of Development in Children. Academic Press, London, 1974. Hunt. S. Managing People at Work. Pan Books, London, 1979. Johnston. M.K. Mental Health and Mental Illness. J.B. Lippincott Company, Philadelphia, 1971. Kielholz, P. - Siegenthaler, W. - Taggart. P. - Zanchetti, A. (Ed.) Psyshosomatic Cardiovascular Disorders-when and how to treat. Hans Huber Pub. Bern, 1981. Lakein, A. How to Get Control of Your Time and Your Life. Signet Books. Lawson, A. Freedom from Stress. Thorsons Pub. Ltd., 2 th print, 1980. Psychological Stress and the Coping Process. New York, 1966. Levi, L. - Anderson, L. Psychosocial Stress. Book Division of Spectrum Publication Inc. New York. 1975. Levi, L. Society Stress and Disease. Vol 2. Oxford University Press, London, 1975. Levi, L. Stress and Distress in Response to Psychosocial Stimuli, Acta-Medica Scandinavica Supplementum, 1972. Levinson, H. Executive Stress. Mentor Books, New York, 1975. Modow, L. Anger. 1972. Mason, J. Guide to Stress Reduction. Peace Press, 1980. Mc. - İlgen, D. Industrial Psychology, 7th Ed. George Allen and Unwin Pub. London, 1983. Mc Donald, Doyle The Stresses of Work. Mc Quade, W. - Arkman, A. Stress. Mechanic, D. Students under Stress, The Frel Press of Glencoe, London, 1962. (Ed.) Stres Reduction and Prevention. Plenum Press, New York, 1983. Merle, S. When Lovers are Friends. Bantam Books, New York, 1982. Murell, H. Motivation at Work. Methuen-CO. Ltd., London, 1976. Oakeshott, E. The Child Under Stress. Priory Press, London, 1973. Biofeedback Potential and Limits. University of Nebraska Press, Lincoln, 1977. Russel, P. The Brain Book. Boutledge and Regan Paul, London, 1979. Healing From Within. Selye, H. Stress without Distress. Teach Yourself Books, London, 1977. Selye, H. The Stress of Life. Mc Hill Comp. Third Edition, Canada, 1970. Getting Well Again. Songar, A. Temel Psikiyatri. Minnetoğlu Yay., İstanbul, 1981. Anxiety and Behavior. New York, 1966. Stress and Anxiety. Vol 4. Stress and Anxiety. Vol 4. Work is Dangerous to Your Health. Vintage Books, New York, 1973. Tyrer, P. How to Cope with Stress. Sheldon Press. 2th print, London, 1982. Stress in Children. Hodder and Stoughton, London, 1976. Warner Books, New York, 1983. Wolff, S. Children Under Stress. Pelican Books, Middlesex, England, 1978. Yavuzer, H. Ana-Baba ve Çocuk. Remzi Kitabevi, İstanbul, 1987. Yiğiter, H. Çağımızın Hastalığı Kalp. Altın Kitaplar, İstanbul. 1983. Zembilci, N. Sinir Sistemi Hastalıkları, Cerrahpaşa Tıp Fakültesi Yay., İstanbul, 1986. Eğer Molière'in Tratuffe'una benzemek istemiyorsanız, stres i tüm boyutlarıyla anlatan bu kitabı başından sonuna kadar dikkatle okuyun. Erman Şener/Erkekçe Gerçekten başarılı ve sağlıklı olmak istiyorsak bu kitaba kulak vermeli ve mutlu olabilmenin yollarını aramalıyız. Doğan Şener/Güneş Bu kitap günümüzün hastalığı stres konusunda kitaplığımızda boş olan bir yeri dolduracak bir eser. Semih Güngör/Türkiye Baltaşlar'ın yapıtı son yıllarda ülkemizde de giderek ilgi uyandıran (ve etkilerini gösteren) bir konuyu değişik boyutlarıyla ele alıyor. Bilim Teknik/Cumhuriyet Stres ve Başaçıkma Yolları isimli kitap çıktığı günden bu yana kapış kapış gidiyor… Necmi Tanyolaç/Güneş …Bunlardan kurtulmak isteyenlere öğütlüyoruz, lütfen Stres ve Başaçıkma Yolları kitabından edinin ve okuyun. Aykan Uzoğuz/Bursa Hâkimiyet Okuyucu bu kitapta kendi stres tepkisini tanımak, ölçmek ve onunla başaçıkabilmek için yapabileceklerini de somut olarak görme imkânına sahip. Böylece sadece sağlığını korumak için değil, aynı zamanda başarılı olabilmek için de kolayca uygulayabileceği bilgiler buluyor. Kadın Çalışmalarının sonucunu bir kitapta toplayan Baltaş'lar stresli şartlarınızı değiştiremeyebilirsiniz ancak stresle mücadele biçiminizi değiştirebilirsiniz diyerek stresten korunmanın yollarını gösteriyorlar. Hürriyet Baltaşlar'ın kitabında stresi tanımak, ölçmek ve onunla başaçıkmak için yapabileceklerimiz soyut yaklaşımlarla değil de somut önerilerle ortaya konmuş. Yankı Kitap yalnız stresi açık bir biçimde tanımlamakla kalmıyor, stresten kurtulabilmenin yollarını da açık ve seçik bir biçimde anlatıyor. Stresi ve stresli yaşamın özelliklerini öğrenmek zorundayız. Demek ki Stres ve Başaçıkma Yollarını nı okumak zorundayız. Kadınca Yazar çalışma tekniğine ilişkin bir kitabın kurması gereken bilimsel bağlantılarını kuruyor. Dr. Yankı Yazgan/Cumhuriyet-Bilim Teknik Baltaş, Üstün Başarı kitabında kaygılar içinde boğulan öğrencilere, etkin öğrenme yöntemleri yanında, sınava dair ipuçları ve sınav stresinden kurtulmak konusunda etkin ve acil önerilerde bulunuyor. Nokta Her yaşta okur için çok yararlı olan Üstün Başarı , kitaplığınızda Stres ve Başaçıkma Yolları ile birlikte yer almalı ve mutlaka okunmalı. Sennur Sezer/Elele Çok temel konuları içeren ve Türkiye'de eksikliğini duyduğumuz bu özenli çalışmayı çocuğu sınava hazırlanan her ailenin okuması gerek. Esra Tümer/Rapsodi Üstün Başarı çalışmak istediği halde çalışamayanlara, sıkıntı ve kaygılarından ötürü dikkatini toplayamayanlara, yaklaşan sınavların baskısı altında ezilenlere, öğrendiklerini hatırlayamayanlara, stres altında ezilmeden öğrenmenin ve başarı kazanmanın yollarını anlatıyor. Güneş Psikolog Dr. Baltaş, öğrencilere bıkkınlık veren çalış uyarısının dışında başarı yolu çiziyor. Bu kitapta öğrenciye ders çalışma ve sınav başarısını artırmak için genel tavsiyeler değil, uygulama değeri olan bir yöntem adım adım anlatılıyor. Genç İnsan Baltaş'ın kitabı, yalnız çocuklara değil, büyüklere de düşünmenin ve öğrenmenin bilimsel yöntemlerini ve sırlarını öğrettiği için kalıcı bir değere sahip. Altan Aşar/Güneş Konuya bütün yönleriyle bakan Üstün Başarı verimli bir ders çalışma programının nasıl olması gerektiğini, sınavlarda başarılı olmak için gerekenleri, sınav kaygısından kurtulmanın yollarını ve çalışmanın değerlendirilmesi konusundaki bilgileri içeriyor. Tempo Türkçe'de daha önce yayınlanmamış türde, uygulamaya yönelik bir çalışma yöntemi kitabı. Eğitimde başarılı olmak isteyenlerin mutlaka edinmeleri gerekir. Dr. Öget Ö. Tanör/Yayın Dünyası [1 ]General Adaptation Syndrome (GAS). [2 ] Canlılık tarihi anlamında. [3 ] Bedene ait. [4 ] Arkaik eskiden kalan. [5 ] Empati Eşduyum. [6 ] World Health Organization. [7 ] Rapid Eye Movement. [8 ] Kalp krizi Kardiyoloji'de çoğunlukla kriz deyimi kullanılmaz. Çünkü kalp krizi halk dilinde, miyokard infarktüsü, koroner iskemi (kalp spazmı), akut kalp yetmezliği gibi farklı durumları içine alır. Bu ayrıntılara girmemek için burada bu genel ifade kullanılmıştır. [9 ] İlginç olan Türkiye'de benzeri durumun gözlenmesidir. Kardiyolog Dr. Feruh Korkut bu bölümü okurken, kendi muayenehanesinde de aynı durumu gözlediğini ifade etmiştir. [10 ] T hücreleri İmmun sistemin kumandanıdırlar. Düşman yapıları tanır ve savaşacak diğer hücrelerin üretimi için dalak ve lenf düğümlerini uyarırlar. [11 ] Nöroendokrin Sinir sistemini etkileyen hormonlar. [12 ] Yakın Zaman Hayat Olayları Listesi Recent Life Experience Scale [13 ] Otojenik Kelime Yunanca auto=kendi gennon=yapmak, üretmek kavramlarından türetilmiştir. Kendi kendini gevşetmek anlamında kullanılmaktadır. ÖNSÖZ Geleneksel Çin seksbilimini inceleme girişiminde bulunan Batılı bilginlerin sayısı pek azdır. Oysa bu konu her yetişkin insanın en çok ilgisini çekecek konulardan biridir. Coşkusallıkla akılcılığı bir araya getirmekteki eşsiz dehasıyla Çin kültürünün seksbilim konusunda söyleyeceği çok önemli şeyler vardır. Çok değerli Henri Maspero bir yana bırakılırsa, bu az sayıdaki bilginlerin en büyüklerinden biri (bu kitapta sık sık sözü edilen) Robert van Gulik'tir. Van Gulik'le ilk kez 1942 yılında savaş sırasında tanışmıştım. Hollanda İşgüderi (maslahatgüzar) olarak Chunking'e gidiyordu. Ben de İngiliz Elçiliği Bilim Danışmanı görevimi üstlenmeye gidiyordum. Bir süre sonra Bayan Shui Ssu- Fang'la evlendiği zaman eğer belleğim beni yanıltmıyorsa, bizim Bilimsel İş birliği salonunda yapılan düğün töreninde bir konuşma yapmıştım. Savaş bittikten ve ben Taoculukla derinlemesine ilgilenmeye ve Taoculuğun uzun yaşam ve ölümsüzlük konularındaki arayışlarını incelemeye giriştikten sonra van Gulik'le uzun süre mektuplaştık. Bu yazışmalarda Taoculuğun izdeşlerinin anlattıkları ve önerdikleri cinsel tekniklerde sayrıl (patolojik) ya da sapık bir şey olmadığına van Gulik'i inandırdığımı sanıyorum. Zaten bu görüş onun Çin edebiyatı üzerindeki derin araştırmaları sonunda vardığı inançlara da uygun düşüyordu. Çin edebiyatının incelenmesi, Çin seks yaşamının yüzyıllar boyunca son derece sağlıklı olduğunu, sadizm ve mazohizm gibi sapıklıklardan kendini kurtarmış olduğunu, buna karşın tek yanlı olmayan karşılıklı bir haz arayışı ve mutlandırıcı yenilikler getirme konusunda çok büyük bir beceriye ulaşmış olduğunu kanıtlıyor. En ünlü Çin seksbilim koleksiyonu Shuang Mei Ching An Ts'ung Shu'nun Yeh Te-Hui düzenlemesinin bendeki nüshasını Peking'de Liu Li Ch'ang'da bir kadın kitapçıdan satın aldığımı tatlı bir anı olarak anımsıyorum. O zamandan beri bu konuyu incelemeyi sürdürdüm. Bunun bir nedeni de Çin simyacılığının (alşimi) yaşamı uzattığına hatta bu dünyada ölümsüzlüğü kazandırdığına inandığından ya da iç iksir in yani bedenin imal ettiği uzun yaşam iksirinin cinsel tekniklerle büyük ilişkisi olmasıydı. Sonra 1972 yılında göklerde yeni bir yıldız belirdi, değerli dostumuz bu kitabın yazarı, Stockholm' dan Chang Chung-Lan (Jolan Chang). Onun Çin ve evrensel seksbilim konusundaki bu kitabını bu konularda uzman olsun olmasın tüm okurlara salık veriyorum. Derin bilgi ve becerisiyle Jolan Chang, çağdaş dünyanın erkeklerine de kadınlarına da Çin bilgeliğinin ve kültürünün gönül işleri, sevişme ve seks konularındaki görüşlerini anlatabilecek uygun sözcükler bulmakta gerçekten başarılı oldu. Gerçi daha çok teknikle ilgili konulara değiniyor gibi görünüyor ama bunun nedeni Çin bilgeliğinin dünya görüşünde aranmalıdır. Batılılara ne kadar garip görünürse görünsün Çinli kutsalla dünyalık arasına, bedensel aşkla ruhsal aşk arasına bir ayrım çizgisi çekmez. Dünyanın hangi köşesinde olursa olsun herkes için gerekli yaklaşım da bu olmalıdır bence. GİRİŞ Sevişmek istiyorlar da nasıl sevişileceğini bilmiyorlar Buna çözüm bulmak da kolay değil... Sonra bir de şu var. Yaşınız ilerledikçe erkeklerin kadınlara karşı temel duygusunun korku olduğunu anlamaya başlıyorsunuz. Bazıları açıkça, bazıları da gizli, gizli kadınlardan korkuyorlar. Özgür bir kadın için sönük bir erkek organıyla gözgöze gelmekten daha dokunaklı bir şey olabilir mi. Tarihin bütün önemli olayları bu iki simgesel nesneyle karşılaştırılınca önemini yitirir. Kadın ve sönük erkek organı... Biraz sonra da sözü şöyle sürdürüyor Burda çözümsüz bir haksızlık var. Bu haksızlık erkeğe penis adı verilen harika bir eklentinin kazandırdığı çekicilik değil, kadının her hava koşulunda yararlılığını sürdüren o harika kadınlık organıdır. Ne fırtına, ne sulusepken, ne gecenin karanlığı onu şaşırtabilir. Her zaman ordadır, her zaman hazırdır. Bir düşünecek olursanız müthiş bir şey bu. Bunun için erkeklerin kadınlardan nefret etmelerine, kadınların cinsel yetersizliği masalını uydurmalarına şaşmamak gerek. Tarihin bütün önemli olayları bu iki simgesel nesneyle karşılaştırılınca önemini yitirir... dediği zaman tam olarak Erica Jong'a katılıyorum, ancak çözümsüz haksızlıktan söz ettiği zaman umudunu yitirmekte acele ettiğini sanıyorum. Eski çağlarda yaşayan Taocular bu haksızlığa bundan binlerce yıl önce bir çözüm getirmişlerdi. Bugün de pek çok Taocu ya da Taocu olmayan bazı talihli kişiler dünyanın dört bir yanında bu çözümden yararlanıp uygulamasını yapıyorlar. Yazık ki bu bilgi genişlemesine yaygınlaşamamıştır. İşte bu kitap bu eksiği gidermeyi amaçlıyor. Bu giriş bölümünde çok önemli iki sorunun yanıtlanması gerekiyor. Geçen kış bir sabah Güney Fransa'daki kırevinde ünlü yazar Lawrence Durell bana niçin Taocu olduğumu, beni bu kitabı yaz maya iten nedenlerin neler olduğunu sormuştu. Aşağıdaki satırlar bir romancının arayış içinde olan zihninin beni sürüklediği ülkücülük coşkusunun ürünüdür. Bir ana çocuğunu dünyaya getirmekten daha çoğunu yapar. Çocuğun ruhsal yapısını da biçimleyen en etkin güç anadır. İyilik ya da kötülük doğrultusunda çocuğun geleceğine biçim verir. Çocuğu mutluluk ve kıvanç dolu bir yaşama ya da mutsuzluk, yıkım ve yitikliğe iten işte bu biçimleniş, bu etkidir. Bu bakımdan ben çok talihli bir kimseyim. Anam çok anlayışlı, kıvanç dolu, sevecen bir insandı. Gerçi uzun seneler bunun böyle olduğunu anlamadım ama tanıdıklarım içinde en zorlamasız en doğal biçimde Taocu olan insan anamdı. ‘Doğal' dediğim zaman bununla yaptığının Taoculuk olduğunu bilmeden hatta kendisinin Taocu olduğundan da habersiz, her davranışıyla çevresinde Taocu bir tutumun egemen olabileceği bir hava yarattığını anlatmak istiyorum. Böyle bir ortam içinde yetiştiğim için ben de doğal bir Taocu oldum. Şu farkla ki on iki yaşlarına geldikten sonra artık bir Taocu olduğumun farkındaydım. Taocu genellikle evren ve evren içindeki canlı varlıklar için sınırsız sevgi duyar. Savurganlığın her türü ve yıkıcılık Taocunun gözünde karşı çıkılması ve önlenmesi gerekli kötülüklerdir. İşte bu etkiler içinde yetişmiş olmamın sonucu olarak çağımızda o kadar yaygın olan şiddete ve yıkıma bir önlem bulma arayışı içinde büyüdüm. Niçin Ernest Hemingway, George Sanders, Mark Rathko gibi sayılamayacak kadar çok, görünürde üstün başarılı kimseler kendi elleriyle canlarına kıyıyorlar. Gene niçin sayısız sağlıklı kadın, erkek hatta çocuk sigarayla, uyuşturucu maddelerle, alkollü içkilerle, sağlıksız yiyecekler, sağlıksız yaşam alışkanlıklarıyla yavaş yavaş kendilerini öldürüyorlar. Niçin sayılamayacak kadar çok insan karşılarına çıkan her insan ve her şeyden nefret ediyorlar — hatta onları yok etmeye çalışıyorlar. Yalnızca utkunun övüncü için mi. Yoksa doyurulmamış tutkuları yüzünden mi. Ya da amaç yalnızca güçlülüğünü kanıtlamak mı. Yeniyetmelik yıllarımda bu soruları kendi kendime sorar, bunlara aklımca çözümler bulmaya çalışırdım. Uzun yıllar birçok kıt'aları dolaştıktan, çeşitli uluslardan binlerce insanla tanıştıktan ve dünya yüzündeki bütün önemli felsefeleri ve dinleri inceledikten sonra bütün bu kötülüklerin kökünü kadınla erkeğin Yin'le Yang arasında kurulması gerekli temel uyumu sağlamaktaki başarısızlıklarında aramak gerektiği kanısına vardım. Taoculuk tüm bu sorulara hem kolay hem de zevkli bir çözüm getiriyor. Kolay, çünkü bu çözümde ne uyulması gerekli biçimsel zor unluklar vardır, ne bir dogma, ne de herhangi bir dinsel kurum, kuruluş vardır. Bütün yapılması istenen kendini gevşetip, rahatlatıp doğal olmaktan öte bir şey değildir. Zevkli, çünkü örneğin Mohistlerde (Konfiçyüs'la çağdaş özgecil bir felsefe) olduğu gibi dünya nimetleri olsun, musiki ve güzellik gibi yüce coşkular olsun, Taoculuk sizden hiçbir şeyden vazgeçmenizi istemiyor. Ne de hemen hemen Budizm'in tüm okullarında olduğu gibi bütün isteklerden soyunmanızı, biçimsel güzellik gibi, ses, koku ya da tad, dokunma gibi ya da bedensel aşk gibi istekleri yadsımanızı öneriyor. Tam tersine daha ince bir zevkin geliştirilmesini, sağlıklı bir yaşamı ve dünya nimetlerinin de yüce coşkuların da daha dolu dolu yaşanmasını salık veriyor. Taocu için dünya nimetlerinin tadmasıyla manevi coşkulardan elde edilen hazlar arasına bir bölüm çizgisi çekilemez. Her ikisi de coşku vermekte birleşirler. Taocu'ya sanatsal olan kadar doğal olan da coşku verir. Taocu evrenle (Tanrı yerine kullandığı sözcük budur) uyum içinde bütünleşerek yaşar. Kendi yaşam deneyimimden de bildiğim gibi Taoculuk sevgi ve seks konularına sağlıklı bir yaklaşım olmadıkça dünya sorunlarından hiçbirine bir çözüm getirilemeyeceğine inanır. Hemen her türlü yıkıcılığın ya da kendini yitirmenin, her türlü nefretin, kederin, hırsın, sahip olma tutkusunun ardından sevgi ve seks açlığı fışkırır. Oysa sevgi ve seks kaynağı ve çeşmesinin tıpkı uçsuz bucaksız evren gibi bitmez tükenmez bir sınırsızlığı vardır. Bunlar benim özgün düşüncelerim değildir. Ben burada Taocuların binlerce yıldan beri bildikleri bir şeyi yinelemekten başka bir şey yapmıyorum. Yaşam ve kıvanç çeşmesi olan Yin ve Yang arasındaki uyum sağlanamayınca geriye kalan şey yıkım, yitim ve ölümdür. Bir iş söz konusu olunca en geçerli öneri o işi yaparken tutumlu olmak savurganlıktan kaçınmaktır. Tutumlu olmaksa önceden tedbir atmaktır. Önceden tedbir almak hazırlıklı olmaya, güçlenmeye özendirir. Hazırlıklı olmak, güçlü olmaksa her zaman başarılı olmayı sağlar. Her zaman başarılı olmak sınırsız bir güce sahip olmak demektir. Bundan en az iki bin yıl Önce Çinli Taocu hekimler sevişme ve cinsellik konusunda kolay anlaşılır açıklayıcı kitaplar yazmışlardı.. Bu hekimler ne şehvet düşkünü kimselerdi, ne de kendilerini aşırı denetim altında tutan perhizcilerdi. Onlar gerek erkekler için olsun, gerek kadınlar için olsun sevişmeyi beden ve ruh sağlığı ve esenliği için zorunlu bir şey olarak ele alıyorlardı. Bu düşünce yapısı içinde, cinsellik alanında elde edilmiş becerilere önem sıralamasında ağırlıklı bir yer veriyorlardı. Onlara göre insanın sevişme iştahını ve gücünü arttıracak her şeye izin vardı. Bu anlayış edebiyatın ve sanatların cinsel teknikleri betimleyip açıklayan ürünler vermesine yol açtı. O zamanlar, sık sık sevişebilen ve sevişmeyi uzun sürdürebilen bir koca, genç ve yakışıklı olmaktan başka özelliği olmayan kimselerden üstün tutulurdu. Taocu hekimler sevişmeyi doğal düzenin ayrılmaz bir parçası olarak değerlendiriyorlardı. Sevişme ve cinselliğin zevk veren ve hoşa giden bir şey olmasının yanında sağlıklı ve uzun ömürlü olmak açısından da yararlı bir şey olduğuna inanıyorlardı. İnsanların sevişme konusundaki bilgi ve becerilerini arttırmak için bir takım yöntemler geliştirdiler. Örneğin erkekte olsun kadında olsun hem cinsel isteği uyandırmak hem de eğitmek için erotik resimler kullandılar. Phyllis ve Eberhard Kronhausen Erotik Sanat adlı yapıtlarında İS 100 yıllarında yaşamış şair Chang Heng' in bir şiirinden alıntı yapıyorlar. Bu şiir zifaf gecesini unutulmaz bir anıya dönüştürmek için bir erotik kılavuz kitabını bir gelinin nasıl kullandığını anlatıyor. Çift katlı kapıyı altın anahtarla kilitle, Yaktığım lamba parlak ışığını her yana saçsın, Giysilerimi çıkarıp pudramı, boyamı şileyim, Durulmuş resim tomarını açıp yastığın yanına sereyim, Öğretmenliğimi Basit Kızcağıza bırakayım. Böylelikle T'ion-Lao'nun Sarı İmparatora öğrettiği, Ve sonradan pek az kocanın görüp işittiği Çok çeşitli sevişme biçimlerini uygulayalım. Bu ilk gece duyulan hazzın tadıyla, Hiçbir zevk boy ölçüşemesin. Ne kadar ihtiyarlarsak ihtiyarlayalım, Bu gecenin anısı unutulmadan kalsın. Sonra da Kronhausen'ler erotik sanatın eski Çin'de nasıl kullanıldığı konusunda açıklamalara girişiyorlar Resimli albümlerin nasıl kullanıldığını öğrenebilmek için Çin erotik edebiyatını incelememiz gerekiyor. Bir örnek Mink Soyu döneminin en ünlü erotik öykülerinden biri olan Jou P'u T'uan adlı yapıtta vardır. Bu yapıtta Wie-Yang-Sheng adında genç ve yetenekli bir bilginin aşk serüvenleri konu ediliyor. Genç bilgin iyi eğitim görmüş güzel bir kızla evleniyor. Ancak adı Yuhsiang (Yeşim Esansı) olan kızcağızın üzünç veren önemli bir kusuru vardır Son derece iffetlilik taslaması, cinsellik konusunda aşırı utangaç olması... Yeşim Esansı yalnızca karanlıkta sevişmeyi kabul ediyor, alışılmışın dışına çıkan hiçbir cinsel uygulamaya izin vermiyordu. Buna ek olarak Yeşim Esansı'nın sevişme sırasında orgazma ulaşmadığını farketmesi damadın üzüntüsünü büsbütün arttırmıştı. Buna bir çözüm bulmak için genç koca karısını eğitip onun bu tutumunu değiştirebileceğini umduğu pahalı bir erotik resimler albümü satın almaya karar verdi. Önceden tahmin edeceğiniz gibi Yeşim Esansı resimlerden etkilenmek bir yana resimlere bakmayı bile kabul etmiyordu. Ama sonunda kocasının kılavuzluğunda incelemeye razı oldu, böylelikle cinsel isteği kabardı. Yavaş yavaş isminin araştırdığı gibi sıcak, şehvetli ve tam anlamıyla kocasının her türlü cinsel yaklaşımlarına karşılık verebilen bir kadın oldu . Batıda pornografi diye aşağılanan erotik resimlere karşı eski Çin'in tutumu ne kadar değişik. Kitapta şöyle deniyor Bu bakış açısı (cinsel birleşmeyi hiçbir zaman günah ya da kabahatlilik duygusuyla bulaştırmadan doğal düzenin ayrılmaz bir parçası saymak), bir de hiçbir ruhsal baskının olmayışı eski Çin'de cinsel yaşamın genellikle sağlıklı olmasına olanak kazandırmıştır. Es ki çağlardaki başka büyük kültürlerde rastlanan sayrıl anormallikler, sapıklıklar eski Çin'de yok denecek kadar azdır. Van Gulik'in asıl ilgisini çeken ve onu şaşırtan yalnızca eski Çin'in cinsellik konusundaki bu tutumu değildi. Bunun kadar hatta bundan da fazla Taocuların sevişme konusundaki görüş ve anlayışlarıyla ilgileniyordu. Bizim burada Taocu sevişme diye adlandırdığımız bu anlayış şimdiye kadar doğru ve ayrıntılı olarak Batılı okura ulaşamamıştır. Taocu sevişme ilk bakışta Batıda hemen hemen kabul edilmiş bütün sevişme ve seksle ilgili görüşlere ters düşen çok değişik bir uygulamayı temsil etmektedir. Tıpkı Batının uzun süre aküpunktür'ü yadsıdığı gibi bu anlayışı da yadsıyanlar çıkabilir. $u var ki, yüzyıllarca yadsındıktan sonra bugün Batılı doktorlar, akupunktur'un ağrı dindirmekteki büyük değerini kabul etmişlerdir, ağızları şaşkınlıktan açık, aküpunktür'ün neler başarabileceğini araştırıyor, aküpunktür'ün gizlerini öğrenmeye çalışıyorlar. Taocu sevişmenin de Batı'ya açıklayacağı çok önemli gizler vardır. İşte bakın bu konuda van Gulik neler söylüyor (Taocu sevişme kuramı) çağlar boyunca Çin seks ilişkilerinin temel ilkesi olmuştur. Bundan çıkan sonuç şudur İki bin yıldan daha uzun bir süre ersuyu'nun (meni) dışarı akıtılmadan bedende biriktirilmesi (van Gulik'in bu durumu dile getirmek için kullandığı terim coitus reservatus'tur) Çin ırkının genel sağlığına ya da üretkenliğine olumsuz bir etki yapmamıştır . Van Gulik anlaşıldığına göre bu sözleriyle yan tutmamaya çalışıyordu. Çinlilerin bu çok değişik ve devrimsel cinsel uygulamalarına rağmen güçlü ve uzun ömürlü bir ırk olarak kalmayı başarmış olduklarını itiraf etmek zorunda kalıyordu. Bugün bile Taocu sevişme devrimselliğini korumaktadır. Yalnız şu var ki Batı seksbilimcilerinin ve bilim adamlarının her yeni buluşu Taocu sevişme kuramlarıyla Batı'lı görüşler arasındaki açıklığı azaltmaktadır. Taoculuğun temel ilkeleri —boşalmanın bir düzene konulması, kadının doyuma ulaştırılmasının önemi ve erkeğin orgazma ulaşmasıyla boşalmanın kesinkes birbirlerinden ayrı ve farklı şeyler olduğunun ve her zaman bir arada bulunmalarının gerekmediğinin anlaşılması — Kadın Özgürlük Hareketinde, Kinsey ve Masters ve Johnson'un çalışmalarında önemli yerleri olan ilkelerdir. Eğer Taocu sevişmenin ilkeleri Batı'da da kabul edilirse tıpkı çok eski çağlarda Çin'de olduğu gibi aşk ve seksi birleştiren çizgi arada kopukluk bırakmadan tam bir çembere dönüşecektir. Kitabını yazdığı şıralarda Taocu sevişme ustalarının öğrettiklerinin çağdaş bilimsel araştırmalarla doğrulanmaya başlanmış olması van Gulik'i derinlemesine etkilemişti. Bu konuda şöyle diyor Burada dikkatinizi çekmek istediğim bir nokta var. ‘Beş belirti' nin (T'ang dönemi ya da daha önceki dönemlerde yazılmış yüzlerce kitaptan derlenmiş alıntı ve özetlerden oluşan 10. yy. hekimlik kitabı / Hsing Fang'da. özdeşlik içindedir. Bunun böyle oluşu kuşkusuz eski çağların Çin seksbilimcilerinin kazanç hanesine kaydedilecek, onları onurlandıracak bir şeydir . İmparator Huang Ti Bir erkek kadının doyum sağladığını nasıl anlar. Erkek bunlara dikkat edip ona göre davranmalıdır. Beş belirti şunlardır (1) Kadının yüzü kızarır ve kulaklarına sıcaklık basar. Bundan kadının sevişme isteğinin şiddetlenmekte olduğu çıkarsanabilir. Bu aşamada erkek cinsel birleşme ye başlayabilir. Ama bunu gayet nazik ve zorlamasızca yapmalıdır. Erkeklik organını kadınınkine hafif hafif değdirip hemen çekmeli bunu kadının isteğini arttırmak için kur naz bir oyun gibi yapmalıdır. Hafifçe sokup derinlere dalmadan kadının tepkisini beklemelidir. (2) Kadının burnu terler ve meme uçları dikleşir. Bu belirtiler şehvet ateşinin daha da çoğaldığını gösterir. Şimdi yeşim doruğu özel vadisinin derinlerine inebilir (yalnızca 12 ya da 13 santim) ama asla daha derinlere inmemelidir. Daha derinlere inmek için kadının isteğinin daha da şiddetlenmesini beklemelidir. (3) Kadının sesini alçaltması ve sesinin boğuk ve kısık olarak çıkması isteğinin ‘daha da şiddetlendiğinin belirtisidir. Kadın artık gözlerini kapatmış dilini dudaklarının arasına almıştır, solukları sıklaşıp soluk sesi işitilir duruma gelmiştir. O zaman erkeğin yeşim sapı içinden geldiği gibi inip çıkmaya başlayabilir. Birleşme yavaş yavaş bir esrime durumuna dönüşmektedir. (4) ‘Kızıl top' (kadınlık organı) iyice sulanır, bu da şehvet ateşinin doruğa ulaşmakta olduğunu gösterir. Her dalış sulanmayı arttırır. Yeşim çubuğu yavaşça ‘deniz kestanesi dişleri' vadisine değer (beş santim derinlik). Sonra bir sağa bir sola, bir hızlı bir yavaş dalmayı, ya da gönlünün dilediği başka bir yöntemi sürdürür. (5) Altın lotusları (ayakları) erkeği dolamak için havaya kalkınca kadının ateşi ve şehveti doruğuna ulaştı demektir. Bacaklarını erkeğinin beline dolar ve elleriyle erkeğinin omuzlarına ya da sırtına tutunur. Dili hâlâ dudaklarının arasındadır. Bu belirtiler artık erkeğin vadinin eri derin bölümüne kadar inme zamanının geldiğini gösterir (on beş santim). Böylesine bir derine dalış kadını esriklik ve coşkuyla bedeninin bütünlüğünü kapsayan bir biçimde doyurur. Eski Çin metinlerinin hekimlik dilini değil de şiirsel ve edebi bir dil kullanmaları bu metinlerin yazarlarının sevişme ve seks konusunu yeteri kadar ciddiye almadıkları anlamına alınmamalıdır. Onlar sağlığın (ruhsal ve bedensel) ve uzun yaşamın gizinin sevişme bilgisiyle yakından ilişkili olduğuna inanıyorlardı. Bu nedenle de sevişme ve cinsellik bilimi hekimliğin önemli bir kolu olarak ele alınıyordu. Seksin sağlık için yararlı olduğunun bilinişi hiçbir bakımdan ondan duyulacak hazzı azaltıcı bir öğe olarak düşünülmüyordu. Tersine Taocu görüşe göre sevişmenin sağlığa yararlı olabilmesinin temel koşulu sevişmeden tam bir doyum elde edilmesiydi. I. Tao Nedir. Koca bir ağaç bir küçük sürgünden büyür gelişir. Dokuz katlı bir kulenin yapımına küçük bir toprak yığınıyla başlanır. Bin millik bir yolculuğa çıkmak için ilk adımı atmak gereklidir. Eski Taocu sevişme yöntemini anlayabilmek için Taocu sevişmenin içinden doğup geliştiği Taoculuk hakkında azıcık bilgi edinmemiz gerekiyor. Kuşkusuz Taoculuk Çinlilerin yaradılışlarından gelen yiğitlikleriyle, Çin kültürünün özendirdiği tedbirlilik ve zaman ayarlamadaki ustalık gibi özellikleriyle çok iyi bağdaşan ve her bakımdan Çinlilere çok uygun gelen bir felsefedir. Eski bir söz vardır, Eğer Konfiçyüsçülük Çinlinin giysisiyse, Taoculuk Çinlinin ruhudur derler. Çin uygarlığının sürekliliğinin Taoculuğun kendine özgü öğretisine çok şey borçlu olduğundan hiç kuşku duyulmamalıdır. Taoculuğun öğretisiyse şiirsel örneklemelerle sabırlı ve uyumlu olmayı öğütler. (Yayı) en son kerteye kadar gerdin mi Keşke zamanında durmasını bilseydim diyeceksin. Kılıcı en son kerteye kadar biledin mi Kılıç keskinliğini uzun süre sürdüremez, çabucak körelir . Tao bütünüyle Çin'in öz malı olan bilgeliktir. Ne kadar eskilere gittiğini kimse bilmiyor. Ancak İÖ VI. yy.' da Lao-tzu Taoculuğun temel ilkelerini Tao-Te Ching adlı bir kitapta topladı. Bu kitap toplam beş bin sözcüğü biraz geçiyor. Olasılıkla dünyadaki önemli kitaplardan en kısa olanı odur. Pek çok dillere çevrilmiştir. Yalnız İngilizcedeki çeşitli çevirilerin sayısı otuzu buluyor. Her çevirmen Lao-tzu'nun sözlerini farklı biçimlerde anlayıp yorumlamıştır. Ama Taocu felsefenin temel ilkesi, enerji ve devinim her tür yaşamın kaynağıdır sözleriyle özetlenebilir. Evrensel düzen içindeki yerimize oturtulunca biz insanlar küçük, güçsüz, önemsiz yaratıklarız. Biz doğanın sınırsız gücüyle uyum sağlamadıkça bu güçlere yenilmekten daha fazla bir şey elimizden gelmez. Bu güçlere karşı direnebileceğimizi ummamalıyız. İşte Tao-TeChing'in öğretisinin özü budur. Tao doğanın sınırsız gücüdür. Taocu felsefe nasıl dayanıklı ve sabırlı olunacağını öğretir. Taocu uygulama kendini gevşetip doğaya uyum sağlama ve doğanın sınırsız gücünün bir parçası olma yolunda bir eğitimdir. Taocu sevişme bilimi de bu tedbirlilik, doğal güçlerin savurganca harcanmayarak saklanması, koşullara kolayca uyum sağlayabilme yumuşaklığı ilkelerinden gelişmiştir. Taoculuk her zaman Batılı filozofların ilgisini çekmiştir. Son zamanlardaysa bilginler ve hekimler de Taoculukla ilgilenmeye başladılar. Jung da Taoculukla ilgili bir kitaba önsöz yazdı. Bunun dışında yapıtlarını bir araya getiren derlemede Tao'yla ilgili bir deneme yer alıyor. Jung bu denemede şöyle diyor İç dünya bilinçdışımızda olduğundan bizi daha da güçlü bir biçimde etkisi altında tutar. Bunun için kendini yetkinleştirme çabasında olan kimse anima'nın etkilerini bulup bunların altında saklanan gerçek içeriği ortaya çıkarmaya çalışmalıdır. Ancak bu yolla bilinçdışındaki gizli güçlerle uzlaşma sağlamış ve onların olumsuz etkilerinden kendini korumuş olabilir. Bu iki dünyayla bir uzlaşma sağlanamadıkça da bir uyum söz konusu olamaz. İç ve dış dünyanın gerekleri, daha doğrusu bu iki dünya arasındaki çatışma göz önünde tutulunca neyin olanak içinde olduğu, neyin gerekli olduğu daha iyi anlaşılabilir. Yazık ki bizim Batılı zihin yapımız orta yoldan gidilerek karşıtların bütünleştirilmesi olgusunu açıklamak için kültürel bir temelden yoksundur. Oysa iç yaşantılar içinde en önemlisi budur. Batı'da Tao kavramının karşısına sıkılmadan koyabileceğimiz hiçbir kavram, hiçbir sözcük yoktur 12. Jung, ruhsal tedaviyle ilgili kendi yöntemini açıklamayı sürdürürken Çinlilerin amaçları ve yöntemleriyle aradaki benzerlikleri ortaya koyuyor. Taocular olsun Jung olsun uyumlu bir yaşam için bir arayış içindeler. Bu uyumun da en yaşamsal bölümü Taocu sevişmedir. 2. Çağdaş seks incelemeleriyle eski incelemeler arasındaki benzerlikler. Yukarda da sözünü ettiğim gibi eski çağların Çinli bilginleri ve hekimleri çağımızda Masters ve John-son'un ya da Kinsey'in incelemelerine benzer bir düşünce dizgesi izleyerek konuya yaklaşmışlardır. Eski Çinlilerin ulaştıkları sonuçlardan çoğu bugünün çağdaş biliminin onayını kazanmıştır. Örneğin Masters ve Johnson sevişmeyi uzun süre sürdürebilmek için sevişme sırasında sık sık kesintiler yapmayı öneren ilk çağdaş seks araştırıcılarıdır. Masters ve Johnson'un araştırmalarına göre ancak bu yolla kadının tam olarak doyuma ulaşması sağlanabilir. Erkek de bu yolla boşalmayı denetim altına almasını öğrenebilir. Bu öneri eski Çin metinlerindeki Taocu sevişme öğretisiyle hemen hemen her noktada tam bir uyum içindedir. Çünkü Taocu sevişme yönteminde öğretinin özü boşalmanın denetim altında tutulabilmesidir. Masters ve Johnson'un yazdıkları araştırmalarını içeren kitapta erken boşalmadan yakınan kimselere yararlı olacağını umdukları sıkıştırma tekniği adını verdikleri bir uygulamadan söz ediyorlar. Bu oldukça uygulanması güç ayrıntılı bir tekniktir. Kadın üste çıkmalı, erkek tehlikeli noktaya ulaştığını söyleyince hemen kendini yukarı çekip penis'in başını çevreleyerek parmaklarıyla üç dört saniye sıkmalıdır. Penisin başının böylece çevrelenerek sıkılması boşalma olayında yitirilmiş olan denetimin yeniden kazanılmasını sağlayabilir. Eski Çin sıkma tekniği kuram olarak Masters ve Johnson'un sözünü ettiği tekniğe son derece benzemektedir. Şu farkla, uygulaması çok daha kolaydır. Hemen hemen her sevişme biçiminde (pozisyon) uygulanabilir, çünkü Çin tekniğinde sıkmayı kendi kendine uygulayacak olan doğrudan doğruya erkektir. (Bu teknik ilerde s. 78, 79 ayrıntılı olarak incelenecektir.) Gene Batılı bilginler içinde erkeğin boşalmayı olabildiğince geciktirmesi konusuna tam olarak onayını verenler Masters ve Johnson'dur. Bu konuda şöyle diyorlar Pek çok erkek eşleri tam bir doyuma ulaşıncaya kadar boşalmayı geciktirmeyi öğrenmişlerdir. Kadın bakımından tam doyuma ulaşmak bütün sevişme evrelerini tamamlayarak birçok kez ard arda orgazma ulaşma biçiminde tanımlanabilir. Böyle bir sonuçsa ancak erkeklik organının çok uzun bir süre- sertliğini sürdürebilmesi durumunda olabilir. Boşalma erkek organının hemencecik sertliğini yitirmesine neden olur ama bu nokta aşılır da ikinci aşamaya girilirse çok uzun bir süre sevişme sürdürülebilir ve erkek organının sonuçta sertliğini yitirmesi de uzun bir süre alır. Bu klinik gözlemin nedenini açıklayabilecek fizyolojik bir açıklama bulunmamıştır 13. Bu bilginlerin açık görüşlü tutumlarıyla Taocu sevişme arasında yalnızca derece farkı var. Taoculuk her erkeğin boşalmayı denetim altına almasını ısrarla önerir ve bunun yalnız kadınlar için değil erkekler için de yararlı olduğu görüşündedir. Masters ve Johnson'un araştırmalarında aldığı sonuçlardan en şaşırtıcı olanı kuşkusuz erkeğin her seferinde boşalmasının gerekmeyeceği konusundaki vargısıdır. özellikle elli yaşlarına ulaşmış erkekler için bu konu önemlidir. Masters yazdıkları ikinci kitap olan Human Sexual Inadequacy (İnsanoğlunun Cinsel Yetersizliği) adlı yapıtlarındaki en önemli konunun yalnızca bu konu olduğunu yazmıştır. Yazısını şöyle sürdürüyor Eğer yaşlı bir erkek bu öneriyi benimser ve uygulamaya koyarsa... o kimseden daha güçlü ve etkin bir yatak arkadaşı bulunamaz ‘*. Taocu sevişme bilimi tam anlamıyla bu görüşe katılmaktadır. Aradaki fark konuyu biraz daha ileri götürmesidir. Yedinci yüzyılda yaşamış ve İmparatorluk başkenti ‘olan Chang-an'daki hekimlik okulunun müdürlüğünü yapmış olan Li T'ung Hsiian yazmış olduğu T'ung Hsüan Tzu adlı kitapta şöyle diyor Her erkek boşalmayı seviştiği kadın tam anlamıyla doyum sağlayana kadar geciktirme yeteneğini geliştirmelidir. Her erkek kaç günde bir boşalmasının kendi doğasına uygun olduğunu kendisi bulmalıdır ama ne olursa olsun bu oran on sevişmede iki ya da üç kez boşalmayı aşmamalıdır . 3. Boşalma olayının bir kez daha gözden geçirilmesi Yedinci yüzyılda yaşamış olan başka bir hekim, Sun S'sû-Mo, yaş sınırını elliden kırka indiriyordu. Kırk yaşını geçmiş olan erkeklerin boşalmak için kendilerini zorlamalarının çok zararlı olabileceğini, bu konuda çok dikkatli olmaları gerektiğini yazıyordu. Hemen tüm eski Taocu metinler boşalmak için bir kimsenin kendisini zorlamasına karşı uyanlarla doludur. Bunun yanında erkeğin boşalmasıyla orgazma erişmesinin birbirinden bütünüyle ayrı ve farklı şeyler olduğu konusu eski Taocuların öğretilerinin özünü oluşturuyordu. Onların görüşüne göre bir kimsenin sık sık boşalmaması o kimsenin cinsel bakımdan yetersiz ya da güçsüz olduğu ya da cinsel birleşmede boşalanlardan daha az ya da daha düşük bir haz elde ettiği anlamına gelmiyordu. Boşalmanın zevkin doruk noktasına ulaşılması diye tanımlanması yalnızca bir alışkanlıktan kaynaklanan bir yanlıştır. Hem de çok zararlı bir yanlıştır. Huang Ti'nin Taocu sevişme bilimi danışmanlarından biriyle, bir taocu sevişme bilimi ustası arasında ‘Yü Fang Pi Chüch (bu kitabın adını ‘Yeşim Odasının, Gizleri' diye çevirebiliriz) adlı kitapta yer alan aşağıdaki söyleşi bu konuya ışık tutabilir Tsai Nü (Huang Ti'nin üç kadın Taocu sevişme danışmanından biri) Genellikle erkeklerin boşalmadan büyük bir haz elde ettikleri sanılır. Ama Taocu sevişmeyi öğrenen kimse giderek daha az boşalacaktır. Bu durum sevişmeden daha az haz duymasına neden olur mu. Peng Tsu (Huang Ti'nin en yaşlı Taocu danışmanı) Tam tersine, boşaldıktan sonra o kimse yorgunluk duyar. Kulaklarında bir uğultu olur. Göz kapakları ağırlaşır, susuzluk duyar, kolları bacakları kasılır, kollarını bacaklarını oynatamaz. Boşalırken pek kısa bir süre için duyumsadığı coşkunun bedeli saatler süren bezginliktir. Bu durumu da gerçek bir zevk sayamazsınız elbette. Buna karşın boşalmayı bir düzen içine koyup en alt düzeye getirene kadar azaltan kimsenin bedeni güçlenir. Zihni dinginleşir, görme ve duyma yetisi artar. O kimsenin bazı kereler boşalmadan duyulan coşkudan kendini yoksun bırakmasına karşın kadınına karşı duyduğu şehvet artar, sanki kadınına hiç ama hiç doyamıyormuş gibi gelir o kimseye. Asıl sürekli ve gerçek haz duyumu işte budur. Öyle değil mi. Herkes yüz kez sevişmede ancak bir kez boşalmakla ne tür bir haz elde ettiğimi bana sorup duruyor. Bu soruyu soranlara genellikle verdiğim yanıt şudur Ben böyle yaparak elde ettiğim hazzı kesinlikle sizinkiyle değişmem. Ben de sizin gibi sevişerek, sizin gibi boşalarak on iki yıl harcadım. Bu on iki yılı boşuna harcanmış çok uzun bir süre sayıyorum. Eğer soruyu soran bir erkekse benim içtenliğimden kuşku duyamaz. Çünkü dingin, mutlu ve sağlıklı görünüşüm ve sevişmekten hoşlanan bir kimse olmam kuşkuya fazla yer bırakmaz. Eğer soruyu soran benimle sevişmemiş olmasına rağmen bana acıyan bir kadınsa benimle seviştikten sonra sevişme sırasında ne kadar haz duyduğumu görecek ve kuşkularının ne kadar haksız olduğunu anlayacaktır. Her ne olursa olsun sevişmenin süreceği birkaç saatlik zaman içinde sevişmenin bilip düşündüklerinden bambaşka bir şey olabileceğini anlayacak ve büyük bir olasılıkla şimdiye kadar sevişmeden böylesine bir haz, böylesine bir erinç duymadığını görecektir. Gerçekten pek çok kadın sevişmenin böylesine coşku verici, böylesine doyurucu bir şey olduğunu daha önce bilmediklerini bana itiraf etmekten çekinmemişlerdir. Bu sonuca Taocu sevişme bilimini uygulayan kimse nasıl ulaşıyor. Nasıl oluyor da boşalmadan sevişmekten bu kadar çok haz duyabiliyorum. Bu konuyu size açıklayabilmek için önce size beni buraya getiren yaşantılarımdan söz etmeliyim. Çin'in en romantik eyalet başkentlerinden birinde doğdum. Hangchow kuşkusuz Çin'in en güzel manzaralarla çevrelenmiş kentidir. Marco Polo, Hangchow'un dünyanın en soylu kenti olduğunu yazmıştı (ancak Marco Polo'nun kitabında adı Kingsay olarak geçmektedir). Güzelim Venedik'ten gelen bir kimsenin ağzından bu sözleri işitmek azımsanacak bir şey değil... Hangchow sanat severliğiyle ün yapmış Güney Sung Soyu'nun eski başkentiydi. Bugün bile Çinli şairlerin ve yazarların büyük bölümü bu kent ve çevresinden çıkar. Nisan ve mayıs aylarında tüm kent,' özellikle göl çevresi bir mutluluk düşü gibidir. Göle Çin tarihinde Çin'in en güzel kadını olarak ün yapmış olan Shi-Tzu'nun (Shi Shih) adı verilmiştir. Bu kadının İsa'dan yüzlerce yıl önce gölün tam karşı kıyısındaki bir evde doğmuş olduğu söylenir. Kentin çevresindeki tepelerden birine bu kitapta sözü edilen ünlü Taocu Ko Hung'un adı verilmiştir. İşte çocukluk yıllarımdan büyük bir bölümü bu kentte ve bu güzel gölün yakınlarında geçti. Peki, bundan çıkarılacak sonuç nedir. Güzel kadınlarla ilgilenmeye yedi yaşlarındayken başladım. Bütün seks bilimcilerin üzerinde birleştikleri bir şey var erkekler cinsel yaşantılarına mastürbasyonca başlarlar. Ben de on iki ya da on üç yaşında mastürbasyon'a başladım. Ama bundan pek tad almadım. Belki de çevremin doğal güzellikleri, edebiyata ve şiire olan ilgim beni şımartmıştı. Bana mastürbasyon, içinde şiirsellik olmayan son derece mekanik bir şeymiş gibi geldi. Onun için tüm yaşamları boyunca bir düzineden daha çok mastürbasyon yapmamış çok az sayıdaki insanlardan biri olmaya karar verdim. Çok kez seks bilimcilerin bu can sıkıcı tekdüze edimi nasıl olup da ‘keyifli bir seks eğlencesi' olarak tanımlayabildiklerine şaşmışım da. Bir yandan da Taocuların bu konuyu üstünde durup üzerinde söz etmeye değecek kadar bile önemli bulmamış olmalarına da hiç şaşmadım. Bir kadınla gerçek cinsel birleşmede bulunmam ancak ben on sekiz yaşlarındayken oldu. Daha önce olanaklar doğmadı değil, ancak bu olanaklardan nasıl yararlanılacağını öğrenmem epey zaman aldı. Bir kadınla yaptığım ilk cinsel birleşme hemen hemen mastürbasyonda uğradığımla eşdeğerde bir düşkırıklığına uğrattı beni. Boşaldım ya da şimdiki görüşümle kadın organı içinde bir mastürbasyondu yaptığım. Biraz önce de söylemiş olduğum gibi bu böyle on iki yıl kadar sürdü. Bu biçim sevişme birçok nedenlerden bana çok zevkli bir şeymiş gibi gelmiyordu. (1) Erkek durmadan boşalma konusuyla uğraşıyor (2) gebe kalmak korkusu kadının keyfini kaçırıyor (3) eğer doğum kontrol hapları alınmış ya da dölyatağına halka konmuşsa bunların yan etkileri bir üzüntü kaynağı oluyor ya da başka araçlar kullanılıyorsa onları zamanında kullanmış olup olmamak gibi sorunların düşünülmesi gerekiyor. Kafasında bu kuşkular ya da sorunlar olan erkek ya da kadın nasıl olur da şiirsel bir coşku duyabilir. Şimdi bunu bir de Taocu sevişme bilimini öğrenmiş bir erkeğin durumuyla karşılaştıralım. Öncelikle hem kendi, hem yatak arkadaşı yukarda sözünü ettiğimiz kaygıların hepsinden kendilerini kurtarmışlardır. Buna ek olarak canları ne vakit isterse, her vakit bulduklarında sevişebilirler diledikleri kadar uzun ve diledikleri kadar sık sevişebilirler, birbirlerini doya doya seyretmek, bol bol okşamak, bedenlerinin görünümlerinin ve cinsel iştahlarını arttırıcı kokularının ve bunun gibi daha pek çok ayrıntının keyfine varmak için yeteri kadar zamanlan vardır. İnsanın kafasında kaygılar ve sorunlar varsa bu söylediklerimi gerçekleştirmek olanaksızdır. Bir kimse Taocu sevişme yöntemini uygulamadıkça sevdiği bir yemeği doya doya yemek isteyen ama midesinde yer kalmadığı için istediği gibi yiyemeyen boğazına düşkün bir kimseye benzetilebilir. Eski Romalılar yiyip içmeyi o kadar çok severlerdi ki yemek keyfini sürdürebilmek için boğazlarına bir parmak atıp yediklerini çıkartmaya çalışırlardı — bana kalırsa sağlık bakımından sakıncalı ve ekonomik bakımdan savurganca olan bu uygulama üstüne üstlük bir de iğrenç ve yakışıksız... Ama Taocu sevişmeyi uygulayan bir çift söz konusu olunca onların en sevdikleri yemek her zaman önlerindedir, her zaman da midelerinde o yemeği yiyecek yer vardır. Bütün bu söylediğim sözlerin boşalmadan sevişmenin nasıl bir şey olabileceği sorusuna bir yanıt getirmediğini ben de biliyorum. Bir bakıma bu soru bir körün Mavi nedir. sorusunu yanıtlandıramayacağı gibi yanıtsız bir sorudur. Bütün yapabileceğim şey yanıt olarak başka bir soru sormaktan öte bir şey olamayacak. Sorum şu Peki, boşalmak nasıl bir şeydir. Kuşkusuz bu sorunun yanıtı cinsel gerilimin bir patlamayla giderilmesi biçiminde olacak. Tıpkı kızıp bağırmak ya da kahkahayı basmak gibi bir şey... Eğer bu yanıt doğruysa o zaman boşalmadan yapılan sevişme gene cinsel gerilimi gidermek, dindirmektir. Aradaki fark bu yöntemin patlamasız, gürültüsüz oluşu... Burada şiddetli bir patlama sonucu bir boşalma yerine dinginliğin, erincin mutluluğu vardır, bunda duyarlı ve sürekli bir doyumun içinde insanın kendinden çok daha büyük bir şey, bir aşkınlık içinde kendini eritmesi vardır. Bu insana bölüklük, kopukluk yerine bir bütünlük tamamlanmıştık duygusu verir. Bu paylaşma, bütünle kaynaşma duygusudur. Küçük ve yalnız bölmesinde sinirsel bir kasılmadan farklı bir şeydir. Bundan da öte bu söze dile gelmez bir şeydir. 4. Yin ve Yang uyumu Boşalmanın düzenlenmesi konusunda üzerinde en çok durulacak nokta o kimsenin yaşı ve sağlık durumu gibi özelliklerdir. Bunlar Taocu sevişme ustalarının gerekçesiz olarak ortaya attıkları dayanaktan yoksun bir takım boş laflar değildir. Yüzlerce yıl sürdürülmüş dikkatli gözlemlerle varılmış bir vargıdır. Bu vargı da şudur Erkeğin ersuyu (meni) yaşamsal bir özdür ve öyle denetimsiz savurganca harcan-mamalıdır. T'ang döneminin (618–916) en önde gelen hekimi Sun S'sû-Mo bu konuda Eşsiz Öğüt* adlı kitabında şöyle diyordu Savurganca ersuyu'nu harcayan kimse hasta olur ve bu savurganlığı sonucunda ersuyu'nu tüketirse ölür. Erkekler bunun böyle olduğunu hiçbir zaman akıldan uzak tutmamalıdırlar. Bir erkek boşalmayı düzene koyabildiği zaman yalnızca yaşamsal özünü korumuş olmakla kalmaz, bunun yanında daha pek çok şey kazanmış olur. Bir kere yatak arkadaşı doyumsuzluk nedir bilmez. Çünkü o kimsenin kendine güveni artacağından yatak arkadaşının istediği kadar sık ve istediği kadar uzun sevişebilir. Daha sık ve daha uzun sevişebildikleri için eşler birbirlerinin özlerinden, yani erkek kadının Yin özünden, kadın erkeğin Yang özünden tam anlamıyla yararlanabilir. Bunun sonucundaysa her ikisi de eşsiz bir erinçlik, dinginlik, zihinde bir durulma, rahatlama duyumsayacaklardır. İşte bu sıcak ve kıvanç dolu, sürekli sevişmeden kaynaklanan gönül rahatlığına eski Çinliler Yin (dişil) ve Yang (eril) uyumu adını veriyorlardı. Bu kitapta Taocu sevişme adını verdiğimiz (eski çağlarda buna ‘Yin/Yang Taosu' ya da ‘Yin/Yang uyumu' ‘uyumun Taosu' gibi adlar da verilirdi) yöntemle Yin/Yang uyumunun nasıl sağlanacağını açıklamaya çalışacağım. 5. Uyum ve mutluluk konularında eski kuramlarla çağdaş bilimsel kuramlar arasındaki benzeşme Siz çocukların bakıldıkları yurtlarda kişisel sevgiden yoksun kurumsal bir hava içinde büyütülen bir yaşından küçük çocuklardan yüzde otuzunun yiyecek, çevre ve sağlık koşulları hekim bakımı ne kadar iyi olursa olsun, birinci yıl içinde öldüklerini saptamıştı. Son yıllardaysa İsviçreli çocuk ruh sağlığı hekimi Jean Pia-get çocukların esenliği ve sağlıklı gelişmeleri için okşanmalarının, kucaklanmalarının, özetle çocuklara dokunma yoluyla duyguların aktarılmasının yaşamsal önemi üzerinde ısrarla durdu. Yalnız çocuklar için değil yetişkin kimseler için de okşanmanın, kucaklanmanın, dokunulmanın yaşamsal önemi vardır. Ancak son zamanlarda bu konu en başta Masters ve Johnson'un ‘The Pleasure Bond' (Haz Bağlantısı) adlı üçüncü kitabında olmak üzere bir çok kitapta halk yığınlarının bilgisine sunulmuştur. Bu kitaplarda yetişkin erkekle kadın arasında sevgiden kaynaklanan dokunsal bir ilişki olmadıkça ne erkeğin ne kadirlin mutlu olmalarına, esenli kalmalarına hemen hemen olanak olmadığı ileri sürülmektedir. Elinizdeki kitapta sözkonusu edilen Yin/Yang uyumu'yla bu görüş arasında büyük bir benzerlik olduğu hemen göze çarpıyor, aradaki tek fark eski Taocuların bir kimsenin boşalmayı kesinkes düzenlemesi ve denetlemesi konusuna yaptığı vurgudur. Taocuların boşalmanın denetim altına alınması konusundaki ısrarlarının bir amacı da kadınla erkek arasında birbirlerini sevgiyle kucaklamak, birbirleriyle dokunsal ilişkilerini sürdürmek olanak ve fırsatını hemen hemen sınırsızlık sınırına kadar arttırmaktır. Kadınına her fırsatta, boş kaldığı her olanakta dilediğince yaklaşmak, sevip okşamak — öyle sıradan her erkeğin başaramayacağı bir şeyi önermenin yararsızlığı ortadadır. Hemen her erkek yorgun olduğu zaman kendisine yatak arkadaşının yaklaşmasından pek hoşlanmaz (kuşkusuz bu sözlerim Taocu sevişme bilimini öğrenmiş olan kimseler için değildir). Bunun iki nedeni vardır Ya eşini doyuramayacağından çekinmektedir, ya da rahatsız edilmeden uykuya dalmak istemektedir. Oysa boşalmayı denetim altına almış bir kimse için bu tür korkulara yer yoktur. Hatta uyumak istiyorsa eşiyle kucaklaşıp birbirlerini okşayarak, dokunsal bir ilişki içinde uyumaktan büyük bir haz duyabilir. (Taocu sevişmenin yorucu olmadığını ve zorlamasızlığını öğrendikten sonra) hatta biraz sevişebilir de. Hemen bu konuda deneyim kazanmış her kadın erkeğinin kendisini yeterince sevip okşamadığının, dokunsal ilişkilerinin yetersiz kaldığının bilincinde, duyarlığındadır. İşte bu duyumsuzluğun pek çok kadını seviciliğe, yatak arkadaşlarını gene kadınlardan seçmeye ittiğini söylemek konuyu abartmak sayılmamalıdır. Pek çok kadın da sevgilerini okşandıkları zaman karşılık vermesini bilen ev hayvanlarına yöneltmişlerdir. Kadınlar çok kez kendi cinslerinden olan bir kimseyle sevişmeye kendilerini iten nedenleri, eşcinselliği, seçmelerini bir kadının sevilmek okşanmak gereksinimini ancak gene bir kadının tam olarak anlayıp karşılayabileceğini ileri sürerek açıklamaya çalışıyorlar. Bir erkeğin de sevme okşama, okşanma gereksinimi bir kadınınki kadar büyük olabilir. Sorun şurada Erkeklerin çok büyük çoğunluğu ne yapılacağını, nasıl yapılacağını doğru dürüst öğrenme fırsatı bulamıyorlar. Bu konuya açıklık getiren ilginç bir örneği bu kitapta biraz ilerde Leautaud'un öyküsünde göreceğiz. Bir kimse Taocu sevişmeyi öğrenince okşamak/ okşanmaktan, dokunmak/dokunulmaktan son derece büyük bir zevk alacaktır. Çünkü okşamak/okşanmak, dokunmak/dokunulmakla cinsel birleşme arasında ancak belli belirsiz bir sınır vardır. Ama bunun böyle olduğunu bir kimsenin öğrenebilmesi için öncelikle Taocu sevişme yönteminin öğrenilmesi gereklidir. Taocu sevişme yöntemini uygulayan kimse bu yöntemi uygulayarak yalnızca daha çok zevk ve haz elde etmekle kalmaz bu uygulamadan onun kadar yatak arkadaşı da yararlanmış olur. Bunun neden böyle olduğunu hemen açıklayacağım. 6. Nei tan (bedenin ürettiği iksir) ve Wai tan (dışardan alınan iksir) Kendini - nasıl gevşeteceğini, gerginlikleri nasıl gidereceğini öğrenen çevresiyle uyum sağlayan Taocu genellikle yaşamın tam anlamıyla keyfini çıkarmaya başlar. O zaman da uzun ve sağlıklı bir yaşam arayışına daha da büyük bir ilgiyle yönelir. Hemen bütün eski ünlü hekimlerin Taocu olmasına şaşmamak gerek. Gene binlerce yıldan beri pek çok Taocu'nun uzun yaşama konusuna çeşitli yönlerden yaklaşmalarının, da şaşılacak bir yanı yok. İşi basite indirgersek bu konuda başlıca iki okul olduğunu söyleyebiliriz Dışardan alınan iksiri savunanlar iksiri bedene ürettirmeyi savunanlar. (Başlıca sözcüğünü kullanıyoruz, çünkü bu iki okul arasında ki ayırım çizgisi pek öyle kesin olarak çekilmemiştir.) Beden dışında iksir yapımını önerenler Taocu simyacılardır (alşimist). Onlar sürekli olarak ölümsüzlüğü sağlayacak bir ilaç yapmaya çalışıyorlardı. Oysa iksiri gövdeye yaptırmayı savunanlar daha gerçekçi ve uzgörüsü daha fazla olan kimselerdi. Onlar insanın içinde kullanılması bütünüyle sakıncasız ve insanın yaşamını uzatmaya yetebilecek bir iksirin varlığına inanıyorlardı. Buna İS 581–682 yılları arasında bir yüzyıldan daha çok yaşamış ünlü hekim Sun S'sû-Mo inandırıcı bir örnek olarak gösterilebilir. Sun S'sû-Mo bedenin ürettiği iksirin ateşli bir savunucusuydu ve tüm doğal yöntemler denenip bunlardan sonuç alınmadıkça ilaç alınmamasını öneriyordu. Burada bedenin dışında yapılıp ilaç olarak alınan iksirin ayrıntılarına girmeden şu kadarını söyleyeyim Bu konudaki çalışmalar madenleri ya da alaşımları arıtıp altın tabletler yapmakla ilgiliydi. Ama biz burada biraz daha ayrıntılı olarak bedenin ürettiği iç iksir konusuna eğileceğiz, çünkü bu konu Taocu sevişme biliminin en önemli bölümünü oluşturmaktadır. İç iksirin üretilmesi en başta zihinle ilgilidir, örneğin boşalmanın denetim altına alınmasını ancak zihin yapabilir. Gene sağlıklı bir yaşam sürdürmek için nasıl nefes alıp vermek gerektiğini zihnimiz aracılılığıyla öğreniriz. Ama kuşkusuz bunları başarmaya yalnızca zihin yetmez. İksiri bedene ürettirmeye çalışanların yapmaya çalıştıkları şey insanın zihniyle bedeni arasında tam bir birlik beraberlik kurmaktır. Bu amaca ulaşmak için de düzenli bir takım egzersizlerin yapılmasına gerek vardır. İkinci önemli nokta, buna belki bir çok bilimsel kafalı olduklarını ileri süren kimseler gülebilir ama bedenin ürettiği bu iç iksirin korunması, savurganca harcanmasının önlenmesidir. Kişisel olarak ben buna gülmüyorum, önce bize gülünç görünen şeylerin pek de öyle ilk bakışta göründükleri kadar yabana atılacak şeyler olmadığı zamanla ortaya çıkmaktadır. Ersuyu konusuna sonra geri döneceğiz, son zamanlarda gündeme girmiş ilginç bir örnek terlemenin karşısında olan yeni görüşlerdir. Şimdiye kadar Batılı fizyologlar insanın bol bol ter dökecek noktaya dek egzersiz yapmasının sağlı1 için yararlı olduğunu savunmuşlardı. Morehouse'in yazdığı ‘Total Fitness' (Çakı Gibi Bir Sağlık) adlı kitabını okuyanların bu konuda biraz değişik düşünceleri olabilecektir. Morehouse olasılıkla terlememeyi öneren ilk Batılı fizyolog'dur. Morehouse'a göre bir kimsenin terleyecek kadar egzersiz yapması kendisini gereğinden çok yorduğunu gösterir. Buna bir Taocunun ekleyeceği söz şu olabilirdi Bir kimsenin bol bol ter dökmesi, o kimsenin kendisini nasıl gevşeteceğini, nasıl gevşek tutacağını öğrenmemiş olduğunun çok açık bir kanıtı sayılmalıdır. Bu iç ve dış iksir konusunu bu kadarla kesiyorum. Konuyu derinlemesine incelemek isteyenler bütün aradıklarını ‘Chemistry and Chemical Technology' Cilt 5'de Joseph Needham'ın yazdığı, Science and Civilization in China' (Çin'de Bilim ve Uygarlık) maddesinin ‘The outer and inner Macrobiogens the Elixir and the Enchyinoma ' başlıklı beşinci bölümünde bulabilirler. ...Taocu sevişmeyi iyice anlayıp uygulamaya koymamış kimsenin yaşamını uzatmakta hiçbir ilaç ya da yiyecek ya da izlenecek manevi yöntem bir yarar sağlayamaz. 1. Taocu sevişme konusunda üç temel kavram Taocu sevişmeyi başka seks incelemelerinden bütünüyle farklı yapan üç temel kavram vardır. Bunlar uygulamaya konup uygulamada ustalaşmadan önce bu kavramların iyice anlaşılması gerekir. (Bu kavramlar s. 57, 7286'da ayrıntılı olarak incelenecektir.) Birinci kavram, bir kimsenin yaşına ve sağlık durumuna göre ayarlayacağı iki boşalma arasındaki en uygun aralığı bulmayı öğrenmesidir. Bunu öğrendikten sonra ne zaman kendi canı ya da eşinin canı isterse, eşini tam bir doyuma ulaştırabilecek uzunlukta (Ya da eşinin isteğine göre bir çok kez yenilemek yoluyla) sevişecek güce sahip olabilecektir. İkinci kavram, Batı'nın seks düşüncesinde bir devrimi gerektiriyor. Eski Çinlilere göre boşalma, özellikle denetimsiz boşalma, zevk esrikliğinin en son aşaması, doruk noktası değildir. Bir kimse bir kez bunu öğrenince seksde boşalma dışında çok daha üstün, çok daha güçlü daha çok kıvanç veren zevkler keşfedebilecektir. Bu buluşlar boşalmanın denetim altına alınmasını kolaylaştıracaktır. Bu ikinci kavram ‘Boşalma Olayının Bir Kez Daha Gözden Geçirilmesi' ayrımında sözü edilen Tsai Nü'yle P'ing Tsu arasında geçen söyleşiyle doğrudan bağlantılıdır. Üçüncü kavram — bir başka açıdan da çok önemli olan — kadının doyuma ulaştırılmasının gerekliliğidir. Bu konu zaten Kinsey ve onun ardından gelen Batılı seks araştırıcıları tarafından genişlemesine işlenmiş ve toplumun bilgisine sunulmuştur. Bu araştırmaların sonuçlarının tanıtılması komşunda feminist akımlar son yıllarda etkili çalışmalar yapmışlardır. Onun için günümüzde bu konunun öneminde kuşku* su olan hemen hiç kimse kalmamıştır. İşte bu üç kavram eski Çin sevişme anlayışının gerçek temellerini oluşturmaktadır. Bu anlayış erkekle kadına istedikleri kadar çok ve istedikleri kadar uzun sevişme olanağım vermesinin yanında Cinde Taocu- luğunbaşlıca etkin felsefe olduğu sürece sağlıklı doğal ve özgür bir cinsel yaşamın gelişip oluşmasına da olanak kazandırmıştır. Taocuların görüşüne göre cinsel bakımdan uyum ve doyum sağlamak insanı doğayı yöneten sınırsız güçlerle de uyumlu yapar. Bir de şu var Bu güçlerin içinde de cinselliğe eş tutulabilecek ve kendini belirgin bir biçimde açığa vuran bir' etkinliğin varlığı inancı Taoculukta ağırlıklı bir yer tutar. Örneğin yer dişil ya da Yin'dir . Buna karşın gök eril ya da Yang'dır , İşte bu iki öğenin etkileşiminden bütün oluşur. Bu anlayışı erkekle kadın konusuna aktardığımızda erkekle kadın da bir birlik bütünlük oluştururlar. Bu birlik bütünlük de birincisi kadar önemlidir. ne kadar güzel ve betimleyici olduğunu hep birlikte izledik, örneğin erkeklik organı yeşim sapı (Yü hing ), kadın organıysa yeşim kapısı ( yumen) diye adlandırılmışlardır. Bu konuda ilginç bir nokta, Çinlilerin hiçbir zaman bugünün insanlarının çok kez yaptıkları gibi kötü ve kaba sözler kullanmamış olmalarıdır. Çinlilerin seks konusunda açık görüşlü olmaları ve bir takım baskılar altında duygu ve düşüncelerini bastırma gereğini duymamış olmalarından kaynaklanan tutumları cinsellikle ilgili sözcükleri pis sözler olarak düşünmelerini olanaksızlaştırmıştır. Biz bu kitapta çok kez erkek organı yerine bir değişiklik yapmak için yeşim sapı yü heng sözcüğünü kullanmayı yeğledik. 2. Kadının rolü Daha en başından beri Taocu sevişme anlayışında kadın önemli bir yer tutmuş, önemli bir rol almıştır. Örneğin kadınlar imparatorun Taocu sevişme ustaları ve danışmanları olmak gibi önemli görevler almışlardır. Çin toplumunda kadının erkekten daha aşağı bir duruma indirilmesi çok daha sonraki dönemlerde olmuştur. Kadının Taocu sevişmeye katkısının ne derece büyük olduğu bazıları günümüze kadar gelip bize erişebilen Taocu sevişme metinlerinden açıklıkla anlaşılmaktadır. Bu metinlerin büyük bir bölümü söyleşi biçiminde yazılmıştır. Yukarda alıntı yapmış olduğum bu söyleşide dilin 3. Bu durumdan kurtulmak için ne yapayım.' Suyun ateşten daha güçlü olması gibi kadınlar da hem cinsellik, hem yapı bakımından erkeklerden daha güçlüdür. Taocu sevişmeyi bilenleri beş ayrı çeşnide yiyeceğin nasıl ve ne oranlarda birbirleriyle karıştırılıp lezzetli bir yemek yapılacağını bilen bir ahçıya benzetebiliriz. Taocu sevişmeyi bilip Yin (dişil) ve Yang (eril) uyumunu , sağlayan kimse beş kıvançtan bir harman yapıp bunlardan cennettekileri kıskandıracak bir hazza erişir. Taocu sevişmeyi bilmeyenlerse zamanından önce, sevişmenin tadını çıkarmadan ölür. Yüce İmparatorumuzun irdelemek istedikleri konu bu olmalı sanırım. Söyleşi Huang Ti bu öğütleri denemeye karar verene kadar sürüp gidiyor. öğrendiğim şeyleri senin de onayından geçirtmek için bu konuda senin düşüncelerini de öğrenmek istiyorum. Hsüan Nü Şu evrende yaşamını Yin'le Yang'ın uyumuna borçlu olmayan hiçbir canlı yoktur. Yang Yin'le uyum içinde olunca tüm engeller aradan kalkar. Bir Yin ve bir Yang sürekli olarak birbirlerine yardımcı olmalıdırlar. Böyle olduğu için erkeklik organı sertleşir. O zaman kadınlık organı da onu içine almak için hazırlık yapar böylelikle aralarında bir uyum kurulmuş olur, salgıları da birbirlerine yarar verir... 4. Kadının doyuma ulaştığı nasıl anlaşılır. Huang Ti danışmanlarının öğütlerini benimsedikten sonra Taocu sevişmenin üçüncü ilkesinde nasıl ustalığa erişebileceğinin araştırısına girişiyor, gene baş kadın danışmanına dönüp soruyor Huang Ti Bir erkek kadınının istekli olup olmadığını ve doyuma erişip erişmediğini nasıl anlar. Erkek bunlara dikkat edip ona göre davranışlarını ayarlamalıdır. Bu on gösterge şunlardır (1) Kadının yeşim elleri erkeğinin sırtına dolanmıştır. Bedeninin alt bölümünü bir o yana, bir bu yana oynatmaktadır. Dilini dudaklarının arasına almış erkeğini yalayarak şehvetini arttırmaya çalış maktadır. Bu durum bu işaretler kadının oldukça istekli olduğunu gösterir (2) Kadının güzel kokular yayan bedeni gevşeyip yayılmış kolları bacakları uzanıp öylece kalmıştır. Burun deliklerinden hızlı hızlı soluk almaktadır. Bunlar kadının erkeğinin yeniden kendisine yaklaşma sını istediğinin belirtileridir. (3) Kadın uyuyan erkeğinin yeşim çekiciyle oynamak için avucunu açar ve yeşim çekicini sallamaya başlar. Bu kadının erkeği için büyük bir istek duyduğu nu gösterir. (4) Kadının gözleri kaşları kıpır kıpırdır. Boğazından boğuk, sesler çıkarır, tatlı sözler mırıldanır. Bunlar şehvetinin son dereceye vardığının belirtileridir. (5) Kadın iki eliyle ayaklarını tutup yeşim kapısını sonuna kadar açmaya çalışır. Bundan kadının son derece haz duyduğu anlaşılır. (6) Dili yarı uyur yarı sarhoşmuşçasına dudaklarının arasından dışarı çıkmıştır. Bundan kadının erkeğinin canlı bir biçim de bir derin bir sığı, ileri geri gidip gelmesini istediği anlamı çıkartılabilir. (7) Ayaklarını ve ayak parmaklarını gerer ve erkeğin yeşim çekicini içinde tut, maya çalışır ama erkeğinin ileri geri hareketleri nasıl sürdürmesini istediği konusunda belirli bir kararlılığı yoktur. Aynı zamanda alçak sesle mırıldanmaktadır. Bunlar Yin selinin boşalmakta olduğunun göstergeleridir. (8) Birden istediği şeyi elde etmiştir. Belini hafifçe kıvırır, hafifçe terler ve aynı zamanda da gülümser. Bundan kadının sevişmenin bitmesini istemediği, sevişmeyi sürdürmekten yana olduğu anlaşılır. (9) Tatlı duygular hâlâ. onu bırakmamış tır, haz dalgası yükselmeyi sürdürmektedir. Yin seli boşalmıştır gene de erkeğini sıkı sıkı tutmaktadır. Bundan kadının tam olarak doyuma ulaşmadığı anlamı çıkarılabilir. (10) Bedeni sıcacıktır ve terden nemlenmiştir. Elleri ayaklan gevşemiştir. Bundan artık tam olarak doyuma ulaştığı anlaşılır. Bütün ayrıntıların en ince noktalarına kadar betimlenmiş olması Taocu hekimlerin konuyu ne dereceye kadar derinlemesine incelediklerini göstermektedir. Anlaşıldığına göre bu incelemeler bilimsel gözlem amacıyla kadının sevişmenin her evresindeki tepki ve davranışlarını izleyen üçüncü bir kişinin orada hazır bulunmasını gerektirmiştir. Gene erotik albümlerde yer alan bazı sevişme biçimlerinin (pozisyon) üç kişinin katılımıyla gerçekleşebilmesi bu oturumlardan da bir kısım bilgiler elde edilebilmiş olduğunu sandırmaktadır. 5. Taocu sevişmenin yanlış yorumları Çok eskilerden beri Taocu sevişme Batı'da eksik ve yanlış olarak anlaşılmıştır. Pek çok Batılı yazar Taocu sevişmenin yorumunda yanılgıya düşmüşler ve ona hiçbiri yerine oturmamış çeşitli adlar takmışlardır. Bu adlardan en çok tanınan bir kaç tanesi aşağıdadır (a) Coitus reservatus Batı'da bundan birkaç yüzyıl önce ilk kullanılmaya başlayan terimdir. Bu terimin yanıltıcı bir anlamı vardır, çünkü çok dar anlamlı olarak Taocu sevişmenin yalnızca bir yönünü belirtmektedir, örneğin Taocuların bir kimsenin yaşını, gücünü ve sağlık durumunu göz önüne alarak hangi aralıklarla boşalması gerektiğini saptayıp boşalmayı bir düzene koyması konusundaki öğüdünü ve da- ha bunun gibi pekçok şeyi gözardı etmektedir. 'de, Vermont'da Oneida Toplumu ortak yaşam denemesinde kullanılmış bir terimdir. Havelock Kilis'in devrim yapmış olan ‘Seksin Ruhbilimsel İncelemeleri' adlı kitabında bundan söz edilince bu terim daha iyi tanındı. Adından da anlaşıldığı gibi erkeğin kadını gebe bırakmak gibi bir amacı olmadıkça kesinlikle boşalmayı engellemesidir. Oysa Taocu sevişmede çok yaşlı ve çok sağlıksız kimseler dışındakiler için boşalmanın bütün bütün engellenmesi önerilmemektedir. (c) Karezza sevişmenin son derece edil gen bir biçimidir, özellikle 1920'lerde yayınlanmış olan ‘İdeal Evlilik' adlı kitapta Çinli sevişme bilimiyle özdeşlenmesi tümüyle bir yanlıştır. van de Velde bu kitapta yüzyıl başında Marie Stopes'un ‘Evlilikte Aşk' ( Married Love) adlı kitabında tanıtılmış olan bu tekniğe karşı çıkmaktadır. Doğrusunu söylemek gerekirse Karezza'yla Taocu sevişme arasında hemen hemen hiçbir benzerlik yok tur. Taocu sevişme bu tür sevişmeyi ancak çok yaşlı ya da çok sağlıksız olanlar için önermektedir. Böyle edilgen bir yöntemle bile olsa bu gibi kimselerin de Yin ve Yang uyumundan yararlanabilecekleri düşünülmektedir. Ama Taocu sevişme kesinlikle genç, istekli ve iştahlı kimselerden edilgen olmalarını istememektedir. Marie Stopes'un kitabında açıklandığı biçimiyle Karezza daha çok erkeğin kendini tutması ( male continence) yöntemine benzemektedir. Çiftlerin birbirlerini okşamakla yetindikleri son derece durgun ve edilgen bir birleşme biçimidir. Bu kitap olasılıkla Batı dillerinde yazılmış Taocu sevişmeyi ayrıntılı ve uzun boylu incelemiş olan tek kitaptır, işin tek üzünç veren yanı van Gulik'in konuyu tam olarak anlayamamış olmasıdır. Bunu da zaten kitabın önsözünde açıklıkla belirtmekten çekinmemiştir. ‘Coitus Reservatus'un Gizemciliği' deyimini kullanması da burdan kaynaklanmaktadır. Van Gulik önsözde konuyu iyice anlayamadığını belirttikten sonra yalnızca bu konudaki bilgileri toplamaya çalıştığını ve sayısı pek az kalmış belgeler üzerinde güçlü bir araştırmayı gerektirmiş olan bu pek değerli bilgileri aktarmayı bir görev bildiğini söyleyerek açıklamalarını sürdürüyor. (e) Tantriksanatlar ya da Tantrizm çok kez Taocu sevişmeyle karıştırılır. Gerçi Tantrizm Taocu sevişmeden etkilenmiştir, hatta olasılıkla kökeni Taocu sevişmeye bağlanabilir ama bir çok Tantrik okullar Taocu sevişmeden bütünüyle değişik bir biçim alana dek değişmeyi sürdürmüşlerdir. Budacı Vajrayanaokulu Çin Yöntemi adını verdiği öğretisinin kökeninin Çin olduğunu belirtmektedir. Hint sevişme yöntemi son derece törenseldir, Hintlilerin dinleriyle sıkı sıkı ilişkilidir. Oysa Çinli Taocu sevişme Çin hekimliğinin önemli bir bölümü olarak kalmıştır. (f) İmsak konusunda çok az şey biliyoruz. Taocu sevişmeyleîmsâk arasında bazı benzerlikler olduğunu sanıyorum. ‘ Ananga Ranga' adlı Hint seksbilim