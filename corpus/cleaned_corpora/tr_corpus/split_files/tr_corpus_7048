caz ve highlife türlerinde müzik yapan bir grup kurdu. 1960'ta 3 çocuk (Femi, Yeni ve Sola) sahibi olacağı Remilekun (Remi) Taylor ile evlendi. 1963'te Nijerya'ya geri dönüp "Koola Lobitos"u tekrar kurdu ve Nigerian Broadcasting Corporation için radyo yapımcılığı eğitimi aldı. 1967'de Gana'ya yeni müzik türleri keşfedebilme amacıyla gitti. Burada geçirdiği zamanlarda Fela Kuti ilk kez kendi yarattğı müzik olan Afrobeat ile anılmaya başlamıştır. 1969'da Black Power fikriyle tanışan Fela, bundan sonra yapacağı müzik üzerinde çok fazla etkiye sahip olacak olan Kara Panter Partisi'ni (Black Panther Party) keşfetti. Tekrar Afrika'ya döndükten sonra grubunun adını "Africa '70" olarak değiştirdi. Şarkılarındaki duygusal temaları aşk yerine toplumsal sorunlara daha çok yer vererek değiştirdi. Sonra, stüdyoda müzik kaydı yapan bir toplumun oluşturduğu Kalakuta Cumhuriyeti'nin temellerini attı. Empire Hotel'de önceleri "Afro-Spot" sonraları ise "Afrika Shrine" olarak adlandırılan bir gece kulübü kuran Fela, burada düzenli olarak akşamları sahne aldı. Fela ayrıca, ortada yer alan ismini "kesesinde ölüm taşıyan" anlamına gelen "Anikulapo" ismiyle değiştirdi. İngilizce'yi bırakıp Afrika dillerinden özellikle Yoruba diliyle süslenmiş ve Anglosakson dilinden türemiş Pidgin diliyle şarkı söylemeye başlamasından sonra, Nijerya çevresinde ve Afrika'nın diğer kısımlarında da popüler olmaya başladı. Bu sıralarda Yoruba dini ile de ilgilenen Fela'nın popülerleşmeye başlaması iktidardaki hükümetle arasının açılmasına sebep oldu ve Kalakuta Cumhuriyeti üzerindeki baskılar artmaya başladı. 1977 yılında Fela Kuti'li Africa '70 grubu, ilk albümleri olan ve Nijeryalı askerleri mecaz anlamda zombivâri yöntemler kullandıklarını belirterek sert bir dille eleştiren Zombie'yi piyasaya sürdü. Albüm toplumda büyük ses getirirken, hükûmeti de çileden çıkardı. Kalakuta Cumhuriyeti'ne balans ayarı verme amacıyla bin asker topluluğa saldırdı. Fela, ciddi bir şekilde dayak yedi ve ayrıca Fela'nın yaşlı annesi de ciddi yaralanmalara neden olabilecek şekilde penceereden aşağı atıldı. Kalakuta Cumhuriyeti dâhilinde olan Fela'nın stüdyosu, enstrümanları ve müzik kayıtları yakılarak imha edildi. Fela ise olayla ilgili olarak, bir emir subayının müdahalesi olmasa kendisinin öldürülebileceğini iddia etti. Gangsta rap Gangsta rap, 1980'li yılların ortalarında ABD'de ortaya çıkan şiddete ve yasa dışı şeylerin yüceltilmesine dayalı müzik kültürü. "Gangsta" sözcüğünün kökeni, yasa dışı işler yapan çete üyesi anlamına gelen "Gangster"dir. 1980'lerin ortalarında, şarkı sözlerinde üstü kapalı şiddet içerikli sözler yazan Schooly D ve Ice T gibi rapçilerin dışında ciddi anlamda ilk "Gansta Rap" örnekleri N.W.A. grubu bünyesinde grubun kurucusu olan Eazy-E'ye aittir. Eazy-E ABD'de "Gangsta Rap'in Godfather'ı" olarak anılmaktadır. Özellikle Eazy-E'nin 1988'de çıkardığı Eazy-Duz-It albümü "Gangsta Rap" adına ortaya konan ilk örnek kabul edilmektedir. 1993 sonrası Tupac Shakur'un müzik piyasasında ön plana çıkmasıyla "Gangsta Rap" çok daha geniş kitlelere yayıldı. 1995'te Eazy-E'nin, 1996'da Tupac'ın hayatını kaybetmesinin ardından "Gangsta Rap" kitleler üzerinde etkisini büyük ölçüde kaybetmiştir. Mirkan AydÄ±n Mirkan Aydın (d. 8 Temmuz 1987, Hattingen), Kürt asıllı Alman futbolcudur. Alman pasaportu dışında Türk pasaportuna da sahiptir. İsveç Superettan liginde mücadele eden Dalkurd FF forması giymektedir. Mirkan Aydın 2010'un ilk aylarında ilk profesyonel sözleşmesini VfL Bochum ile yapmıştır. Kariyerini VfL Winz-Baak'nun altyapısında başlamıştır ve burada birkaç sene oynadıktan sonra Alman futbolunun köklü takımlarından SG Wattenscheid 09'un altyapısına geçmiştir. 2004 senesinde TSG Sprockhövel'in 19 yaş futbol takımına (U19) geçmiştir. 2005 senesinde henüz amatör statüde olmasına rağmen aynı ekibin profesyonel takımında görev almıştır. Burada iki sene oynadıktan sonra VfL Bochum'un ikinci takımı olan VfL Bochum II'da oynama başlamıştır. VfL Bochum II'de üç sene oynadıktan sonra 2009–10 sezonunun 5. haftasında VfL Bochum profesyonel takımı için Bundesliga'da TSG 1899 Hoffenheim karşı oynanan lig maçında görev almıştır ve kısa bir süre sonra sözleşme imzalayarak profesyonelliğe geçiş yapmıştır. 2014 yılına kadar 77 maça çıkıp 20 gol atan Mirkan, 2014-15 transfer döneminde Eskişehirspor ile mukavele imzalamıştır. 2015-2016 sezonu Göztepe SK ile sözleşme imzalayan Aydın, 2016 Mart ayında kulübüyle olan sözleşmesini karşılıklı olarak feshetmiş ve İsveç 2. (Superettan) ligi ekiplerinden Dalkurd FF ile sözleşme imzalamıştır. Birinci Harkov Muharebesi Birinci Harkov Muharebesi, Barbarossa Harekâtı'nın son safhalarında Güney Ordu Grubu'na bağlı 6. Ordu tarafından Harkov şehrini ele geçirmek için 20 Ekim 1941'de gerçekleştirilen ve Wilhelm Keitel tarafından adlandırılan taktik bir muharebe. Kiev Muharebesi'nin hemen ardından Hitler Tayfun Harekâtı için başlama emri vermişti. Merkez Ordular Grubu bu hedef için diğer ordular gruplarından alınan kuvvetlerle takviye edilmişti. Hitler aynı zamanda cephenin kuzeyinde ve güneyinde de harekât emirleri vermişti. Güney Ordular Grubu'na verilen operatif hedefler Stalingrad ve Kafkasya idi. Bu operatif hedefler, öncesinde Don Nehri üzerindeki Voronej'den Rostav'a kadar uzanan bir hatta yerleşmek, ardından taarruza geçmekti. Bu plan dahilinde Güney Ordular Grubu'nun 6. Ordu'su Harkov ve Kursk'u hedef alan taarruzuna 3 Ekim 1941 tarihinde başlamıştır. Alman 6. Ordu'sunun bu taarruzu, aynı zamanda Tayfun Harekâtı'nın en güney kanadından taarruza geçecek olan General Guderian komutasındaki 2. Panzer Ordusu'nun sağ kanadını da örtmüş olacaktı. Sovyet 38. Ordusuna, şehrin fabrikaları sökülüp doğuya nakledilirken şehri savunması emredildi. 21 Ekim'de bütün fabrika ekipmanları trenlere yüklendi. Aynı günde Almanlar Demiryolu İstasyonunun 11 km yakınına kadar yaklaştılar. Alman 6. Ordusu 24 Ekim'de şehre Kuzeyden kuşatma harekatı uygularken, aynısı güneyden 17. Ordu tarafından gerçekleştirildi. Şehir o gün Alman askerleri tarafından ele geçirilmiş olsa da, çoğu ekipman Sovyet yetkililer tarafından çoktan şehirden götürülmüştü. Alman Güney Ordular Grubu, esas taarruz çıkış hattı olan Don hattına ulaşamadı. 6. Ordu, daha sonra Kursk üzerine yürüdü ve 3 Kasım 1941 tarihinde kenti almayı başardı. Ancak Kursk'u geçtikten kısa bir mesafe sonra Sovyet savunması tarafından durduruldu. Bu tıkanma, güneye doğru tüm Güney Ordular Grubu'nun ileri hareketini engelledi. Prinya Prinya, Cisticolidae familyasından bir kuş cinsi. Bazı sınıflandırmalarda ötleğengiller (Sylviidae) familyası içerisinde gösterilir. Eski Dünya'nın tropik ve yarı tropik bölgelerinde az rastlanır. 30 kadar tür Asya ve Afrika kıtalarında eşit bir şekilde dağılmıştır. Kolayca görülmeyen bu kuşlar uzun otlu veya çalılıklı geniş habitatlarda yaşar. Aslından yerleşik olan prinyalarda soğuk hava koşullarına bağlı olarak yerel göç hareketleri olabilir. Üreme mevsiminde dışında küçük sürüler halinde dolaşırlar. Prinyaların kısa kanatları ve uzun sivri kuyrukları vardır. Üst yüzeyi kahverengi veya gri (bazen koyu çizgili), alt yüzeyi beyazımsı tekdüze renkler hakimdir. Bazı türlerde üreme döneminde özel tüyler gelişir. Böcekçil beslenmeye uyarlanmış ince ve hafif kavisli bir gaga yapısı vardır. Altay (şarkıcı) Altay (d. 1970, Rize), Türk pop müziği sanatçısı. İlk albümü 30 yaşındayken, 2000 yılında çıktı. Nisan 2009'da ise "Sana Bayılıyorum" ve 20 Mayıs 2010'da ise "Şekil A" albümü çıktı. Pentium Dual-Core "Pentium D ile karıştırılmamalıdır." Pentium Dual-Core markası, Pentium'un yeni adı olarak, 2006 dan beri Intel'in ana x86 mimarisi mikroişlemciler için kullanılmaktadır. İşlemciler mobil veya masaüstü bilgisayarlara yönelik 32-bit Yonah veya 64-bit Merom-2M, Allendale ve Wolfdale-3M çekirdek mikromimarilerine dayanmaktadır. Belirli bir saat frekansı özellikleri, fiyat ve performans açısından, Pentium Dual-Core işlemciler Celerondan yukarıda ama Intel'in ürün gamında Core ve Core 2 işlemcilerin altına yerleştirilmiştir. Bu düşük bir fiyata en iyi performans sunabilen Pentium Dual-Core, ayrıca overclock için çok popüler bir seçimdi. 2006 yılında Intel,Conroe-L mikromimariye sahip tek çekirdekli bir işlemci için plan yaptı. ancak önbellek mikrati 1 MB olarak kalınca düşük maliyetli Core mikro işlemcilere bir takma ad olarak, piyasaya sunuldu, böylece Celeron işlemciler ile Core ve Core 2 duo işlemciler arasında maliyet performans değeri ortanca olan bir sınıf olarak üretilmeye başlandı. Intel Core i7 Intel Core i7 Nehalem, Westmere ve Sandy Bridge ve yakın gelecekteki mikromimariler kullanarak masaüstünde çeşitli aileler ve dizüstü bilgisayar için üretilen 64-bit x86-64 işlemcilerin Intel marka adıdır. "Core i7" markası iş ve tepe seviye tüketici pazarları için pazarlanan ana tüketici pazarına yönelik olan i5 işlemcileri ve Core giriş seviyesi tüketici pazarına yönelik i3 işlemcileri ayırt etmek için kullanılmaktadır. Intel Core 2 marka daha başarılı olduğunu görünce "Core i7" serisinide devam ettirdi, Core i7 işlemcilerde Bloomfield,kod adlı mikromimari ailesi ilk defa uygulandı ilk olarak 2008 yılında tanıtıldı . 2009 yılında adı Lynnfield ve Clarksfield olan modellerinede uygulandı. 2010 yılından önce tüm modellerde dört çekirdekli işlemciler vardı. 2010 yılında, adı Gulftown Core i7-980X Extreme olan 6 çekirdekli işlemci çıkarıldı, isim çift çekirdekli Arrandale modellerinede uygulandı. Dünyanın en gelişmiş kişisel bilgisayar mikro işlemcilerinden biridir. Intel Core i5 Intel Core i5 ilki 2009 yılının sonlarında tanıtılan Intel tarafından kullanılan çeşitli mikroişlemciler için bir marka adıdır. İşlemci, Core i3 ile Core 2 ve high-end Core i7 ile Xeon markaları arasında yer alıyor. Hyper-threading özelliği kapatılmış olarak 2.66 GHz dört çekirdekli Lynnfield işlemci Core i5 750, 8 Eylül 2009 günü, Intel ilk Core i5 işlemcisi olarak piyasaya sürüldü. Lynnfield Core i5 işlemci, 8 MB L3 önbellek, DMI Yol 2.5 GT / s ve çift kanal DDR3-800/1066/1333 bellek desteği ile gelmiştir. (Hyper-Threading ve diğer saat frekansları) farklı ayarlar ile üst seviye Core i7-9XX ve Xeon 3500 serisi karıştırılmamalıdır Core i7-8XX ve Xeon 3400 serisi işlemciler, olarak satılmaktadır etkin işlemci Bloomfield mimarisine dayanmaktadır. Marinho Mário Custódio Nazaré (diğer adıyla: Marinho), (d. 1 Nisan 1976, Santos, Brezilya), Brezilyalı eski futbolcudur. Futbola 1996'da Portuguesa Santista'da başladı. Bir sene sonra Guarani Futebol Clube takımına transfer oldu. 1999'a dek bu takımın formasını giydi. Burada dikkat çeken Marinho, 2000-2001 yılları arasında Brezilya'nın en önemli kulüplerinden Grêmio'ya transfer oldu. 2001'de önce bölgesel lig Campeonato Gaúcho'yu, sezon içinde de Brezilya Kupası Copa do Brasil'i kazandılar. Marinho, 2002'nin başında ilk kez yurtdışına çıkarak Beşiktaş'ye transfer oldu. 2 Şubat 2002'de Samsunspor ile oynanan lig maçında 68. dakikada Bayram Bektaş'ın yerine oyuna girdi. Maçtan kısa süre sonra Türkiye'deki şartları beğenmediğini ve yedek kalmak istemediğini açıklayan Marinho'nun sözleşmesi feshedildi. 2002 sezonu için Marinho ülkesine dönerek Ponte Preta takımına transfer oldu. Ancak 2002 ve 2003 sezonlarında başarılı sonuçlar alamadı. 2004 sezonunda Paranaense takımına transfer oldu. Burada takımın vazgeçilmez isimlerinden biri haline geldi. Marinho'nun başarılı defansif oyunu ve Washington'nın golleri ile takım Brezilya ikincisi oldu. Marinho 2005'te Brezilya'nın en önemli takımlarından Corinthians'ya transfer oldu. 2008'e dek formasını giydiği bu takımla, Carlos Tevez'le beraber oynadığı ilk sezonunda Brezilya şampiyonluğu yaşadı. Ancak bu başarı uzun süreli olamadı ve 2007 sezonunun sonunda küme düştüler. 2008 başında çok kısa süre EC Vitória ile anlaşsa da daha sonra, eski takımı Ponte Preta'ya transfer oldu. Halen bu takımla Brezilya ikinci liginde forma giymektedir. 2009'da yerel kupalardan Campeonato Paulista do Interior kupasını kazandılar. Ömer Mümtaz Tambi Ömer Mümtaz Tambi (d. 1859, Adıge - ö. 28 Eylül 1925), Türk siyasetçi. Çerkes Sürgünü sonrası İstanbul'a göç eden bir ailesindendir. Rüştiye (ortaokul) eğitimi gördü. İdari görevlerde bulundu. Osmanlı Meclis-i Mebusanı'nın III.döneminde Ankara milletvekili olarak görev yaptı. Mondros Mütarekesi sonrası ve Yunanların İzmir'e çıkması üzerine Türk Kurtuluş Savaşı'na katılmıştır. Sivas Kongresi'nde Heyet-i Temsiliye'ye üye seçildi. Son Osmanlı Mebuslar Meclisi'ne de Ankara'dan milletvekili seçildi. Meclisteki Kuva-yi Milliye'yi destekleyen milletvekillerince kurulan "Felah-ı Vatan" grubu içinde yer aldı. İstanbul'un işgali ve meclisin dağılması üzerine Anadolu'ya geçerek Ankara'da toplanan TBMM'ne katıldı ve I.ve II. dönem Ankara milletvekili olarak görev yaptı. İsmail Hakkı Okday İsmail Hakkı Tevfik Okday, (d. 1881, Atina - ö. 11 Ekim 1977, İstanbul), son Osmanlı sadrazamı Ahmet Tevfik Paşa'nın oğlu, son Osmanlı Padişahı Mehmed Vahdettin'in damadı, asker, diplomat, filatelist. Babası Osmanlı İmparatorluğu'nun Atina sefiri Ahmet Tevfik Paşa, annesi İsviçre doğumlu bir Protestan hanım olan Afife Hanım'dır (doğuşu Elisabeth Tschumi). İlk gençlik yıllarında Galatasaray Lisesi'nde başlayan eğitimini, Sultan II. Abdülhamid kendisini ve kardeşi Ali Nuri'yi yaver yapınca yarım bıraktı ve öğrenim hayatına Harp Okulu'nda devam etti. Harp Okulu'nu bitirip subay olduktan sonra Prusya Harp Akademisi'nde eğitim görmeye başladı. Prusya Harp Akademisi Dragon Alayı'na kayıt olurken ismine baba adı da eklenerek "İsmail Hakkı Tevfik" olarak kayıt edildiği için daha sonraları bu adı kullandı. 1912 yılında başlayan Balkan Savaşı sırasında eğitimine ara verdi ve Yanya Kalesi'nin savunulmasında görev aldı. Balkan Savaşı sonrasında Almanya'ya dönerek Harp Akademisi'nde eğitimini tamamladı ve kurmay oldu. I. Dünya Savaşı başlayınca Karargâh-ı Umumî'de kurmay subay olarak görev yaptı. Şehzade Mehmed Vahdettin Efendi tarafından kızı Fatma Ulviye Sultan için damat olarak seçildi ve onunla evlendirildi. Bu evlilikten kızı Suade Hümeyra Hanım dünyaya geldi. Vahdettin'in padişah olmasından sonra sarayın Erkan'ı Harb şubesini yönetti. Mustafa Kemal Paşa tarafından başlatılan Kurtuluş Savaşı'na katılmak için Anadolu'ya geçince Vahdettin onu yapılan evlilik kontratındaki bir maddeye dayanarak kızı Ulviye Sultan'dan boşadı. Kurtuluş Savaşı sırasında 16. Tümen Kurmay Başkanı olarak görev aldı ve Kırmızı şeritli İstiklâl Madalyası ile taltif edildi. Savaştan sonra Dışişleri Bakanlığı'na girdi; sırası ile Moskova, Anvers, Filibe, Bari, Basra, ve Viyana Başkonsolosu olarak görev yaptı. İkinci evliliğini Ferhunde Hanım (Bülent Ecevit'in annesi olan Nazlı Hanım'ın teyzesi) ile yaptı. Atina Başkonsolosluğundan emekli oldu. Emekliliğinden sonra sahibi olduğu Ayaspaşa'daki Park Otel'de yaşadı ve 1977 yılında orada vefat etti. Gençlik yıllarındaki hobisi filateli'ye ilgisi hayatı boyunca devam etti. Savaşlar sırasında yolladığı ilgi çekici kartlara ve zarflara bugün bile filatelik sergilerde ve yarışmalarda rastlanmaktadır. İstiklal Savaşı sırasında yeterli pul olmadığı gerekçesi ile İsfila pul kataloğunda yer verilen, ancak resmi yetki ile bastırıldığı tartışılan 1338(1922) üst baskılı (sürşarjlı) pulları bastırdı. ""Postada kullanılmış Osmanlı Duyun-u Umumiye Pulları"" isimli bir kitap yayınladı ve bu kitabında 1338 üst baskılı pullara da yer verdi. Kaynak kitap niteliğindeki bu eser, Türk filatelistlere fiskallerin postada kullanımı konusunda bilgi sağladı. The Road (anlam ayrımı) The Road, Amerikan yazar Cormac McCarthy'nın 2006'da yayımladığı roman. The Road, aynı zamanda aşağıdaki anlamlara gelebilir: Diamanda Galás Diamanda Galás (, d. 29 Ağustos 1955), Yunan asıllı Amerikalı Avangart müziği bestecisi, şarkıcı, piyanocu, performansçı ve ressam. Üç ve yarı oktavlı sesin sahibi olarak tanınır. Eserleri ıstırap, yeis, kınama, haksızlık ve itibar kaybetmesini konu alır. 1979 yılında Avignon Festivali'nde ilk olarak sahneye çıktı ve Charles Baudelaire'in şiirlerini temel alan "The Litanies of Satan" albümü ilk albümü oldu. Alan Wilder, John Paul Jones, John Zorn ve Iannis Xenakis gibi çeşitli tarzlarda çalışan müzisyenler ile çalıştı. Umut Kaya (şarkıcı) Umut Kaya (d. 6 Nisan 1981, İzmir), Türk rock müzik şarkıcısı ve söz yazarı. Umut Kaya, 6 Nisan 1981 tarihinde İzmirli bir memurun çocuğu olarak dünyaya geldi. İlk albümünü Aralık 2008'de piyasaya süren Umut Kaya, albümün çıkış parçası "Mevsimler Geçerken" ile girdiği tüm listelerde bir numaraya yükselerek büyük ilgi gördü. "Office Project" tarafından animasyon olarak hazırlanan ikinci video klibi ‘Mor Yazma’ da haftalarca bir numarada kalarak aynı başarıyı sürdürdü. Albümün 3. videosunu yine "Office Project" ile ‘Bana Kelime Yapma’ isimli şarkısına çeken sanatçı, üçüncü video klibiyle Mart 2011'de sevenleriyle buluştu. Ayrıca bu klip sanatçının ilk performans klibidir. Alternatif Rock, ana akımdan farklı bir duruşu ve sound’u tanımlıyor. “Alternatif Alaturka Rock” tarzında çalışmalar yapmakta olan Umut Kaya 'alternatif rock' sounduna alaturkalığı da katarak, yeni bir müzik tarzı yaratmıştır. Albüm tanıtım turnesi adı altında başladığı konserler zinciri, gördüğü büyük ilgiden dolayı hala devam etmektedir. Türkiye genelinde 100’den fazla konser vermişlerdir. ‘Benim Annem Bir Melek’ dizisinin jenerik müziğini ve ‘Çakıl Taşları’ isimli gençlik dizisinin de tüm müziklerini yaptı. "20 Dakika" adlı dizi için, "neredesin sen" adlı şarkıyı seslendirdi. "Peri Masalı" adlı film için, sözleri Leman Sam'a, düzenlemeleri ve müziği Umut Kaya'ya ait olan "Gül Güzeli" adlı şarkıyı seslendirdi ve bu şarkıya klip çekti. 5 yıl aradan sonra 2014 15 Nisan'da "Gün Olur Devran Döner" isimli albümünü çıkardı. Albümde söz ve müzikleri Umut Kaya'ya ait olan 11 şarkı yer alıyor; "canım çok yanıyor", "öpüyorum", "kalbimin teli koptu", "her zaman yanındayım", "gün olur devran döner", "yegâne aşk", "tilki", "hakkınız yoktu", "senin gibi olsun (rakı)", "balad", "son". Albümün ilk video klibi "canım çok yanıyor" adlı şarkıya Barış Kırımşelioğlu yönetmenliğinde, İstanbul Haydarpaşa Garı'nda çekildi. Umut Kaya müzikal bir çevrede yetişen, lise orkestrasında davul çalarak müziğe başlayan sanatçı, Dokuz Eylül Üniversitesi Güzel Sanatlar Fakültesi Müzikoloji bölümünde öğrenim gördü.Üniversite yıllarında vokalistliğini yaptığı grubu ‘Detone’ ile birlikte birçok üniversite, festival ve konser organizasyonlarında yer aldı. 1999 yılından itibaren yakın zamana kadar grubu Detone ile İzmir'in önemli rock barlarında canlı performanslar sergiledi. Grup, 2007’de gerçekleşen 12 Yaban Gülü dizisinin 13 bölümünde canlı performans sergiledi. İzmir’de Türkçe canlı müzik geleneğini başlatan Detone isimli grubuyla kısa zamanda hem 'cover' parçalarla -hem de kendi parçalarıyla- ün kazandı. Emre Aydın'nın albümü öncesinde bir süre beraber performanslar gerçekleştirdiler. "Detone" grubu olarak 12. Roxy Müzik Günleri’nde özel ödüle layık görüldüler. Jack Daniels Rock Müzik Yarışması'nda finale kadar gelmelerine rağmen teknik nedenlerden dolayı geri çekilmek zorunda kalmışlardır. Mevcut albümdeki tamamı Umut Kaya imzalı 10 şarkının yanı sıra 6 adet 'cover' parçaları bilinmektedir. Sanatçının kendi adını taşıyan ilk albümünde 10 parça bulunmaktadır. "Mevsimler geçerken" ve "Yanıma yataydı" şarkılarının sözleri Umut Kaya ve Barış Karaduman ortak yapımı olup, diğer tüm albüm şarkılarının söz ve müzikleri Umut Kaya'ya aittir. The Road (film) The Road, Cormac McCarthy'nin 2006'da Pulitzer Ödülü kazanan aynı isimdeki romanından uyarlanmış 2009 yapımı post-apokaliptik dram filmi. John Hillcoat tarafından yönetilen filmin senaryo yazarlığını Joe Penhall üstlenmiştir. Filmde başrolleri Viggo Mortensen ile Kodi Smit-McPhee paylaşmıştır. Film, Pensilvanya, Louisiana ve Oregon'da çekilmiştir. Film, Kuzey Amerika sinemalarında kısıtlanmış hâliyle 25 Kasım 2009'da yollanmış olup Birleşik Krallık sinemalarında 4 Ocak 2010'da vizyona girmiştir. Bir baba ve oğlu, nasıl başladığı ve ne olduğu belirtilmemiş, dünyayı kaplayıp uygarlığı yok eden yıkıcı afete karşı insanlığını kaybetmeden hayatta kalma mücadelesi vermektedir ve sürekli güneye doğru giderek daha rahat yiyecek bulup daha sıcak bir iklimde yaşamayı umut etmektedirler. Birçok hayvan ve bitki türü yok olmuştur. Yaprağı kalmayan ve kökleri zayıflayan ağaçlar birbiri ardına devrilmektedir. Güneşin çoğunlukla kendini gösteremediği dünyada hayatta kalan çok az insanın büyük bir bölümü toplayıcılık ve yamyamlıkla yaşamını sürdürmeye çalışmaktadır. Çoğunlukla rüya sahneleriyle sağlanan geçmişe dönüşlerle adamın felaketlerin başlangıcında eşiyle yaşadıkları zamanla ele alınmaktadır. Paradisa Paradisa, Kıbrıs'taki eski bir yerleşim. KKTC'nin Gazimağusa ilçesinin Ötüken köyünün iki mil yakınında bulunmaktadır. Harabelerin az bir kısmı günümüze ulaşabilmiştir; fakt 20. yüzyılın başlarında harabelerin açık bir şekilde görülebildiği bilinmektedir. Orta Çağ döneminde kullanılmış yerleşimde bir kilise ve "Kraliçe İsabella'nın Şatosu" adlı bir saray bulunur. Sat覺l覺k Ada: K覺br覺s Satılık Ada:Kıbrıs, Erol Mütercimler tarafından yazılmış Kıbrıs Barış Harekatı hakkında bir eserdir. Kitapta Kıbrıs Barış Harekatı'nın her aşaması belgelerle açıklanmıştır. Kitapta, askerlerin anıları, fotoğraflar, mahkeme belgeleri gibi ekler bulunmaktadır. Ayrıca Barış Harekatı'nda şehit olanların tam listesi de mevcuttur. Kitap 4 bölüm ve eklerden oluşmaktadır. Oklofobi Oklofobi, enoklofobi ve demofobi, sosyal fobisi veya sosyal bozukluğu olan kişiler için kullanılan bir terimdir. Bu tür kişilerin kalabalık korkusu vardır. Ağır vakıalarda, acı çeken kişinin vücudunun paralize olması ve kişinin bu durumu engellemek için ortamdan kaçması ile sonuçlanır. Yine ağır vakıalarda, öfke nöbetleri, ağlamalar, aşırı terleme, üşüme, aşırı utanma veya kekeleme görülür. Bu kişiler genellikle "kalabalık altında ezilme", "kalabalık arasındaki insanlardan ölümcül hastalık kapma", "kalabalıkta kaybolma" veya kişinin "kalabalıkta kendini önemsiz/yetersiz hissetme"si gibi çeşitlenmiş korkulara sahiptir. Utangaç ve içine kapanık insanların oklofobiyi yaşama olasılığı daha sık görülür. Ama her içine kapanık insanın sıkıntı problemleri yoktur. Bu fobiye sahip insanların çoğu, kendisini çevresinde bir sürü yabancı olduğu zaman güvensiz hisseder ve doğal olarak utangaç insanlardır. Haber medyası tarafından avlanmaktan veya çevresindeki insanların duygularını hissetmekten korkarlar. Oklofobik insanlar genellikle içinde birden fazla insanın bulunduğu olayları kaldıramazlar, örneğin flört etmek, partiye gitmek, sinemaya gitmek, oyun maçlarına gitmek, alışveriş mağazasına gitmek. Ã–ztekin Ã–ztekiner Öztekin Öztekiner (d. 1943, Yalova, Limasol), Kıbrıslı Türk hekim ve müzisyen. İlkokulu köyünde, liseyi ise Limasol 19 Mayıs Lisesi'nde tamamladı. Cerrahpaşa Tıp Fakültesi'nden 1970 yılında mezun olduktan sonra Lefkoşa Dr. Burhan Nalbantoğlu Devlet Hastanesi'ne girdi. 7 Ocak 1988 tarihinde başhekimliğe yükselip 1992 yılında başhekimlikten emekli oldu. 1988 yılına kadar toplam 55 beste bestelediği bilinmektedir. Bestelerinden birinin adı "Sevgilim Ateşsin Sen"dir. 1991 yılında I. Sağlık Şurası'na katıldı ve III. Komisyonda üye olarak yer aldı. 2003 Kuzey Kıbrıs parlamento seçimlerinde Kıbrıs Adalet Partisi'nden üçüncü sırada milletvekili adayı olmuştur. Günümüzde bir huzurevi işletmekte ve KKTC Tüketiciler Derneği'nin genel sekreterliğini yapmaktadır. Cerrahi alanında hekimlik yapmaktadır. 2007 yılında KKTC Tüketiciler Derneği'nden bir ödül almıştır. Vladimír Weiss (1989 doğumlu futbolcu) Vladimír Weiss, (d. 30 Kasım 1989, Bratislava), Slovak futbolcudur. Futbol kariyerine Inter Bratislava'da başlayan futbolcu daha sonra Manchester City ile anlaşmıştır. Bonservisi City'de iken, kiralık olarak kısa bir süre Bolton Wanderers forması giydikten sonra yine kiralık olarak Scottish Premier League takımlarından Rangers'a gönderilmiştir. 2 Ağustos 2012 tarihinde Serie A ekiplerinden Pescara ile 1 yıllık sözleşme imzalamıştır. 56 kez Slovakya millî futbol takımı forması giyen futbolcu 5 gol atmıştır. Weiss'in aynı adı taşıdığı babası Vladimír Weiss ve dedesi Vladimír Weiss da kendisi gibi futbolcuydu. Mehmet Talat Mehmet Talat veya Mehmed Talat ÅŸu anlamlara gelebilir: GÄ±rcala Gırcala, en küçük yelkenli olan Optimist teknesinde; Yelkenin direk ve Bumbayla bağlı görünmesini sağlar. Direk ya da Bumbanın, Matafyon ile birleştiren küçük kesilmiş iplere verilen isimdir. Ana direk ile Bumba yelkene Gırcala sayesinde Camadan düğümüyle bağlanır. Optimist yapan çocuğun düğüm öğrenmesini ve el becerisin geliştirmek amacıyla kullanılmaktadır. İleri seviye Optimistçilerde (yarışçılarda) rüzgarın şiddetine göre ayar yapılmasını sağlar. Hafif rüzgarda Gırcaladaki Camadan düğümü gevşetilirken, sert rüzgarda sıkılarak Camadan düğümüyle bağlanır. Reg Butler Reginald Cotterell Butler (d. 28 Nisan 1913 – ö. 23 Ekim 1981) İngiliz heykeltıraş. 1937 ile 1939 yılları arasında Londra'daki Architectural Association School of Architecture'da okudu ve ders verdi. II. Dünya Savaşı sırasında askere gitmeyi reddetti, tarım aletlerini tamir etmek üzere küçük bir nalbant işi kurması koşuluyla askerlik hizmetinden muaf tutuldu. 1953 yılında "Unknown Political Prisoner" ("Tanınmayan Siyasi Mahkûm") yarışmasını kazanmasından sonra, 1950'ler ve 1960'lar boyunca en çok tanınan heykeltıraşlardan biri oldu. Bu yıllarda Slade School of Art'ta ders verdi. Sonraki çalışmalarında bazen alaycı ve gerçeğe çok benzeyen kadın model figürleri içerir, "Girl on a Round Base" gibi, bunu Hans Bellmer, Allen Jones ve Ron Mueck da sıklıkla kullanmaktadır. Günümüzde, birçok çalışması New York'taki Modern Sanatlar Müzesi ve Londra'daki Tate Galerisi'nde bulunmaktadır. Butler, Amerikalı film yapımcısı Warren Forma'nın ""5 British Sculptors (Work and Talk)"" adlı 1964 tarihli belgeselinde yer aldı. SÃ¼leyman Sudi Acarbay Süleyman Sudi Acarbay, (d. 1866, Bayezit) - (ö. 7 Ocak 1928 Bayezit), Türk siyasetçi. Rüştiye ve medrese öğrenimi görmüştür. 1908 yılında İkinci Meşrutiyet'in ilanından sonra İttihat ve Terakki Fırkası'ndan Osmanlı Meclis-i Mebusanı'na Bayezit milletvekili olarak seçilmiştir. 1910 yılında İttihat ve Terakki Fırkası’ndan ayrılıp Ahali Fırkası'nın kurucuları arasında yer almıştır. Bu fırkanın, Hürriyet ve İtilaf Fırkası'yla birleşmesi üzerine, İttihat ve Terakki Fırkası'na geri dönmüştür. Osmanlı Meclis-i Mebusanı I. ve II. Dönem Bayazıt Mebusudur. Daha sonra TBMM'de I. ve II.dönem Bayezit milletvekili olarak görev yapmıştır. Hüseyin bin Ali (anlam ayrımı) Hüseyin bin Ali veya Hüseyin ibn Ali şu anlamlara gelebilir: Bernard Meadows Bernard Meadows (1915, Norwich, İngiltere - 2005, Londra) Britanyalı modernist heykeltıraş. City of Norwich School ve Norwich School of Art'da (Norwich Sanat Okulu) okudu. Henry Moore'un ilk asistanÄ± oldu. II. Dünya Savaşı'nda Kraliyet Hava Kuvvetleri'nde görev yaptı. Meadows'un eseri olan "Elm Figürü", 1951 Britanya Festivali için Tate'e gitti. Bir yıl sonra Venedik Bienali'nde sergilendi; ayrıca New York'tan Tokyo'ya kadar çeşitli yerlerde sergilendi. 1977 yılında Moore asistanlığına geri döndü. 1960 ile 1980 yılları arasında Londra'daki Royal College of Art'da (Kraliyet Sanat Koleji) heykel profesörü olarak çalıştı. ISD ISD aşağıdaki anlamlara gelebilir: FOT FOT ÅŸu anlamlara gelebilir: András Horváth András Horváth (d. 6 Ağustos 1980, Szombathely) Macar millî futbolcudur. 2007 yılından beri Zalaegerszegi takımında oynamaktadır. Futbolculuk kariyerine 1995 yılında Szombathelyi Haladás takımıyla başladı ve 2002'de FC Sopron'a transfer oldu. 2006 yılında Macaristan millî futbol takımının formasını ilk kez giydi. 16 Ağustos 2006 tarihinde, millî takımının Avusturya millî futbol takımına karşı oynadığı dostluk maçında millî takımdaki ilk golünü kaydetti. Sopron'da olduğu sürede koçluğunu yapmış olan Dario Bonetti'nin tavsiyesiyle Ağustos 2007 tarihinde, İtalya'nın üçüncü seviyedeki futbol ligi olan Serie C1 takımlarından Gallipoli ile sözleşme imzaladı. Halen Macar takımlarından Zalaegerszegi'de forma giymektedir. "FC Sopron" ile: Açevela gönderi Açevella Gönderi, ""giz"" yahut sadece ""gönder"" olarak adlandırılan, denizcilikte kullanılan bir terimdir. Optimist direk takımının bir üyesidir. Optimist yelkenin kesiminden dolayı yelkeni germek amaçlı görev alır. Gönderin bir ucu, en üst köşe olan Pik köşesinde bulunan ipe takılır. Diğer ucu ise Direk üzerinde bulunan Gönder baskı sistemine takılır. Makaralar sistemiyle Gönder yukarı doğru gerilir. Gönder fazla basılırsa, bağlantı köşesinden Pik köşesine doğru yelken katlanma yapar. Gönder az basılırsa, direğin yani tepe bağının olduğu yerde Bumbaya paralel olarak yelken katlanma yapar. Yarışçılar Gönder ayarını rüzgara göre yapar. Yelken, rüzgar ile dolduğunda, katlanma yapmıyor ise doğru yapılmış demektir. Faruc Faruc (Farsça: فاروج), İran'ın Kuzey Horasan Eyaleti'nde şehir. Eyaletin aynı isimli Faruc şehristanı'nın yönetim merkezi olan şehrin 2006 yılı resmi nüfusu 10.039 kişi ve 32.488 hanedir. Eyaletin doğusunda, Razavi Horasan eyalet sınırında bulunan şehir, eyalet merkezi Bucnurd'a 98 km. diğer önemli bir şehir olan Şirvan'a 34 km. uzaklıktadır. Kuzey Horasan Eyaleti'ni Razavi Horasan Eyaleti'ne bağlayan 22 numaralı karayolu şehirden geçmektedir. Germe (ÅŸehir) Germe (Farsça: گرمه), İran'ın Kuzey Horasan Eyaleti'nde şehir. Eyaletin aynı isimli Germe şehristanı'nın yönetim merkezi olan şehrin 2006 yılı resmi nüfusu 24.368 kişi ve 6.332 hanedir. Cacerm Cacerm (Farsça:جاجرم), İran'ın Kuzey Horasan Eyaleti'nde şehir. İdari olarak kendi adını taşıyan Cacerm şehristanı'na bağlı ve bu şehristanın yönetim merkezidir. 2006 yılı resmi nüfusu 24.368'dir. Şehrin adı Farsça 'sıcak yer' anlamındaki 'cagerm' kelimesinden gelir. Şehir 10. ve 11. yüzyıllarda önemli bir ticaret merkeziydi. Fakat Safevî ve Kaçar hanedanlığı dönemlerinde eski önemini kaybetti. Tahran-Nişabur-Meşhed demiryolu üzrindeki şehrin ekonomisi, pamuğa ve birkaç boksit madenine dayanmaktadır. AÅŸhane Âşhane "(Farsça:"آشخانه,")", İran'ın kuzeydoğusunda, Kuzey Horasan Eyaleti'nde şehir. İdari olarak Maneh ve Samalkan şehristanı'na bağlıdır ve bu şehristanın yönetim merkezidir. 2006 yılı resmi nüfusu 18.234'dür. Kent, Bujnurd'un 45 km. batısında yer alır. Åžirvan, Kuzey Horasan Şirvan (Farsça: شیروان), İran'ın Kuzey Horasan Eyaleti'nde şehir. Eyaletin aynı isimli Şirvan şehristanı'nın yönetim merkezi olan şehrin 2006 yılı resmi nüfusu 82.790 kişi ve 32.488 hanedir. Bölgede eski çağlardan beri yerleşim olduğu bilinmektedir. 663 yılında, Halife Osman zamanında şehir, Araplar tarafından fethedilmiştir. Dogonbedan Dogonbedan (Farsça: دوگنبدان), İran'ın Kohgiluye ve Buyer Ahmed Eyaleti'nde şehir. İdari olarak Geçsaran şehristanı'na bağlı ve bu şehristanın yönetim merkezidir. 2006 yılı resmi nüfusu 81.902'dir. Şakıl Şakıl, kolay bağlantı sağlamak için, iki malzemeyi birbirine bağlama amaçlı rol oynar. Denizcilikte makara ya da iplerin ucuna takılarak, başka bir yere bağlanması için arada görev alır. İskota makarası olan baklava makaranın ucuna takılıp Bumbanın hareketini sağlama amaçlı terazi ipine bağlanır. Düz ya da Snap olarak farklı şekilleri vardır. Dağcılıkta bu malzemeye "Carabiners" adı verilmektedir. Likek Likek (Farsça: لیکک), İran'ın Kohgiluye ve Buyer Ahmed Eyaleti'nde şehir. Eyaletin Behmai şehristanı'nın yönetim merkezi olan şehrin 2006 yılı resmi nüfusu nüfusu 12.226 kişi ve 2.201 hanedir. Likak, Huzistan sınırı yakınlarında, ana yollardan uzakta kurulmuştur. Güneyindeki büyük bir şehir olan Behbahan kentine tali bir yolla bağlıdır. Dehdeşt Dehdeşt (Farsça: دهدشت), İran'ın Kohgiluye ve Buyer Ahmed Eyaleti'nde şehir. İdari olarak Kohgiluye şehristanı'na bağlı ve bu şehristanın yönetim merkezidir. 2006 yılı resmi nüfusu 49.995'tir. Kent, Ahvaz ile Şiraz arasında bulunan 86 numaralı otoyoluna tali bir yolla bağlıdır. Kirind Garb Kirind Garb (Farsça: کرند غرب), İran'ın Kirmanşah Eyaleti'nde şehir. Eyaletin Dalahu şehristanı'nın yönetim merkezi olan şehrin 2006 yılı resmi nüfusu 7.894 kişi ve 2.041 hanedir. Kirind Garb, eyalet merkezi olan Kirmanşah kentinin batısında yer alır ve Kirmanşah'ı Bağdat'a bağlayan karayolu üzerindedir. Ä°slamabad Garb İslamabad-e Garb veya Batı İslamabad "(Farsça:"اسلام‌آباد غرب,")", İran'ın Kirmanşah Eyaleti'nde şehir. İdari olarak kendi adını taşıyan İslamabad-e Garb şehristanı'na bağlıdır ve bu şehristanın yönetim merkezidir. 2006 yılı resmi nüfusu 89.430'dur. Şahlık dönemindeki adı "Şahabad" olan kentin adı devrimden sonra "Batı İslamabad" olarak değiştirilmiştir. Şehir, Kirmanşah'ın batısında yer alır. Gilan Garb Gilan-e Garb "(Farsça:"گیلان غرب,"Gīlān-e Gharb)", İran'ın Kirmanşah Eyaleti'nde şehir. İdari olarak Gilan-e Garb şehristanı'na bağlı ve bu şehristanın yönetim merkezidir. 2006 yılı resmi nüfusu 19.431'dir. Şehir çevresi geniş meşe ormanlarıyla çevrilidir. Halkının geçim kaynağı tarımdır ve özellikle pirinç ekimi yapılır. Hersin Harsin "(Farsça:" هرسین,")", İran'ın Kirmanşah Eyaleti'nde şehir. İdari olarak Harsin şehristanı'na bağlı ve bu şehristanın yönetim merkezidir. 2006 yılı resmi nüfusu 51.562'dir. Kirmanşah'ın 40 km. doğusunda yer alan kent, kilimleri ile meşhurdur. Cevanrud Cevanrud (Farsça: جوانرود), İran'ın Kirmanşah Eyaleti'nde şehir. Eyaletin Cavanrud şehristanı'nın yönetim merkezi olan şehrin 2006 yılı resmi nüfusu 43.104 kişi ve 9.591 hanedir. Nüfusunun çoğunluğunu Kürtler oluşturur ve Sorani lehçesini konuşurlar. Abserd Abserd (Farsça: آبسرد), İran'ın Tahran Eyaleti'nde şehir. Kent, idari olarak Demavend şehristanı'nın Demavend merkezi bahşı'nda bulunur. 2006 yılı resmi nüfusu 9.865'dir. Kent Demavend'in 5 km. güneyinde yer alır. Şehrin adı Farsça'da 'soğuk su' anlamına gelir. Delos problemi Küpü iki katına çıkarma ya da Delos problemi, pergel ve cetvel kullanarak çözülemeyen üç geometrik problemden biri. Eski Mısırlı, Yunan ve Hint matematikçiler bu problem üzerinde çalışmışlardır. "Küpü iki katına çıkarmak", ayrıt uzunluğu "s" ve hacmi "V" olan bir küp kullanarak 2"V" hacminde yeni bir küp oluşturmak anlamına gelmektedir. Oluşturulacak olan küpün ayrıt uzunluğu formula_1 olduğundan ve bu ifadenin sayı doğrusu üzerindeki yeri tam olarak belirlenemeyeceğinden bu problem yalnız pergel ve cetvel kullanarak çözülememektedir. Problemin adı, Apollon tarafından gönderilen felakete çare bulmak amacıyla Delfi'deki kahine başvuran Delos sakinlerine dayanmaktadır. Plutarkhos'a göre, Delosluların kahine başvurmalarının nedeni zamanın siyasal sorunlarıyla ilintiliydi. Kahin, köylülere düzgün bir küp biçimindeki Apollo sunağını iki katına çıkarmalarını önermiştir. Aldıkları yanıtı tuhaf bulan Deloslular bu kez Eflatun'a danışmış; kahinin önerisinin bir küpün hacmini iki katına çıkarmayı öngören problem olduğunu gören filozof, köylülere hırslarından uzaklaşmak için zamanlarını geometri ve matematikle uğraşarak geçirmeleri gerektiğini söylemiştir. Plutarkhos, Eflatun'un problemi Eudoxus ve Archytas'a da ulaştırdığını, problemi mekanik yöntemlerle çözmeye çalışan Menaechmus'u ise azarladığını belirtmiştir. Problemin M.Ö. 350'li yıllarda yazılmış olan Sisyphus adlı yapıtta çözümsüz olarak nitelendirilmesinin nedeninin bu olduğu düşünülmektedir. Olaya ilişkin diğer bir rivayete göre ise, bu üç matematikçi de problemi çözmeyi başarmış, ancak çözümler çok soyut olduğundan uygulamaya konamamıştır. Sakızlı Hipokrat'ın problemi, biri diğerinin iki katı uzunluğundaki iki doğru parçası arasındaki orana benzetmesi yeni bir çözüm umudu olarak görülmüştür. Pierre Wantzel 1837'de pergel ve cetvel kullanarak çözülemeyeceğini gösterdiği üç problemden biri, küpün hacmini iki katına çıkarmaktır. Menaechmus'un çözümü iki konik eğrinin kesişimini içermektedir. Küpü iki katına çıkarmayı hedef alan diğer yöntemler Diocles sisoidi, Nicomedes konkoidi ve Philo doğrusudur. Archytas M.Ö. 4. yüzyılda problemi üç boyutlu uzayda çözmeyi başarmıştır. Halhal, Erdebil Eyaleti Halhal veya Herovabad (Farsça: خلخال, ; Azerice: Xalxal), İran'ın kuzeyinde Erdebil Eyaleti'nde şehir. İdari olarak kendi adını taşıyan Halhal şehristanı'na bağlı ve bu şehristanın yönetim merkezi olan kentin 2006 yılı nüfusu 38.521'dir. Taleş dağları'nın batısında maden kaynakları bakımından zengin bir bölgededir. Tahran'ın 549 km. kuzeybatısındaki kent halkını Azeriler ve Talişler oluşturur. Azeri kaynaklarda Halhal'ın bir şehir olmadığı sadece o bölgeye ait bir isim olduğu yazılıdır. Buna göre Halhal bölgesinin merkezi ise Hirov (Hirovabad) şehridir. Hamsin Hamsin, (Arapça: خمسين "elli") Kuzey Afrika'da ve Arap Yarımadası'nda esen kuru, sıcak ve kum taneleri içeren bir rüzgârdır. Bölgede esen benzer diğer rüzgârlar sirokko ve samyelidir. Bu kum dolu kuru ve sıcak rüzgâr bölgede elli günlük bir dönem içinde ara ara estiği için adı Arapça "elli" kelimesinden gelmektedir. Nemin Nemin (Farsça: نمين), İran Azerbaycanı'nın Erdebil Eyaleti'de şehir. Kent idari olarak Namin şehristanı'na bağlıdır ve bu şehristanın yönetim merkezidir. 2006 yılı resmi nüfusu 10.117'dir. Şehir nüfusunun çoğunluğunu Azerbaycan Türkleri oluşturur. Halkın dili Türkçedir. Azizler Günü Azizler Günü, Hristiyanlıkta bilinen ve bilinmeyen tüm azizlerin anıldığı kutsal gün. Batı Kiliselerinde 1 Kasım'da, Doğu Kiliselerinde Hamsin'den (Pentekost) sonraki ilk Pazar günü kutlanır. Kökeni kesin olarak bilinmemektedir ancak Ephraam Syrus'a göre (yak. M.S. 373) Doğu Kiliselerinde 13 Mayıs, Şehitler Günü olarak kutlanırdı. Papa IV. Boniface 13 Mayıs 609 tarihinde Roma'daki Panteon tapınağını Kutsal Bakire ve tüm şehitlere adanmış bir kilise haline getirdi. Papa III. Gregor (731-741) döneminde azizler de şehitlerle birlikte anılmaya başlandı ve Roma'daki Aziz Petrus Şapeli 1 Kasım'da tüm azizlere adandı. İngiliz teolog Alcuin'in 800 yılına ait kayıtlarında 1 Kasım, "Azizler Günü" olarak geçer. 9. yüzyıla ait bir takvimde de aynı kayda rastlanır. 837 yılında Papa IV. Gregor bu günün kilise genelinde kutsal bir gün haline getirilmesini sağladı. Ortaçağ İngiltere'sinde bu gün "All Hallows" (Tüm Azizler) festivali olarak bilinirdi ve arifesinin gecesi de "Halloween" (Azizler Gecesi) olarak kutlanırdı. Halloween günümüzde Batı dünyasında yaygın olarak kutlanan bir bayramdır ve Türkçede "Cadılar Bayramı" olarak bilinir. Bodrum Köprüsü Bodrum Köprüsü (Bergama Köprüsü), Roma İmparatorluğu döneminde inşa edilmiş antik bir köprüdür. İzmir kentinin Bergama ilçesinde, tarihteki adı Selinus olan Bergama Çayı üzerinde bulunmaktadır. Üzerinde kitabesi olmaması nedeniyle kesin inşa tarihi belli değildir. Bununla birlikte, yapı üslubundan 2. veya 3. yüzyılda inşa edildiği varsayılmaktadır. Roma İmparatoru Hadrianus zamanında, yani 117 ile 138 yılları arasında tasarlandığı bilgisi vardır. Köprünün üzerinde evler ve caddeler bulunmaktadır. Bu yüzden buradaki mahalleye "ne yerde ne de gökte" ismi yakıştırılmıştır. 196 m uzunluğunda, her biri 9 m genişlik ve 7,5 m yükseklikteki atnalı kesitli, tüneli andıran ikiz yapı, türünün dünyadaki en büyük altyapı örneğidir. Köprünün üzeri trahit taşlarından meydana gelmiş kubbelerle örtülmüştür. Bu kubbeler birbirlerine kesme taş kemerlerle bağlanmıştır. Kesme taştan olan köprü iki gözlü olup, bu gözlerden biri 12,10 m diğeri de 12,45 m çapındadır. Roma köprüleri listesi Hicabi Dursun Hicabi Dursun (d. 20 Ekim 1965, Bayburt), Türk bürokrat ve hukukçu. Uyuşmazlık Mahkemesi başkanı ve Türkiye Cumhuriyeti Anayasa Mahkemesi üyesi. 1988 yılında İstanbul Üniversitesi Siyasal Bilgiler Fakültesi'nden mezun oldu. 1991 yılında Sayıştay'da göreve başladı. 25 Haziran 2009'da Sayıştay üyesi oldu. 6 Ekim 2010 tarihinde Türkiye Büyük Millet Meclisi Genel Kurulu'nda yapılan oylama sonucunda üç aday arasından Anayasa Mahkemesi üyeliğine seçildi. Dursun'un üyelik için gerekli olan 45 yaşını doldurmadığını öne süren CHP Manisa Milletvekili Şahin Mengü, yapılan seçimin iptali için İdare Mahkemesi'ne başvurdu. CHP Tunceli Milletvekili Kamer Genç'in seçimin iptal edilmesi yönündeki talebi ise yaş şartının "sadece öğretim üyeleri, serbest avukatlar, üst kademe yöneticileri ve birinci sınıf hakim ve savcıları için öngörüldüğü" gerekçesiyle Meclis Başkanlığı tarafından reddedildi. Sayıştay üyelerinin yüksek yargı organı üyeleri sayılmadığını vurgulayan Genç, Meclis Başkanlığı'na yeniden başvuru yaptı ve başvurusunun Başkanlık Divanı'nda karara bağlanmasını istedi. Anayasa Mahkemesi Genel Kurulu 25 Şubat 2016 tarihinde Erdem Gül ve Can Dündar hakkında verilen tutuklamanın Anayasa'nın 19. maddesinde güvence altına alınan kişi hürriyeti ve güvenliği hakkı ile 26. ve 28. maddelerinde güvence altına alınan ifade ve basın özgürlüklerinin ihlal edildiğine karar vermiş, Hicabi Dursun ise bu karara muhalif kalan üç üyeden biri olmuştur. 11 Haziran 2018 tarihinde, Nuri Necipoğlu'nun yaş haddinden emekli olacağı 2 Temmuz 2018'den geçerli olmak üzere, Uyuşmazlık Mahkemesi Başkanı seçilmiştir. ve 16 Temmuz 2020 tarihinde başkanlık görevinden istifa etti.<>> Evli ve iki çocuk babasıdır. Terzi kuÅŸu Terzi kuşu, Cisticolidae familyasından "Orthotomus" cinsinden kuş türlerinin ortak adı. Önceleri ötleğengiller (Sylviidae) familyasında gösterilen terzi kuşları 2006 yılında yapılan çalışmalar neticisinde Cisticolidae familyasına alınmıştır. Başlıca Asya olmak üzere Eski Dünya'nın tropik bölgelerinde yaşarlar. Terzi kuşları genellikle parlak renklidir. Üst bölümü yeşil veya gri; alt bölümü sarı beyaz ya da gri renktedir. Çoğukez baş kısmı kestane renginde olur. Terzi kuşlarının kısa yuvarlak kanatları, uzun kuyrukları, güçlü bacakları ve uzun kavisli gagaları vardır. Kuyrukları çit kuşlarında olduğu gibi yukarıya doğru kalkıktır. Genellikle bahçelerde, çalılıklarda ve geniş ormanlık alanlarda görülürler. Terzi kuşu adını yuvasını inşa ediş şeklinden alır. Büyük bir yaprak parçasının kenarında delikler açar, bitki liflerini deliklerden geçirir ve yaprak kenarlarını birbirine bağlar. İç kısmını çeşitli ot, saman benzeri maddelerle örmek suretiyle yuvasını inşa eder. Oulunkylä Oulunkylä (İsveççe: Åggelby) Finlandiya'nın başkenti Helsinki'de yer alan bir banliyö mahallesidir. Şehir merkezinden 6 kilometre kuzeyde kurulmuştur. Bu alanda ilk yerleşime 13. yüzyılda rastlanmaktadır. Önceleri bağımız bir belediye iken, 1946'da Helsinki'ye bağlanmıştır. Oulunkylä'da bandy ve sürat pateni yapılan bir ring bulunmaktadır. Bu ring, Finlandiya'daki ilk yapay buz pistidir. Dünya Bandy Şampiyonası burada düzenlenmiştir. Tito Colliander, Joel Lehtonen, Larin-Kyösti ve Estonyalı yazar Friedebert Tuglas Oulunkylä'da yaşamıştır. Lenin, Rus polisinden saklandığında burada yaşamıştır. EuroLeague yayıncıları listesi EuroLeague yayıncıları listesi EuroLeague'in uluslararası platformlardaki yayıncı kuruluşlarını kapsayan listedir. Lauttasaari Lauttasaari (İsveççe: Drümsö) Finlandiya'nın başkenti Helsinki'nin batısında yer alan mahalle ve adadır. Şehir merkezinden yaklaşık 3 kilometre uzaktadır. 19.000'nun üzerinde nüfusuyla Lauttasaari, daha çok evsel yerleşime sahip olan bölgede, ayrıca marinalar ve kano kulüpleri de bulunmaktadır. Şehir merkezine çok yakın olmasına rağmen, korunmuş ormanlar ve taşlık araziler bulunmaktadır. Länsiväylä otoyolu, Länsiväylä'dan geçer ve Helsinki ile Espoo'yu birbirine bağlar. Lauttasaari´nin kelime anlamı feribot adasıdır. Ancak günümüzde ada köprülerle Helsinki ve Espoo'ya bağlanmaktadır. Karapınar, Akçadağ Karapınar, Malatya ilinin Akçadağ ilçesine bağlı mahalledir. Köy, Malatya iline 25, Akçadağ ilçesine 7 km mesafededir. B. Traven B. Traven (1882?, 1890?-1969?) kitaplarının asılları Almanca veya İngilizce basılmış olan, hakkında kesin olarak pek az bilginin bulunduğu yazarın takma ismi. Gerçek adı, milliyeti, doğum yeri ve tarihi bilinmese de bir süre Meksika’da yaşadığı kesin olarak bilinmektedir. En önemli eseri olarak kabul edilen 1927 tarihli Altın Hazineleri bu ülkede geçmektedir. Traven’in hayatına dair neredeyse her bilgi tartışmalıdır. Yazarın gerçek kimliğiyle ilgili çok sayıda tez bulunmaktadır. Ancak akademik çevrelerde Traven’in genellikle 20.yüzyıl başlarında yaşamış olan anarşizmi savunan aydın ve aktör Ret Marut olduğu kabul görür. I. Dünya Savaşının ardından Almanya’dan ayrılan Marut Meksika’ya göçmüştür. Traven sürekli olarak beraber anıldığı iki isim Berick Traven Torsvan ve Hal Croves kendilerinin sadece kimliğinin açıklanmasını istemeyen yazar için yayınevleriyle kurulması zorunlu olan ilişkilerinde aracılık yaptıklarını belirtmişlerdir. B. Traven on iki roman, bir söyleşi kitabı ve çok sayıda kısa öykü kaleme almıştır. Eserlerinde çoğunlukla macera öğesi hakim olmakla beraber kapitalizm eleştirisi ile bunu izleyen sosyalizm ve zaman zaman anarşizm savunusu hissedilir. Sonraki dönem eserlerinde Meksika Devrimi sürekli arka planda yer almıştır. Traven’in eserleri özellikle I. Dünya Savaşının ardındaki dönemde çok popüler olur. Çok sayıda dile çevirilen eserleri önce Almanca basılsa da yazar yaptığı açıklamalarda eserlerinin asıl dilinin İngilizce olduğunda ısrar eder. Bu konuda da kesin bir bilgi bulunmamaktadır. Öne çıkan eserlerinden bazıları aşağıda sıralanmıştır: En bilinen eserlerinden olan Altın Hazineleri adlı eser 1948 yılında John Huston tarafından The Treasure of the Sierra Madre adıyla sinemaya uyarlanmış ve film Akademi Ödülüne aday gösterilmiştir. Radu Niculescu Radu Horia Niculescu (d. 2 Mart 1975, Sibiu, Romanya) Rumen eski futbolcudur. Bir dönem Türkiye'de de forma giymiştir. Niculescu, futbola Şoimii IPA Sibiu takımında başladı. 1990'da Inter Sibiu takımına transfer oldu. Aynı sezon A takıma yükselen Niculescu, sezon sonunda Progresul Brăila karşısında forma giyerek, 15 yaşında Rumen 1. Ligi'nde forma giymiş oldu. Takım, lig 4.sü olarak tarihinin en başarılı derecesini elde etti. Niculescu, sonraki sezon 4 maçta forma giydi. 1992-93 sezonunda 19 maç forma giyen Niculescu, golcülüğünü de göstermeye başladı ve 9 gol kaydetti. 1993-94 sezonunda 30 maçta 9 gol kaydederek parladı. Niculescu, 1994'te Romanya'nın en önemli takımlarından Dinamo București'ye transfer oldu, ancak burada kadroya giremedi ve 3 maç oynadıktan sonra eski takımı Inter Sibiu'ya geri döndü. Maddi sorunlar yaşayan Inter Sibiu'dan da sezon içinde ayrılıp, Universitatea Craiova'ya transfer oldu. 9 maç bu takımda oynayan Niculescu, Rumen Ligi'nde ikincilik gördü. 1995'te Bükreş'in bir başka güçlü takımı FC Progresul Bükreş'e transfer oldu. İlk sezonunda 21 maçta 12 gollük performansıyla takımının lig ikincisi olmasında büyük katkıda bulundu. Sonraki sezon ise 22 maçta 13 gol kaydetti. 1998-99'da 4 maçta 2 gol atarak sezona başlayan Niculescu, Bükreş'in diğer büyük takımlarından Rapid București'ye transfer oldu. Beklentileri karşılayamayan Niculescu 8 maçta 2 gol attı. Sezon içinde Progresul Bükreş'e geri dönen Niculescu, sezonu burada kapattı. Rapid Bükreş ise o sezonu şampiyon olarak tamamladı. 2000-01 sezonunun ikinci yarısı Steaua București'ye transfer olarak Bükreş'in bütün büyük takımlarında top koşturmuş oldu. 10 maçta 3 gol atan Niculescu, burada da çok başarılı olmasa da kariyerindeki ilk ve tek Rumen Ligi şampiyonluğunu bu takımda yaşadı. Sezon sonu Steaua Bükreş'ten ayrılan Niculescu, eski takımı Progresul Bükreş'e geri döndü, ancak takımda forma şansı bulamadı. Türkiye'de Galatasaray'ın başına geçen Rumen teknik adam Mircea Lucescu'nun isteği ile devre arasında Galatasaray'a 3 aylığına kiralandı. 9 lig maçında 3 gol kaydetti. Bu performans ile Galatasaray'ın lig şampiyonluğuna büyük katkıda bulundu. Şampiyonlar Ligi gruplarında da forma giyen Niculescu, Liverpool'a da gol attı ve takımının 1-1 beraberliğinde büyük katkı sağladı. Mircea Lucescu, Galatasaray'dan ayrılıp Beşiktaş'a geçtikten sonra Niculescu'yu da, bir başka Rumen futbolcu Daniel Pancu ile beraber Beşiktaş'a transfer etti. 1 yıllık sözleşme imzalanan Niculescu, hazırlık maçlarında başarılı bir performans gösteremedi. Beşiktaş'ın Amaral'ı transfer etmesiyle de yabancı kontenjanı nedeniyle sözleşmesi feshedildi. Beşiktaş'tan ayrıldıktan sonra Türkiye'de kalan Niculescu, MKE Ankaragücü ile sözleşme imzaladı. Ankaragücü'nde 5 lig maçında forma giyen Niculescu, Elazığspor'a bir gol de attı. Ayrıca Ankaragücü'nün UEFA Kupası'nda Deportivo Alavés ile oynadığı maçlarda forma giydi. Ancak kısa süre sonra takımdan ayrıldı. 2003-2004 sezonu için Romanya'ya dönen Niculescu, eski takımlarından Steaua Bükreş ve FC Progresul Bükreş'de forma giydi ancak büyük bir başarı sağlayamadı. 2004'te ise Çin ikinci ligi takımlarından Changchun Yatai FC'ye transfer oldu. 10 maçta 3 gol attı. Sezon sonunda ise futbolu bıraktı. 13 Şubat 1994'te Hong Kong kampına dahil edilen Niculescu, ABD ile oynanan hazırlık maçında ilk kez Romanya millî futbol takımı forması giydi. 3 gün sonra ise Güney Kore ile oynanan hazırlık maçında millî formayı yine giydi. 20 Nisan 1994'te Bolivya ile oynanan hazırlık maçında ilk golünü kaydetti. İkinci ve son golünü ise 6 Haziran 1998'de Moldova ile oynanan hazırlık maçında attı. Niculescu, 1998 FIFA Dünya Kupası elemelerinde forma giymese de turnuva öncesi hazırlık maçlarında oynatıldı ve Dünya Kupası kadrosuna çağrıldı. İlk grup maçı olan Kolombiya maçında 85. dakikada Viorel Moldovan'ın yerine oyuna dahil oldu. Diğer Grup aşamasında ise şans bulamadı. Romanya grubu 1. bitirip, bir üst tura yükseldi. Son 16'da Hırvatistan maçında takımının gol bulması için 65. dakikada Gabi Popescu'nun yerine oyuna alındı ancak gol atamadı. Romanya, 1-0'lık yenilginin ardından kupadan elendi. 6 Şubat 2000'de Güney Kıbrıs ile oynanan hazırlık maçında 69. dakikada Marius Niculae'nin yerine oyuna giren Niculescu için bu maç oynadığı son millî maç oldu. FC Barcelona B Futbol Club Barcelona B (eski adıyla Futbol Club Barcelona Atlètic, 2009-10 sezonuna kadar) İspanyol futbol takımı. FC Barcelona'nın rezerv takımıdır. Rezerv takım, profesyonel İspanya liglerinde oynar. Ancak, rezerv takım A takımla karşı karşıya gelemez. Bu nedenle La Liga'ya yükselemez. Ayrıca Copa del Rey'e katılmasına da izin yoktur. Eski adları Club Deportivo Espanya Industrial, Club Deportivo Condal ve Barcelona Atlètic'tir. Ayrıca 1993'ten 2007'ye kadar FC Barcelona C, Barcelona Amateur olarak anılmıştır. Çok sayıda profesyonel futbolcu böyle rezerv takımlardan yükselmiştir. Barcelona B evindeki maçlarını Mini Estadi'de oynar, Camp Nou da bitişiğinde bulunur. Mini Estadi dünyanın en etkileyici rezerv takım stadlarından biri olarak kabul edilir. 2008'e kadar adı Barcelona Atlètic olarak biliniyordu. Luis Enrique 2008 yazında Pep Guardiola'dan takımı devraldı. 2010 yazında, adı Barcelona B olarak değişti. Sonraki sezon Luis Enrique AS Roma'nın başına geçince kulübün başına Eusebio Sacristán getirildi. 1 Ağustos 1934'te "Societat Esportiva Industrial Espanya" adıyla kuruldu, kulüp aslında aynı adı taşıyan fabrikanın spor kulübü oldu. Formalar ise mavi ve beyaz dikey çizgiliydi. Şirket "Josep Antoni de Albert" ailesine aitti. Alberts’ başkanlığı boyunca kulüp, "Club Deportivo Espanya Industrial" adıyla bilindi. FC Barcelona'nın rezerv takımı oldu ve evindeki maçlarını "Les Corts"'da oynamaya başladı. Başlangıçta amatör liglerinde oynadı, 1950'de Tercera División'a, 1952'de de La Liga 2'ye yükseldi. 1953'te "Segunda División'da, Grup I"'da ikinci oldu ve play-offlarda oynamaya hak kazandı ama FC Barcelona'nın rezerv takımı olduğu için izin verilmedi. Sonra 1956'da play-offları kazandı, Espanya Industrial adını değiştirdi, FC Barcelona'dan bağımsız bir takım oldu ve Club Deportivo Condal adını aldı. Kulüp iki beyaz çapraz çizgili mavi forma giymeye başladı. La Liga'ya yükselebildi. Ancak 1957'de tekrar küme düştü. 1968'de tekrar FC Barcelona'nın rezerv takımı oldu. 1970'te, FC Barcelona başkanı Agustí Montal CD Condal ile altyapıyı birleştirmeye karar verdi, Atlètic Catalunya takımı 1965'te iki kulübün birleşmesiyle kuruldu: 1918'de kurulan UE Catalunya de Les Corts ve 1926'da kurulan CD Fabra Coats. 1990'da, Barcelona Atlètic'in adı Barcelona B olarak değişti. 2008'de, başkan Joan Laporta tekrar Barcelona Atlètic olarak değiştirdi. 2010'da ise, başkan Sandro Rosell adını tekrar Barcelona B yaptı. 23 Eylül 1982'de, Mini Estadi, Barselona'nın eski başkanı Josep Lluís Núñez tarafından açıldı. 15,276 kişilik stadyum Camp Nou'nun karşısındadır. Stadyumu şu an da FC Barcelona'nın rezerv takımı FC Barcelona B kullanmaktadır. Ayrıca stadyumu ara sıra Andorra millî futbol takımı da kullanmaktadır. Barcelona B'de oynayan oyuncularÄ±n listesi; Bu oyuncular Barcelona B takımında hiç oynamadı ama Barcelona adına 20'den fazla lig maçına çıktılar. Giray KaranlÄ±k Giray Karanlık (d. 1961, İstanbul), yazar, gazateci, televizyoncu, senarist. İstanbul Üniversitesi İktisat Fakültesi mezunudur. Kanal 6, Olay TV, Kent TV, TV8'de program müdürü olarak görev yaptı. İntermedya Ekonomi Dergisi haber müdürü, Haber Extra dergisi yayın yönetmeni olarak çalıştı. Sessiz Fırtına (1988) Gülbeyaz (1989) Uzun Metrajlı Filmlerin senaristi. "Mehmet'in Rüyası" çocuk Kitabı, T.C. Çevre Bakanlığı tarafından yayınlandı. FMV Işık Okullarının yayın organı FYZY dergisi editörü ve yazarı; Endüstri & Otomasyon Dergisi "Önce İnsan" köşe yazarı. Aman (şarkı) Aman Eylem'in yedi İngilizce şarkı seslendirdiği albümü. Wesley 2 Play - Magic C - Gary Benson ve Tony White gibi ünlü aranjörlerle çalışan ve albümünün ilk video klibini, albümle aynı adı taşıyan "Aman" adlı şarkıya çeken genç vokal İngiltere'de yayınlanan müzik yarışması X - Faktör'de elli bin kişi arasından ilk elliye girmeyi başardı. İlk albümü Aman 2006'da yayımlandı ve satışlarda 100.000 barajını aşarak MUYAP'dan ödül aldı. Wesley 2Play, Magic C, DJ Burak Yeter, Gary Benson ve Tony White gibi aranjörlerle hazırlanan albümün tüm mixleri ve masteringi, İngiltere’ nin önemli stüdyolarında yapıldı. Albüm içerisinde yer alan şarkıların 6 tanesi Türkçe, 7 tanesi ise İngilizce. Eylem’ in ilk klibi çıkış parçası olan “Aman” a çekildi. Video yurt dışında çekildi.Eylem sokakları gezerek şarkı söyledi.Kırık bir kalbi anlatan video klip oldu.En sonda Eylem esmer kızlar ve zenci adamla dans ederek klibi bitirdi. Kengaver Kengaver (Farsça: کنگاور), İran'ın Kirmanşah Eyaleti'nde şehir. İdari olarak Kangavar şehristanı'na bağlı ve bu şehristanın yönetim merkezidir. 2006 yılı resmi nüfusu 48.901'dir. Pave Pave (Farsça: پاوه), İran'ın Kirmanşah Eyaleti'nde şehir. Eyaletin aynı isimli Pave şehristanı'nın yönetim merkezi olan şehrin 2006 yılı resmi nüfusu 19.774 kişi ve 5.171 hanedir. Şehir, eyaletin kuzeybatısında Irak sınırına yakın bir noktada bulunmaktadır. 15 numaralı karayolunun Kirmanşah ile Merivan arasındaki kısmı şehirden geçmektedir. Kasr Åžirin Kasr-ı Şirin "(Farsça:" قصر شیرین,")", (Kürtçe; Qesirî Şirin) İran'ın Kirmanşah Eyaleti'nde şehir. İdari olarak Kasr-ı Şirin şehristanı'na bağlı ve bu şehristanın yönetim merkezidir. 2006 yılı resmi nüfusu 15.437'dir. Kent Türk tarihinde Safevi Devleti ile yapılan Kasr-ı Şirin Antlaşması ile bilinmektedir. Nüfusun çoğunluğunu Kürtler oluşturmaktadır . Kasr-ı Şirin'de çoğunlukla Kürtçe'nin Gorani, Kelhuri ve Pehlewani lehçeleri konuşulmaktadır. Çok az bir nüfus ise Farsça konuşmaktadır. Küçük Besleme Küçük Besleme, 1999 yılında Star TV'de yayınlanmaya başlamış Türk televizyon dizisi. Başrollerinde Tomris Oğuzalp, Nur Kulakoğlu, Kuzey Vargın ve Esmeray'ın yer aldığı dizi, Kemalettin Tuğcu'nun aynı isimli eserinden uyarlanmıştır. Dizinin yapımcılığı Tunca Yönder, yönetmenliğini Ahmet Hoşsöyler yapmıştır. Dizinin ilk 18 bölümü 1999 yılında haftalık olarak, sonraki bölümleri ise 2001 yılında hafta içi her gün yayınlanmıştır. Toplamda 175 bölümden oluşmaktadır. Kağanlık Kağanlık kelime olarak Kağan yönetiminin Türk-Moğol olarak karşılığıdır. Bu sistem hanlık ile aynı anlama gelmekle beraber monarşi ile denk tutulabilir ve Orta Asya toplumlarında benimsenmiştir. 2011 Eurovision Şarkı Yarışması'nda Hırvatistan Hırvatistan, Almanya'nın Düsseldorf şehrinde düzenlenen 2011 Eurovision Şarkı Yarışması'na katılmıştır. Hırvatistan'ı Eurovision'da temsil eden şarkının belirlenmesi için Hırvatistan yayıncısı ulusal final düzenlemiştir. Yarışmayı "Celebrate" şarkısıyla Daria Kinzer kazanmıştır. Dora yarışmasının on dokuzuncu yarışması 2011'de asıl yeri Opatija'dan alınmış, Zagreb'te taşınmıştır, Çünkü Dora Zagreb'te daha az masraf ediyodu. Bu yılın kazananı Almanya olduğu için, HRT tıpkı Lena Meyer-Landrut'u Almanların seçtiği gibi temsilcilerin seçileceğini açıklamıştır. Katılımcılar Hırvat vatandaşı ve 16 yaş üstü olma zorunluluğu getirmiştir. HRT kanalı bilinmeyen şarkıcılara da öncelik tanımıştır. Dora 2011 yedi programda yapılmış, ve katılımcılar şarkılarını canlı olarak seslendirmiştir. İlk ve ikinci tur'da on iki şarkıcı yarışmış bunlardan altısı halk oylaması sonucunda elenmiştir. Üçüncü tur'da yine on iki katılımcı yarışmış bunlardan en yüksek oyu alan altı katılımcı yükselmiştir. In dördüncü turda altı katılımcı yarışmış, en düşük oyu alan iki katılımcı elenmiştir. Beş ve altıncı tur'da birer katılımcı elenmiştir. Sadece Halk oylaması ilk altı turda etkili olmuştur. ilk gösteri 22 Ocakta yapılmış ve büyük final ise 5 Mart'ta yapılmıştır. Finalde iki katılımcı yer almış, ve iki katılımcı da Hırvat besteciler tarafından hazırlanan üçer şarkı söylemiştir. Sonucu %50 halk ve %50 jüri oylamaları belirlemiştir. 21 aralık'ta, HRT, Dora 2011'de 24 katılımcıyı açıklamıştır. Katılımcılar: Maksim Hozić ve Marina Đurović yeden olarak yer almıştır. Jüriler Hrvoje Hegedušić, Hrid Matić, Branka Muvrin, Zvonimir Bučević, Želimir Babogredac ve Željen Klašterka. Şarkı seçimi "Televoting 50%, Jury 50%" Performer selection "Televoting 100%" 10 Mayıs 2011 tarihinde birinci yarı finalde yarışan Hırvatistan, San Marino'dan sonra ve İzlanda'dan önce 13. sırada sahneye çıkmıştır. Finale yükselememiştir. Kafe Kafe veya Fransızca orijinal yazımıyla café, müşterilere yiyecek ve içecek servisi yapılan küçük işletme. Genellikle kısıtlı bir menüye sahiptir. Aslen kahve servisi yapılan mekanlar olan kafeler zamanla basit yiyeceklerin ve her türlü sıcak-soğuk içeceğin sunulduğu yerler hâlini almıştır. Kahve sözcüğünden gelen ve Türkçeye Fransızcadan geçen kafe sözcüğü Batılı dillere de Türkçeden geçmiştir. Kahve sözcüğü ise aslen Arapça kökenlidir ve Etiyopya'daki Kaffa bölgesinden geldiği düşünülür. Türkçeye İngilizceden geçen kafeterya sözcüğü de bazen "kafe" anlamında, bazen de kantin anlamında kullanılır. Avrupa'da kahvenin tüketilmeye başlaması, alkol almayan insanlara, sosyal faaliyetleri için, barlara alternatif olacak bir mekan sağladı. İlk kafenin (kahvehane olarak) 1550'lerde İstanbul'da ortaya çıkmasından sonra 1600'lerde İtalya, Fransa, Almanya ve İngiltere'de kafeler açılmaya başlandı. Sonraki 200 yıl boyunca Avrupa'nın en ünlü kafeleri "coffeehouse" (kahvehane) adıyla Londra'da açıldı ve haber, tartışma ve siyasi grupların buluşma yeri hâline geldi. Kafe sahipleri Whig ve Tory gazetelerini halka ulaştırmak için birbiriyle yarışıyor; kafelerde sigorta, gemi, mal ve hatta nadiren de köleler alınıp satılıyordu. Entelektüeller, aktörler ve sanatçılar müdavimi oldukları kafelerde görüş ve eserlerini arkadaşlarına sunuyordu. Kafeler mektup ve parsellerin alınıp verildiği gayriresmî postaneler hâline gelmişti. 19. yüzyılda günlük gazetelerin basılması ve posta idaresinin kurulması ile kafeler bu özelliklerini zamanla kaybetti. Aynı dönemlerde Fransız kafeleri de (café) entelektüeller ve sanatçılar için bir buluşma noktası hâline gelmişti. Bu durum dönemin edebî eserlerinde ve resimlerinde açıkça görülmektedir. Zengin gurmeler Paris'in lüks restoranlarında yemek yerken, daha sıradan mekanlar olan kafe ve bistrolarda "Bohem" sanatçılar yemek yiyordu. Kafeler 20. yüzyıl boyunca Fransa'da önemli bir sosyal kurum olmaya devam etti. 20. yüzyılın sonlarında espresso gibi değişik kahve türleri ABD'de popüler hâle geldi ve kahve konusunda uzmanlaşmış pek çok mekan açıldı. Aynı dönemde Türkiye'de de Avrupai tarzda kafeler yaygınlaşırken, geçmişte entelektüellerin buluşma yerlerinden olan kahvehane ve kıraathaneler iskambil, okey ve tavla gibi oyunların oynandığı oyun salonlarına dönüştü. Vietnam Şehitleri Anıtı Vietnam Şehitleri Anıtı (İngilizce: Vietnam Veterans Memorial) ABD’nin başkenti Washington’da yer alan ve Vietnam Savaşı’nda savaşmış ve şehit düşmüş veya kayıp olan Amerika Birleşik Devletleri Silahlı Kuvvetleri mensuplarına adanmış ulusal bir anıt mezardır. Tasarımı ve inşaatı oldukça tartışmalı geçen Vietnam Şehitleri Anıtı’na zaman içinde birtakım eklemeler yapılmıştır. Anıt üç ana bölümden oluşmaktadır. Üç Asker Heykeli (Three Soldiers Statue), Kadınlara Adanmış Vietnam Anıtı (Vietnam Women's Memorial) ve de anıt mezarının en tanınmış bölümü olan Vietnam Şehitleri Anıt Duvarı (Vietnam Veterans Memorial Wall) Anıt mezar Vietnam’da ABD ordusunda savaşmış bir asker olan Jan Scruggs’dan ilham alınarak tasarlanmıştır. Mart 1979’da "Avcı" adlı filmi gören Jan Scruggs, bu filmi seyrettikten sonra Vietnam’da acı çeken ve ölen insanların isimlerini yazacağı bir anıt yapılması fikrini ortaya atmıştır. Anıt mezarın en tanınmış kısmı olan Vietnam Şehitleri Anıt Duvarı Maya Lin tarafından tasarlanmıştır. Bu anıt mezar 2007’de AIA tarafından yapılan Amerika’nın Favori Mimarlık Listesi çalışmasında ABD’nin en favori onuncu mimari eseri olarak seçilmiştir. Åžerif Ali Tekalan Şerif Ali Tekalan (1952, Sandıklı, Afyonkarahisar), Türk doktor ve akademisyen. 1976’da Ege Üniversitesi Tıp Fakültesi’ni bitirmiştir. 1991 yılında profesör olan Tekalan 1990-1991 yılları arasında TÜBİTAK Tıp Araştırma Grubu Yürütme Komitesi sekreterliği yapmıştır. 1992 yılında Turgut Özal tarafından YÖK üyeliğine seçilmiş (1992-1996) ve YÖK Yürütme Kurulu üyesi olarak çalışmıştır. 2010 yılı itibarıyla, 2016 Türkiye askerî darbe girişimi sonrasında kapatılan Fatih Üniversitesi rektörlüğüne atandı. Türkiye'de hakkında "FETÖ çatı davası", "KPSS sorularının sızdırılması" ve "Futbolda şikede kumpas" gibi davalarda sanık olan Tekelan, 2010 KPSS soruşturması sonrasında yurt dışına çıktı. İzmir'de Fetullahçı Terör Örgütü/Paralel Devlet Yapılanması (FETÖ/PDY) soruşturması kapsamında Türkiye'de hakkında tutuklama kararı bulunan Tekalan, Emniyet Genel Müdürlüğü tarafından yayınlanan arananlar listesinde Gri listede yer almaktadır. 2017 yılında Amerika Birleşik Devletleri'nin Teksas eyaletinin Houston şehrindeki North American Üniversitesi rektörlüğüne getirildi. Akın Çakmakçı Akın Çakmakçı, (d. 5 Ağustos 1937, Bolu) - (ö. 27 Kasım 2001), Türk bürokrat. İstanbul Teknik Üniversitesi Makina Fakültesi’nde Makina ve Kimya Endüstrisi Kurumu (MKEK) burslu öğrencisi olarak okudu ve Makina Yüksek Mühendisi unvanı ile 1960 yılında mezun oldu. 1981 yılında TÜBİTAK Bilim Kurulu Üyeliğine seçildi. 1982 yılında Sanayi ve Ticaret Bakanlığı Müsteşarlığı’na atanmış ve 18 Ağustos 1994 tarihine kadar bu görevi yürütmüştür. 7 Nisan 1999 tarihinde Cumhurbaşkanı Süleyman Demirel tarafından Yükseköğretim Kurulu Üyeliğine seçilmiştir ve bu görevi vefat ettiği tarihe kadar sürdürmüştür. Süleyman Sağlam Prof. Dr. Süleyman Sağlam, (d. 1932 - ö. 2004, Adana) doktor, akademisyen. 1956 yılında Ankara Üniversitesi Tıp Fakültesi'ni bitirdi. Hacettepe Üniversitesi'nde 1975 yılında profesör oldu. Hacettepe Üniversitesi Tıp Fakültesi'nde başhekimlik, Hacettepe Üniversitesi sağlık idaresi yüksek okulu kurucu müdürlüğü, rektör yardımcılığı, nörolojik bilimler ve psikiyatri enstitüsü kurucu müdürlüğü ve rektörlüğü (1981-1982/1995-1999) görevlerinde bulunmuştur. 1981-86 yılları arasında Üniversitelerarası Kurul Üyeliği ve 2000-2004 yılları arasında Cumhurbaşkanlığı kontenjanından YÖK Genel Kurul Üyeliği de yapmıştır. BÃ¼lent Serim Bülent Serim, (1948, Mersin), Türk bürokrat. 1970 yılında Ankara İktisadi ve Ticari İlimler Akademisi'ni bitirmiştir. 1970 yılından itibaren Maliye Bakanlığı'nda bütçe uzman yardımcısı, Sayıştay'da da denetçi ve başdenetçi olarak görev yapmıştır, daha sonra Anayasa Mahkemesi'nde Raportörlük ve Genel Sekreterlik, Turizm Bakanlığı'nda ise, Müsteşar Yardımcılığı görevlerinde bulunmuştur. Cumhurbaşkanlığı İdari ve Mali İşler Başkanlığı ve Genel Sekreter yardımcılığı görevini yürütmüştür. 2007 yılının Ağustos ayında Cumhurbaşkanı Ahmet Necdet Sezer tarafından YÖK üyeliğine atanmış ve bu görevinden Temmuz 2009'da YÖK'ün katsayı konusunu ele alması üzerine tepki göstererek istifa etmiştir. Evli ve 2 çocuk babasıdır. Maça Kızı (anlam ayrımı) Maça Kızı şu anlamlara gelebilir: Yunan matematiÄŸi Yunan matematiği, Yunanca yazılan, MÖ 6. yüzyıldan MS 4. yüzyıla değin Akdeniz'in doğu kıyılarında ortaya konan matematiksel birikim. İtalya'dan Kuzey Afrika'ya uzanan geniş bir alanda yaşamış olan Yunan matematikçiler ortak bir kültür ve dile sahip olmuşlardır. Büyük İskender'i izleyen dönemdeki Yunan matematiği "Helen matematiği" olarak adlandırılmaktadır. Ä°skenderiyeli Menelaus İskenderiyeli Menelaus (d. 70 – ö. 140), Yunan matematikçi ve gökbilimci. Yaşamı hakkında çok az bilgi bulunan Menelaus'un İskenderiye'de geçirdiği çocukluk yıllarının ardından Roma'ya taşındığı sanılmaktadır. İskenderiyeli Pappus ve Proclus tarafından "İskenderiyeli Menelaus" adıyla anılan matematikçinin Roma'dayken Lucius'la yaptığı bir görüşme Plutarkhos tarafından kaydedilmiştir. Batlamyus (2. yüzyıl), "Almagest" (VII.3) adlı yapıtında Menelaus'un 98 yılının ocak ayında iki gökbilimsel gözlem yaptığını belirtmiştir. Bunlar birkaç gece arayla gerçekleşen Spica ve Beta Scorpii okültasyonlarıdır. Batlamyus bu gözlemlerden ekinoks döngülerini doğrulamada yararlanmıştır. "Sphaerica"'nın Arapça çevirisi Menelaus'un günümüze kalan tek yapıtıdır. Üç kitaptan oluşan bu çalışma, kürenin geometrisi ve gökbilimsel hesaplamalarda kullanımını konu almaktadır. Kitap, küresel üçgen kavramına giriş yapmakta ve Menelaus teoreminin kanıtına yer vermektedir. Bu çalışma 16. yüzyılda gökbilimci ve matematikçi Francesco Maurolico tarafından Yunancaya çevrilmiştir. Menelaus krateri, adını bu gökbilimciden almıştır. Menelaus tarafından yazılan kitapların bir bölümü şöyledir: Boris Åžeremetev Boris Petroviç Şeremetev (; 25 Nisan 1652, Moskova - 17 Şubat 1719, Moskova), Rus Çarı Büyük Petro döneminde aralarında Prut Savaşı'nın da bulunduğu savaşlarda yer alan Rus mareşali ve Rus orduları komutanı. Şeremetev, 1681 yılında Kırım Hanlığı ile yapılan savaşlarda Rus kuvvetlerini komuta etti. 1682 yılında Ruslarda bir soyluluk unvanı olan Bojar olarak anıldı. Osmanlı İmparatorluğu'nun gerçekleştirdiği II. Viyana Kuşatması'nda Osmanlı kuvvetlerine karşı başarı elde eden Polonya Kralı III. Jan Sobieski ve Avusturya İmparatoru I. Leopold ile yapılan müzakerelere katılarak Polonya, Avusturya ve Rusya arasındaki Türklere karşı ittifakın mimarlarından oldu. 1697 ve 1698 yıllarında Malta ve Roma'yı ziyaret etti. Şeremetev, Almanya'nın batısında İsveçlilerle giriştiği savaşları kazanarak, Rusya'nın kuzeybatıda geniş topraklar elde etmesini sağladı. İsveçli General Wolmar Anton von Schlippenbach'ı Erastfer ve Hummelshof muharebelerinde yendi. Marienburg'un Rus kuvvetleri tarafından alınmasında Protestan din adamı Ernst Glück'ün rahibelerinden Marta Skowrońska'yı ganimet olarak aldı ve Çar Büyük Petro'ya ganimet olarak götürdü. Daha sonra Çariçe I. Katerina adını alacak olan Marta Skowrońska Prut Savaşı'na Çar Büyük Petro ile katılmıştı. İsveç ordusu ile 1709 yılında giriştiği Poltava Savaşı'nda merkez kuvvetlerini komuta etti ve 1710 yılında Riga'yı ele geçirdi. Osmanlı Padişahı III. Ahmed ve Çar Büyük Petro döneminde, 1711 yılında Prut'da vuku bulan Osmanlı-Rus Harbinde Rus orduları komutanıdır. 1715 yılında Almanya'nın Pommern ve Mecklenburg prensliklerine fetih seferleri yapmış, 1719 yılında Moskova'da ölmüştür. Moskova'da yer alan Şeremetyevo Uluslararası Havalimanı, adını Boris Petroviç Şeremetev'den almıştır. Nihal Yalçın Nihal Yalçın (d. 29 Mart 1981, İstanbul), Türk oyuncu. Alevi ve Zaza asıllı bir aileden gelen Nihal Yalçın'ın üç kız, bir erkek kardeşi vardır. İstanbul Üniversitesi Devlet Konservatuvarı oyunculuk bölümünü tamamladıktan sonra Bahçeşehir Üniversitesi ileri oyunculuk bölümünde yüksek lisans yaptı.29 Mayıs 2012 tarihine kadar Kurusıkı adlı doğaçlama gösterisi sergilemekteydi fakat tiyatroyu kısa bir süreliğine bıraktı. 2005'te "Hacivat Karagöz Neden Öldürüldü?" adlı filmde "Zeyno Bacı" karakterini, 2009 yılında "Ay Lav Yu" adlı filmde ise "Rukiye" karakteri canlandırdı. "Avrupa Yakası" dizisinin son sezonunda da "Meryem" rolünde izleyicin karşısına çıktı. Bunların haricinde birçok dizi ve filmlerde de rol aldı. Son olarak Gülse Birsel'in kaleminden çıkan Jale Atabey'in yönettiği "Yalan Dünya" adlı dizide başrol oyuncularından biri olan "Açılay" karakterini 2 sezon boyunca canlandırmış, 2. sezon finalinde diziye veda etmiştir. Okan Bayülgen'in "Disko Kralı" programında "Life Sux" isimli bölümde yer aldı. Programda yarattığı tiplemelerin bazıları: 2011 yılında Little Caesars reklam filminde yer aldı. Ne'li adıyla söylediği "Küçük Sezar" şarkısı promosyon CDsi olarak dağıtılmıştır. 2012 yılında yayınlanan Kurtuluş Son Durak filminin soundtrack'inde yer alan "Bir Mumdur", "Dertler Benim Olsun" ve "Ne Kadar Güzelsin" şarkılarını seslendirmiştir. Sara Jay Sara Jay (d. 14 Kasım 1977, Cincinnati), Amerikalı pornografik film oyuncusu. 2001'den fazla pornografik filmde oynayan Sara Jay'in özelliği Interracial sahnelerinde yer alması. Kelepçe Kelepçe, bir kişinin bileklerini birbirine yakın tutmak ve hareket kabiliyetini engellemek amacıyla tasarlanmış aletlerdir. Genellikle bir zincir ya da bar ile birbirine tutturulmuş iki oval parçadan oluşur. Metal alaşımlı olabileceği gibi pratik plastik kelepçelerin de kullanımı yaygınlaşmıştır. Metal kelepçeler genellikle bir anahtarla açabilen kilit mekanizmasına sahiptir. Bazı modellerde dönen bir vida yardımı ile kelepçe kapatılabilir ve açılabilir. Kelepçeler genellikle polis ve diğer güvenlik görevlilerince şüphelilerin kaçmasını önlemek amacıyla kullanılır. IrklararasÄ± pornografi Irklararası pornografi, değişik ırkların aynı sahnede yer aldığı pornografi türü. Aynı sıralama artı : Prensesin Uykusu (albÃ¼m) Prensesin Uykusu, Redd grubunun beşinci stüdyo albümü olup, grubun ilk soundtrack albümüdür. Çağan Irmak’ın, Redd grubunun Prensesin Uykusuyum şarkısından ilham alarak senaryosunu yazdığı ve yönetmenliğini yaptığı Prensesin Uykusu filminin şarkıları Redd tarafından hazırlanmıştır. 14 Ekim 2010 tarihinde yayınlanan albümün yapımcılığını "Most Production" ve "İmaj müzik" üstlenmiştir. Albüm Erim Arkman ve Berke Hatipoğlu tarafından Garaj Stüdyoları, Miam, ATM’de kaydedilmiştir. Albümde yer alan "Yalnızlık Şarkısı" ve "Prensesi Uykusuyum (akustik)" mixlerini Berke Hatipoğlu ve Erim Arkman, Prensesin Uykusuyum mixini Alp Turaç yapmıştır. Albüm mastering’i yine Erim Arkman tarafından Garaj Stüdyolarında hazırlanmıştır. Prensesin Uykusu filmi 19 Kasım 2010 tarihinde gösterime girmiştir. Albümde yer alan şarkılarla filmin konusu bir bütünlük göstermektedir. Ayrıca, gruba eşlik etmiştir. Recep Kömürcü Recep Kömürcü (d. 3 Nisan 1955, İskilip), eski Türkiye Cumhuriyeti Anayasa Mahkemesi üyesidir. Liseyi İskilip'te tamamladıktan sonra, 1976 yılında Ankara Üniversitesi Hukuk Fakültesi'nden mezun oldu. Şanlıurfa'nın Birecik ilçesinde, Osmaniye'nin Kargı ile Kadirli ilçelerinde ve Ankara'da hâkim olarak görev yaptı. Ankara Ticaret Mahkemesi Başkanı iken 16 Mart 2003'te Yargıtay üyeliğine seçildi. Eylül 2006'da Yargıtay Genel Kurulu'nun HSYK üyeliği için belirlediği 3 aday arasında yer almıştır. 4 Aralık 2008 tarihinde Yargıtay Genel Kurulu'nun belirlediği üç aday arasından Cumhurbaşkanı Abdullah Gül tarafından Anayasa Mahkemesi üyeliğine seçildi. 26 Ekim 2019 tarihinden geçerli olmak üzere Anayasa Mahkemesi Başkanvekili seçilmiştir. 3 Nisan 2020 tarihinde Anayasa Mahkemesi'nden emekli olmuştur. Evli ve iki çocuk babasıdır. Kablo kanalÄ± Kablo kanalı, yapıların enerji dağıtımı veya haberleşme için kullanılan tesisatlarında, izole elektrik kablolarının güvenli bir şekilde taşınması, sabitlenmesi ve desteklenmesini sağlayan birbiriyle uyumlu birimlerden oluşan sistemlerdir. Kablo kanalı sistemleri genellikle ticari ve endüstriyel yapılarda kablo yönetimi için kullanılan sistemler olup kullanım yerine göre farklı tipleri mevcuttur. Türkçede yaygın olarak kablo kanalı olarak bilinse de tiplerine göre kablo tavası, kablo taşıyıcısı, kablo tepsisi, kablo merdiveni isimlendirmelerine de rastlanır. Sistemi oluşturan elemanlar tek tek ele alındığında fiziksel özellikleri ve üretim teknikleri açısında çok karmaşık ürünler değildir. Fakat parçası olacakları tesisatın güvenlik riskleri ve çok uzun yıllar kullanılma hedefleri göz önüne alınırsa hammaddeden montaj hizmetine kadar titiz ve kaliteli bir üretim sürecine sahip olması gereken ve ciddi mühendislik gerektiren ürünlerdir. Kablo kanalı sistemleri genellikle ticari ve endüstriyel yapılarda kablo yönetimi için kullanılan sistemler olup kullanım yerine göre farklı tipleri mevcuttur. Kablo kanalları üretim ve kullanım özelliklerine göre ana olarak; şeklinde sınıflandırılabilir. Delikli tip kablo kanaları taban ve yanlarındaki delikleri sayesinde taşıdığı kablolar için bir miktar havalandırma oluşmasını sağlar. Bu yüzden daha çok tesisatta ısının oluştuğu ısıların fakat ortalamayı geçmediği alanlarda tercih edilir . Çok uzun destek aralığı gerektirmeyen tesisatlarda kullanımı uygundur. Merdiven tipi kablo kanalları üzerinde merdiven basamağını andıran düzenli aralıklarla kaynatılmış barlar sebebiyle böyle adlandırılırlar. Basamak aralarında havalandırmanın yükselliği nedeniyle tesisatta ısının oluştuğu ve yüksek seviyelere erişebildiği alanlarda kullanımı yaygındır . Daha uzun destek aralıklarında da yeterli taşıma kapasitesi sağlar ancak basamak aralıkları, kiriş formu ve et kalınlıklarının doğru bir şekilde hesaplanmış olması gerekir. Deliksiz tip kablo kanalları tamamen kapalı olup haberleşme ve bilgisayar kabloları gibi kabloların korunmasının önemli olduğu ve ısınmanın problem oluşturmadığı durumlarda tercih edilir. Tel tipi kablo kanalları kısa destek aralarının bulunduğu bina içlerinde ve alçak gerilim, haberleşme ve fiber optik kabloları gibi hafif ama çok sayıda kablonun bulunduğu tesisatlarda yaygın olarak kullanılır. Tozlanmanın problem oluşturacağı ve hijyenin önemli olduğu yapılarda genellikle tercih edilen ürünlerdir. Kablo kanaletleri az miktarda haberleşme ve enerji kablolarının kullanılacağı ve boru tipi kanalların uygun olmadığı durumlarda tercih edilir. Türkiye'de bu ürünler için “Kablo Tava Sistemleri ve Kablo Merdiven Sistemleri TS EN 61537:2007” standardı mevcuttur. Standart elektriksel ve/veya haberleşme sistem tesislerinde kabloların ve muhtemel diğer elektriksel teçhizatın desteklenmesi ve yerleştirilmesi için amaçlanmış, kablo tava sistemleri ve kablo merdiven sistemlerinin özelliklerini ve deneylerini kapsamaktadır. Bu şartlara uygunluk deney ve testler ile kontrol edilmelidir. Deneyler için genel şartlar standarda belirtilmiştir. Standartta, kablo tava sistemleri ve kablo merdiven sistemleri içerisinde yer alan sistem bileşenleri; olmak üzere 9 ana sınıfa ayrılmıştır. Korozyona karşı dayanıklılık ve sıcaklığa göre sınıflandırmalar için detaylı bir ölçüt tablosu da verilmiştir. Kablo kanalları genel olarak çelik, paslanmaz çelik, PVC, alüminyum veya cam elyaf takviyeli plastikten yapılır. Kaplama türü olarak pre-galvaniz, sıcak daldırma galvaniz, elektro galvaniz, galvaniz üzerine boya, plastik kaplama gibi yöntemler uygulanır. Malzemenin ve kaplama yönteminin seçilmesinde ürünü kullanılacağı bina ya da tesisin konumuna göre ihtiyaç duyulan korozyon direnci dikkate alınır. Öncelikle kablo taşıyıcı sisteminin seçimine baz oluşturacak aşağıdaki bilgiler tespit edilmelidir. Bu bilgiler doğrultusunda yukarıda bahsedilen taşıyıcı tipi özellikleri dikkate alınarak taşıyıcı tipi seçilmeli, ortamın korozyon direnci ihtiyacı dikkate alınarak kaplama türü seçilmeli ve taşıma kapasitesi içinde üreticinin kataloglarında yer alan mukavemet değerlerine göre uygun genişlik, kenar yüksekliği ve et kalınlığına sahip uygun ürünler belirlenmelidir. Endymion Endymion (Antik Yunanca: "Ἐνδυμίων", gen.: "Ἐνδυμίωνος" ya da "Ενδυμίωνας"), Yunan mitolojisinde, yakışıklı bir rüzgâr çobanı ya da avcıdır, ya da Elis'deki Olimpiyada oturduğu söylenen ve orayı yöneten kraldır, ama aynı zamanda Asya Minör'ün batı kıyısındaki Karya'daki Latmus dağında oturduğu ve tapınıldığı söylenir. Ama, Selene'nin aşığı, ay, özellikle bir rüzgâr çobanı olan, ya da ayın dışında zaman geçirmesi için haklı nedenler sağlayan mesleği astronomi olan Endymion'a dayandırılmıştır. Zeta Reticuli Zeta Reticuli (Zeta Ret, ζ Reticuli, ζ Ret), Ağcık takımyıldızı bölgesinde yaklaşık olarak 39 ışık yılı uzaklıkta yer alan ikili yıldız sistemidir. Çok karanlık bir gecede sadece güney-yarıküreden çıplak gözle iki yıldız da görülebilir. Türkiye'den gözlemlenebilir bir konumda değildir. Zeta Reticuli'nin yörüngesinde yıldızı çevreleyen bir enkaz diski bulunmaktadır.