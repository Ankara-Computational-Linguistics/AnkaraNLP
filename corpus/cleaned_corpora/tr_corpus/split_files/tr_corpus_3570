Theravada Okulu’na Hinayana demek için, daha sonra (Avrupalılar tarafından) benimsenmiştir. Halk Düşmanları (anlam ayrımı) Halk Düşmanları (İng. "Public Enemies"), aşağıdaki anlamlara geleblir: Sejad HaliloviÄ‡ Sejad Halilović (d. 16 Mart 1969, Klokotnica) Bosna-Hersekli eski futbolcudur. Kariyeri boyunca Dinamo Zagreb, Valladolid ve Altay gibi kulüpleri içeren birçok Avrupa takımında forma giymiştir. Hırvatistan millî takımının yanında Bosna-Hersek millî takımı forması da giymiştir. Oğlu Alen Halilović profesyonel futbol hayatına Dinamo Zagreb takımında devam etmektedir. Cankurtaran (kiÅŸi) Cankurtaran, deniz, göl ve havuz gibi yüzülebilen yerlerde, boğulma tehlikesine karşı kurtarma amaçlı görev yapan kişi. 2010 Kış Olimpiyatları'nda biatlon - Erkekler takip 2010 Kış Olimpiyatlarında biatlon – Erkekler takip yarışı 13 Şubat 2010'da Whistler, British Columbia'da bulunan Whistler Olympic Park'ta 16 Şubat 2010'da yerel saat ile 12:45'te yapılmıştır. İsveçli Björn Ferry ve ikinci Avusturyalı Christoph Sumann yarışa lider olarak başlayan (sprint yarışının galibi) Vincent Jay'in önünde yarışı tamamladı. Takip yarışması 12.5 km üzerinden yapılır. Sporcular 10km sprint yarışmasında yaptıkları sürelere ve aralarındaki farklara göre yarışa başlar ve bitişe en önce ulaşan sporcu kazanır. Yarışmada görevli hakemler sporcuların zamanında kapılardan ayrılmasından sorumludur. Bu yarışmada ise hem erkekler hem de kadınlar takip yarışında sporcular kendi zamanlarından farklı zamanlarda takip yarışına başladı. Hakemler bu hatayı bitiş zamanlarını değiştirerek gidermeye çalıştı. Ancak sporcu ve koçlar bu durumun yarışma için belirledikleri taktikleri etkilediğini söyledi. Medya durumu International Biathlon Union için utanç verici olarak niteledi ve IBU'nun oyunlar için görevlendirdiği Norbert Baier bunu kariyerinin en kötü günü olarak niteledi. ("the worst day of my career.") Gözlemciler ve sporcular yarışa başlarken yaşanan hataları bildirdi. Sporcular Jeremy Teela ve Jean-Philippe Leguellec yarışa çok önce, onların önönde yarışan sporcuların önünde başladı. Teela bu durumda yarış için hazırladığı taktiği uygulayamadığını ve atış alanında son iki atışını bu sebeple kaçırdığını söyledi. Dokuzuncu sırada çıkması gereken Teela, yarışma sahasında kimseyi geçmemişti. Atış alanına beklediğinden daha iyi bir pozisyonda girdiğinde bir hatanın olduğunu anladığını söyledi. Başlangıçta yaşanan sorun ayrıca o gün daha önce yapılan Kadınlar takip yarışında da yaşanmıştı. ABD koçu Per Nilsson 16 Şubat'ta yapılan kadınlar yarışı için Olimpiyatlarda hiç böyle kötü organize dilmiş bir biatlon yarışı görmediğini söyledi. 3. Liga 3. Liga, Almanya futbol liglerinin 3. basamaktaki ligidir. 2008-09 sezonundan beri şu anki statüsüyle devam lig, Regionalliga'nın yerine kurulmuştur. Bir üst ligi 2. Bundesliga iken, alt ligleri Regionalliga Nord, Regionalliga Süd ve Regionalliga West'tir. Ligdeki her takım, DFB-Pokal'a katılabilmektedir. 2. Bundesliga'dan gelen 3 kulÃ¼p: Regionalliga Nord kulüpleri Regionalliga Süd kulüpleri Regionalliga'dan gelen: Perttu Kivilaakso Perttu Päivö Kullervo Kivilaakso (d. 11 Mayıs 1978) Apocalyptica grubunun çellisti. Çello çalmaya 5 yaşında başladı. Apocalypticanin grubuna grubun dördüncü stüdyo albümü olan Cult'ta katıldı Perttu Apocalyptica'nın düzene girdiği 1995'te grupta çaldı fakat grup profesyolnel kariyerine başladığında o derslerine yoğunlaşmıştı. 1999'un sonunda geri döndü ve Antero Manninen'in klasik orkestrada çalmasından dolayı oluşan boşlukta tabiri caizse yerine geçti. Perttu klasik çellist hayatı boyunca birçok ödül kazandı. Dünyaca ünlü ikinci Uluslararası Paulo Cello Competition'a (Türkçesi Paulo Çello Yarışması) 1996 yılında ve 18 yaşında katıldığında 3. oldu. Kısa bir süre sonra ömrü boyunca Helsinki Philharmonic Orchestra'da (Türkçesi Helsinki Filarmonik Orkestra) bir koltuk sahibi oldu. Babası Juhani aynı zamanda bir çellisti. Apocalyptica ile tur sırasında belirsiz bir şekilde ayrıldı fakat 2007de Helsinki Philharmonic Orchestra'dan ayrılma kararı aldı ve Apocalyptica'ya yoğunlaşarak Apocalyptica ile uluslararası başarı elde etti. Perttu aynı zamanda tek başına bir video oyuna beste yaptı: az belgesel filmleri ve Apocalyptica için birçok özgün kompozisyonlar yaptı; "Conclusion," "Betrayal/Forgiveness" ve "Farewell." Perttu Kivilaakso kısa bir süre evlilik yaşamış ardından boşanmıştır. Perttu'nun favori kompozitörü İtalyan Giuseppe Verdi ve favori operası Il Trovatore. Ölmemiş Ölmemiş, ölmeyen veya yaşayan ölü, henüz hayattaymış gibi davranan ölmüş olan mitolojik, hayali ya da efsanevi varlıklara verilen ortak isimdir. Ölmeyenlere örnek olarak hayaletler, vampirler ya da zombiler verilebilir. Fantastik ve korku gibi birçok kültürel kurguda karşımıza çıkarlar. Bu kavramı ilk kez, 1897 yılında yayımlanan Drakula isimli romanında Bram Stoker kullanmıştır. Günümüzde bir zamanlar hayatta olan ve ölümünden sonra yaşamın değişik boyutlarını sergileyen doğaüstü varlıklar için kullanılır. Günümüzde ölmeyenler ile ilgili birçok kurgu ve film yapılmıştır. Bunlara örnek olarak Drakula, Mumya, Crow ve Yaşayan Ölülerin Gecesi gibi birçok film ve kurgu gösterilebilinir. Ölmeyenler rol yapma oyunları, bilgisayar oyunları, MMORPG ve strateji oyunlarında geniş yer almaktadır. Bu tür oyunlarda, onlar için özel kurallar bulunmaktadır. Zindanlar ve Ejderhalar masaüstü rol yapma oyununda ölmeyenler en çok karşılaşılan ve en çok korkulan yaratıklar içerisinde yer alırlar. World of Warcraft bilgisayar oyununda, oyuncular tarafından oynanabilen ırklardan biri olarak karşımıza çıkar. Ölmeyenler, , ve Diablo II gibi birçok oyunda karşımıza çıkar. Jacques Derrida yaşam ve ölüm arasındaki muhalefeti belirtmek için ölmeyen mitini kullanmıştır. Leicester City FC Leicester City Football Club (), ("The Foxes" (Tilkiler) olarak da bilinir) 1884 yılında kurulan İngiliz futbol kulübüdür. Maçlarını Leicester şehrindeki Walkers Stadyumu'nda oynamaktadır. 2013-2014 sezonunu EFL Championship'te zirvede tamamlayarak Premiere Lig'e yükselen takım, hâlen aynı ligde mücadele etmektedir. 2016 yılında premier lig şampiyonu oldu. Kulüp 1884 yılında Leicester Fosse adıyla kurulmuş ve maçlarını Fosse Road yakınlarında oynamıştır. 1891 yılında Filbert Street'e taşınmış ve 2002 yılında Walkers Stadyumu'na taşınana kadar 110 yıl boyunca burada maçlarını oynamışlardır. Leicester 1894 yılında o zamanki adıyla İngiltere Futbol Ligi'ne seçilmiştir. Bu ligdeki en yüksek derecesi 1928-29 sezonundaki ikinciliktir. Kulüp 6 kez 1. Lig şampiyonluğu ve 1 kez de 2. Lig şampiyonluğu yaşamıştır. Lig Kupası'nı üç kez müzesine götüren kulübün beş tane FA Cup ikinciliği bulunmaktadır. 2015-2016 sezonunda büyük bir sürprize imza atarak ilk kez Premier Lig şampiyonu olmuştur. Ayrıca Leicester City 2016-2017 sezonunun ilk haftasında deplasmanda Hull City'ye 2-1 yenilerek "Ligin açılış maçında kaybeden ilk şampiyon" olarak tarihe geçmiştir. 1884 yılında Wyggeston School'dan bir grup eski öğrenci tarafından "Leicester Fosse" adıyla kurulan kulüp, 1890 yılında The Football Association'a (FA) katıldı. Kulüp 1891'de Filbert Street'e taşınmadan önce, şehir merkezinin güneydoğusundaki Victoria Park ve Belgrave Road Cycle and Cricket Ground'da dahil olmak üzere beş farklı yerde oynadı. Kulüp ayrıca 1891'de Midland League'e girdi ve ikinci bitirdikten sonra 1894'te Football League'in ikinci bölümüne seçildi. Leicester'ın ilk Football League maçı Grimsby Town takımına 4-3 mağlup olduğu karşılaşmaydı. Filbert Street'teki bir sonraki lig maçında ise Rotherham United'a karşı ilk lig galibiyetini elde etti. Ayrıca kulüp aynı sezon da bugüne kadar kulübün en büyük galibiyetini, bir FA Cup eleme maçında Notts Olympic takımına karşı 13-0'lık galibiyetle elde etti. 1907-08'de, İkinci Lig'de sezonu ikinci sırada tamamladı ve İngiliz futbolunun en yüksek seviyesi olan First Division'a yükseldi. Bununla birlikte, kulüp tarihinin en ağır yenilgisini Nottingham Forest'e karşı 12-0'lık bir skorla alan Leicester, aynı sezonun sonunda küme düştü. 1919'da, I. Dünya Savaşı'nın sonra ermesiyle beraber lig futbolu yeniden başladı. Leicester Fosse, çok az bilinen finansal zorluklar nedeniyle ticari faaliyetlerini durdurdu. Kulüp, "Leicester City Football Club" ismini aldı. Leicester ilçesine yakın zamanda şehir statüsü verildi. İsim değişikliği sonrasında kulüp 1920'lerde orta düzeyde bir başarı elde etti; Mayıs 1926'da göreve başlayan teknik direktör Willie Orr iki ay sonra yerini Peter Hodge'a bıraktı. Onun yönetimi altında Arthur Chandler'in gol kralı olduğu 1924-25 sezonunda Leicester Division Two şampiyonluğunu kazandı. 1928-29'da ligi Sheffield Wednesday'in bir puan gerisinde ikinci olarak bitiren takım en yüksek ikinci lig pozisyonuna ulaştı. Bununla birlikte 1930'larda kulüp bir düşüş yaşadı. Kulüp 1934-35'te küme düştü ancak 1936-37'de terfi etti. Daha sonra, 1938-39'da tekrar küme düştü ve Division Two'da on yıl mücadele etti. City, 1949'da tarihinde ilk kez FA Cup finaline ulaştı ve Wolverhampton Wanderers'a 3-1 yenildi. Bununla birlikte kulüp, sezonun son gününde alınan bir beraberlikle Division Two'da kalmayı garantiledi. Leicester, kulübün en golcü forvetlerinden biri olan Arthur Rowley'in katkılarıyla 1954 yılında Division Two şampiyonluğunu kazandı. Bir sonraki sezonda Division One'dan düşmelerine rağmen, Dave Halliday'in yönetimi altında 1957'de geri döndüler. Rowley, bir sezonda 44 gol atarak kulüp rekorunu kırdı. Leicester, 1969 yılına kadar Division One'da kaldı ve bu en üst ligde kaldıkları en uzun süre oldu. Leicester, Matt Gillies ve yardımcısı Bert Johnson yönetimi altında, iki kez FA Cup finaline ulaştı, ancak 1961 ve 1963 yıllarında kaybetti. Duble şampiyon Tottenham Hotspur'a 1961 yılında kaybeden Leicester, 1961-62 Avrupa Kupa Galipleri Kupası'nda İngiltere'yi temsil etme hakkını kazandı. 1962-63 sezonunda kulüp, buzlu ve donmuş sahalarda gösterdiği form ile kış aylarında First Division'ı lider tamamladı. Kulüp, ""Ice Kings"" lakabını aldı ve sezon sonunda ligi dördüncü sırada tamamlayarak, savaş sonrası kulübün en iyi lig pozisyonunu elde etti. 1964 yılında Leicester, Gillies'ın yönetimi altında ilk kez gümüş bir kupanın sahibi oldu. Leicester, League Cup finalinde Stoke City'yi iki maçın sonunda toplam 4-3'lük skorla geçerek şampiyon oldu. Leicester, ertesi yıl da League Cup finaline ulaştı, ancak Chelsea'ye toplamda 3-2 kaybetti. Gillies ve Johnson, daha önce Avusturya ve Macar milli takımları tarafından kullanılan bir sistem olan "whirl" ve "switch" sisteminin varyasyonları için övgüler aldı. Sezonun kötü başlanmasından sonra Matt Gillies Kasım 1968'de istifa etti. Yerine gelen Frank O'Farrell takımın küme düşmesini engelleyemedi ancak kulüp 1969'da son kez FA Cup finaline ulaştı ve Manchester City'e 1-0 yenildi. 1971'de Leicester, Division One'a geri döndü ve bir kez Charity Shield'i kazandı. Arsenal'in alışılmadık bir şekilde duble yaparak Avrupa kupasına direkt katılmayı garantilemesi nedeniyle, Division Two şampiyonu Leicester, FA Cup ikincisi Liverpool ile karşı karşıya geldi. Leicester, Steve Whitworth'un golüyle mücadeleyi 1-0 kazandı. Jimmy Bloomfield yeni sezon için takımın başına getirildi ve ekibinin görev yaptığı süre boyunca takım First Division'da kaldı. Leicester, 1973-74 FA Cup'ta yarı final oynadı. 1950'li yılların sonlarından 1960'lı yılların ortasına kadar Leicester'da yedi yıl boyunca başarılı bir dönem geçirerek dikkat çeken Frank McLintock, 1977'de Jimmy Bloomfield'in yerine takımın başına getirildi. City, 1977-78 sezonunun sonunda küme düştü ve McLintock istifa etti. Jock Wallace, 1980'de Leicester'ı Division Two şampiyonluğuna ulaştırarak İskoç teknik direktörlerin (Peter Hodge ve Matt Gillies'ten sonra) başarı geleneğini sürdürdü. Wallace Leicester'ı Division One'da tutamadı, ancak 1982'de FA Cup'ta yarı finale ulaştırdı. Wallace'ın yönetimi altında, City'nin en ünlü yerli oyunculardan biri Gary Lineker as takım kadrosuna girdi. Leicester'ın bir spnraki teknik direktörü 1983 yılında takımı en üst bölüme terfi ettiren Gordon Milne idi. Lineker, Leicester'ın ilk bölümdeki yerini korumasında katkı sağladı ancak 1985'te Everton'a satıldı. İki yıl sonra Leicester düştü ve Leicester düştükten sonra Arsenal'e satılan partneri Alan Smith'in yerine uygun bir yedek bulunamadı. Milne 1986'da ayrıldı ve yerine 1987'de David Pleat getirildi. Ancak o da Ocak 1991'de Leicester'ın Third Division'a düşme tehlikesi yaşamasıyla beraber görevinden alındı. Gordon Lee sezon sonuna kadar takımın sorumluluğuna getirildi. Leicester, sezonun son maçını kazanarak üçüncü bölüme düşmekten kurtuldu. Brian Little 1991'de takımı devraldı ve 1991-92 sezonunun sonunda Leicester, yeni FA Premier League'e çıkmak için play off oynadı. Ancak Blackburn Rovers'a eski Leicester forvet oyuncusu Mike Newell'ın penaltı golüyle mağlup oldu. Kulüp, ertesi yılda play-off finaline ulaştı ve Swindon Town'a 3-0 geriye düştüğü maçta 4-3 yenildi. 1993-94 yılında Derby County'i play-off finalinde 2-1'lik skorla mağlup ederek terfi etti. Little, takip eden Kasım ayında Aston Villa'nın başına geçmek için görevinden istifa etti. Yerine gelen Mark McGhee, 1994-95 sezonunda Leicester'ın ligi sondan ikinci sırada tamamlamasına engel olamadı. McGhee Aralık 1995'te üst ligde mücadele eden Wolverhampton Wanderers'ın başına geçmek için beklenmedik bir şekilde kulüpten ayrılırken, Leicester First Division'da lider durumdaydı. Leicester O'Neill'ın yönetimi altında, 1996 Football League play-offlarında mücadele etti. Finalde Crystal Palace'ı 1-1 eşitlikle sona eren normal sürenin ardından, uzatmaların 120. dakikasında Steve Claridge'nin attığı golle 2-1 mağlup ederek FA Premier League'e terfi etti. Yükseldikten sonra Leicester, üst üste dört kez ligi ilk on takım arasında tamamladı. O'Neill, Leicester'in 33 yıllık büyük bir kupa beklemesine, 1997 ve 2000'de iki kez Lig Kupasını kazanmasına, Leicester 1999'da ikinci sırayı aldı. O'Neill Leicester'ın 33 yıllık büyük bir kupa beklentisini, 1997 ve 2000 yıllarında League Cup'ı kazanarak son verirken, 1999'da ise finalde kaybederek ikincilik kazandı. Böylelikle kulüp, 1997-98 ve 2000-01 yıllarında UEFA Kupası'na katılmaya hak kazandı. Bu kulübün 1961'den beri katıldığı ilk Avrupa yarışması oldu. O'Neill, 2000 yılının Haziran ayında, Celtic'in teknik direktörlük görevine getirildi ve Leicester City'den ayrıldı. O'Neill'ın yerine, İngiltere 21 yaş altı millî takımı teknik direktörü Peter Taylor takımın başına getirildi. Bu süre zarfında Leicester 28 Eylül 2000 tarihinde UEFA Kupası'nda karşılaştığı Crvena Zvezda'ya 3-1 mağlup oldu. Leicester, Taylor'un yönetimi altında iyi başladı, sonbaharda iki hafta boyunca Premier League'in zirvesinde yer aldı ve organizasyonun çoğunda Avrupa kupalarına katılacak bir pozisyon için çekişmeye devam etti. Ancak sezon sonunda 13. sıraya kadar düştü. Taylor, 2001-02 sezonuna kötü bir başlangıçtan sonra görevinden alındı ve yerine Dave Bassett getirildi. Bassett takımın başında yalnızca altı ay kaldı ve yerine yardımcısı Micky Adams geldi. Leicester tüm sezonda sadece beş lig maçı kazanabildi. Leicester, 2002-03 sezonunun başlangıcında, 111 yıllık Filbert Street'a veda etti ve yeni inşa edilen tamamı koltuklu 32.500 seyirci kapasitesine sahip Walkers Stadyumu'na taşındı. Leicestershire merkezli cips üreticisi Walkers, on yıl boyunca stadyumun isim hakkını aldı. Ekim 2002'de kulüp £30 milyon borçla idarenin yönetimine girdi. Kulübün borçlanmasının bazı sebepleri, TV gelirlerinin kaybı (İdaredeki ITV Digital, First Division kulüplerine TV hakları için para sözü vermişti), yüksek maaş giderleri, başka takımlara beklenenden daha düşük ücretlere transfer olan oyuncular ve £37 milyon maliyetindeki yeni stadyum inşaatı. Gary Lineker liderliğindeki bir konsorsiyumun kulübü devralması ile Leicester kurtarıldı ve sonraki sezonda bile transfer yasağı getirildi. Adams yönetiminde Leicester, Division One'da sezonu 90 puanla ikinci sırada tamamlayarak Premier League'e geri döndü. Bununla birlikte Leicester'ın, en üst ligdeki mücadelesi sadece bir sezon sürdü ve daha önce Division One olarak bilinen Championship'e düştü. Adams Ekim 2004'te istifa etti ve takımın başına Craig Levein getirildi. Levein'de görev yaptığı 15 ay boyunca takımı üst lige taşıyacak pozisyona sokamadı ve görevden alındı. Yardımcı antrenör Rob Kelly, geçici teknik direktör olarak göreve başladı ve dört maçtan üçünü kazandıktan sonra, sezonun geri kalanında takımın başına getirildi. Kelly Leicester'ı güvenli bir pozisyona taşıdı ve Nisan 2006'da kalıcı olarak takımın başına getirildi. Ekim 2006'da Portsmouth eski başkanı Milan Mandarić, şu anki oynayan kadronun değerinin yaklaşık £4,2 milyon olduğunu ve yaklaşık £6 milyonluk bir fiyatla kulübü satın almak istediğini belirtti. Devralma işlemi 13 Şubat 2007 tarihinde resmen ilân edildi. 11 Nisan 2007'de teknik direktör Rob Kelly görevden alındı ve Nigel Worthington sezon sonuna kadar geçici teknik direktör olarak atandı. Worthington kulübü küme düşme potasından çıkarmayı başardı ancak buna rağmen kalıcı olarak takımın başına getirilmedi. Leicester 25 Mayıs 2007'de, Milton Keynes Dons'un eski teknik direktörü Martin Allen'ı üç yıllık bir sözleşmeyle yeni teknik direktörü olarak ilan etti. Mandarić ile arasındaki ilişkisi gerginleşen Allen, sadece dört maç sonra 29 Ağustos 2007'de karşılıklı anlaşarak görevinden ayrıldı. 13 Eylül 2007'de Mandarić, kulübün yeni teknik direktörü olarak Gary Megson'ı açıkladı ve onu seçmelerindeki en önemli şeyin tecrübesi olduğunu belirtti. Ancak Megson, 24 Ekim 2007'de Bolton Wanderers takımının başına geçmek için sadece altı hafta kaldığı görevinden ayrıldı. Mandarić, Frank Burrows ve Gerry Taggart'ı, profesyonel bir isim atanana kadar geçici teknik direktör olarak paylaşılan pozisyona getirdi. 22 Kasım'da Ian Holloway takımın yeni teknik direktörü oldu. Holloway Leicester'ın Bristol City'yi 2-0 mağlup etmesiyle beraber, 50 yıldan daha uzun bir sürenin ardından ilk lig maçını kazanan ilk Leicester teknik direktörü oldu. Ancak, bu başarının devamı gelmedi ve Leicester 2007-08 sezonunun sonunda küme düşerek Championship'e veda etti. Holloway, kulüpte bir sezondan kısa bir süre görev yaptıktan sonra karşılıklı anlaşarak görevinden ayrıldı, yerine Nigel Pearson getirildi. 2008-09 sezonu, Leicester'ın İngiliz futbolunun en üst iki ligi dışında mücadele ettiği ilk sezon oldu. Leicester, bir önceki sezon üçüncü seviyeye düştükten sonra, 2008-09'da ilk denemesinde Championship'e geri döndü. Southend United ile oynadığı maçı 2-0 kazandıktan sonra League One şampiyonu olarak terfi etti. 2009-10 sezonu, Leicester'ın teknik direktör Nigel Pearson yönetimindeki dirilişinin devam ettiği yıl oldu. Kulüp ligi beşinci sırada tamamladı ve ilk sezonunda Championship play-offlarında mücadele etti. Leicester, play-off yarı finalinde Cardiff City karşısında toplamda 2-0 geriye düşmesine rağmen 3-2 öne geçmeyi başardı, ancak penaltı vuruşları sonucunda kaybetti. Pearson sezon sonunda, kulübün kendisini takımın başında tutmakta isteksiz olduğunu düşündüğünü iddia ederek Leicester'den ayrıldı ve Hull City teknik direktörü oldu. 7 Temmuz 2010'da Pearson'un yerine takımın başına Sousa'nın geçtiği açıklandı. 2010 yılının Ağustos ayında, gümrüksüz satış perakendecisi King Power Group ile yapılan üç yıllık bir forma sponsorluğu anlaşmasının ardından, Mandarić, kulübü King Power Group'un kurucusu Vichai Srivaddhanaprabha'nın önderliğinde, Tayland merkezli bir konsorsiyum olan Asya Futbol Yatırımları'na (AFI) sattı. AFI'ye yatırım yapan Mandarić, kulüp başkanı olarak kaldı. Leicester 1 Ekim 2010'da, ilk dokuz lig maçından sadece bir galibiyetle Championship'te dibe yerleşerek kötü bir başlangıç yaptıktan sonra, Paulo Sousa kulüp tarafından görevden alındı. İki gün sonra Sven-Göran Eriksson, Leicester ile iki yıllık sözleşme imzalayarak takımın yeni teknik direktörü oldu. 10 Şubat 2011 tarihinde, Tayland merkezli Asya Futbol Yatırımları konsorsiyumunun bir parçası olan Vichai Raksriaksorn, mevcut başkan Mandarić'in Kasım ayında Sheffield Wednesday'i devralmak üzere ayrılmasıyla yeni kulüp başkanlığına atandı. Leicester, 2011-12 sezonunda ligin favorilerinden biri olarak gösteriliyordu, ancak 24 Ekim 2011'de, ilk 13 maçının sadece 5'ini kazanabilen Tilkiler tutarsız bir başlangıç yaptı ve Eriksson kulüp yönetimiyle karşılıklı anlaşarak görevinden ayrıldı. Üç hafta sonra Nigel Pearson, Eriksson'un halefi olarak kulübe geri döndü. Pearson, 2012-13 sezonunda "Tilkilerin" altıncı sıraya çıkarak Championship play-off'larında mücadele etmesinde büyük rol oynadı. Ancak Leicester play off yarı finalinde Watford'a toplamda 3-2'lik skorla mağlup oldu. 2014 yılında Leicester Premier League'e terfi etti. Mart ayında evinde Sheffield Wednesday'e karşı aldığı 2-1'lik galibiyetle birlikte, rakipleri Queens Park Rangers ve Derby County'nin puan kaybetmesiyle beraber 10 yıllık bir aradan sonra Premier Lig'e terfi etmeyi garantiledi. O ayın ardından Bolton'daki bir galibiyet Leicester'in 2013-14 Championship şampiyonu olmasını sağladı ve böylece ekip yedinci kez İngiltere'nin ikinci kademe futbol ligini şampiyon olarak tamamladı. Leicester, Premier League'deki ilk sezonunu olan 2004 yılından bu yana ilk beş lig maçında iyi sonuçlarla başladı ve sezonun ilk maçında Everton'a karşı 2-2 berabere kaldı. "Tilkiler", Stoke City karşılaşmasını 1-0 kazanarak, Mayıs 2004'ten bu yana ilk Premier League galibiyetini elde etti. Leicester 21 Eylül 2014'te, Premier League tarihinin en büyük geri dönüşlerinden birisine imza attı. King Power Stadyumu'nda Manchester United'a karşı 30 dakikada yedikleri 3 golle 3-1 geriye düşen ekip daha sonra bulduğu 4 gol ile karşılaşmadan 5-3 galip ayrılmayı başardı. Ayrıca Premier League'nin kurulduğu 1992 yılından bu yana, Manchester United'a karşı 2 farklı geriye düştükten sonra galip gelmeyi başaran ilk takım oldular. 2014-15 sezonunda kötü bir form gösteren takım, 29 maçta sadece 19 puan toplayarak lig tablosunun dibine yerleşti. Bu kötü form ile birlikte küme düşmeye yaklaşan "Tilkiler", son dokuz lig maçında yedi galibiyet elde ederek 41 puan ile ligi 14. sırada tamamladı. Sezonu küme düşmeyi garantileyen Queens Park Rangers'a karşı 5-1'lik galibiyetle tamamladılar. Sonuçlardaki artışları, Premier League'in en büyük düşüşünden kaçışlarından biri olarak tanımlandı. Fikstürdeki bu olumlu yükseliş, ekibin Premier League tarihinde yakalanan en büyük form grafiklerinden birisi olarak gösterildi. Ayrıca, Noel'de ligin dibini gördükten sonra ligde kalabilen, Premier League tarihinin üçüncü takımı oldu (diğer ikisi 2005'te West Bromwich Albion ve 2014'te Sunderland) ve 29 maçta 20'den az puana sahip hiçbir takım daha önce ligde kalmamıştı. Bununla birlikte, 30 Haziran 2015'te Pearson görevden alındı. Pearson'un görevden alınmasının nedeni, sezon boyunca Pearson ile ilgili birtakım halkla ilişkiler meseleleriyle bağlantılıydı; Tayland'da, sezon sonrası iyi niyet turu sırasında, oğlu James'in de bulunduğu üç Leicester rezerv oyuncusunun "ırkçı seks kaseti" nedeniyle sözleşmeleri feshedildi. Leicester ise 2015-16 Premier League sezonu için eski Chelsea teknik direktörü Claudio Ranieri'yi göreve getirdi. Ranieri'nin yönetimi altında, kulüp sezona olağanüstü bir başlangıç yaptı. Forvet Jamie Vardy, Ağustos ayından Kasım ayına kadar 11 ardışık maçta 13 gol attı ve Ruud van Nistelrooy'a ait olan Premier League'de üst üste 10 maçta gol atma rekorunu ele geçirdi. Leicester, 19 Aralık'ta Everton'u Goodison Park'ta 3-2 mağlup etti ve 12 ay önce dibe vuran ekip Christmas Day'da Premier League'in zirvesine yerleşti. Tottenham Hotspur'un Manchester United'ı 3-0 mağlup etmesi ve 10 Nisan'da Sunderland'da kazanılan 2-0 galibiyet, Leicester'ın tarihinde ilk kez UEFA Şampiyonlar Ligi'ne kalifikasyonunu sağladı. Leicester, 2 Mayıs 2016'da Tottenham'ın "Stamford Bridge Savaşı"'nda 2-0 öne geçip Chelsea ile 2-2 berabere kalmasıyla birlikte Premier League'i kazandı. Leicester, 1962'deki Ipswich Town'un haricindeki en hızlı yedi yıllık yükselişi tamamladı ve o zamanlar Ipswich'ten çok daha fazla üst seviye takım ile karşılaştı. Bahisçiler Leicester'in zaferinin o kadar olası olmadığını düşünüyorlardı ve William Hill, sezon başında Leicester'ın Premier League'de şampiyonluğuna 5.000-1'lik bir oran vermişti. Bahisçiler hiçbir zaman bu kadar büyük bir meblağı ödememişlerdi ve kupa £25 milyon ile İngiliz spor tarihindeki en büyük kazancı sağladı. Leicester'ın bu sürpriz başarısı, kulüp ve Leicester şehrinin küresel anlamda ilgi görmesini sağladı. "The Economist" ise "yönetim dersleri için devir" olacağını açıkladı. Bazı yorumcular bunu diğer kulüplere ilham kaynağı olarak görmüş ve benzer büyüklükteki kulüplerin İngiliz futbolunda karşılaştığı beklentileri temelde değiştirmiştir. Ranieri'nin Leicester'ı, kontratak tarzı, "en önemli alanlarda inanılmaz hız" ve savunma dayanışmalarıyla tanındı. Oyuncular genellikle takım kadrosunda hakim olan iş ahlakı ve beraberliklerinden dolayı övgüyle karşılandı. Premier League'i kazanan City hakkında açıklama yapan Premier League Yönetim Kurulu Başkanı Richard Scudamore: Ranieri, 2016-17 sezonunun açılış maçının hemen öncesinde, diğer kulüplerin Leicester'ın taktiğini artık çözdüğünü öne sürerek City'nin aşırı umuduna karşı uyardı. Asıl hedefinin, geçen sezon olduğu gibi küme düşmekten kaçınmak olması gerektiğini belirten Ranieri, ayrıca ligin açılış maçında karşılaşacakları ligin yeni ekibi Hull City'yi, teknik direktörleri Steve Bruce'ın istifa etmesi nedeniyle teknik direktörsüz maça çıkacakları için hafife almamaları gerektiği konusunda uyardı. Gary Lineker, yaz aylarında Chelsea'ye katılmak için kulübü terk eden N'Golo Kanté'nin Leicester'ın en önemli oyuncusu olduğunu ve Ranieri'nin sistemi için gerekli olduğunu belirterek Leicester'ın şansına ilişkin görüşünü paylaştı. Leicester başlangıçta 2016-17 döneminde kendi içinde mücadele etti ve ilk birkaç ayın çoğunu ligin alt sıralarında geçirdi. Aralık 2016'da, BBC Yılın Spor Şahsiyeti ödülleri kapsamında Ranieri yılın teknik direktörü ve Leicester ise yılın takımı ödülünü kazandı. Ancak, 23 Şubat 2017 tarihinde, Ranieri kulübün devam eden kötü formu nedeniyle görevden alındı. Leicester küme düşme bölgesinin sadece bir puan üstünde yer alıyordu. Gary Lineker, görevden alınan Ranieri ile ilgili olarak "çok üzücü" ve "açıklanamaz" ifadelerini kullanırken, Manchester United menajeri José Mourinho ise bunun sebebinin "bencil oyuncular" olduğunu söyledi. Söylentiler birkaç gün sonra ortaya çıkmaya başladı; oyuncuların, Ranieri'nin haberi olmadan onun görevden alınmasını tartışmak için yöneticiler ile sosyal medyada bir araya geldikleri ortaya çıktı. 2016-17 sezonunun ilk 20 maçında takımın ve özellikle Jamie Vardy'nin çöküşü hakkında yorum yapan Alan Shearer, Vardy'nin "yeni bir sözleşme" imzaladığını, ancak geçen sezon ona başarıyı getiren şeyi yapmadığını söyledi. Ranieri'nin görevden alınmasından bir haftadan kısa bir süre sonra, Craig Shakespeare geçici teknik direktör olarak takımın başına getirildi. Leicester, Shakespeare'in göreve geldikten sonraki ilk maçında ligin beşinci sırasında yer alan Liverpool mücadelesini 3-1 kazandı. Vardy ise maçta bir gol attı. Shakespeare'in, geçici teknik direktör olarak çıktığı ikinci maçta, Leicester Hull City'yi 3-1 mağlup etti. Bu iki maçta alınan galibiyetlerin ardından, kulüp sahipleri Shakespeare'in sezon sonuna kadar kulübün teknik direktörü olmasına karar verdi. 2016-17 sezonu, Leicester'ın Avrupa kupalarına katılma hakkı elde ettiği 15 yıldaki ilk sezon oldu. Leicester, 2016-17 UEFA Şampiyonlar Ligi sezonunda; Porto, København ve Club Brugge ile birlikte G Grubu'nda yer aldı. Şampiyonlar Ligi organizasyonun, ilk beş maçında mağlup olmayan ekip, grup lideri olarak eleme aşamasına katılma hakkını elde etti. "Tilkiler" daha sonra son 16 turunda La Liga kulübü Sevilla ile eşleşti. İspanya'da oynanan maçı 2-1 kaybeden Leicester, rövanş mücadelesini 2-0 kazanarak rakibini toplamda 3-2'lik skorla eledi ve çeyrek finale yükseldi. Deplasmanda oynadığı ilk karşılaşmada Atlético Madrid'e 1-0 mağlup olan ekip, ikinci maçta rakibiyle 1-1 berabere kaldı ve toplamda 2-1'lik skorla rakibine elenerek kupaya çeyrek finalde veda etti. Ancak buna rağmen Leicester 2016-17 Şampiyonlar Ligi sezonunda iç sahada oynadığı karşılaşmaların hiçbirisinde rakiplerine mağlup olmadı. Shakespeare, sezon sonuna kadar takımın başına getirilmesinden dört ay sonra, Ekim 2017'de görevinden alındı. O tarihte takım ligde 18. sırada yer alıyordu. Claude Puel, 25 Ekim 2017 tarihinde Leicester'in yeni teknik direktörü olarak atandı. Noel'de Leicester, Premier Lig'de 8. sıradaydı. Sezon sonunda ise ligi 9. sırada tamamladı. Puel'in ayrılacağına dair söylentilere rağmen, o kulüpte kaldı ve 2018-19 Premier League sezonunda ilk yedi maçta, Puel yönetimindeki Leicester, 2015-16 Premier League şampiyonluğunu kazanan takım gibi yedi maçtan sonra aynı puanları (12 puan) topladı. Bununla birlikte, Leicester evinde art arda 4 mağlubiyet aldı ve 4-1'lik Crystal Palace mağlubiyetinin ardından 24 Şubat 2019'da ligde 12. sırada yer aldı. Bu sonuçların ardından Puel görevden alındı. İki gün sonra 26 Şubat 2019'da, daha önce Liverpool ile Premier League şampiyonluğunu kazanan Celtic teknik direktörü Brendan Rodgers takımın başına getirildi. Kulüp sahibi Vichai Srivaddhanaprabha'nın helikopteri, 27 Ekim 2018'de King Power Stadyumu'ndan havalandıktan kısa bir süre sonra stadın otoparkına düştü. Kazada Srivaddhanaprabha ve helikopterde bulunan diğer dört kişi hayatını kaybetti. Football League 100 efsane listesi ligin 100. yılını kutlamak için 1998 yılında seçilmiştir. Premier League oyuncularını da barındıran listede aşağıdaki eski Leicester City futbolcuları yer almaktadır: Aşağıdaki futbolcular Leicester City'de oynadıkları dönemde FIFA Dünya Kupası finallerinde oynamışlardır. Poduyeva Poduyeva (Arnavutça: "Podujevë" veya "Besiana"; Sırpça: "Podujevo / Подујево") Kosova’nın kuzeydoğusunda, Sırbistan sınırı yakınlarında bir şehir ve belediye merkezi. De facto olarak Kosova’nın Priştine ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Priştine Bölgesi’nde ("District of Pristina") bulunur. Şehrin Türkçede kullanılan “Poduyeva” adı, Sırpçada da kullanılan “Подујево” (Podujevo) şeklinin bir varyantıdır. Sırpça şeklin kaynağı şehri kuran “Подуј” (Poduj) adından gelmektedir. Arnavutçada da uzun süre “Podujevë” şeklinde kullanılan adın yanına, 2008’deki Kosova’nın bağımsızlığından sonra “Besiana” şekli kullanıma sunulmuştur. Besiana şekli, 6. yüzyılda Prokopius'un eserlerinin birinde Poduyeva kalesinin kaydıyla ilişiklendirilmektedir. Poduyeva, eski devirlerde ticaret ve ulaşım yolu üzerinde yer alması özelliğiyle öne çıkar. Şehir, 1999 Kosova Savaşı ile daha bilinir olmuştur. 1999’da Kosovalı Müslüman milislerle Sırp güçleri arasındaki çatışmalarda şehir ve civarı büyük hasarlar almış, büyük çatışmalara sahne olmuştur. Bu çatışmalarda Kosova Kurtuluş Ordusu’nun bölgedeki liderlerinden Zahir Bayezit ün kazanmıştır. Poduyeva nüfusunun büyük kısmı Arnavut’tur. 1990’larda şehirde % 16’ya varan oranlarda bir Sırp, Karadağlı nüfusu söz konusu olmuşsa da bu oran zamanla azalmıştır. Bugün bu rakam % 1’in çok altına inmiştir. King Power Stadyumu Walkers Stadyumu İngiliz futbol kulübü Leicester City 'nin maçlarını oynadığı stadyumdur. Tamamı koltuklu stadyumun kapasitesi 32.312'dir. Her koltuktan engelsiz bir şekilde saha görülebilmektedir. Ulusal çapta İngiltere'nin en büyük 19. stadyumudur. Leicester'ın 2018 Dünya Kupası'nı düzenlemek isteyen İngiltere için ev sahipliği başvurusunda bulunmuştur. Seçilseydi Dünya Kupası maçları için koltuk kapasitesi 50,000'e çıkarılması bekleniyordu, ancak talep Aralık 2009'da reddedildi. 2010 Kış Olimpiyatları'nda biatlon - Kadınlar takip 2010 Kış Olimpiyatlarında biatlon - 10 km Takip Kadınlar yarışı Whistler, British Columbia'da Whistler Olympic Park'ta 16 Şubat 2010 tarihinde yapılmıştır. Takip yarışması 10 km üzerinden yapılır. Sporcular 7.5 km sprint yarışmasında yaptıkları sürelere ve aralarındaki farklara göre yarışa başlar ve bitişe en önce ulaşan sporcu kazanır. Yarışmada görevli hakemler sporcuların zamanında kapılardan ayrılmasından sorumludur. Aynı gün bu yarıştan sonra yapılan Erkekler takip yarışı gibi bu yarışta da sporcuların çıkış zamanları ve sıraları ile ilgili sorunlar çıktı. Stadio Partenio Stadio Partenio Avellino, İtalya'da bulunan çok amaçlı stadyum. Daha çok futbol maçları için kullanılmaktadır. 1973'te yapımı tamamlanan stadyum, 26.308 kişi kapasiteli olup, Avellino Calcio'ya ev sahipliği yapmaktadır. Quinton Hosley Quinton Hosley (d. 25 Mart 1984), Nanterre 92 forması giyen Amerikan profesyonel basketbolcudur. 2.03 m (6 ft 6 ¾ in) boyunda ve 98 kg (215 lb.) ağırlığında olan Hosley, kısa forvet pozisyonunda oynamaktadır. Lamar Community Koleji ve Fresno State Üniversitesi'nde ikişer yıl basketbol oynadı. Kolej kariyeri boyunca maç başına 16.1 sayı ve 9 ribaund ortalamaları yakaladı. 2007 NBA Draftı'nda seçilemedikten sonra Türkiye Basketbol Ligi takımlarından Pınar Karşıyaka ile anlaştı. 2008'de İspanya ACB Ligi takımlarından Real Madrid'e katıldı. Burada gösterdiği başarısız performans nedeniyle serbest bırakıldı ve bunun üzerine Galatasaray Cafe Crown ile sözleşme imzalayarak Türkiye'ye döndü. 23 Ekim 2010'da bir başka Türk takımı Aliağa Petkim ile anlaşmaya vardı. 2010 yazında İspanya ACB Ligi'nin Joventut Badalona takımıyla iki yıllık sözleşme imzaladı. 2011 Temmuz'unda İtalya Basketbol Ligi'nden Dinamo Basket Sassari ile anlaştı. 8 Ağustos 2012'de Polonya'nın Stelmet Zielona Gora takımına katıldı. 2013'te Polonya Ligi Şampiyonluğu (Zielona Gora tarihinde ilk) kazandı ve finalin MVP'si oldu. 8 Temmuz 2013'te İtalya'nın Virtus Roma takımıyla 2013-14 sezonu için anlaşmaya vardı. 2014 Temmuz'unda Zielona Gora ile 2014-15 sezonu içi yeniden anlaştı. 2015'te takımının Turów Zgorzelec'i 4-2'yle geçtiği finalin MVP'si oldu. 3 Ağustos 2015'te BC Krasny Oktyabr ile bir yıllık sözleşme imzaladı ancak 3 Eylül 2015 tarihinde bu kulüple yolları ayırdı. 30 Eylül 2015 tarihinde Türkiye'nin Yeşilgiresun Belediyespor kulübüyle 1 yıllık sözleşme imzaladı. Veri ambarÄ± Veri ambarı, ilişkili verilerin sorgulandığı ve analizlerinin yapılabildiği bir depodur . Veri ambarı veritabanını yormamak için oluşturulmuştur. Bir veri ambarı ilgili veriyi kolay, hızlı, ve doğru biçimde analiz etmek için gerekli işlemleri yerine getirir. Veri ambarı, işlemsel sistemlerdeki veriyi kopyalayıp, karar verme işlemi için uygun formda saklar. Veri ve bilgiler, üretildiklerinde heterojen kaynaklardan elde edilirler. Yıldız Teknik Üniversitesi'ne göre: Veri ambarı, başlangıçta farklı kaynaklardan gelen verinin üzerinde daha etkili ve daha kolay sorguların yapılmasını sağlamaktadır. Veri ambarı,Kurum ya da kuruluşların bilgi sistemlerinde depolanan verilerin tamamının veya belirli bir kısmının düzenli bir şekilde tutulduğu,merkezi veri depolama alanıdır.Bu terimin yaratıcısı W.H.Inmon'dur. IBM ise bu terimi "Bilgi Ambarı" olarak kullanmaktadır(Karabulut,2011). Veri Ambarları, sağlık sektöründen coğrafi bilişim sistemlerine, işletmelerin pazarlama bölümünden üretime, geleceğe dönük tahminler yapmada, sonuçlar çıkarmada ve işletmelerin yönetim stratejilerini belirlemede kullanılmakta olan bir sistemdir. Pahalı bir yatırım maliyeti olsa bile sonuç olarak getirisi (yararı) bu maliyeti kat kat aşmaktadır. İs organizasyonlarında bilgi akış mimarisinde veri ambarları iki amaçla oluşturulmaktadır: İşletmelerin ya da kuruluşların değişik birimleri,topladıkları bilgilerden işlerine yarayacak olanları ileride analiz amacıyla işletimsel sistem veri tabanından farklı bir ortamda birleştirerek büyük çaplı bir veri deposu oluştururlar.Bir veri ambarı analizin kolay,hızlı ve doğru bir biçimde yapılabilmesi için gerekli işlemleri yerine getirir.Veri ambarı kullanıldığında,günlük işletimsel işlerle yeterince meşgul olan veritabanı kullanılmadan,analiz işlemleri farklı bir ortamda bilginin kurum ya da kuruluşlara önemli faydalar sağlayacağı su götürmez bir gerçektir.Artık günümüzde güç hammaddesi,parası olanda değil "bilgi"yi elinde tutan ve kullanmasını bilendedir. Her geçen gün toplanılan veri miktarı artmaktadır.Buna bağlı olarak,bu verilere erişmek ve onları kullanmak zorlaşmaktadır.Bunun en önemli sebebi,değişik zamanlarda değişik kişiler tarafından oluşturulmuş veritabanı sistemlerinin ve kütük yapılarının veriyi tutmak için kullanılması ve çok miktardaki veriye farklı şekillerden erişme zorunluluğunun ortaya çıkmasıdır.Dolayısıyla işletmeler ve kuruluşlar bilgiyi çözümleyebilmek ve raporlayabilmek için bir sürü farklı program geliştirmek ve onların bir de bakımını yapmak zorunda da kalırlar.Sonuç olarak bu yöntem oldukça maliyetli,etki olmayan ve zaman alıcıdır.İşte veri ambarları Hızır gibi yetişerek bu noktada karşımıza çıkarlar(Aslantürk ve Mutlu,2003). Bir başka deyişle,pek çok kurum ve kuruluş günlük işlemlerini takip etmek amacıyla hazırlanmış olan otomasyon yazılımlarını kullanmaktadır. Bu yazılımlar kayıtlarını yüksek seviyeli hareket işleme amacıyla dizayn edilmiş ilişkisel veri tabanlarında saklarlar. Zamanla kurum ve kuruluşların sistemlerindeki veri boyutları akıl almaz bir seviyede artmaya başlar ve farklı beklentilerin etkisiyle de bozulmalar meydana gelir.İşte verilerin anlaşılması ve analizinde sorunların ortaya çıkmasının nedeni,bu akıl almaz büyüme ve onun ardından gelen veri bozulmalarıdır.Bu zorluklar göz önünde bulundurularak farklı yazılımlardaki ilgili kayıtları tek bir çatı altında toplamak ve analize uygun bir biçimde bir arada tutmak amacıyla veri ambarı mucizesinden yararlanılır(İşli,2009). Günümüzde iş dünyası çok hızlı değişmektedir ve karar verici otoritelerin geçmişi ve bugünü gösteren bir resme ihtiyacı vardır. Geleneksel veri ambarları,tarihsel resmi göstermektedir lakin bugünün resmini içermemektedir.Oysaki,veri ambarlarındaki güncel veri kullanıcı açısından oldukça mühimdir. Değişen pazar koşulları şirketleri,uzun vadede varlıklarını koruma altına almaları için zorlamaktadır. Bu sebeple şirketler,geleceğe yönelik stratejik planlarını oluşturma telaşı içinde olurlar. Simülasyon senaryoları ile şirketlerin stratejik planları üzerinde etkili olabilecek faktörler kestirilebilir. Dinamik simülasyonlar hem tarihsel hem de güncel verileri kullanır.İşte tam bu noktada veri ambarları devreye girerek dinamik yapıları itibarı ile dikkat çekerler(Obalı,2012). Şirketlerin çalışma biçimlerindeki son gelişmeler,piyasada kıyasıya bir rekabet ortamı yaratmıştır. Günümüzde bu kıyasıya rekabet ortamında avantaj sağlayabilmek için piyasa ve müşteriler hakkında sağlam,zamanında ve çok boyutlu bilgi sahibi olmayı gerektirmektedir. Şirketlerin en değerli varlıklarından biri,o ana kadar sahip oldukları bilgilerdir. Bu bilgileri işlerine yarar hale getirebilmek,şirketlere değişken piyasa koşullarında kıyasıya rekabet edebilmeleri için güç sağlayacaktır. Bugün ilerlemeyi sağlamanın tek yolu,doğru bilgiyi doğru zamanda doğru kişilere ulaştırabilmektir.Günümüzün anlamlı bilgi kullanabilen sistemlerinin ihtiyacı,sadece şirketin sahip olduğu bilgileri bir araya toplayıp,ayıklayıp,organize edip,güvenli bir yerde saklamak değil “zaten” anlam kazanmış bilgileri de aynı süreçlerden geçirebilmektir(Çakır,2004). Ham verilerin kurum adına işe yarar-anlamlı bilgiye dönüşümü sürecini ,bir otomobilin üretim hattına benzetebiliriz.Nasıl ki ,üretim hatlarında çeşitli kaynaklardan alınan parçalar,değişik işlemlere tabi tutulup,bir araya getirilip,üretim hattının sonunda bir otomobil olarak karşımıza çıkıyorsa ham verinin de kurum ve kuruluşlar adına anlamlı bilgiye dönüşebilmesi için bazı işlemlerden geçmesi gerekir(Karabulut,2011). Veriler,veri ambarına dahil edilmeden önce ETL sürecinden geçerler.Bu işlem sayesinde,verinin hangi amaçla kullanılacağı göz önünde bulundurularak veri istenilen formata sokulur. Kısaca ETL;verinin kaynak sistemden alınıp,işe yarar hale getirilip,veri ambarına yüklenmesidir. Veri ambarı bir program ya da bir ürün değildir.Veri ambarı geniş bir ortamdır,kendine has özellikleri olan bir mimari yapıdır.İşletmeler artık hizmet verdikleri müşterilerini daha iyi tanımak,verdikleri hizmetlerin yansımalarını ölçmek,şirket adına en doğru kararları vermek için bilgi teknolojilerini daha çok kullanmaya başlamışlardır.Bu yönelim,özellikle veri ambarları ve Karar Destek Sistemlerinin(KDS) daha da popüler olmasını sağlamaktadır(Dal,1999). Veri ambarı kavramı;veri madenciliği,web madenciliği gibi çeşitli kılıklara bürünerek çok büyük firmalardan kurum ve kuruluşlara,işletmelerden kütüphanelere,bilgi merkezlerine kadar geniş bir yelpazede etkinliğini sürdürerek karşımıza çıkar.Örneğin,bir kütüphanenin kullanıcılarına daha kaliteli ve daha etkin bir hizmet verebilmesinin en önemli yolu kullanıcılarını tanıyabilmesidir.Bunun için hiç şüphesiz kullanıcıların,kütüphanenin web sitesinde gezinirken web günlüklerine bıraktıkları denetleme verilerinin web madenciliği yöntemleri ile analizidir(Takçı ve Soğukpınar,2002,s.12-26). Kıyasıya rekabet ortamının oluşumu,küreselleşme ve bilgi teknolojilerindeki hızlı gelişmeler;yöneticiler için karar vermede bilginin önemini arttırmaktadır.Böyle bir ortamda,gereken verileri elde edebilme ,veriye ve bilgiye anında erişebilme,ortak veri kümesi içinden doğru bilgileri zamanında alabilmek;kurum ve kuruluşların ayakta kalmasını ve rekabet gücü oluşturabilmesini sağlayan etkenlerdir.Karar vermek için kritik bilgiler kurum içinde veya kurum dışında farklı kaynaklardan alınabilmektedir.Veri saklama ve veriye erişim modelleri farklı olabilmektedir.Gereken kritik bilgilerin elde dilmesi veri ambarcılığının temel amacıdır(Yüksek,2003). Veri madenciliÄŸi KÄ±zak (spor) Kızak (İngilizce: "Luge") küçük bir veya iki kişilik kızağa verilen isimdir. Oyuncular sırtüstü şekilde kızağın üstüne ve ayakları başa gelmektedir. Kızak ayrıca bu kızaklarla yapılan spor dalıdır. Bu kızakların zamana karşı yarışlarının mücadelesini içerir. Kaynaklar bu terimin ilk kez 1905 yılında kullanıldığını göstermektedir. Kelime Savoy / İsviçre diyalekti olan Fransızca "luge "(küçük kıyı çizgisi kızağı)"" kelimesinden gelmektedir ve muhtemelen bir Galyaca dil köküdür. İlk olarak 1964 yılında olimpiyat oyunları arasına girmiştir. Tek veya çift kişilik versiyonları bulunmakla beraber Bobsleigh adında 2 veya 4 sporcuyla koşulan dalları vardır. Tek ve çift kişilik olan versiyonunda sporcu çıkışta her iki yanında bulunan bar yardımıyla ilk hareketini gerçekleştirir. Daha sonra, hızlanmak için uçları çivili eldivenleri yardımıyla kendisini iter. Bobsleigh de bu durum değişir. Sporcular (2 veya 4 kişilik fark etmez) kısa bir süre için kızaklarını buz üzerinde koşarak iterler. Bu sporda tüm sporcular aynı hattı takip ediyormuş kızağa yön vermiyormuş gibi görünebilir ancak virajlara doğru açıyla girmek hayati önem taşıdığından çok küçük müdahalelerle sporcular kızaklarına yön vermektedirler. Kanada’da yaşayan ve bu ülkede Kızak sporunun Skeleton branşını yapan, katıldığı yarışlarda başarılı sonuçlar alan Demet Erki Reindeau’ nun Türkiye adına uluslararası müsabakalara katılabilmesi için Gençlik ve Spor Genel Müdürlüğü tarafından 2003 yılında Kayak Federasyonu bünyesine Kızak sporu dahil edilmiş ve federasyonun adı da Kayak ve Kızak Federasyonu olarak değiştirilmiştir. Daha sonra 2008 yılında Türkiye Kızak Federasyonu kurulmuştur. 2010 yılında ilk sporcu yetiştirme çalışmalarına aktif olarak başlamıştır. Yaşları 13 ila 17 arasında değişen Türk kızak ("ingilizce":luge) sporcuları çalışmalarına yurt içinde ve yurt dışında devam etmektedirler. Kızak sporu, FIL (Fédération International de Luge de Course) tarafından yönetilmektedir. FIL Almanya'nın Berchtesgaden şehrindedir ve çoğunlukla Alman yöneticiler bulunmaktadır. Aşağıdaki kişiler FIL başkanlığı yapmışlardır: AÅŸkaliler Aşkaliler (Arnavutça: "Ashkalinjtë"), Kosova, Arnavutluk, Karadağ ve Sırbistan’da yaşayan bir halk. Ana dil olarak Arnavutça konuşan bir halktır. HasanpaÅŸa, Tefenni Hasanpaşa, Burdur ilinin Tefenni ilçesine bağlı bir köydür. Köy, 1331 yılında Osmanlı yönetimine girmiştir. Köy, 1919'dan beri aynı adı taşımaktadır. 1992 yılında belediye statüsü alarak beldeye dönüşen kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Köy, Tefenni ilçe merkezine 13 km, Burdur il merkezine 81 km uzaklıktadır. Burdur ilinin güneyinde, Tefenni ilçesinin güney doğusunda bulunan köy Tefenni'den Antalya'ya giden yolun 11. Kilometresinde sağ tarafta yolun 3 km. iç kısmında kalır. Kuzeyi ve batısında düz ovalarla çevriliyken, güney ve güneydoğusu dağlıktır. Hasanpaşa'nın doğusunda Yaylaköy (Ovacık) Köyü, güneyinde Rahat Dağı (Karakaya Dağı), batısında Bayramlar Köyü, kuzeyinde ise Antalya yolu ve Harmankaya (Manca) Köyü ile çevrilidir. Slovakya Televizyonu Slovenská televízia. Slovakya'nın 1991'de kurulmuş devlet televizyon kanalıdır. Ayrıca Avrupa Yayın Birliği üyesidir. www.stv.sk J. R. Celski John Robert "J. R." Celski (doğum 17 Temmuz 1990) Amerikalı kısa kulvar sürat pateni sporcusu. 2010 Kış Olimpiyatları'nda 1500 metre yarışında bronz madalya almıştır. Celski ayrıca Dünya şampiyonasında 2 altın, 1 gümüş, ve 2 bronz madalya kazanmıştır. ABD Gneçler Şampiyonasında genel toplamda iki kez (2007, 2008) şampiyon olmuştur. J. R. Celski, 2010 Kış Olimpiyatları 1500 m finalinde son dönüş sırasında beşinci sıradaydı. İkinci ve üçüncü sırada bulunan Koreli patenciler Lee Ho-Suk ve Sung Si-Bak son turun son dönüşünde birbirlerine çarptılar ve Celski üçüncü sıraya yükseldi. Celski, 1000m yarı finalinde diskalifiye edilmiştir. Bosna-Hersek Radyo Televizyonu Bosna-Hersek Radyo Televizyonu (BHRT, Dünyada, Radiotelevizija Bosne I Hercegovine olarak da bilinir) önceden PBSBiH olarak (Bosna-Hersek Tv Yönetim Servisi) bilinen bir tv yayın organizasyonudur ve Bosna-Hersek'ten Avrupa Yayın Birliği'nin tek üyesidir. Bu RTVBiH olarak (Radyo-Televizya Bosne I Hersegovine) 1992 - 1998,yılları arasında geçerli hizmeti yeniden olduğu kadar biliniyordu. 1 Ocak 1993 tarihinde RTVBiH Avrupa Yayın Birliği aktif bir üyesi olarak kabul edildi. Üyelik 2000'de yeni tv yayın kanalı olan PBSBiH'ye nakledildi. RTVBiH (ve dolayısıyla BHRT) RTV Saraybosna 1992 yılında, dışarı büyüyen bir eski Yugoslavya'nın sekiz temel yayın merkezleriymiş, başkalarının RTV Liubliana, RTV Zagreb, RTV Belgrat, RTV Novi Sad, RTV Titograd, RTV Priştine ve RTV Üsküp olabilirdi. BHRT şu anda üç tv yayın kuruluşlarından oluşur: -BHRT (Radiotelevizija Bosne I Hercegovine) olan ve ulusal radyo servisi (BH Radio 1), ulusal televizyon kanalı (BHT1) çalışmasına kurulan ulusal bir kamu yayın kuruluşudur. -RTVFBiH (Radiotelevizija Federacije Bosne I Hercegovine) ile kendi kanalları ve frekansları Bosna-Hersek Federasyonunda taraf ve yayın olarak Boşnakça ve Hırvatça yayın frekansları üzerinde çalışır. -RTRS (Radiotelevizija Republike Srpske'nin) ile kendi kanalı ve Sırp Cumhuriyetini taraf eder, Sırpça yayın frekansları üzerinde çalışır. -RTVFBIH -RTRS Sualtı ragbisi Sualtı ragbisi, kökleri Alman dalış takımlarının fiziksel dayanıklığına dayanan ve aslında ragbi ile ismi dışında ortak noktası olmayan bir spor dalı. 3,5 m den 5 m'ye derinlikte ve kale (ağır metal 40 cm çapında kovalar) ile havuzun altında oynanır. İki takım (mavi ve beyaz), her bir takım 6 oyuncudan (+6 yedek) oluşur, ve hafif batan topu (tuzlu su ile dolu) rakibin kalesine sokmaya çalışırlar. Hızlı ve yorucu bir oyundur; ancak yedekler hemen değişikliğe hazırdırlar. Top herhangi bir yöne gidebilir, ancak sudan çıkmamalıdır. Su direnci durdurana kadar top 2 veya 3m "uçar". Bu doğru taktikler ve doğru (üç-yönlü) pozisyon alınmasında faydalı olmaktadır. Oyuncular farklı yeteneklerini kullanabilirler: Güç, hız, hareketlilik ve düşük oksijen kullanımı benzer şekilde önemlidir. Birçok kişi sualtı ragbisi oynayamadığında, çoğunlukla erkek-kadın karışık takımlarla oynanmaktadır. Åžtimle Ştimle (Arnavutça: "Shtime"; Sırpça: "Štimlje / Штимље") Kosova'nın güneyinde bir kasaba ve belediye merkezi. De facto olarak Kosova’nın Ferizovik ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovski ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Yakova Bölgesi’nde ("District of Urosevac") bulunur. Kosova’nın güneyinde, Ferizovik bölgesinde bir belediye merkezidir. Ştimle, Kosova’da Prizren-Üsküp (Ferizovik üzerinden) ve Prizren-Priştine yol güzergâhlarının kesişim noktasında yer alır. Sava Bohinjka Sava Bohinjka Slovenya'nın kuzeybatısında bulunan Sava Nehri'ni besleyen kollardan birisidir. Sava Bohinjka 31 km uzunluğunda olup Radovljica yakınlarında Sava Nehri'ni oluşturan iki nehri besleyen kollardan kısa olanıdır. Sava Nehri'ı besleyen diğer bir ırmak kolu ise 45 kilometre uzunluğunda olan Sava Dolinka isimli koldur. Sava Bohinjka, 805 metre yükseklikten besleyerek Komarča Ridge yamaçlarındaki Triglav Lakes Valley vadisini oluşturur. Bohinj Gölü'ne ulaşan Sava Bohinjka (aynı zamanda "Savica" ('küçük Sava') olarak da bilinir) 60 metre yükseltiye sahip olan Savica Şelalesi (Slovakça "Slap Savica")'n de ana kaynağını oluşturur. 805 metre yüksekliğe sahip olan "Savica Şelalesi", küçük bir delta oluşturduğu Bohinj Gölü'ne akmadan önce; "3 MW Savica" elektrik santralinin bulunduğu Ukanc Gorge'a doğru akar. Rodavljica yakınlarında bulunan Sava Dolinla'ya birleşmeden önce Bohinj Gölü'nden Sava Bohinjka olarak Bohinjska Bistrica, Bohinjska Bela ve bunlara çok yakın olan Bled Gölü'ne doğru akar. Zubin Potok Zubin Potok (Arnavutça: " Zubin Potoku"; Sırpça: "Zubin Potok / Зубин Поток"), Kosova’nın kuzey kesiminde bir kasaba ve belediye merkezi. De facto olarak Kosova’nın Mitroviça ilinde; de jure olarak Sırbistan’a bağlı Kosova ve Metohiya Özerk Bölgesi’nin Kosovskomitrovački ilinde yer alır. Ayrıca de jure olarak Birleşmiş Milletler Kosova Geçici Yönetim Misyonu’nun Mitroviça Bölgesi’nde ("District of Mitrovica") bulunur. Zubin Potok’un bulunduğu bölge, Kosova'nın kuzey kesiminde yer alır. Bölgede, bütün Kosova için önemli bir su kaynağı ve su bölgesi sayılan Gazivoda Gölü bulunur. Leposaviç, Zveçan ve muhitleriyle beraber Zubin Potok, Kosova’da Sırpların nüfus olarak çoğunlukla olduğu bir bölgedir. Bu durum Zubin Potok nüfusuna da yansır. 2011 yılında Kosova genelinde yapılan nüfus sayımına Zubin Potok Belediyesi katılmamıştır. 2011 Kosova Genel Nüfus Sayımı’nda (REKOS2011) Mitroviça’nın sadece güney kesimi sayılmıştır. Kuzey kesiminde sayım boykot edilmiştir. Zubin Potok, Kosova’nın kuzeyinde, 1998-1999 Kosova Savaşı sonrasında oluşan BM yönetimi döneminde ve 17 Şubat 2008’de ilan edilen bağımsızlık döneminde Kosova Cumhuriyeti idari yapılarının tam olarak yerleşemediği bölge içindedir. Zubin Potok, Leposaviç, Zveçan ve ile beraber fiilen Kosova Cumhuriyeti idaresine bağlı olarak değil, Sırbistan idaresine bağlı olarak yönetilmektedir. Zubin Potok gibi Kosova yapılanmasına aykırı ve ona karşı ayrı bir yapılanmanın kurulmaya çalışıldığı bu bölgenin durumu, Kosova ile Sırbistan arasında çözülmesi gereken konuların başında gelmektedir. Big Big World Big Big World, 1998 yılı Emilia Rydberg şarkısıdır. Aynı isimli albümündeki şarkılardan biri olan "Big Big World", daha sonra single olarak yayımlanmıştır. İlk yayımlandığı ABD'de başarılı olamamışsa da birçok Avrupa ülkesinde müzik listelerinde ilk üç arasında yer almıştır. Birleşik Krallık'ta satış rakamlarına göre oluşturulan UK Singles Chart listesinde beşinci sıraya kadar yükselmiştir. The Wastrel The Wastrel (İtalyanca: Il relitto ), 1961 İtalya - Kıbrıs ortak yapımı dramatik film. Yönetmenliğini Mihalis Kakoyannis yaptı. 1961 Cannes Film Festivali'nde açılış filmlerinden biriydi. Santana Brothers Santana Brothers, 1994 yılında Carlos Santana, kardeşi Jorge Santana ve yeğenleri Carlos Hernandez tarafından kurulmuş bir müzik gruptur. Grubun tek albümü vardır. O da grupla aynı taşımaktadır. Albüm, Billboard 200 listesinde 191. sıraya kadar çıkmıştır. Beyaz Rusya Cumhuriyeti Ulusal Devlet Televizyon ve Radyo Åžirketi Beyaz Rusya Cumhuriyeti Ulusal Devlet Televizyon ve Radyo Şirketi, Beyaz Rusya'nın 1956'da kurulmuş devlet televizyon kanalıdır. Ayrıca Avrupa Yayın Birliği üyesidir. http://www.tvr.by/ Avrupa Filarmonisi Avrupa Filarmonisi; Almanya'nın Magdeburg şehrinde bulunan bir senfoni orkestrasıdır. Tamamı Avrupalı müzisyenlerden oluşan orkestranın kurucusu Reinhard Seehafer'dir. Bir Avrupa orkestrası kurma fikri 1996 yılında Görlitz'de Avrupa'daki sınırların ortadan kalkmasıyla beraber Prof. Wolf-Dieter Ludwig ve Reinhard Seehafer tarafından Avrupa Gençlik Orkestrası adı altında ortaya atılmıştı. Daha sonra 1998'den itibaren müdür Ferry Tomaszyk ile beraber Avrupa Filarmoni adı altında dünya çapındaki konserlerle Almanya Cumhuriyeti'ni temsil etti. Orkestra, açılış konserini 1996'da Görlitz Peter Kilisesi'nden Avrupa çapında "3sat" televizyon kanalının canlı yayınıyla Gustav Mahler'in "Auferstehungssinfonie" eserini Reinhard Seehafer yönetiminde, Kreisau/Krzyzowa Vakfı'yla beraber, Avrupa uzlaşması için seslendirdi. 1998'den 2007'ye kadar Saksonya-Anhalt eyaletindeki kuzey Almanya'nın en önemli barok saraylarından "Schloss Hundisburg" orkestranın merkezi durumundaydı. 2008'den bu yana Baden-Württemberg orkestranın merkezidir. Avrupa Filarmoni'nin toleranslı birleşmiş bir Avrupa için önemi, Almanya ve Polonya cumhurbaşkanlarının, Alman parlamento başkanı ve danışma meclisinin "Bölünmez Avrupa" çalısması tarafından tekrar yansıtılmıştır. Bu simaların arasında Prof. Kurt Masur, Lea Rabin, dışişleri bakanı Hans-Dietrich Genscher ve Prof. Dr. Dieter Stolte bulunmaktadır. Mayorka Ä°ncisi Majorica ya da bilinen adıyla Mayorka İncileri, doğal yollardan elde edilmeyen, cam sanayii ürünü mücevher taşlarıdır. Bu taşlar adını, 19. yüzyılda üretiminin ilk kez yapılmış olduğu Akdeniz'deki İspanyol Mallorka Adası 'ndan alır. Kabuklu yumuşakçalardan elde edilen gerçek inci formunda olmayan bu taşlar genelde üzeri bir tür yağlı beyaz karışımla kaplanan küçük cam parçacıklarından elde edilir. Mayorka incilerinin gerçek incilerden farkı şüphesiz oluşum sürecidir. Mayorka incisinin fabrika ortamında oluşma süresi birkaç günle sınırlıyken, gerçek bir inci tanesinin istiridye içinde meydana gelmesi uzun yıllar alır. Bu yetişen incilerden de yalnızca %5'i kalitesi bakımından kuyumculuk sektöründe değerlendirilebilir. Asrın Golü 2002 yılında dünya çapında yapılan oylamayla seçilen, "FIFA Dünya Kupalarında 20. yüzyılda atılan en iyi gol"dür. Oylamayı Diego Maradona'nın 1986 FIFA Dünya Kupası'nda İngiltere karşısında kendi yarı sahasından kale önüne kadar, kaleci dahil tam 8 oyuncuyu çalımlayarak attığı gol kazanmıştır. Oylamada şu şekilde sonuçlanmıştır: James Nehri James River (James Nehri), aşağıdaki anlamlara gelebilir: Jorge Santana Jorge Santana (13 Haziran 1951, Meksika- 14 Mayıs 2020, San Francisco), Meksikalı müzisyen. Jorge, 6 kardeş içerisinden 3. en büyük olandır. Abisi Carlos Santana gibi gitaristtir. Malo adlı grubun kurucu üyeleri arasındadır. 14 yaşına kadar doğru düzgün gitar eğitimi almamış olmasına rağmen, 14 yaşında gitar çalmaya başlamıştır. Bu yüzden, ağabeyi Carlos kadar ünlü olamamıştır. Jorge, grupla beraber 4 stüdyo albümü yayınladı. Gruptan ayrıldıktan sonra, iki tane solo albüm yayınladı. Gruptayken ve solo albümlerini yayınlarken kullandığı gitarı, yeşil bir Fender Stratocaster'dır. Solo albümlerinden sonra müziğe uzunca bir süre ara verdi. Sonra, 1992 yılında abisi Carlos'un grubu olan Santana'yla "Milagro" albümünü kaydetti. Sonra da, 1993 yılında da ayın grubun Güney Amerika konserine katıldı. Bu konserde, "Sacred Fire: Live In South America" albümü kaydedildi. Jorge, bu konser sırasında ve albüm kaydedilirken, turuncu renkli başka bir gitar kullanmıştır. 1994 yılında da, abisi ve abisiyle kendisinin yeğeni olan Carlos Hernandez'le Santana Brothers albümünü kaydetti. Bundan sonra, 2009 yılına kadar solo albüm yayınlamadı. 2009 yılında "Here I Am" albümünü yayınladı. Jorge Santana, San Fransisco'da yaşamını sürdürdü ve burada 14 Mayıs 2020'de kalp krizi sonucu 68 yaşında vefat etti. Veysel TekÅŸahin Veysel Tekşahin (d. 29 Mart 1974; Eyüpsultan, İstanbul), Türk görüntü yönetmeni. Birçok dizi ve filmin görüntü yönetmenliğini yapmıştır. Görüntü yönetmenliğini yaptığı "Ezel" adlı dizi film ile İsmail Cem Televizyon Ödülleri çerçevesinde en iyi dizi film görüntü yönetmeni büyük ödülünün sahibi olmuştur. At terbiyesi At terbiyesi veya dresaj (Fransızca "eğitmek, terbiye etmek) olimpik bir spor dalı. At eğitiminin belli kurallar ve rekabet ortamı çerçevesinde geliştirildiği, amatör seviyeden olimpik seviyeye kadar turnuvaları düzenlenen popüler bir spordur. En önemli amacı; standardize edilmiş yoğun eğitim yöntemlerini, bir atın doğal atletik yeteneğini ve gönüllüğünü geliştirip, aynı zamanda binek at potansiyelini en yüksek seviyeye ulaştırmaktır. Bir atın jimnastik gelişiminin terbiyesinin doruk noktasında, uzman binicinin en az yardımıyla istenen hareketi rahat bir şekilde sergileyebilir. Dresaj bazen "At Balesi" (ya da "") olarak açıklanabilir. Bu disiplin antik köklere sahip olmasına rağmen, önemli bir at müsabakası olarak Batı'da ilk Rönesans süresince değer kazanmıştır. Bu dönemin Avrupalı büyük binicileri o zamandan beri çok az değişen ardışık eğitim sistemi geliştirmişlerdir. Klasik at terbiyesinin hâla eğitimli modern at terbiyesinin temelini oluşturduğu dile getirilmektedir. İki tür saha bulunmaktadır: küçük ve standart. Her biri dresaj hareketlerinin arena çevresinde nerede yer alacağını belirten harfler bulunmaktadır. Küçük arena 20m boy ve 40m ene sahiptir ve 3 günlük düşük seviye dresaj aşamaları burada yapılır. Sahanın dışındaki harfler girişten başlamakla beraber saat yönünde A-K-E-H-C-M-B-F dir. Ortada D-X-G harfleri ve en ortada X bulunur. Standart arena 20m boy ve 60m ene sahiptir ve (USEF İlk Seviye ve yukarısı) dresaj faaliyetleri burada yapılır. Harfler A-K-V-E-S-H-C-M-R-B-P-F dir. Köşelere en yakın mesafe 6m ve bu noktaların birbirine uzaklığı 12m dir. En ortada X olmak üzere sahanın ortasındaD-L-X-I-G harfleri bulunmaktadır. Ramiro Figueiras Amarelle Ramiro Figueiras Amarelle (d. 17 Aralık 1977, Ponteceso , Galiçya, İspanya) İspanyol plaj futbolcusu. İspanya millî plaj futbolu takımı kaptanıdır. Plaj futboluna başlamadan önce La Liga'da RC Deportivo de La Coruña formasını giymiştir. Anand Satyanand Anand Satyanand "(d. 22 Temmuz 1944)" Yeni Zelandalı hukukçu ve Yeni Zelanda eski Genel Valisi. Satyanand, Hint-Fijili bir ailenin çocuğu olarak Auckland'de doğmuş ve büyümüştür. Ataları Andhra, Hindistan'dan 1911 yılında Fiji'ye göçmüş ve Nukulau Adası'nda evlenmiştir. Babası Mutyala Satyanand bir doktordur, 1913 yılında Sigatoka'da doğmuştur ve 1927'de liseyi okumak için Yeni Zelanda'ya gitmiştir. Annesi Tara Tillak Suvalı bir hemşiredir. Babasıyla Yeni Zelanda'ya taşındıktan sonra evlenmiştir. Sacred Heart Kolejinde okuyan Satyanand, tıp eğitimi için Dunedin'de bulunan Otago Üniversitesine katıldı. Ancak buradaki eğitimini bırakarak Auckland Üniversitesi Hukuk Fakültesine kaydoldu ve 1970 yılında buradan mezun oldu. Çeşitli hukuk bürolarında avukatlık yaptıktan sonra 1982 yılında Yeni Zelanda Bölge Mahkemesi'nde yargıçlık görevine getirildi. 1995 yılında ombudsman olarak atandı ve bu görevi 5 yıllık iki dönem boyunca sürdürdü. Dönemin Yeni Zelanda Başbakanı Helen Clark 'ın önerisi ile 23 Ağustos 2006 yılında Birleşik Krallık Kraliçesi II. Elizabeth tarafından Yeni Zelanda Genel Valisi olarak atanmıştır. 31 Ağustos 2011 yılına kadar valilik görevini sürdürmüştür. Sóstói Stadyumu Sóstói Stadyumu, Macaristan'ın Székesfehérvár kentinde bulunan çok amaçlı bir stadyumdu. Daha çok futbol maçları için kullanılmakta, Videoton'a ev sahipliği yapmaktaydı. 1967'de açılan 14.300 kapasiteli stadyum 2016 yılında yıkılmış ve yerine MOL Aréna Sóstó hizmete girmiştir. Burnhill Union Records Burnhill Union Records Chicago,Illinois'de bulunan gitarist Shaun Glass(Dirge Within/ex-SOiL) ve Randy Kertz'in sahibi olduğu Amerikan plak şirketi. Lucky Star (manga) Lucky Star ( "Raki☆Suta"; "Şanslı Yıldız"), Kagami Yoshimizu tarafından yazılan bir yonkoma manga serisidir. Seri, Aralık 2003'ten beri Kadokawa Shoten'in "Comptiq" dergisinde yayınlanmaktadır. Küçük roller ise "Monthly Shōnen Ace" ve diğer dergilerde yayınlandı. Belirli bir konuya sahip olmayıp genellikle karakterlerin günlük yaşamlarına odaklanır. Seriye dayalı bir drama CD'si Ağustos 2005'te piyasaya sürüldü ve seri 2005 ve 2009 arasında yayımlanan dört video oyunu ortaya çıkardı. Kyoto Animation tarafından hazırlanan 24 bölümlük anime uyarlaması 8 Nisan ve 16 Eylül 2007 tarihleri arasında yayınlandı. 26 Eylül 2008'de bir drama CD'si eşliğinde OVA bölümü yayınlandı. Miyakawa-ke no Kūfuku adlı bir spin-off mangası Kadokawa Shoten'in "Comp H" dergisinde Ocak 2008'de yayınlanmaya başladı. Ordet ve Encourage Films'in anime uyarlaması Nisan-Temmuz 2013 tarihleri arasında yayınlandı. Seri, lise öğrencisi dört kızın günlük yaşamları hakkındadır. Başlangıçta lisenin ilk yılında dört ana karakter olan Konata Izumi, Kagami Hiiragi, Tsukasa Hiiragi ve Miyuki Takara ile başlamaktadır. Hikâye ilerledikçe ikinci ve üçüncü sınıflara geçerler. Bununla birlikte anime serisi ikinci yıldan başlar ve serinin yarısında diğer liseli karakterlerde katılır. Hikâye genellikle popüler geçmiş ve günümüz manga, anime ve tokusatsu serilerine çok sayıda gönderme içermektedir. Bunun dışında her bölüm sonunda Akira Kogami ve Minoru Shirashi tarafından sunulan segmenti bulunmaktadır. Mikko Sirén Mikko Sirén (31 Aralık 1975) Apocalyptica grubunun davulcusu, aynı zamanda birçok grupla da çalışmaktadır. Birçok müzik aleti çalabilir. Apocalyptica grubu ile 2003'ten beri sahneye çıkmaktadır.2006 yılında grup üyelerinden olan Eicca Toppinen tarafından grubun devamlı üyesi olduğu duyrulmuştur. Grupla beraber ilk çalışmaları " Grace" , Worlds Collide albümünde de kendisini göstermiştir. Grubun diğer üyelerinden farklı olarak daha çok rock-pop tarzındadır, (The Beatles, Rolling Stones, The Who, Massive Attack)fakat aynı zamanda Funk ve Elektronik'tir Mikko fanatik bir koleksiyon meraklısı ve epey yetenekli bir aşçıdır.Aksiyon filmlerini ve zaman zaman eski Charlie Chaplin filmlerini sever. Murat CanbaÅŸ Murat Canbaş "(d. 1974, Bolu - ö. 1994)", sporcu, 1992 Dünya Okullar Şampiyonu ve 1993 Dünya Gençler Şampiyonu. 7 yaşındayken jimnastik okuluna gitti. İlk altın madalyasını, 1986 yılında Macaristan'da yapılan Yaş Grupları Dünya Şampiyonası'nda barfikste kazanan Canbaş, 1987 yılında İzmir'de yapılan Balkan Şampiyonası'nda yer aletinde ikincilik, 1990 yılında İstanbul'da yapılan Boğaziçi Turnuvası'nda yer aleti, barfiks ve atlama beygirinde üç birincilik kazandı. 1993 yılında Cenevre’de yapılan Avrupa Gençler Şampiyonası’nda atlama beygirinde Avrupa şampiyonluğunu elde etti ve aynı yıl Fransa’da yapılan 13. Akdeniz Oyunları’nda altın madalya kazandı. 1994 Dünya Şampiyonası’nda atlama beygirinde yedinci oldu. 4 Türkiye, 4 Balkan Şampiyonluğu bulunan, 1992 Dünya Okullar Şampiyonu ve 1993 Dünya Gençler Şampiyonu olan Canbaş, 1994 yılında geçirdiği bir trafik kazasında yaşamını yitirdi. Adına turnuva düzenlendi. Murat Canbaş adına Bolu'da spor salonu bulunmaktadır. Paavo Lötjönen Paavo Lötjonen ( 29 Temmuz 1968 , Kuopio , Finlandiya) Fin müzisyen. Ebeveynleri ve büyük ebeveynleri müzisyendi ve müzisyen bir aileden gelmektedir. 7 yaşında eline çello almak istemesiyle çello çalmaya başladı. 20 yıl sonra Paavo Sibelius Akademisi'nden "Solist Çellist" diplomasını aldı çello öğretmeni olarak müzik okulunda göreve başladı. Aynı zamanda Finlandya Ulusrarası Orkestrası'nda çaldı. Paavo çelisti tarzlarda müzikleri inceledi. Klasik müzikten Heavy Metale tüm pop tarzları, rock ve caza kadar. Kendisi üzerine etki bıraktığını söyledikleri : Jimi Hendrix , Metallica gibi NOFX ve The Beatles , Aretha Franklin, Billy Holiday, Brahms,Mozart ve Sibelius. Evli ve üç çocuk babasıdır. Oğlu Okko ( 2003) ve Aki ( 2006) ve kızı Anna ( 2007). Sportmen biri olmakla beraber müziksel kariyeri , ve şaşarıtıcı derece fiziksel aktiviteleri , rüzgâr sörfü , skuba dalışı , at sürmek , ve Iskandinavya ırkından olanların genellikle yaptığı dağ kayağı .Doğayı sever ve aynı zamanda ailesiyle birlikte kitap okumayı sever. Arda Kavaklıoğlu Arda Kavaklıoğlu (d.17 Ekim 1972, Ankara), Türk oyuncu ve seslendirme sanatçısı. 1994 yılında İstanbul Üniversitesi Devlet Konservatuvarı Tiyatro Bölümü'nü bitirdi. 1995 yılında Tufan Karabulut ile birlikte Tiyatro Fora' yı kurdu. Halen tiyatro çalışmalarının yanı sıra, konuşmacı ve yönetmen olarak seslendirme çalışmaları yapmaktadır. Memtimin HoÅŸur Memtimin Hoşur (Uygurca:مەمتىمىن ھوشۇر), günümüzdeki Uygur Edebiyatı'nda önemli bir mertebe kazanmış yazarlardan birisi.1996 yılında yayınlanan "Qum Basqan Sheher (قۇم باسقان شەھەر)"(Türkçe adı: "Çöl Altındaki Şehir") romanı ile halkın beğenini toplayan yazar, aynı zamanda Çin Yazarlar Cemiyeti'nin de bir üyesidir. Yazar, 1944'te Doğu Türkistan(Sincan Uygur Özerk Bölgesi)nin Gulca şehrinde doğmuştur. Orta okul ve liseyi Gulca'da tamamladıktan sonra, Urumçi'deki Sincan Üniversitesi, Edebiyat Fakültesini kazanıp, üniversite eğitimine başlar. Üniversiteden mezun olduktan sonra, 1966 ile 1976 yılları arasında Çin'de gerçekleşen Kültürel Devirim'in etkisinden dolayı, edebiyat dışı mesleklerde çalışır. Daha sonra, dergilerde çalışarak kendi mesleğine tekrar döner. Memtimin Hoşur, 1979 ve 1995 yılları sırasında, Gulca'da yayınlanan "İli Deryası"(İli Nehri)dergisinin editörlüğünü, daha sonra baş editörlüğünü yapmıştır. Yazar, aynı zamanda "İli Yazarlar Derneği"nin profesyonel yazarlığını, daha sonra başkanlığını yapmıştır. Kariyerinde hızlı ivme kazanan yazar, yükselerek, 1995 ila 2006 yılları arasında, "Sincan Yazarlar Derneği"nin başkanlığı görevini yapmıştır. Yazarın ilk eseri, ""Elma"" adlı hikâyesi, 1965 yılında ""Sincan Gazetesi""nde yayınlanmıştır. 1978 yılından bu yana kadar, yazarın 120'den fazla eseri, roman, öykü ve diğer tür eserleri, yurt içi ve dışındaki çeşitli yayınlarda yayınlanmıştır. Onun yegane romanı, ""Qum Basqan Sheher"(Çöl Altındaki Şehir)"de yayınlanmıştır. Aynı zamanda, birçok öyküleri Çince'ye çevrilmiştir. Kısa roman koleksiyonu, ""Sawaqdashlar"(Sınıf Arkadaşlar)"ı Özbek dilinde, öykü koleksiyonu, ""Ayhan"" Kazak dilinde, Özbekistan,Kazakistan ve Kırgızistan'larda yayınlanmıştır. Araba Kullanmayı Nasıl Öğrendim Araba Kullanmayı Nasıl Öğrendim (İngilizce How I Learned to Drive), Amerikalı oyun yazarı Paula Vogel'in 1997'de yazdığı tiyatro oyunu. Oyun ilk defa 16 Mart 1997'de bir Off Broadway tiyatrosu olan Vineyard Theatre'da sahnelendi. Yazar bu oyunuyla 1998'de Drama Dalında Pulitzer Ödülü kazandı. Oyunda Li'l Bit ile teyzesinin eşi Peck Enişte arasındaki gergin cinsel ilişki ele alınır. Bu ilişki, Li'l Bit'in çocukluk döneminden ergenliğine, üniversite yıllarına ve daha sonrasına uzanır. Oyunda araba kullanma metaforu üzerinden pedofili, ensest, kadın düşmanlığı gibi konular işlenir. Li'l Bit 1960'larda Maryland kırsalında geniş bir ailede büyümektedir. Ufak yaşta hamile kalmış olan annesi, çok erken evlendirilmiş olan ve tanrı korkusuyla yaşayan büyükannesi, cinsiyet ayrımcılığı yapan umursamaz büyükbabası, savaş anılarının etkisinde kalan ve tedavi aşamasındaki bir alkolik olan Peck Enişte ve kocasının sorunlu davranışlarını görmezden gelen Mary Teyze ile birlikte yaşar. Li'l Bit 11 yaşına geldiğinde Peck Enişte'den sürücülük dersleri almaya başlar, ancak adam dersler sırasında küçük kızı taciz eder. Li'l Bit olanları anlayamayacak kadar küçük yaştadır. Annesi ise Peck'in yeğenine karşı sağlıksız bir ilgi duyduğunu fark eder, ancak hiçbir şey yapmaz. Yıllar geçer ve Li'l Bit ergenlik dönemine girer. Oldukça zeki olmasına rağmen yaşıtları arasında sürekli büyük göğüsleriyle ilgi çeker. Bu sırada Peck genç kızı taciz etmeye devam etmekte, amatör stüdyosunda kızın fotoğraflarını çekmektedir. Li'l Bit bunlardan rahatsız olsa da, ailede sadece Peck ona iyi davranmakta ve kızın üniversiteye gitme planlarını desteklemektedir. Bu arada sürücülük dersleri devam eder ve Li'l Bit araba kullanmayı daha iyi öğrendikçe, evdeki hayatında mevcut olmayan kontrol duygusunu hissetmeye başlar. Peck Li'l Bit'i birlikte olmaya ikna etmeye çalışır ancak kız gönülsüzce de olsa reddeder. Her ikisi de aile içinde "yabancı" gibidir ve bu sebeple genç kız adama karşı aslında bir tür bağlılık hissetmektedir. Li'l Bit üniversiteye gitmek için evden ayrılır, ancak Peck Enişte'den mektuplar ve hediyeler almaya başlar. On sekiz yaşını doldurduğunda Peck ile yüzleşir. Peck, artık reşit olan kızın kendisiyle birlikte olmayı kabul edeceğini hatta kendisiyle evleneceğini düşünmektedir. Li'l Bit onu reddeder ve ilişkilerini sona erdirir. Oyun boyunca olanları anlatan bir yetişkin olan Li'l Bit sonunda üniversiteden uzaklaştırılmıştır. Peck Enişte ise yeniden alkole başlamış ve bu yüzden ölmüştür. Li'l Bit geçmişteki bu deneyimini gözden geçirir ve Peck'in hatalarını affeder. Adamın kendisine önemli bir şey kazandırdığı sonucuna varır: Araba sürerkenki özgürlük hissi. Oyunun ilk prodüksiyonu New York'taki Vineyard Theatre'da Mart 1997'de gerçekleştirildi. Mark Brokaw yönetimindeki bu sahnelemede Li'l Bit rolünde Mary-Louise Parker, Peck Enişte rolünde ise David Morse yer aldı. Her iki oyuncu ile yönetmen, 1996-1997 sezonundaki bu prodüksiyon ile Obie Ödülü'ne layık görüldü. Türkiye'de ise ilk kez 2005-2006 tiyatro sezonunda Tiyatro Fora tarafından sergilenmiştir. Oyun ve ilk prodüksiyon aşağıdaki ödülleri kazandı ya da aday gösterildi. Carl Hilpert Carl Hilpert (d. 12 Eylül 1888 - ö. 24 Kasım 1948), II. Dünya Savaşı sırasında Nazi Almanyası'nda Wehrmacht subayı. Adolf Hitler'in intiharından sonra devlet başkanı olan Karl Dönitz'in emriyle Carl Hibert komutanı olduğu Kurland Ordular Grubu'nu ve buna bağlı olan 38. Kolordu'nun 3 tümenini Sovyet mareşali Leonid Govorov'a teslim etti. Teslim olduktan sonra esir olarak Moskova'ya götürüldü. 24 Kasım 1948 tarihinde Moskova'da öldü. Özden Ayyıldız Özden Ayyıldız (d. 29 Ekim 1965), tiyatro oyuncusu ve seslendirme sanatçısı. İstanbul’da doğdu. İstanbul Üniversitesi Devlet Konservatuvarı Tiyatro Bölümü'nü bitirdi. 2004 yılında Show TV’de yayınlanan Türkiye’nin Yıldızları adlı yarışma programında eğitmenlik yaptı. Aynı yıl TRT’de yayınlanan “Tüketirken” adlı ekonomi programının ise sunuculuğunu gerçekleştirdi. Tiyatro ve TV çalışmalarının yanı sıra seslendirme sanatçılığı yapmaktadır. Dominique Rouits Dominique Rouits (d. 5 Nisan, 1949, Le Mans), Fransız müzisyen, orkestra şefi. Yehudi Menuhin’den ilham alarak kendini tamamen müzik kariyerine adayan orkestra şefi Dominique Rouits aynı zamanda bir matematikçidir. 1977 yılında École Normale de Musique de Paris’in ilk kez orkestra şefliği bölümüne lisans kazanarak Pierre Dervaux sınıfına kabul edilmiştir. Yetenekleri, hızlı bir şekilde, Fransa ve diğer ülkelerde orkestra yönetmesine olanak tanımış, kısa bir süre içinde büyük bir başarı sağlayarak adının duyulmasına neden olmuştur. Ulusal Pays de la Loire Orkestrası'nda Marc Soustrot, Ulusal Lille Orkestrası'nda Jean-Claude Casedesus ve l'Ensemble Intercontemporain orkestrasında ise Pierre Boulez ile yan yana çalışmış ayrıca Bulgaristan, Macaristan, Litvanya, Birleşik Krallık, Almanya, İtalya, Portekiz, Meksika, Mısır, Kanada, Kore ve daha birçok ülkede orkestra şefliği yapmıştır. Ciddi bir öğretme yeteneğine de sahip olan Dominique Rouits, 1988’den 1993’e kadar Paris Devlet Konservatuvarı'nda öğretmenlik yapmıştır ve yıllardır Bartok Festivali'nde (Macaristan), master öğrencilerine Kurtág, Eötvös ve Ligeti ile birlikte orkestra şefliği eğitimleri vermektedir. Sanatın şovalyesi olarak tanınan Dominique Rouits 1981'den beri École Normale de Musique de Paris’te öğretmenlik yapmaktadır. Birçok öğrenci, Fransa’nın, büyük orkestra şefliği geleneğini tek başına temsil eden ve sınıfında birçok yabancı uyruklu öğrenci bulunduran Dominique Rouits ile çalışma imkânı bulmuştur. 1989 yılından beri Massy Orkestrası'nın şefi ve Massy Operası'nın müzikal kalbidir. Hughes H-4 Hercules Hughes H-4 Hercules, Hughes Aircraft şirketi tarafından imal edilmiş bir ağır nakliye uçağının prototipiydi. Uçak 2 Kasım 1947'de tek bir kere uçmuştur. Savaş zamanı alüminyum kullanımına konan sınırlamalar yüzünden uçak tahtadan yapılmıştı. Tahta ve laminat yapım tekniği nedeniyle eleştiricileri tarafından "Spruce Goose" olarak adlandırılmıştı (İngilizce "spruce", "ladin" ve "goose" "kaz"). Bu yapım tekniği Britanya De Havilland şirketinin Mosquito uçağında da kullanılmıştı ve eklem yerlerinde ladin kullanıldığı biliniyordu. Hercules yapılmış en büyük deniz uçağıdır, tarihin en geniş kanatlı ve en yüksey boylu uçağıdır. ABD'nin McMinnville, Oregon şehrindeki Evergreen Havacılık Müzesinde iyi durumda muhafaza edilmektedir. Onun takma adına rağmen, H-4 ladin'den daha çok hemen hemen tamamiyle Huş ağacından yapıldı. Kontrplak-ve-reçine "Duramuld" işlemi, bir bileşim formu teknolojisi, tabakalara ayrılmış ağaç yapısında kullanıldı, bu bir "tour de force" teknolojisi olarak adlandırılır. II. Dünya Savaşı'nda kullanılmak için yapılan uçak zamanında bitirilmedi ve tek prototipinin üretimi dışında asla önerilmedi. "Aviator" ("Göklerin Hakimi") filmine de konu olmuştur. Portsmouth Square Portsmouth Square (Geleneksel Çinçe: 花園角; basitleştirilmiş Çin yazısı: 花园角; pinyin: Huāyuán jiǎo; Jyutping: Faa1jyun4 Gok3), Kaliforniya eyaletinin San Francisco şehrinde Çin mahallesinde bulunan ve doğuda Kearny Street, kuzeyde Washington Street, güneyde Clay Street ve batıda Walter Lum Place ile sınırlanmış bir park. Portsmouth Square, 1800'lerin başında Yerba Buena (daha sonra 1847 yılında San Francisco oldu)'nın Meksikalı toplulukta kurulmuş olan ilk kamu alanda yer almaktadır. ABD'nin Alta California'yı elde etmek amacıyla başlattığı Meksika-Amerika Savaşı sırasında USS "Portsmouth" şalopasının kapitanı John Berrien Montgomery Yerba Buena'yı eline geçirmesi emredildi. 9 Temmuz 1846 tarihinde ilk Amerikan bayrağı, daha sonra geminin onuruna Portsmouth Meydanı olarak adlandırılacak olan Meksika'nın kerpiç yapımı gümrük dairesi yakınındaki meydanda dalgalandı. Portsmouth Square, birçok tarihi olaylara tanıklık etti. 1847 yılında Kaliforniya'da ilk devlet okulu meydanın güneybatı köşesinde açıldı. 11 Mayıs 1848 tarihinde gazeteci Sam Brannan bir kalabalığa altın göstererek altın yatağının keşfedildiğini açıklandı. 12 Haziran 1849 tarihinde bir kalabalık meydanda toplanarak Monterey Anayasa Konvansiyonunda delegenin seçilmesini talep etti. 16 Temmuz 1849 tarihinde yabancı düşman yasadışı örgütü The Hounds'e karşı mücadele için toplantı organize edildi. Amerika Birleşik Devletleri başkanı Zachary Taylor'nun ölümünden sonra 29 Ağustos 1850 tarininde bir anma töreni düzenlendi. Kaliforniya'nın ABD'nin 31. eyaleti olduğunda 29 Ekim 1850 tarihinde First Admission Day kutlaması düzenlendi. 1 Haziran 1852 tarihinde kalabalık Jenny Lind Tiyatrosunun belediye binası yapılmak üzere satılmasına protesto etti. 18 Eylül 1859 tarihinde Albay E. D. Baker, Kaliforniya eyaletinin yargıtay başkanı David S. Terry ile arasında gerçekleştirilen düelloda öldürülen senator David C. Broderick için hitabe okudu. Casa das Canoas Casa das Canoas, Brezilyalı bir mimar olan Oscar Niemeyer tarafından Rio de Janeiro şehrindeki Rua Carvalho de Azevedo bölgesinde kendisi için tasarlamış olduğu müstakil bir ev projesidir. 1951 yılında tasarladığı bu yapı 1953 yılında inşa edilmiştir. Oscar Niemeyer 1949 yılında kendisi için Rio de Janeiro şehrindeki Mendes bölgesinde ufak bir ev tasarlamıştı. Dört yıl sonra, 1953 yılında kendisi için yeni bir müstakil ev tasarlamasınında Pampulha’da tasarladığı dans pavyonu projesinde olduğu gibi “serbest formlara sahip tavanlar” tasarlama arzusu ile açıklamıştır. Casa das Canoas, Oscar Niemeyer’in 100. doğum günü olan 2007 yılında, tasarladığı diğer 35 proje ile birlikte IPHAN tarafından Brezilya Ulusal Anıt statüsüne alınmıştır. Abba Huşi Abba Hushi (İbranice: אבא חושי‎) (d. 1898, Avusturya-Macaristan İmparatorluğu – ö. 24 Mart 1969, İsrail) İsrailli bir politikacı. 1951 ile 1969 yılları arasında Hayfa şehrinin belediye başkanlığını yapmıştır. 1898 yılında bugünkü Ukrayna sınırlarında yer alan zamanının Avusturya-Macaristan İmparatorluğu’ındaki Turka şehrinde Yahudi bir ailenin oğlu olarak dünyaya gelen Abba Hushi Temmuz 1920’de Filistin bölgesine göç etti. Göç ettikten sonra orijinal soyadı olan Schneller’in İbranice çevirisi olan Hushi soyadını aldı. İnşaat projelerinde aktif olarak çalıştı ve Beit Alfa kibbutz’in kuruluşunda önemli bir rol aldı. Aynı zamand Histadrut işçi federasyonunun kurucu üyeleri arasında yer aldı. 1927 yılında Hayfa şehrinde yerleşti ve Ahdut HaAvoda partisine katıldı (daha sonra bu parti Mapai partisi ile birleşti). 1931 ile 1951 yılları arasında Hayfa İşçi Konseyi sekreterlik görevini yürüttü. 1949 yılındaki seçimleri Mapai partisinden kazandı ve İsrail’in ilk Knesset’nde görev alan ilk milletvekillerinden birisi oldu. 1951