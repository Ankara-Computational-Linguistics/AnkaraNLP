konvansiyon arasında yer değiştirmiştir. Aşağıdaki isimler "New Horizons" keşif timi tarafından teklif edilmiştir. Onlar muhtelif yer altı dünyasına ait tanrılar ve cinlerin adları, fakat IAU tarafından ele alınmalıdır. Şeklinden ilham alarak Balina olarak da adlandırılan Cthulhu Regio, Plüton'un ekvatorunda uzunlamasına koyu bir bölge olup bir Lovecraft tanrısıdır. 2.990 km uzunluğunda olup Plüton'daki en büyük koyu bölgedir. Kalp olarak da adlandırılan Tombaugh Regio, kalp şeklinde büyük ve açık renkli bir bölge olup Plüton'un kâşifi Clyde Tombaugh'nun ismi verilmiştir. Kalbin iki yarısı, parlak bir görünüşleri olmasına rağmen farklı iki jeolojik bölgedir. Batı yarısı (Sputnik Planum), doğu yarısından daha pürüzsüzdür. Kalp, uzunlamasına 1.590 km'dir. Eski tahminlere göre batı yarısı muhtemelen azot karıyla dolu olan büyük bir çarpışma krateridir (İng. ""). Bölgede Plüton'da ölçülmüş en yüksek karbon monoksit yoğunluğu bulunmaktadır. Kalbin güneyindeki açık renkli bölgede Plüton'un yanından geçişten sonra tespit ettiği en yüksek dağ silsileleri olan Hillary Montes ve Norgay Montes bulunmaktadır. Bu bölge ilk defa "New Horizons" uzay aracı bir anomaliden sonra emniyet modundan çıktığında tespit edilmiştir. Sonradan gelen verilerle kalbin iki yarısında farklı jeolojik şekiller ve bileşimler bulunduğu anlaşılmıştır. Sol yarı, sağdakinden daha düz olup renkleri biraz farklıdır. İlk tahmine göre sol yarısı azot gazıyla dolmuş bir çarpışma krateridir. İçindeki açık renk noktalarının evvela dağ zirveleri olduğu tahmin edildi. 15 Temmuz 2015'te yayınlanmış fotoğraflar, yüzey şeklinde su buzundan yapılmış 3.400 m yüksekliğinde dağlar gösterdi; ayrıca aynı bölgede hiçbir krater göstermediğinden en azından 'kalp' bölgesinin bir kısmının 100 milyon seneden daha eski olmadığını ve böylece Plüton'un muhtemelen jeolojik olarak aktif olduğu fikrini ortaya çıkardı. Bu özellik, "New Horizons"'un Plüton'un yanından geçişinden altmış yıl kadar önce beyaz bir nokta olarak ilk defa seçilmişti. Fakat şeklini ortaya çıkaracak kadar yüksek çözünürlükte resmedilmesi imkânsızdı. Bu altmış yıl boyunca lekenin karardığı tespit edildi. Bir sıra yarı-düzenli aralıklarla yan yana dizilmiş düzensiz sınırları olan lekeler, Pirinç Muşta olarak adlandırılır. Çapları ortalama 480 km olup Kalp ve Balina'nın kuyruğu arasında ekvator hizasındadırlar. Batıdan (Tombaugh Bölgesi'nin güneyi) doğuya (Balina'nın kuyruğunun batısı), Muştalar şunlardır: Parlak ve halka şeklinde takriben 350 km çapında olup "Balina"'nın kuyruğu yakınlarındaki bir yüzey şekli, düşük çözünürlükteki fotoğraflarda "Halka" (İng. "") olarak adlandırılır. Daha yüksek çözünürlüklü resimlerde halka şeklinde görünmez. Plüton'un sıfır meridyeni, Charon'a bakan boylam olarak tanımlanmıştır. Uluslararası Astronomi Birliği'nin Gezegen Sistemi İsimlendirme Çalışma Grubu, Plüton'un yüzey şekillerine resmî isimler vermekle mükelleftir. İsimler şu temalardan türetilecektir: kâşifler, uzay uçuşları, uzay araçları, bilim insanları ve mühedisler; hayalî kâşifler, seyyahlar, gemiler, hedef ve yola çıkma noktaları; keşfi hayal eden yazarlar ve sanatçılar; ve hayalî yeraltı dünyaları, yeraltı canlıları ve oraya giden seyyahlar. "New Horizons" bilim timi ile beraber çalışarak UAB, halkı da isim vermek için davet etmiş ve uzay aracının oraya varmasından evvel bu isimler üzerinde oylama yapmıştır. Mehmet Ertuğruloğlu Mehmet Ertuğruloğlu (ö. 23 Temmuz 1976), Kıbrıslı Türk siyasetçi ve diplomat. 1960-1964 yılları arasında Kıbrıs Cumhuriyeti'nin ilk Türkiye büyükelçisi olarak Ankara'da görev yaptı. Türk Mukavemet Teşkilatı ile olan ilişkisi nedeniyle 28 Ağustos 1964'te görevinden azledildi ve yerine Ahmet Zaim getirildi. Büyükelçilik görevinden önce Kıbrıs Türk Kültür Derneğinin genel başkanlığını üstlendi. Profesör unvanı da bulunan Ertuğruloğlu, 23 Temmuz 1976'da Ankara'da hayatını kaybetti. Muhteşem yalnızlık Muhteşem İzolasyon (ya da Muhteşem İnziva), 19. yüzyıl sonlarında Britanya İmparatorluğu'nun (ya da yaygın kullanımla İngiltere'nin) Muhafazakâr Parti tarafından yönetildiği dönemde, özellikle de Benjamin Disraeli ve Salisbury Markisi'nin Başbakanlıkları sırasında Kıta Avrupası için benimsediği dış politika. Terim ilk olarak 1896 yılında, Kanada Maliye Bakanı George Eulas Foster tarafından kullanılmıştır. 19. yüzyılın sonlarında Rusya'nın güçlenmesi, Almanya ve İtalya'nın birliklerini sağlamaları üzerine Avrupa'daki güç dengeleri oldukça değişmişti. Almanya önce Avusturya-Macaristan ile 1879'da İkili İttifak'ı kurmuş, bu ittifaka 1882 yılında İtalya da katılmıştı. Fransa ile Rusya ise Almanya'nın bu yükselişine 1892'de İkili İtilaf'ı kurarak yanıt vermişlerdi. Kıta Avrupası'nın adeta ikiye bölündüğü bu dönemde, İngiltere iki tarafa da yanaşmamayı tercih etmiştir. İngiltere için öncelik, 19. yüzyıl başlarından itibaren denizaşırı sömürgeleriyle genişlettiği imparatorluğun dış ticaret ağlarını işler vaziyette tutmak ve özellikle Hindistan ile olan ticaret yollarının güvenliğini sağlamaktı. Böylece Avrupa'da kutuplaşmanın arttığı 1870'ler ve 1880'lerde İngiltere, enerjisini ve ekonomik kaynaklarını Kıta Avrupası'nda kullanmak yerine denizaşırı sömürgeleriyle ilgilenmeyi ön plana almıştır. Orta Doğu'da 19. yüzyılın başlarında, özellikle Napolyon'un Mısır seferinin ardından, artarak gelişen İngiltere-Fransa rekabeti, 19. yüzyıl sonlarında İngiltere'nin Muhteşem İzolasyon politikası sayesinde önemini yitirmeye başlamıştır. Fransa bu sayede, İngiltere gibi önemli bir ülkeyle rekabetten kurtulduğu için yeni güçlenmekte olan ve Kıta Avrupası'nda geleneksel Fransız gücünü tehdit etmeye başlayan Almanya ile olan mücadelesine odaklanabilmiştir. Aslında İngiltere, 19. yüzyıl sonlarında Faşoda Buhranı'nda (1898) Fransa ile savaşın eşiğine gelmişti. Rusya ile de Orta Asya ve Afganistan'da rekabet halindeydi (Büyük Oyun). Ancak II. Wilhelm'in 1888'de Almanya'da kayzerliğe gelmesi, 1889 ve 1898'de Osmanlı İmparatorluğu'nu iki kez ziyaret ederek Orta Doğu üzerindeki yayılmacı emellerinin örneklerini sunması üzerine İngiltere, yükselmekte olan Almanya tehlikesini ön plana almaya başladı. 20. yüzyıl başlarında, Almanya'ya karşı İngiltere-Fransa ve İngiltere-Rusya yakınlaşması başlayacak ve İkili İtilaf, 1904'te İngiltere-Fransa Dostluk Antlaşması ile Üçlü İtilaf'a dönüşecektir. Böylece I. Dünya Savaşı'na giden süreçte son viraj da dönülmüş olacaktır. İngiltere'nin İkili İtilaf'a katılmaya karar vermesi, Muhteşem İzolasyon döneminin bitişi anlamına gelir. Muhteşem İzolasyon kavramı, 21. yüzyılda İngiltere siyasetinde tekrar gündeme geldi. 2011'de Muhazafakâr Başbakan David Cameron'un, İngiltere'ye senede 26 milyar sterline mal olacak ancak Euro bölgesinde yaşanan krizin sona ermesini sağlayacak bir anlaşmayı imzalamayı kabul etmemesi üzerine "Muhafazakârlar Muhteşem İzolasyon günlerine geri döndü" görüşleri basına da yansımıştır. Mihail Suslov Mihail Andreyeviç Suslov (Rusça : Михаил Андреевич Суслов ; 21 Kasım 1902 Saratov - 25 Ocak 1982 Moskova) Sovyet devlet adamı. Sovyetler Birliği Komünist Partisi Merkez Komitesi üyesi (1947-1982). 1965'te Brejnev döneminde Sovyetler Birliği Komünist Partisi ikinci sekreteri oldu. Stalin döneminden ölümüne kadar partinin en önemli ideoloğu olarak görev yaptı. Stalin ve Hruşçov dönemlerinde etkili olmakla birlikte özellikle Brejnev döneminde siyasi otoritesi arttı.. 1902 yılında Ulyanovsk (o dönemde Simbirsk) bölgesine bağlı Saratov ilinde bir köylü ailesinin çocuğu olarak dünyaya geldi. Ailesi topraksız yoksul köylülerdendi. 1918'de yerel Komsomol örgütüne üye oldu ve Fakirliğe Karşı Savaşım Komitesi'nde görev aldı. İşçilerin eğitimi için açılmış olan Rabfak (İşçi Fakültesi)'tan mezun oldu. 1921 yılında Sovyetler Birliği Komünist Partisi'ne üye oldu. 1924-1928 yılları arasında Moskova Ulusal Ekonomi Enstitüsü'nde Ekonomi bölümünde okudu. Mezuniyetinin ardından Moskova Devlet Üniversitesi'nde İktisat bölümünde yüksek lisans öğrencisi ve araştırma görevlisi olarak çalıştı. 1931 yılında öğretim üyeliği görevini bırakarak Komünist Parti Halk Komiserliği'ne bağlı İşçi ve Köylü Müfettişliği Merkez Denetim Komisyonu'nda görev aldı. 1934 yılında bu örgüt Sovyetler Birliği Halk Komiserleri Konseyi Kontrol Komisyonu adını aldı. 1936'da SBKP Rostov Bölge Komitesi'ne girdi. 1939'da ise Stavropol Bölge Komitesi birinci sekreteri oldu. Nazilerin saldırmasının ardından 1941'de Doğu Cephesi'nde görevlendirildi. Savaş sırasında anti-faşist propaganda ve yerel partizan direnişinin örgütlenmesinde önemli rol üstlendi. Savaş ve mücadele konusunda raporlar hazırladı. Özellikle Almanya'nın insan kaynakları açısından Sovyetler Birliği'ne kıyasla oldukça yetersiz olduğunu belirterek Sovyetlerin avantajlarını vurguladı. 14 Kasım 1944'te SBKP Litvanya Merkez Komitesi Başkanı olarak olağanüstü yetkilerle donatıldı. 1946 yılında SBKP Merkez Komitesi Dış Politika Bölümü Başkanı oldu. 17 Eylül 1947'de SBKP Merkez Komite Propaganda Bölümü Başkanlığı'na atandı. Stalin'in güvendiği bir kişi olarak Moskova'ya transfer olan Suslov ölene kadar bu görevi sürdürdü. 1949-1950 arasında Komünist Parti resmi yayın organı Pravda'da baş editör olarak görev yaptı. Haziran 1950'de Yüksek Sovyet Başkanlığı'na seçildi. 1952'de SBKP Merkez Komitesi başkanlığına getirildi ancak 5 Mart 1953'te Stalin'in ölümüyle birlikte görevden alınarak yeniden Merkez Komite'nin Dışişleri'nden sorumlu başkanı oldu. Rus siyasi analist Jores Medvedev'e göre Stalin en çok Suslov'a güveniyordu ve hatta ölümünden sonra onu genel sekreterliğe varis tayin etmişti.. Suslov 1955'te tekrar SBKP Merkez Komitesi başkanı oldu. Daha sonra Politbüro adını alacak olan bu örgütte hem başkan hem de ideolojik konulardan sorumlu kişi oldu. Haziran 1957'de Georgi Malenkov , Vyaçeslav Molotov , Lazar Kaganoviç ve Dimitri Şepilov liderliğindeki Anti Parti Grubu'na karşı Kruşçev'i destekledi. Sovyet siyasetçi Anastas Mikoyan daha sonra yazdığı eserinde Kruşçev'in iktidar için yeterli güce sahip olmadığını ancak Suslov'un desteği sayesinde iktidarda kaldığını açıkladı. Suslov dış politikada pek çok ülke ile ilişkilerin geliştirilmesinde aktif rol oynadı. 1959'da İngiltere'yi ziyaret etti. Aynı yıl İngiliz İşçi Partisi lideri Hugh Gaitskell de Sovyetler Birliği'ne iade-i ziyarette bulundu. Çin ile yaşanan gerginliğin yumuşatılması için de çaba sarf etti. Komünist Parti 20 Kasım 1962'de doğumunun 60. yıldönümünde, Sovyet devletinin inşasında ve gelişiminde yaptığı katkılardan ötürü Yüksek Sovyet Prezidyumu Kararnamesi ile Mihail Andreyeviç Suslov'u Sosyalist Emek Kahramanı Madalyası, Lenin nişanı ve "Orak ve Çekiç" Madalyası ile ödüllendirdi. Ancak Suslov 1964 yılında Kruşçev'in politikalarının giderek kritik bir hale geldiğini, uzlaşmaz tavır sergilediğini ve Stalin dönemindeki parti üyelerinin çoğunu tasfiye etmeye çalıştığını fark ederek Genel Sekretere karşı partideki örgütlenmede önemli rol üstlendi. Dış politikada da ikili arasında ciddi anlaşmazlıklar yaşanıyordu. Suslov, Kruşçev'in ABD ile ilişkilerin geliştirilmesi politikasına karşı sosyalist ideolojinin gereklerine uygun olarak Yugoslavya ile yakınlaşmanın doğru olacağını savunuyordu. Anti-Stalinizasyon'un yıkıcı bir nitelik kazandığını ve ekonomide sosyalist ilkelerin aksine hareket ediliğini belirtti. Kruşçev'e karşı Moskova hizbi olarak adlandırılan muhalefetin liderliğini üstlendi. Zaten 1960 yılında yaşanan U-2 krizi ve 1962'deki Küba Füze Krizi de Kruşçev'in gücünü büyük ölçüde zayıflatmıştı. Giderek güçlenen Suslov 1964'te Kruşçev'in görevden alınması için mücadele başlattı. 14 Ekim 1964'te SBKP Merkez Komitesi Kruşçev'in görevden alındığını açıkladı. Sovyetler Birliği Komünist Partisi Genel Sekreterliğine Leonid İliç Brejnev, Bakanlar Kurulu Başkanlığı'na ise Aleksey Kosigin getirildi. Suslov bu görev değişiminin en önemli aktörü olarak diğer Politbüro üyeleri Leonid Brejnev, Aleksey Kosigin, Andrei Kirilenko ve Fedor Kulakov ile birlikte devletin söz sahibi isimlerinden oldu. Demokratik merkeziyetçilik politikasının ısrarlı savunucusu olan Suslov Komünist Parti'de istediği kolektif liderliği getirdi. Böylece Sovyetler Birliği'nde Troyka yönetimi başladı. Ancak 1970'li yıllarda Brejnev Genel Sekreter olarak troyka yönetimini etkisizleştirerek gücünü pekiştirdi. Brejnev döneminde daha radikal bir tutum sergileyen Suslov hükûmet başkanı Kosigin'in 1965 yılında hazırladığı Sovyet ekonomik reform paketine dünya sosyalist devrimlerine zarar vereceği savıyla karşı geldi. 1967 yılında Tolyatti'den Yüksek Sovyet meclisine 7.dönem milletvekili seçildi. 1972'de 70.doğum yıldönümünde Sovyet devletine katkılarından dolayı ikinci kez Lenin ve Orak-Çekiç Nişanları ile ödüllendirildi. Sosyalist eğitim ve sosyalist kültürün gelişiminde muhafazakâr bir tutum sergiledi. Sovyet resmi ideolojisinin korunmasında önemli rol oynadı. Suslov 25 Ocak 1982'de Moskova'da öldü. SSCB tarihindeki önemli rolünden dolayı Nekropol (Kremlin Duvarı Mezarlığı)'e gömülmesi kararlaştırıldı. Cenaze töreni SSCB kanallarında canlı olarak yayınlandı. Ülkede üç günlük yas ilan edildi. Suslov'un ölümünden sonra Politbüro'daki görevleri SSCB Devlet Güvenlik Komitesi (KGB) başkanı Yuri Andropov'a devredildi. Halide Tumi Halide Tumi Mesudi (d. 13 Mart 1958, Ayn Bessem, Cezayir) Cezayirli feminist ve siyasetÃ§i. Matematik lisans eğitimi görmüş ve Cezayir Yükseköğrenim Okulu'ndan mezun olmuştur. 1993'e dek 3 ayrı lisede matematik öğretmenliği yapmıştır. 1980 yılında üniversite öğrencisiyken Sosyalist İşçi Örgütü'nün (OST) üyesi olmuştur ki bu örgüt daha sonra İşçi Partisi'ne dönüşmüştür. Sendikal mücadele içerisinde yer almış, OST Kadın Komisyonu üyesi olarak kadın işçilerle ilgili çalışmış ve erkeklere benzer haklara sahip olunması için Bağımsız Kadın Kolektifi'nin yanında mücadele etmiştir. 1992'de Cezayir İslam Devleti kurulmaması için mücadele etmiş ve Cezayir Korunması için Ulusal Komite'nin kadın bölümüne dahil olmuş; ayrıca Cezayir Ulusal Danışma Kurulu'na dahil olmuştur. Cumhuriyet için Hareket (MPR) adlı siyasi partinin kuruluşunda yer almış ve başkan yardımcısı olmuş, 1997'de Demokrasi ve Kültür için Birlik'ten (RCD) milletvekili seçilmiş ve partinin kadın sorunlarından sorumlu başkan yardımcısı olmuştur. 2000 yılında partinin parlamento şefi olmuş, 2001 yılında bu görevden istifa etmiş aynı yıl, partinin çizgisi ile alakalı görüş farklılığından dolayı RCD'den ihraç edilmiştir. 2002'de Ali Benflis hükümetinde Kültür ve İletişim Bakanı olmuş ve hükûmet sözcülüğü görevini de üstlenmiştir. 2004 yılından 2014'e dek Kültür Bakanı olmuştur. Halide Mesudi Ahmet Zaim Ahmet Zaim (1927 – 5 Ocak 1982), Kıbrıslı Türk hukukçu, siyasetçi ve diplomat. 1959-1960 yıllarında geçici Kıbrıs hükûmetinde savunma bakanlığı müsteşarı oldu. 1960-1964 yılları arasında Kıbrıs Cumhuriyeti'nin ilk Batı Almanya büyükelçisi olarak Bonn'da görev yaptı. Daha sonra Mehmet Ertuğruloğlu'ndan boşalan Ankara büyükelçiliğine atandı ve 1964-1976 yılları arasında Kıbrıs Cumhuriyeti'nin Türkiye büyükelçisi olarak görev aldı. Ahmet Zaim, 1927'de Lefkoşa'da doğdu. Lefkoşa İngiliz Okulu'nda okudu. Aldığı bursla İngiltere'de bir hukuk fakültesini bitirdi. 1947-1955 yılları arasında Mağusa'da avukatlık yaptı. 1959-1960 yıllarında geçici Kıbrıs hükûmetinde savunma bakanlığı müsteşarı olarak görev yaptı. 25 Kasım 1960'da Kıbrıs Cumhuriyeti'nin Bonn büyükelçiliğine atanan ilk büyükelçi oldu. 28 Ağustos 1964'te bu görevinden azledildi. 28 Ekim 1964'te Türkiye büyükelçisi olarak atandı. Bu görevi 12 yıl boyunca sürdürdü. Mart 1976'da elçiliği Kıbrıs Türk Federe Devleti'ne devretti. Kıbrıs Cumhuriyeti ise kendisini 22 Ekim 1976'da görevinden aldı. 5 Ocak 1982'de, Lefkoşa'daki Dr. Burhan Nalbantoğlu Hastanesi'nde hayatını kaybetti. Blutfahne Blutfahne (Kan Bayrak), 9 Kasım 1923 tarihinde, Münih'te başarısız darbe girişimi olan Birahane Darbesi'nde kullanılan, SA üyelerinden birinin kanı bulaşan bireysel Nazi Alman svastika bayrağı. Bu sonradan Nazi Partisi'nin en saygıdeğer nesnelerinden biri haline geldi. Münih polisi Nazilere ateş ettiğinde, bayraktar Heinrich Trambauer vuruldu ve bayrak düştü. Andreas Bauriedl isimli bayrağın yanında yürüyen bir SA elemanı öldürüldü, bayrağın üzerine düştü ve bayrak onun kanıyla boyandı. Sonraları bu bayrak parti tarafından düzenlenen törenlerde kullanıldı. Hitler, Partinin yıllık Nürnberg mitinglerine katılanları "kutsayan" Blutfahne, başka Nazi pankartlarının yanında Blutfahne bayrağı en görünür kullanılan bayraklardan biri oldu. This was done in a special ceremony called the "flag consecration" (German "Fahnenweihe"). Bu (Fahnenweihe) "bayrak kutsama" adı verilen özel bir törenle yapıldı. Blutfahne, 18 Ekim 1944 tarihinde Volkssturm indüksiyon töreninde halka son kez gösterildi. Bu tören Heinrich Himmler'in tarafından yürütüldü ve törene Wilhelm Keitel, Heinz Guderian, Hans Lammers, Martin Bormann, Karl Fiehler, Wilhelm Schepmann ve Kraus katıldı. Bu son açık gösterimden sonra Blutfahne kayboldu. Günümüzde nerede olduğu bilinmiyor ve bayrağın hala var olup olmadığı bile belli değildir. Çamal (köy), Altay Cumhuriyeti Çamal veya Çemal (Rusça: Чемал / Çemal; Güney Altay Türkçesi:Чамал / Çamal ) — Rusya Federasyonunda Altay Cumhuriyetinin Çamal ilçesinin yönetim merkezi olan köy. Çamal sözü Altayca'dan gelir ve anlamı «karınca, karıncalar» demektir». Köyün kuruluş tarihi1842 yılıdır. Köy nüfusu — 3,600 kişi (2010 yılı) iken son yıllarda artış olmuş ve 3917 (2015 yılı)kişiye ulaşmıştır . Yıllara göre nüfus dinamikleri: Yıllık ortalama hava sıcaklığı: +4.4 ° C, atmosfer basıncı 718 ... 736 mm Hg arasında değişir. Bağıl nem:% 66.6, ortalama rüzgar hızı: 1.4 m / s. Yıllık ortalama maksimum: +12 derecedir. Örneğin, saç kurutma makineleri Chemal'de yılda 160 günden fazla üfletilir. Altay Dağlarının en önemli turistik merkezlerinden biri olan Çamal köyü ve dolayı özellikle kamp turizmi için tercih edilmektedir. Murad Medelsi Murad Medelsi (30 Nisan 1943, Tlemcen - 28 Ocak 2019), Cezayir Anayasa Konseyi Başkanı, eski Dışişleri Bakanı. Cezayir Üniversitesi'nde iktisadi bilimler alanında eğitim görmüş ve 1966 yılında mezun olmuştur. Önce özel sektörde çalışmış ardından 1980 yılında Ticaret Bakanlığı genel sekreterliğine atanmış ve 8 yıl bu görevi sürdürmüş, 1988-1989 ve 1999-2001 yılları arasında Ticaret Bakanı olmuş, 1991-1992 yıllarında Bütçe Bakanı olarak görev yapmış, 2001-2002 ve 2005-2007 yılları arasında Maliye Bakanlığı görevini üstlenmiş, 2002-2005 yılları arasında Cumhurbaşkanlığı danışmanı olmuş, 2007 yılından 2013'e dek Dışişleri Bakanı olarak görev yapmış ve Eylül 2013'te Cumhurbaşkanı Abdülaziz Buteflika tarafından 6 yıllığına Anayasa Konseyi Başkanlığına atanmıştır. 28 Ocak 2019 tarihinde Cumhurbaşkanlığı seçimlerine üç ay kala hayatını kaybetmiştir. Hükümet Diğer Rachel Talalay Rachel Talalay (d. 16 Temmuz 1958), Amerikalı yönetmen ve yapımcı. İlk kez yönetmenliğini üstlendiği film 1991 yapımı "" filmidir. Yapımcı olarak yönetmen John Waters ile "Hairspray" (1988) ve "Cry-Baby" (1990) filmlerinde çalışmıştır. Ayrıca Waters'ın yönettiği 1981 yapımı "Polyester" filminde yardımcı yapımcı olmuştur. Vasili Stalin Vasili Yosifoviç Stalin (Rusça: Васи́лий Ио́сифович Ста́лин; 24 Mart 1921, Moskova/SSCB – 19 Mart 1962 Kazan/SSCB), Sovyet askeri pilotu, Hava Kuvvetleri Korgenerali (1947), Hava Kuvvetleri Moskova Askeri Bölge Komutanı (1948-1952). Yosif Stalin'in küçük oğlu. Vasili 24 Mart 1921'de o dönemde Milliyetler Halk Komiseri ve Rusya SFSC İşçi ve Köylü Teftiş Komiseri olan Yosif Stalin ile ikinci eşi Nadejda Alliluyeva'nın ilk çocuğu olarak dünyaya geldi. Moskova'da 25 numaralı okulda ilk öğrenimini gördü. 9 Kasım 1932'de annesinin ölümünün ardından kızkardeşi Svetlana Alliluyeva (d. 1926) ile birlikte Kremlin'de Karolina Vasilevni'nin gözetimine bırakıldı. 1938 yılında Kaçin Askeri havacılık okuluna yazıldı. 1940 yılında bu okuldan mezun oldu. Hava Kuvvetleri 57. Tugayı'na bağlı 16. Alay'da ilk görevine başladı. Bu görevi sırasında Galina Burdonskaya ile tanıştı ve evlendi. 1942 yılına kadar Kızıl Ordu'da Hava Kuvvetleri Müfettişi olarak görev yaptı. Ancak savaşın ilk günlerinden itibaren babasından savaş için cephede görevlendirilmeyi istedi. 1942 yılında Albaylığa terfi etti. Ocak 1943'te Albay Vasili Stalin, Hava Kuvvetleri 32. Alay Komutanı oldu. Şubat ve Mart 1943'te Almanlara karşı 26 silahlı sorti gerçekleştirdi. 5 Mart 1943'te bir Fw 190 Alman uçağı tarafından vurularak yaralandı. Emrindeki birliklerle Minsk, Vilnius, Lida, Grodno, Panevezys şehirlerinin kurtuluşunda önemli rol oynadı. Resmi kayıtlara göre komutanı olduğu birlik savaş boyunca 29 düşman uçağını düşürdü ve 59 Alman pilotunu öldürdü. 22 Şubat 1945 tarihinde Beyaz Rusya Cephesi'nde Hava Kuvvetleri 16. Tümen Komutanı olarak Berlin saldırısına katıldı. Vasili'nin savaş boyunca 12 kez general rütbesine terfi edilmesi uygun görülmesine rağmen bu her defasında babası Yosif Stalin tarafından reddedildi. 1946 yılında Tümgeneral oldu. 1948'de Hava Kuvvetleri Moskova Askeri Bölge Komutanlığı'na terfi etti. Askeri danışmanlık, teknik personel ve muharebe eğitimi, havacılık teknolojisinin gelişimi gibi konularda görev aldı. 1 Mayıs 1952'de Kızıl Meydan geçit töreninde denetiminde bulunan II-28 adlı iki yeni jet bombardıman uçağı arızalandığı için uyarıldı. Temmuz 1952'de de vazife sırasında sarhoş olarak yakalanınca görevden alındı. Ağustos 1952'de Genelkurmay Askeri Akademisi'nde görevlendirildi. 5 Mart 1953'te babasının ölümünden sonra yabancı diplomatlarla bir akşam yemeğinde çok gizli belgeleri ifşa etmekle suçlandı. 28 Nisan 1953'te hükümete karşı Çin Komünist Partisi liderleriyle işbirliği yapmak ve Komünist Parti liderlerinin itibarını sarsmak suçlamasıyla tutuklandı. Anti-Sovyet propaganda ve gücünü kötüye kullanmaktan yargılanarak 8 yıl hapis cezasına çarptırıldı. Adli soruşturması Sovyetler Birliği'nde yargılamalarda hiçbir şekilde müsamaha göstermemesiyle ünlü savcı Lev Vladimirski tarafından yapıldı ve Nikita Kruşçev'in baskısıyla Vasili kendisine yöneltilen tüm suçlamaları kabul etmek zorunda kaldı. Kruşçev tarafından tehlikeli biri olarak görüldü ve Vladimir özel cezaevine nakledildi. Vasili cezaevinden karısı Galina Burdonskaya aracılığıyla Kruşçev'e suçsuz olduğunu belirten pek çok mektup iletti. Ancak bu mektupların çoğuna cevap alamadı. Eşi Galina yasaklamalara rağmen kocasının masumiyetini kamuoyuna duyurabilmek ve affedilmesini sağlamak için mücadele etti. Vasili 9 Ocak 1960'ta tahliye edildi ve SSCB Savunma Bakanlığı'ndan emekli edilerek, Moskova'da kendisine tahsis edilen bir evde yaşamaya başladı. 1962'de Kazan şehrine taşındı. 19 Mart 1962'de alkol zehirlenmesinden öldü. 30 Eylül 1999'da, Askeri Yargıtay adli soruşturma materyallerini inceleyerek, Vasili Stalin hakkındaki Anti-Sovyet propagandası dahil tüm suçlamaları kaldırdı ve aklandı. Sovyet tiyatro yönetmeni Aleksandr Burdonski, Vasili Yosifoviç Stalin'in oğludur. Van Alexander Van Alexander (born Alexander Van Vliet Feldman, d.2 Mayıs 1915 - ö.19 Temmuz 2015) , Amerikalı caz müzisyeni ve bestecisi. Söz ve bestesini yaptığı "A-Tisket, A-Tasket" adlı parçayla bilinir. Tv kanalrında müzikal şovlarda ayrıca sahne almış; "Emmy Ödülü" sahibidir. Van Alexander 100 yaşında uzun sağlıklı bir ömürden sonra Los Angeles'ta ölmüştür. No 6 No 6, Kıbrıs Türkü pop müzik sanatçısı Ziynet Sali'nin 31 Temmuz 2015 tarihinde DMC etiketiyle yayınlanan yedinci stüdyo albümüdür. KÃ¼tahya Meydan Camii Arslan Bey (Meydan) Camii, Kütahya'nın Meydan Mahallesi'nde bulunan 15. yüzyıl eseri cami. Caminin kitabesi yoktur. Evliya Çelebi camiyi "Bey Camii" olarak ismlendirmiştir. Camiyi Osmanlı ümerasından Bicaroğlu Arslan Bey yaptırmıştır. Arslan Bey, Çelebi Mehmed ve II. Murad zamanının ileri gelenlerindendir. Büyük babaları Anadolu Selçuklu Devleti ümerâsındandır. Arslan Bey'in kardeşi Hamza Bey'in Tokat'ta yaptırdığı bir cami vardır ve kendisi de orada medfundur. Tavşanlı'da eserleri vardır ve türbesi de oradadır. 1413 ve Kasım 1426 tarihli vakfiyeleri mevcuttur. Camii kârgir olarak yapılmıştır. Kubbesi kurşun ile kaplıdır. Cami yanındaki çay kapanmadan önce devamlı gelen sellerin taşması ve getirdiği toprakların etrafını doldurması sebebiyle yoldan bir insan boyu kadar aşağıda kalmıştır. Etrafında mesken ve iş yerlerinin çoğalması ile 1967'de yanına bir ilave yapılmıştır. Cami, tek kubbeli, üçlü revaklıdır, duvarlar pek kalındır. Kubbe zengin bir baklavalı kuşağa oturur. Mihrap 6 sıra istalaktitlidir. Köşeler de zarlara basan sütunceler vardır. Mihrap aynasında içi oyma, hendesi şekilli iri çivi başları üstünde iki yarım köşelik ve bir orta büyük zülfe ile yapılmış taç vardır. Revakın üç kubbesi sekiz köşe kaidelere oturur. Köşelikler müstevidir. Orta kubbe istalaktitlidir. İki orta ayak, mermer sütun, yanlardaki yığmadır. Boşluklarda yanlara ve içe doğru üç kulak vardır. Binanın kuzey ve batısı tamamen kesme taştan, güney ve doğusu tuğla hatıllıdır. Minarede kesme taş ve 3 sıra tuğla ile yapılmıştır. Waco Waco, Teksas'taki ÅŸehir. Ayrıca Waco veya WACO aşağıdaki anlamlara gelebilir: Muhammed Becavi Muhammed Becavi (d. 21 Eylül 1929, Sidi Belabbas) Cezayirli siyasetçi, hukukçu, bürokrat ve diplomat. 1952 yılında Grenoble Siyasal Bilgiler Enstitüsü'nü bitirmiş, 1956 yılında ise Grenoble Üniversitesi'nde hukuk alanında doktorasını tamamlamıştır. Fransa-Cezayir savaşına son veren ve Fransa'nın Cezayir'deki varlığına son veren Evian Anlaşması'nda Cezayir heyetinde yer almıştır. 1964-1970 yılları arasında Adalet Bakanı olmuş, 1970-1979 yıllarında Paris büyükelçisi olmuş bu göreve ek olarak 1971-1979 yıllarında UNESCO daimi temsilciliği yapmış ve 1979-1982 yıllarında ise Birleşmiş Milletler daimi temsilcisi olarak görev almıştır. Ayrıca UNESCO ve BM'nin çeşitli kademelerinde görev yapmıştır. 1982-2001 yıllarında Uluslararası Adalet Divanı hakimi olarak görev yapmış, 1984-1986'da Uluslararası Adalet Divanı'nda daire başkanlığı yapmış, 1994-1997 yıllarında ise Uluslararası Adalet Divanı'nın başkanı olmuştur. 15 Nisan 1999 tarihli Cezayir Cumhurbaşkanlığı seçimlerini denetleme komisyonu başkanlığı görevinde bulunmuş, Cezayir'deki iç savaş sürecinde Ulusal Kurtuluş Cephesi'nin (FLN) hukuk danışmanı olmuştur. 2002-2005 yıllarında Cezayir Anayasa Konseyi Başkanlığı görevinde bulunmuş, 2005-2007 yıllarında ise Dışişleri Bakanlığı yapmıştır. Bekir Sıtkı Paşa Medresesi Bekir Sıtkı Paşa Medresesi, 1819 senesi sonunda Anadolu Eyaleti Valisi Bekir Sıtkı Paşa tarafından Kütahya Çukur Mahalle'de (şimdi Paşam Sultan Mahallesi) Hancı zâde Çarşısı içerisinde (şimdi Kazancılar Çarşısı) yaptırılan medrese. Aynı mahalde bir Kadîrî Tekkesi ve kahvehane arasında bir de mescit bina ettirerek mütevelliliğini Kâdirî şeyhi Kandiharî Seyyid Mehmed Efendi bin Abdullah'a vermiştir. Bu medresenin kitabesi varsa da kaybolmuştur. Seyyid Mehmed Efendi'den sonra bu tekkenin şeyhliğini oğlu Hacı Hüseyin Selami, ondan sonra da onun oğlu Yunus Efendi üstlenmiştir.Tekke ve mescit geçirdiği yangın sonucunda tamamen arsa halini alıştır. Medrese, tekke ve mescitten geriye medresenin giriş kapısının kesme taş sütunları ve mermeri kalmıştır. Tayyip Belaiz Tayyip Belaiz (d. 21 Ağustos 1948, Magniye, Tilimsan) Cezayirli siyasetçi. Oran Üniversitesi'nde hukuk eğitimi almış, İçişleri Bakanlığı dış hizmetlerinde görev almış, ardından bu görevinden ayrılıp yargıda görev almış ve 25 yılı geçkin bir süre hakimlik yapmış, Oran mahkemesi başkanlığı, Sidi Belabbas mahkemesi başkanlığı ve daha sonra da Yargıtay üyeliği yapmıştır. 1999 yılında Cumhurbaşkanı Abdülaziz Buteflika tarafından oluşturulan Yargı Reformu Ulusal Komisyonu'nun üyesi olmuştur. 2002 yılında Ulusal Dayanışma Bakanı olmuş, 2003-2012 yıllarında Adalet Bakanı, 2013-2015 yıllarında ise İçişleri Bakanı olarak görev yapmıştır. 2012-2013 yıllarında Cezayir Anayasa Konseyi Başkanı olarak görev almıştır. Murad Medelsi'nin ölümü üzerine 10 Şubat 2019 tarihi itibarıyla tekrar Anayasa Konseyi Başkanı olarak görev üstlenmiş ancak, 2019 Cezayir protestoları sürecinde, 16 Nisan 2019'da görevinden istifa etmiştir. Hükümet Diğer Bekir Sıtkı Paşa Bekir Sıtkı Paşa (?, Mora; ö. 1832, ?) valilik ve vezirlik yapmış Osmanlı devlet adamı. Bekir Sıtkı Paşa Moralı'dır. Kapıcıbaşılık, sürre eminliği ve çavuş başılık hizmetlerinde bulunduktan sonra 1813'te vezir oldu. 1819'da Anadolu Eyaleti valiliğine getirildi, 1821'de ayrıldı. 1832'de vefat ederek Eyüpsultan'a defnedildi. Kabri Küçük Emir Efendi yakınındadır. Kütahya'da kendisi tarafından yaptırılan ve kendi adını taşıyan bir medrese bulunmaktadır. Sea Dragon (roket) Deniz Ejderi (Sea Dragon) 1962 yılında tasarlanan iki kademeli ve tamamen yeniden kullanılabilen ve deniz kalkışı yapan bir rokettir. Robert Truax tarafından yönetilen bu proje Aerojet altında çalışırken tasarladığı deniz kalkışlı roketlerden biridir. NASA ve Todd Shipyards tarafından ilgilenilmesine rağmen, 60'ların sonunda Future Projects Branch'ın kapatılması sonucu proje sona ermiştir. 150 metre yükseklik ve 23 metre çapa sahip olan Deniz Ejderi inşa edilen en büyük roket olacaktı. Truax'ın fikri özünde düşük maliyetli yüksek kapasiteli bir taşıyıcı yapmaktı. Maliyeti düşürmek için roketin kendisi okyanustan havalanacaktı. Bunun nedeni roketin desteklenmesi oldukça az sistemin gerekmesiydi. Birinci kademe motor çanına bağlanan bir balast tankı sayesinde dik kalması sağlanıyordu. Bu şekilde kargo bölümü kolay erişim sağlanacak şekilde su üstünde kalacaktı. Traux bu basit sistemi daha önce "Sea Bee" ve "Sea Horse" roketlerinde denemişti. Maliyeti düşürmek için roketin ucuz malzemelerden yapılmasını düşünüyordu. Özellikle 8mm saç metal. Roket deniz kenarında bulunan gemi tersanesinde yapılarak fırlatma alanına çekilecekti. Birinci kademe RP-1 ve LOX (sıvı oksijen) yakan 360 MN güce sahip tek bir motora sahipti. Nitrojen RP-1 tankına 32 atm, LOX tankına 17 atm basınç uygulayarak motor çanına akmasını sağlamaktaydı. Motorun sahip olduğu basınç deniz seviyesinde 20 atmdir. (~300 psi) Motor 81 saniyede sönmekte olup 40 km dikey 33 km yatay mesafe katedip saniyede 1.8 km (6480 km/s) hıza sahip olmaktaydı. İkinci aşamada aynı şekilde tek yüksek güçlü motor tarafından güçlendiriliyordu. Motorun gücü 59 MN olup sıvı hidrojen ve sıvı oksijen (LOX) yakıyordu. 260 saniye yanma süresine sahip olan motor 7atm basıncını koruyarak Bu sürede 230 km yükseklik ve 940 km yatay mesafeye ulaşıyordu. Motorun perfonmansını arttırmak için motor çanı genişleyerek 7:1'den 27:1 oranına büyümekteydi. Roketin uzunluğunu kısaltmak için birinci kademe burun kısmının koni şeklinde yapılması ve ikinci kademe motor çanının içine girmesi planlanmıştır. Sıradan bir fırlatma roketin yenilenmesi, kargo ve balastının yerleştirilmesi, ardından RP-1 ve nitrojenin kıyıda doldurularak fırlatma alanına çekilmesini; Fırlatma sahasında LOX (sıvı oksijen) ve LH2(sıvı hidrojen) elektroliz sayesinde üretilerek rokete yüklenmekteydi. Traux bu aşamada nükleer güce sahip bir uçak taşıyıcısının güç kaynağı olarak kullanılmasını önermiştir. Sonrasında 1. kademe motorunu koruma görevi de yapan balast tankları suyla doldurularak roket dikey konuma getirilecek son dakika kontrolleri yapıldıktan sonra roket fırlatılacaktı. Roketin 550 tonu alçak dünya yörüngesine çıkartabilmekteydi. Yük maliyeti kilogram başına $59 ile $600 değişiyordu. Projenin bitme nedeni NASA'nın bütçe baskıları nedeniyle "Future Projects Branch" adlı bölümünü kapatmasıdır. Vision The Vision, Marvel Comics çizgi romanlarında gözüken süper kahramandır. Vision, Yenilmezler grubunun üyesidir. Vision, adlı filmde ve 2016 yılında vizyona girmiş olan adlı filmde Paul Bettany tarafından canlandırılmıştır. Vision'ın süper insan gücü ve dayanıklılığı, solar enerjiyi emip kullanabilme, vücudunu elmas kadar sert ya da hayalet formuna sokabilme, diğer nesnelerin, insanların içinden geçebilme özellikleri vardır. Aytaç Doğan Aytaç Doğan, (d. 6 Ocak 1976; Bursa, Türkiye), Türk kanun sanatçısı. 6 Ocak 1976 Bursa doğumlu olan Aytaç Doğan, büyük babasının eve getirdiği kanun ile müzik hayatına adım attığında 13 yaşındaydı. 14 yaşında İbrahim Tatlıses ile aynı sahneyi paylaşan Aytaç Doğan, hemen ardından İstanbul'a yerleşerek birbirinden önemli isimlerle çalışma fırsatı buldu. Tek mızrap tekniği başta olmak üzere kendi stilini oluşturarak dikkatleri kısa sürede üzerinde topladı. Mısırlı Ahmet'le tanışması ona farklı kapılar açtı. Mısır'ın ünlü kanun sanatçıları kendisini Kahire'ye davet etti. O günden sonra bir ayağı hep Arap dünyasındaydı. Sonraki yıllarda kanunuyla sayısız farklı projede yer aldı ve birçok dünya sanatçısıyla Ortadoğu başta olmak üzere dünyanın her yerinde festivallerde sanatını icra etti. Binlerce albümde kayıtlarda bulundu, birçok ortak projede yer aldı. Hüsnü Şenlendirici ve İsmail Tunçbilek ile Taksim Trio grubunu oluşturan Aytaç Doğan, ilk solo albümü Deva ile 2013 yılında hayranlarıyla buluştu. Monster notebook Monster Notebook, 2000 yılında kurulmuş Türkiye merkezli yüksek performanslı dizüstü bilgisayar üreticisidir. Kelime olarak Canavar manasına gelen Monster, üretici olarak da bu mantığı benimseyip dizüstü bilgisayarda performans açısından yeni bir sayfa açmıştır. Hız ve performans açısından masaüstü bilgisayar özelliklerini taşınabilir bilgisayarda toplama vizyonuyla yola çıkan Monster, kısa sürede Türkiye'nin önde gelen firmaları arasına girmiştir. Kullanıcılar için Monster bilgisayarlar Gaming (oyun) olarak tanımlansa da yüksek kapasiteli program kullananlar (çizim ve mimari gibi programları kullananlar) için tercih sebebidir. Monster, ürettiği dizüstü bilgisayarları, Oyun Serisi (Gaming) ve İş İstasyonları Serisi Workstation olmak üzere iki bölüme ayırır. Mimari, grafik tasarım, CAD/CAM gibi uygulamaları sorunsuz çalıştırdığı için bu tür mesleklerde yoğunlukla kullanılmaktadır. Monster, Intel, Seagate, Kingston, Microsoft ve Nvidia gibi uluslararası bileşen ve yazılım üreticileriyle çalışmaktadır. Kullanıcılar açısından en dikkat çeken özellikleri fiyatlarının uluslararası laptop üreticilerine göre daha düşük olması ve satış sonrası verdikleri teknik destektir. Uluslararası firmaların fiyat politikalarına ekledikleri marka değerleri, yüksek kar marjları gibi rakamların yüksek olması nedeniyle bu oranları düşürerek aynı özelliklerde daha ucuz bilgisayar satmayı hedeflemektedir. Ürünlerinin görsel tasarımlarına dair eleştiriler yapılmaktadır. Monster (canavar) isminden yola çıkarak satışa sundukları ürün modellerine Türk mitolojisinde yer alan yaratık isimlerini vermektedir. Semruk, Tulpar, Huma, Abra ve Markut ürün modelleri olarak görebileceğiniz isimlerdir. Semruk: Güç ve kudretin simgesi çift başlı kartal. Doğunun ve batının hakimiyeti anlamına gelir. Türklerin Orta Asya'dan göçü ve fetihleriyle dünyaya taşınmış bir simgedir. Bakır tırnaklıdır. Sağ kanadı Güneş'i, sol kanadı Ay'ı kaplar. Gece - gündüz, karanlık - aydınlık, ak - kara gibi evrendeki çiftliği simgeler. Tulpar: Tanrı tarafından yiğitlere yardımcı olması için yaratılmış kanatlı at. Tek renktir. Bu renkler beyaz veya siyahtır. Manas destanında adı geçmektedir. Eğer birisinin Tulpar'ın kanatlarını görürse kaybolacağına inanılır. Moğol devlet armasında motifi yer almaktadır. Huma: Kendini yakarak tüketen ve küllerinden yeniden doğan efsanevi kuş. Cennete yaşadığı, çok yükseklerde uçup yedi kat göklerde ve burçları oluşturan takımyıldızlar arasında dolaştığı anlatılır. Hatta Tanrı'ya kadar gittiği söylenir. Yere inmeden sürekli uçabilir hatta bu yüzden bazı kaynaklarda ayakları olmadığı söylenir. Başına konduğu kişiye mutluluk ve şans getirdiğine inanılır. Abra: Yeraltındaki büyük denizde yaşayan, ejdere benzeyen devasa iki yılandan biridir. Diğeri ise Yutma'dır. Timsahı andırır. Çatak kuyruklu ve dört ayaklıdır. Erlik'in sarayını korurlar ve bir fili tek lokmada yutabilirler. Şaman elbiselerinde ve davullarında onları simgeleyen figürler bulunur. Markut: Efsanevi kartal. Altay ve Moğol mitolojisinde geçer. Şamanları korur ve ruhları göğe yükselirken onlara kılavuzluk eder. Jilet (anlam ayrımı) Jilet ÅŸu anlamlara gelebilir: Yok Artık! Yok Artık!, 2015 yılında çekilen, yönetmenliğini Caner Özyurtlu'nun yaptığı Türk filmi. Filmde Fikret (Erkan Kolçak Köstendil) adlı bir taksicinin yaşadığı olaylar anlatılmaktadır. Hastalık davranışları Hastalık davranışları, bir hastalığın seyri sırasında hastalığın neden olduğu değişikliklere uyum sağlamak için koordineli adaptasyon davranışlarıdır. Genellikle ateşin eşlik ettiği hayatta kalmaya yardım eden davranışlardır. Hastalık davranışları arasında bitkinlik, depresyon, endişe, iştah kaybı, uykusuzluk, hiperaljezi, bakımsızlık ve dikkat dağınıklığı gibi tepkiler vardır. Hastalık davranışları, hastalıkla başa çıkmada organizmanın önceliklerini yeniden düzenleyen bir motivasyon durumudur. Bu görüş depresyonun nedenini anlamayla ve kanserde oluşan ağrının bazı yönleri ile alakalı olarak öne sürülmüştür. Hasta hayvanların farklı davranışlar uzun zamanlar boyunca çiftçiler tarafından gözlemlenmiştir.Başlangıçta bunun, vücudun enfeksiyonla savaşması için enerjiyi harcamasından solayı oluşan bir fiziksel zayıflık sonucu olduğunu düşünmüşlerdir. Ancak 1960'larda, hayvanlarda üretilen ve kanda taşınan, beyinde hastalık davranışlarına neden olan ‘‘faktör X’’ keşfedildi. 1987'de Benjamin L. Hart, hayvanların sağ kalım adaptasyonunun gerekliliğini ve enfeksiyonla mücadeledeki kabiliyetini engellemenin bir dezavantaj olduğunu savunan çeşitli araştırma bulgularını bir araya getirdi. 1980 lerde, lipopolisakkaritlere (Gram-negatif bakterilerin hücre duvarı bileşeni) yanıt olarak kan yoluyla taşınan ve bağışıklık sistemindeki lökositler tarafından aktive edilen parainflumatuvar sitokinlerin üretildiği görüldü. Bu sitokinler humoral ve sinir yollarıyla hipotalamus ve diğer beyin bölgelerinde hareket ederler. Devam eden araştırmalar; beynin, bağışıklık sisteminden bağımsız olarak hastalık davranışlarının bazı bileşenlerini kontrol etmeyi öğrendiğini gösterdi. Hastalık davranışlarının, hayvanların hareketlerini sınırlandıran farklı yönleri vardır; metabolik enerjiyi aktivitelere değil vücut ısısını yükseltmeye yönlendirir ki bu da vücut sıcaklığının yükselmesine neden olur. Bu durumda hayvan fiziksel ya da bilişsel olarak sorunlu ise, yırtıcılara maruz kalmasını da sınırlamış olur. Hastalık davranışlarının her bileşeninin kendine özgü avantajları vardır. Ateş, vücudu bakterilerin yaşaması ve üremesi için gereken optimum sıcaklığın dışına çıkarmaya yardımcı olur. İştahsızlık gıda alımını sınırlar, böylece bağırsaklardan demir emilimini ve demir kullanımını sınırlar. Demir bakteriyel üremeye yardımcı olabilir, bu yüzden demir emilimini azaltmanın faydası olabilir. Ateş gibi antibakteriyel nedenlerden dolayı demirin plazma konsantrasyonu düşürülür. Ağrı davranışı, hayvanın yaralı dokularına baskı yapmaması veya bu kısımlar konusunda uyarılmasına yardım eder. Halsizlik davranışı su kaybının önlenmesine yardımcı olur. Lipopolisakkaritler parainflumatuvar sitokinlerin (IL-1, IL-6) ve tümör necrosis faktör (TNF) üretilmesi için bağışıklık sistemini uyarırlar. Periferik serbest sitokinler vagus siniri aracılığıyla birincil girdi içeren hızlı bir iletim yolu ile beyne hareket ederler, Volüm transmisyon şeklinde koroid pleksus, sirkumventriküler organlar ve beyin parankimi kaynaklı sitokinler yavaş geçiş yoluyla beyne iletilirler. Periferik sitokinler doğrudan beyne girebilirler. Beyinde diğer sitokinlerin sentezlenmesinin uyarılması da hastalık davranışlarına neden olabilir. Akut psikososyal stres, yangıyı ve davranışsal hastalığı tetikleyerek immun sistemin kabiliyetini geliştirir. Hastalık davranışının bileşenleri canlı vücudu tarafından klasik koşullanma yoluyla öğrenilebilir. Örneğin: Eğer sakarin çözeltisi hastalık davranışının bir yönünü tetikleyen bir kimyasalla verilirse, daha sonraki günlerde sakarin çözeltisinin kendisi verildiğinde bu tetiklenir. Dolaşımdaki sitokinler nedeniyle oluşan bir uyumsuzluğun tezahürü olarak majör depresif bozukluğun hastalık davranışlarıyla yakından ilişkili olduğu öne sürülmüştür. Dahası antidepresan ilaçların kemirgen hayvanların kronik hastalıklarında hastalık davranışarını hafiflettiği görüldü . Bir bağışıklık yanıtı olan interleukin-6 nın neden olduğu duygudurum değişiklikleri, depresyon etiyolojisinde rol oynayan subgenual anterior singulat korteks'te ki etkinliğin artması ile paraleldir Enflamasyon ile ilişkili duygudurum değişikliği beynin amygdala, medial prefrontal cortex, nucleus accumbens ve superior temporal sulcus bölümlerindeki fonksiyonel bağlantıların azalmasına da yol açabilir. Kanserde, Hem hastalığın kendisi hem de kemoterapi tedavisi proroinflammatory sitokin salınımına yol açar ve bir yan etki olarak hastalık davranışlarına neden olabilir. Boğazköy, Başakşehir Boğazköy, 2.031 dönüm arazide kurulmuştur. “Habitat 2000″ proje ödülü almış bir uydukenttir. Mikael Nyqvist Rolf Åke Mikael Nyqvist (d.8 Ekim 1960; Stockholm- ö. 27 Haziran 2017) , İsveçli aktör. Oyuncu 27 Haziran 2017'de 57 yaşında yaşamını yitirdi. North Star Bay North Star Bay (, Thule Harbor ya da Bylot Sound olarak da bilinir) GrÃ¶nland, Wolstenholme Fiyort'ta bulunan bir koy. Koyda Soğuk Savaş sırasında dört termonükleer bomba taşıyan B-52 bombardıman uçağı kaza yaparak alana kirlenmiş malzemeyi yaydı. Thule Hava Üssü koyun kıyısında yer almaktadır. Zott Zott, 1926 yılında Almanya'nın Mertingen kentinde kurulan Avrupalı bir süt firmasıdır. Süt, peynir, tatlılar, kaymak ve yoğurt dahil olmak üzere süt ürünleri üretmektedir. Firmanın ana tesisi Mertingen'dedir (Bavyera). Diğer üretim tesisleri Almanya'da Günzburg, Polonya'da: Opole, Toruń'a yakın Głogowo ve Racibórz. Bosna Hersek'te (Gradačac) üretim alanı 2013'te kurulmuştur. 2013'te birleştirilmiş tahmini 894 million EUR'luk satışları, 951 million kg süt üretimi ve 2,120 personeliyle Zott, Avrupa'nın daha büyük süt işletim firmalarından biri ve Polonya'daki lider süt işletim firmalarından biridir. Zott, dünya çapında 75'ten fazla ülkede temsil edilmektedir ve ayrıca Çek Cumhuriyeti, Slovakya, Macaristan ve Singapur'da satış ofislerine ve Rusya'da bir temsilcilik ofisine sahiptir. Zott Group'un ana tesisi, yoğurtların, tatlıların ve mozarellanın üretildiği Mertingen'de (Bavaria) yer almaktadır. Bir diğer Alman üretim tesisi, odağı sert ve yarı sert peynir, işlenmiş peynir ve çeşitli toz ürünleri olan Günzburg'de (Bavaria) yer almaktadır. Polonya'da Opole, Glogowo ve Raciborz olmak üzere üç üretim sahası vardır. Zott Polonya, meyveli yoğurt, doğal ürünler, tatlılar, içecekler ve Twarog üretmektedir. Bosna Hersek'teki saha, Gradačac, UHT süt, doğal ürünler ve içecekler konusunda özelleşmiştir. Odun yongası ısı merkezi Mertingen'deki tesisi (Almanya) enerjiyle destekler. Ekim 2012'den beri Zott, öğrenci girişimi "Planet-for-the-Planet" (2007'de kurulan) projesiyle birlikte düzenli aralıklarda örgütlenmektedir. İklim adaleti ve çevre koruması konuları çocuklara eğlenceli yollarla tanıtılmaktadır. 2009/2010 okul yılından itibaren Zott, "Kids run for Kids" (Slogan: fark yaratmak için hareketlen) girişiminin sponsorudur, ayrıca bu girişim SOS Çocukköyü Almanya ve dünya geneline fayda sağlamaktadır. Büyük sempati ve sürdürülebilir sorumlulukla bu girişim, beslenme eğitimi, fiziksel aktivite ve sosyal yükümlülük bakış açılarını halka yaklaştırmaktadır. "Nereden geldiğini ve içinde ne olduğunu bilmek" Alman tüketicilerin iki ana ilgi alanıdır. Forsa Enstitüsü'nde Zott adına yürütülen bir anket, Alman tüketicilerin %85'i için yiyeceğin GDO'suz üretilmesinin önemli olduğunu da göstermiştir. Bu, Mertingen Zott için de önemlidir. Bu yüzden "Zottarella" ve "Bayerntaler", "garantili GDO'suz ve katkısız"' olarak değiştirilmiştir. "Zott tutkuyla kaliteli süt" programı, tüm Zott Alman süt üreticileri için ilk adımda bahsedilir. Bu programla Zott, gelecek yıllarda Polonya, Çek Cumhuriyeti ve Bosna Hersek'e uluslararası uyarlanabilir bir konsept geliştirmiştir. Kendi süt üreticileriyle birlikte Zott, bu programın çeşitli bileşenleri tarafından yansıtılan yaşanabilir ve sürdürülebilir tarım geleceği adına birçok büyük ve küçük ölçünün farkına varmaktadır . 2010'dan beri Zott çalışanları, Noel havasını (oyuncak vb. sürprizlerle dolu paketler) Doğu Avrupa'daki ihtiyaç sahibi ailelere getirmek için "Johanniter Christmas Trucker" girişimine katılmaktadır. 2012'den beri Mertingen'deki kreşlerin, çocuk bakım merkezlerinin ve okulların çocukları, Zott'un organize ettiği etkinliklere katılma fırsatını kullanmaktadırlar. Zott her yıl bu girişimi ayrı bir kamyon ve bir sürücü ile desteklemektedir. Monte, Zott'un dünya çapındaki en ünlü markalarından biridir. Monte 40'tan fazla ülkeye gönderilmektedir. Monte, sütlü krema, fındık ve çikolata karışımından elde edilen bir tatlıdır. Monte ürün yelpazesi: Zott Sahne Yoğurt, Almanya ve Avusturya'da iyi bilenen bir krem yoğurttur. Sahne Yoğurt birçok çeşit ve tatta mevcuttur. Zottarella, Zott'un markalaşmış Mozzarella'sıdır. Garantili GDO'suz ve katkısız sütten üretilmektedir. Zottarella birçok farklı gramajda ve lezzette mevcuttur. Jogobella, Zott'un ünlü ve market lideri Polonyalı Yoğurt Markasıdır. Zott TV reklamcılıkta Maxl Graf ve Roberto Blanco ünlüler olarak görülmekteydiler. Firma 2010'da Alman kaleci René Adler ve erkek kardeşi Rico'yu "Monte" markasının bir takım reklamları için işe almıştır. 2013'te Zott "Monte"'nin marka yüzlerini değiştirmiştir. O zamandan beri dünya rüzgar surf şampiyonu Philip Köster ve kız kardeşi Kyra, "Monte" reklamlarını yapmaktadır. 2013'te Monte Cherry ve Monte Crunchy, Polonya'da Polonyalı voleybol yıldızı Bartosz Kurek tarafından tanıtılmıştır. Bu, Bartosz'un Zott Monte reklamını yaptığı ikinci seferdi. Csaba Vastag Macaristanlı müzisyendir ve Macaristan'da 2013'ten beri Zott Monte marka yüzüdür. Zott, yüksek ürün kalitesi adına Bundesehrenpreis, PriMax gibi bağımsız enstitülerden düzenli olarak ödüller ve German Agricultural Society (Almanya Tarım Topluluğu)'den (DLG) altın, gümüş ve bronz madalyaları almaktadır. Stefanie Stappenbeck Stefanie Stappenbeck (d.11 Nisan 1974, Potsdam), Alman oyuncu. Deniz Yorulmazer Deniz Yorulmazer, Türk yönetmen ve oyuncu. Kariyerine ilk olarak Arka Sıradakiler dizisinde yardımcı yönetmenlik yaparak başlayan Yorulmazer, sonrasında Uçurum, 20 Dakika, Medcezir ve Kördüğüm gibi dizilerde ikinci yönetmen olarak görev aldı. Yönetmenliğin yanı sıra yine Arka Sıradakiler dizisinde iki sezon boyunca Özgür karakterini canlandırarak oyunculuğa adım attı. Cenk KangÃ¶z Cenk Kangöz (d. 1 Ocak 1974), Türk dizi ve sinema oyuncu. İlk olarak Kurtlar Vadisi Pusu dizisinde yer alan Kangöz, sonrasında Fatmagül'ün Suçu Ne? ve Medcezir Eşkiya Dünyaya Hükümdar Olmaz dizilerinde rol almasının yanı sıra sinema filmlerinde de yer aldı. Đurđina Jauković Djurdjina Jauković (24 Şubat 1997) WHC Danilovgrad ve Karadağ ulusal takımı'nda oynayan, Karadağlı hentbol oyuncusu. BlueStacks BlueStacks, ABD merkezli yazılım şirketi. 2009 yılında Rosen Sharma tarafından kurulmuştur. BlueStacks App Player ve diğer bazı bulut tabanlı platformlar arası yazılımları çıkartmaktadır. BlueStacks App Player yazılımı, Windows ve Macintosh bilgisayarlarında Android uygulamalarını kullanmak için tasarlanmıştır. 25 Mayıs 2011 tarihinde BlueStacks şirketi tarafından, Citrix Synergy konferansında resmî olarak tanıtılmış ve 11 Ekim 2011 tarihinde alfa sürümü piyasaya sürülmüştür. 27 Aralık 2012'de beta sürümü çıkarılmış ve 7 Haziran 2014 tarihinde beta sürüm geride bırakılarak tam sürüme geçilmiştir. 2018 yılı içerisinde ise en gelişmiş ve hızlı sürüm olan BlueStacks 4 piyasaya çıkmıştır. RoboCup Küçük Boyutlular Ligi RoboCup Small Size League (SSL) olarak bilinen RoboCup Küçük Boyutlular Ligi RoboCup organizasyonu içerisinde bulunan liglerden bir tanesidir. Altışar robottan oluşan iki adet takım 18 cm çap ve 15 cm yüksekliğe sahip robotlar ve turuncu bir golf top kullanarak 10 dakika süren 2 devre usulünde futbol maçı yapmaktadırlar. Sahanın ölçüleri 9metreye 6 metredir. Robotlar ve top sahanın 4 metre üzerine yerleştirilmiş 4 adet kamera sayesinde saha üzerinde takip edilmektedirler. Standart olan görüntüleme sistemi bu 4 kameradan gelen görüntüleri koordinatlar halinde takımların yapay zeka bilgisayarlarına göndermektedir. John Philpott John Philpott (3 Nisan 1949 doğumlu) İngiliz aktör. Philpott en çok The Bugaloos'daki Courage rolü ile bilinir. Ondan daha uzun olan John McIndoe ile aynı ismi paylaştığı için, izleyiciler ayırt etmek amacıyla ona "Little John" (Küçük John) derler. Philpott artık bir aktör değildir ancak 2006'dan beri şarkıcılık/sanatçılık yapıyor. Ayrıca aktörlük yaptığı dizi için birkaç şarkı da söylemiştir. Mike Bithell Mike Bithell, Britanyalı video oyun tasarımcısı ve yapımcısıdır. Onu ünlü yapan eseri "Thomas Was Alone" dünya çapında büyük bir başarı elde etmişti. Mike Bithell kendi şirketini kurdu. Bu şirkette yapacağı ilk oyun olan "Volume"'u 2015 yılının ilk çeyreğinde duyurdu. Bithell 2010 yılında Blitz Games firması ile birlikte "Thomas Was Alone"'un ilk versiyonunu yarattı. O zamanlar firmada tasarımcı olarak çalışıyordu. Oyunu 24 saatte yarattı ve Kongregate adlı flash oyun sitesine yükledi. İlk haftasında yüz bin tıklamaya ulaşabildi. 2011'in Şubat ayında Bossa Stüdyolarına girdi, burada yarattığı oyunu Unity adlı video oyun yapma motorunu öğrenmeye başladı, amacı oyununu burada çıkarmaktı. Oyun iki yılının bir meyvesi olarak 30 Temmuz 2012'de çıkış yaptı. Milyonlarca kopya satmayı başardı. BAFTA'nın 9. Britanya Akademi Video Oyunu Ödülü'nü "En iyi sanatçı" olarak aldı. Oyunu ise "En iyi müzik ve en iyi hikâye" dalında ödülleri topladı.. Ocak 2013'te buradan ayrıldı. Kendi şirketi olan Bithell'i kurdu.. Bithell şu zamanlar "Volume" adlı gizlilik oyunu üzerinde çalışıyor. Bithell, "Thomas Was Alone" adlı oyunu sayesinde video oyun sektöründe aranan bir yüz oldu. Bithell'in ayrıca telefon sektörü için de bir oyun yapma merakı bilinmekte. Saleen S7 Saleen S7, Saleen tarafından 2000-2004 yılları arasında üretilen el yapımı süperspor otomobil modelidir. Araç ilk kez 19 Ağustos 2000 tarihinde Monterey Tarihi Yarışları etkinliğinde tanıtılmıştır. Saleen S7'nin ilk konsept ve projenin yönetimi Steve Saleen, kaynaklar ve ilk finansmanı Hidden Creek Industries ve gövde ile iç CAD tasarımı ve geliştirilmesi Phil Frank tarafından gerçekleştirilmiştir. S7, tamamen alümninyumdan üretilmiş 7.0 L atmosferik Ford 427 V8 motoru ile güçlendirilmiş olup 6400 d/dak da 550 bg güç üretmektedir. Saleen S7 Twin Turbo, S7'nin 2005 yılında tanıtılan geliştirilmiş modelidir. S7 Twin Turbo, çift turboşarj ile güçlendirilmiş olup 750 bg (559 kW) güç üretmektedir ve son hızı 399 km/h'dir (248 mph). Saleen S7'nin ek olarak 2000-2007 yılları arasında yarış amaçlı S7R modeli de üretilmiştir. S7R, American Le Mans Series, FIA GT Championship ve Le Mans 24 Saat gibi grand tourer tarzı motorspor yarışmalarında rekabet edebilmesi için tasarlanmıştır. S7R'de yine S7'de kullanılan atmosferik V8 motoru bulunmaktadır. S7R, toplam olarak 14 adet üretilmiştir. Katu-Yarık geçidi Katu-Yarık Geçidi (Güney Altay Türkçesi: Кату Jарык , Rusça: Кату-Ярык / Katu-Yarık) — Rusya'nın Sibirya kesiminde Özerk Altay Cumhuriyetinin Ulagan rayonu bölgesinde Altay Dağlarında bir geçit. Çulışman akarsuyu vadiyi oluşturur. İlk otoyol Çulışman vadisinde boyunca olmuştur. İkinci yol Yazula köyüne olmuştur. Balıklı Yol − Koo − Balıkça hattı 31 km mesafededir. Bu hat boyu Altın Gölün güney ucuna kadar varılır. Geçidin yüzeyleri toprak ve onun altı da sert kayalıklardan oluşur. Katu-Yarık sözü Eski Türkçe bir kelimedir. Katu: sert , Yarık: yarıklık manasındadır. Kоndоm Şor ağzı Kondom Şor ağzı (Rusça: Кондомское шорское наречие )— Türk dillerinin Sibirya grubu içinde konuşulan bir ağızdır. BelÃ§ika Partizan Ordusu Belçika Partizan Ordusu (Fransızca: Armée belge des partisans), II. Dünya Savaşı sırasında Belçika'yı işgal eden Nazileri ülkeden kovmak amacıyla oluşturulmuş birliklerdir. Birlikleri Belçika Komünist Partisi tarafından kurulmuştur. Aynı zamanda Belçika Komünist Partisi tarafından kurulan amacı diğer partileri kapsamak olan Kurtuluş Cephesinde yer almıştır. Partizan ordusunun içinde 13.246 kişi vardı. Bunların 1.200'ü öldürüldü. 3.000'i yakalanıp esir kamplarına gönderildi. Yurtsever Milisler Yurtsever Milisler (Fransızca: Milices patriotiques, Hollandaca: Patriotische Militie), Belçika Komünist Partisi tarafından II. Dünya Savaşı sırasında gerçekleşen Belçika direniş hareketi'nde katkı sağlamak için kurulmuş bir direniş örgütüdür. Milisler diğer örgütlerden farklı olarak kitle hareketi olması amaçlanmıştır. En büyük müttefiki Belçika Partizan Ordusu'dur. Bu örgütün kontrolünde 22.006 kişilik milis grubu vardı. Jayson Granger Jayson Granger (d. Eylül 15, 1989). Uruguaylı profesyonel basketbolcudur. Liga ACB ekiplerinden Saski Baskonia forması giymektedir. 1.89 boyundadır ve oyun kurucu pozisyonunda oynamaktadır. 2005'in Aralık ayında İspanyol ekibi Estudiantes ile deneme sözleşmesi imzaladıktan sonra 2006 yılında 16 yaşındayken aynı kulüple profesyonel kontrat imzaladı. Ancak eski kulübü Club Atletico Gordon ile Estudiantes arasında yaşanan sorunlar nedeniyle profesyonel olarak basketbol oynayamadı. Mahkeme tarafından 2007 yılında Estudiantes'in 25.000 euro tazminat cezasına çarptırıldı. 2007 yazında NBA'nin FIBA ile koordineli olarak gerçekleştirdiği Basketball Without Borders kampına katıldı ve şampiyonanın MVP'si seçildi. Granger, Liga ACB'deki ilk karşılaşmasınaa 2007-08 sezonunda çıktı. Bu sezonu 11 sayı ve 3.4 asist ortalamalarıyla noktaladı. 2013 NBA Yaz Ligi'nde Boston Celtics forması giydi. Çıktığı 5 karşılaşmada maç başına 18 dakika oynadı ve 6 sayı 3.6 asist ortalamaları yakaladı. Estudiantes ile olan kontratı dolduktan sonra Unicaja Málaga kontrat imzaladı. Unicaja Malaga formasıyla 2013-14 Euroleague sezonunda 24 maça çıktı ve 7.5 sayı ortalamasıyla oynadı. 2014 NBA Yaz Ligi'nde Cleveland Cavaliers formasını giydi ve 2.3 sayı ortalaması tutturdu. 2014-15 ACB Sezonu'nda çıktığı 40 karşılaşmada 10.2 sayı ve 5.2 asist ortalamaları yakalayarak ACB'de yılın takımına seçildi. Euroleague'de ise takımı adına 23 kez forma giyen Granger 10.2 sayı ve 4.2 asist ortalamaları yakaladı. 26 Haziran 2015 tarihinde Basketbol Süper Ligi takımlarından Anadolu Efes ile sözleşme imzaladı. Lazarus refleksi Lazarus belirtisi ya da Lazarus refleksi beyin ölümü gerçekleşmiş hastalarda meydana gelen reflekslerdir, bu refleks sarılır gibi kollarını kaldırıp çapraz şekilde bağlama şeklinde görülür (mısır mumyaları pozisyonunda). Bu fenomen adını İncilde geçen Lazarus'tan alır, Yuhanna İncili'nde İsa'nın Lazurs'u ölüyken dirilttiğinden bahsetmektedir. Lazarus belirtisi diz kapağı refleksi gibi, refleks yayı'nın aracılık ettiği reflekslere bir örnektir, sinirsel iletim beyine uğramadan omurga aracılığıyla gerçekleşir. Bunun bir sonucu olarak beyin ölümü gerçekleşmiş ancak diğer organları yaşam destek ünitesine bağlı hastalarda hareket mümkün kılınır, beyin aktivitesi testleri yapabilmek için istemsiz hareketler kompleksinin önüne geçilir. Bu ve buna benzer hareketlerin farkında olmak beyin ölümünün gerçekleşmesi ve bu konuda yanlış teşhislerin önüne geçmede daha doğru kararlar verileceği, nörolojistler tarafından öne sürülmüştür Refleks genellikle hastanın kollarının hafif titreme hareketleri öncesinde ya da kollar ve gövde üzerindeki görünümü öncesinde meydana gelir. Önce dirsekler sternum üzerinde kaldırılır ve sonra kollar esnemeye başlar. Genellikle boyun ve çeneye dokunma ya da kolları çapraz şekilde bağlama tarzında olur. Bu eylemlerle beraber kısa nefes vermeler de gözlemlenebilir.. Fenomen, beyin ölümü gerçekleşmiş hastalardan solunum cihazının çıkarılmasından birkaç dakika sonra görülmüştür. aynı zamanda apne testi sırasında da görülmüştür – Bu, akciğer ve dış solunum kaslarının süspansiyon ve hareketinden dolayı olur- Bu tarz belirtiler Amerikan Nöroloji Akademisi tarafından beyin ölümünün bir göstergesi olarak kabul edilmektedir. Yoğun bakım ünitelerinde Lazarus işareti oluşumları hastaların kurtarılma çalışmalarında yanıltıcı olabilmektedir. Bu durumu gözleyen birçok gözlemci korkmuş ve mucizevi bir olay olduğunu düşünmüştür. Halil Lütfü Dördüncü Halil Lütfü Dördüncü (d. 1893, Selanik - ö. 17 Ekim 1972, İstanbul), Türk gazeteci ve öğretmen. 1908 yılında Yadigar-ı Terakki ve Ticaret Mektebi'ni bitirdi. Ardından Darülfünun Ulum-ı Tabiiye Şubesi'ne geçti ve 1912 yılında mezun oldu. 1918 yılına kadar öğretmenlik ve gazetecilik mesleğini beraber sürdürüp sonrasında öğretmenlik görevinden ayrılarak "İleri", "Vakit", "İstiklal", "Tanin", "Tasvir-i Efkâr", "Yeni Gün", "Vatan", "Cumhuriyet" gibi gazetelerde muhabirlik yazarlık yaptı. 1930'da Selim Ragıp Emeç, Ekrem Uşaklıgil ve "Resimli Ay" dergisinin kurucusu Zekeriya Sertel ile birlikte "Son Posta" adlı gazetenin kurucuları arasında yer aldı. 1936 yılında Ahmet Emin Yalman ve Zekeriya Sertel ile beraber "Tan" gazetesini satın aldı ve birtakım değişikliklere giderek yayımladı. 4 Aralık 1945'te gerçekleşen Tan Olayı sonrasında gazeteyi 1956 yılına kadar tek başına yayımlayan isi oldu. 1947 yılına gelindiğin ise "Hanımeli" adındaki kadın dergisini kurdu. 1956-1959 yılları arasında ise Gökşin Sipahioğlu ile birlikte "Yeni Gazete"'yi çıkarttı. Ardından da gazeteciliği bıraktı ve basımevi işletmekle geçimini sağladı. Çeşitli gazetelerde ise fıkra, röportaj ve anıları yayımlandı. Monte (marka) Monte, süt işletim firması Zott tarafından üretilen bir sütlü kremalı tatlı markasıdır. Süt, çikolata ve fındıktan yapılan bir tatlıdır. Zott Monte, tam lezzet, tam güç, tam eğlence! sloganıyla reklam yapmaktadır. Monte, Zott'un dünya çapındaki en ünlü markalarından biridir ve 40'tan fazla ülkeye gönderilmektedir. Monte, sütlü krema, fındık ve çikolata karışımından elde edilen bir tatlıdır. Monte ürün yelpazesi çeşitli ülkeler dahilinde farklılık göstermektedir. Monte 1 Nisan 1996'da Almanya'da tanıtıldı. Takiben eden yıllarda (1997-2001) Zott, şu ülkelerde Monte'yi üretti: Çek Cumhuriyeti, Avusturya, Rusya, Belçika, Slovenya, Slovakya, Bosna, Hırvatistan, Polonya, Estonya, Letonya, Litvanya, Malta, Makedonya ve Kosova. Bu arada, Monte 40'tan fazla ülkede mevcuttur. 2014: Monte, Lebensmittel Zeitung tarafından En İyi Marka ödülüyle ödüllendirildi. Firma 2010'da Alman kaleci René Adler ve erkek kardeşi Rico'yu "Monte" markasının bir takım reklamları için işe almıştır. 2013'te Zott "Monte"'nin marka yüzlerini değiştirmiştir. O zamandan beri dünya rüzgar surf şampiyonu Philip Köster ve kız kardeşi Kyra, "Monte" reklamlarını yapmaktadır. 2013'te Monte Cherry ve Monte Crunchy, Polonya'da Polonyalı voleybol yıldızı Bartosz Kurek tarafından tanıtılmıştır. Bu, Bartosz'un Zott Monte reklamını yaptığı ikinci seferdi. Csaba Vastag Macaristanlı müzisyendir ve Macaristan'da 2013'ten beri Zott Monte marka yüzüdür. Buzul dili Buzul dili buzulun içinde biriktiği çukurdan (sirk ya da buzyatağından) çıkıp vadi boyunca hareket eden kısmına verilen ad. Bu bölümün ucundan erimiş buzul suları akar, dereler doğar. Buzul dillerinin en ünlüleri Antarktika'da bulunan 100 km uzunluğunda ve 20 km. eninde olan Drygalski Buzul Dili ve 11 km. uzunluğundaki Erebus Buzul Dilidir. Uğur Doğan Uğur Doğan (19 Şubat 1954, Bolvadin) Türk büyükelçi. Robert Koleji'ni 1972 yılında bitirmiş ve Boğaziçi Üniversitesi İktisadi ve İdari Bilimler Fakültesi İşletme bölümünden 1976 yılında mezun olmuştur. Dışişleri Bakanlığında çeşitli görevler üstlenmiş, 1995-1999 yıllatı arasında Cidde Başkonsolosu olarak görev yapmış, 2004-2007 yılları arasında Riyad Büyükelçisi olmuş, 2007 yılında kısa bir dönem Dışişleri Bakanlığı müşaviri olarak atanmış, 2007-2009 yılları arasında Dışişleri Bakanlığı İdari İşlerden sorumlu Müsteşar yardımcısı olmuş, 2009-2013 yıllarında Lahey Büyükelçiliği, 2013-2014 yılları arasında Kuala Lumpur Büyükelçiliği yapmış, 15 Kasım 2014 - 14 Kasım 2016 tarihleri arasında Muskat Büyükelçisidir. İngilizce bilmektedir. Evli ve 3 çocuk babasıdır. National Security Archive National Security Archive (Türkçe karşılığı: Ulusal Güvenlik Arşivi), 1985'te kurulan ve merkezi, Amerika Birleşik Devletleri'nin başkenti Washington, DC'deki George Washington Üniversitesi kampüsünde bulunan, 501(c)(3) kâr amacı gütmeyen araştırma ve arşiv kurumu. Valea Bucurului Nehri Valea Bucurului Irmağı, Romanya'daki Ponor Irmağı'nın kaynağıdır. Büşra Develi Büşra Develi (25 Ağustos 1993, İzmit) Türk oyuncu. İlköğrenimin ardından ailesiyle birlikte Antalya'ya taşınmış, orta öğrenim ve lise eğitimini Antalya'da tamamlamıştır. Daha sonra hedefleri doğrultusunda tiyatro ve oyunculuk üzerine eğitim almak için İstanbul'a taşınmış; üniversite ve yetenek sınavlarından başarıyla geçerek Mimar Sinan Güzel Sanatlar Üniversitesi Tiyatro bölümünde okumaya hak kazanmıştır. Enbe Orkestrası & İlyas Yalçıntaş'ın İncir şarkısına çekilen klipte rol almıştır. 2015'te, "Pretty Little Liars" uyarlaması olan "Tatlı Küçük Yalancılar" dizisinde Selin karakterini ve Tatlı İntikam'da Rüzgar karakterini canlandırmıştır. Büşra Develi, dizi projelerinin yanı sıra Mu Tunç'un yönettiği "Arada" adlı sinema filminde başrol olarak yer almıştır. Zboj Zboj, Slovakya'nın kuzey doğusundaki Prešov Bölgesi'ndeki Snina İlçesi'nin içinde bulunan köy ve belediyedir. Bu köy ve belediye, tarihî kayıtlarda ilk olarak 1567'de geçmiştir. Bu köy, 356 metrelik bir yüksekliktedir ve 50.542 km²'lik bir alanı kaplar. 2013 sayımlarına göre 353 kişi burada yaşıyordu. 33. SS Waffen Grenadier TÃ¼meni "Charlemagne" 33. SS Waffen Grenadier Tümeni "Charlemagne", II. Dünya Savaşı sırasında Fransız faşist gönüllülerden oluşan birliklerdir. İlk olarak Wehrmacht'a bağlıydı. O zamanki adı Bolşevizm Karşıtı Fransız Gönüllüleri Lejyonu idi. Daha sonra daha da önem verilen Waffen-SS tümenlerine bağlandı. Bağlanma sırasında adı da değişti. Charlemagne adını aldı. Bu ad Almanlar ile Fransızların ortak yaşadığı Carolingian İmparatorluğu'ndan gelir. Bu orduya en fazla katılım 1944 yılında gerçekleşti. 1944 yılında yapılan tahminlere göre 11.000-7.400 kişilik bir bünyeye sahipti. 1945 yılının mayıs ayında Berlin Muharebesi sonucunda dağıltıldı. Korlin'de vermiş olduğu mücadele sonucunda 4.800 savaşçısını kaybetti. Berlin'de vermiş olduğu mücadelede Führerbunker'e kadar ev ev, sokak sokak çatıştı ve nihayetinde teslim oldu. Sukkuletten-Sammlung ZÃ¼rih Sukkuletten-Sammlung İsviçre, Zürih'te bulunan dünyaca ünlü Sukkulent bitkileri koleksiyonu. 80 değişik familyadan 6500 kadar kaktüs çeşidini kapsayan park yılda 50.000 ziyaretçiyi çeker. Bu geniş botanik bahçesi, kaktüs koleksiyonu dışında aynı zamanda bir kütüphane ve Uluslararası Sukkulent Araştırmaları Kuruluşu'na (International Organization for Succulent Plant Study IOS) da ev sahipliği yapar. Kaktüs yetiştiricisi Jakob Gasser, 1920'lerin sonunda elindeki sukkulent kolseksiyonunu Zürih şehrine satmak istedi, ancak şehir yönetimi bu talebi geri çevirdi. Koleksiyonu 1929'da Julius Brann satın aldı ve iki yıl sonra Zürih şehrine hediye etti. Koleksiyonun idaresi 1931'de Zürih'in bahçe işleri sorumluluğunu yapan Hainz Kranz'a verildi. Kranz sadece koleksiyonların yaşatılmasıyla uğraşmadı, uluslararası ilişkiler de geliştirdi ve 1950'de Uluslararası Sukkulent Araştırmaları Kuruluşu'nun kurulmasına öncülük etti. Koleksiyonun sorumluluğu 1972'de Diedrich Supthut'a geçti. Supthut kaktüs bitkilerinin yetiştiği bölgelere çok sayıda özel gezi yaptı ve buralardaki bilim adamları ve koleksiyoncularla ilişkiler kurdu. Böylelikle çok sayıda kaktüs çeşidinin Zürih'e gelmesini sağladı. 1983'te seraların teknik altyapısı onarıldı ve yönetim binası geliştirildi. 1990'ların başında şehir yönetiminin tasarruf tedbirleri nedeniyle, Sukkuletten-Sammlung'in alışıldığı biçimde yürütülemeyeceği kararlaştırıldı. Koleksiyonun büyük bir değer olduğunu anlatan çok sayıda rapor hazırlandı. Nihayet 199'da koleksiyonu kapatma ya da küçültme fikri masadan kaldırıldı. 1996'da koleksiyonu destekleyen bir araştırma vakfı kuruldu ve 1998'den beri de "Die Sukkulentenwelt" adında bir dergi yayınlanmaya başlandı. Sukkuletten-Sammlung Zürih Gölü'nün sol kıyısında, Enge bölgesinde yer alır. 4750 m²'lik bir alan üzerinde sergi amaçlı 6 adet kapalı sera evi ve kışa dayanıklı kaktüsler için bir adet açık bahçeden oluşur. Kalan 700 m² alan yetiştirme ve 550 m² alan da iklime uyum sağlatma, üretme ve kışı geçirme gibi koleksiyonu yaşatmaya dönük işler için kullanılır. Sukkuletten-Sammlung bilimsel çalışmalar için 25.000 bitkinin olduğu bir Herbaryum ve 25.400 kitap ve dergiyi içeren bir kütüphane de içermektedir. 11. SS Gönüllü Panzergrenadier Tümeni "Nordland" 11. SS Gönüllü Panzergrenadier Bölümü Nordland, II. Dünya Savaşı sırasında Norveçli faşist gönüllüleri kapsayan Waffen-SS tümenleri'nden bir tanesidir. Bazı kaynaklarda lejyonun adı SS-Panzergrenadier-Divison 11 (Germanische) olarak geçer. Bu gönüllü lejyon Balkanlar'da partizanlara karşı ve Doğu Cephesi'nde Sovyetler Birliği'ne karşı savaştı. Dağılması ise lejyonun son savaşı olan Berlin Muharebesi ile gerçekleşti. Bu savaş sırasında 80.000 kişi esir alındı. Bu esirler Sibirya'ya sürüldü. İrlanda'nın Cromwell tarafından fethi İrlanda'nın Cromwell tarafından fethi (1649-53), Üç Krallık Savaşları sırasında İrlanda'nın Oliver Cromwell komutasındaki Parlamento yanlısı Yeni Ordu tarafından ele geçirilmesini anlatır. Cromwell ve ordusu Rump Parlamentosu adına 1649 yılı Ağustos ayında İrlanda topraklarına ayak basmıştır. 1641 yılındaki ayaklanmadan sonra İrlanda'nın büyük çoğunluğu İrlanda Katolik Federasyonu'nun kontrolüne geçer. 1649 yılında Konfederasyon yanlıları İngiliz İç Savaşında mağlup olmuş olan İngiliz monarşi yanlılarıyla ittifak yaparlar. Bunun üzerine adaya müdahale eden Oliver Cromwell komutasındaki Parlamento yanlısı ordu ülkeyi işgal ederek ittifaka son verir. İrlanda'nın işgali çok kanlı olmuştur ve savaş sırasında yapılan uygulamalar Cromwell'in şahsında halen tartışılmaktadır. Savaşın İrlanda toplumuna etkisi çok yıkıcı olmuştur. Kıtlık ve salgın hastalıklar yüzünden nüfusun çok büyük bir bölümü hayatını kaybetmiş, 50 bin İrlandalı ise zorunlu işçi olarak göç ettirilmiştir. İngiliz İç Savaşından muzaffer çıkan İngiliz Parlamentosu İrlanda'ya müdahale etmek için bazı sebeplere sahipti: Konfederasyon İrlandası döneminde Parlamento yanlılarının elinde kalan İrlanda'daki tek yer başkent Dublin'dir. Dublin'deki birliklerin komutanı ise Albay Michael Jones'dur. Monarşi yanlıları ve Konfederasyon gönüllülerinden oluşan karma birlik Ormonde Markisinin komutasında Rathmines bölgesinde toplanarak Dublin üzerine yürümeye hazırlanır. Eğer Dublin de elden çıkarsa Parlamento kuvvetlerinin askerlerini karaya çıkartabilecekleri bir liman kalmayacaktır. Durumun vahametini kavrayan Jones hiç zaman kaybetmeden monarşi yanlılarına sürpriz bir şekilde saldırır. 2 Ağustos günü yapılan muharebede 4 bin Monarşi yanlısı asker öldürülürken 2 binden çok esir alınır. Amiral Robert Blake komutasındaki Parlamento donanması monarşist komutan Prens Rupert'e bağlı krallık donanmasını oyalarken Oliver Cromwell ve beraberindeki birlikler 15 Ağustos günü 35 gemiyle karaya çıkarlar. İki gün sonra gelen Henry Ireton ise 77 gemiyle gelir. Ormonde'un ordusundan geriye kalan kılıç artıkları Dublin'den kaçarcasına uzaklaşır. Yenilgi o kadar ağırdır ki monarşi yanlıları uzunca bir süre Parlamento birliklerinin karşısına meydan savaşına çıkamayacaktır. Ormonde İrlanda'nın doğusundaki müstahkem kentlerin alınmasının zorluğuna ve kışla beraber yaşanacak kıtlık ve hastalığa güvenerek umutla direneceklerini öngörmektedir. Karaya inen Cromwell İrlanda'nın doğu sahilindeki diğer liman kentlerini alıp İngiltere ile arasındaki ikmal hattını sağlama almak ister. Bu kapsamda Dublin'in 50 km kuzeyindeki Drogheda üzerine yürür. Burası 3 bin monarşi yanlısı İngiliz askeri ve İrlandalı konfedere asker tarafından savunulmaktadır. Bir hafta süren kuşatmanın ardından şehre giren Cromwell birlikleri kentin komutanı Arthur Aston'a teslim olma çağrısı yapar. Teklifleri reddedilince Cromwell hiç kimseye aman verilmemesini emreder. Kale ele geçirilir ve kale komutanı dahil olmak üzere tüm muharip birlikler ve rahipler öldürülür. Drogheda'da yapılan katliam, teslim olanların ve din adamların öldürülmesi bugün bile Cromwell'in acımasız tutumunun örneği olarak gösterilip eleştirilmektedir. Cromwell'in Yeni Ordu birlikleri güneye ilerleyerek Wexford, Waterford ve Ducannon liman kentlerinin üzerine yürür. Wexford yine çok kötü olayların yaşandığı bir yer olur. Cromwell kentin teslim edilmesi görüşmeleri yaparken birlikleri kente saldırarak yağmalar. 2 bin asker ve binden çok sivilin öldürüldüğü bu olay sonrası kent tamamen yanar. Cromwell'in bu olaylarda sorumluluğu olup olmadığı tartışmalıdır. Doğrudan saldırı emri vermemiş olsa da olaydan sonra ordusundaki hiç kimse yağma ve katliam yüzünden cezalandırılmamıştır. Wexford katliamı kentin limanın da kullanılamaz hale gelmesine yol açmıştır. Bunun yanı sıra artık Cromwell karşısında bazı kentler doğrudan teslim olmayı seçerken, bazıları da teslim olsalar da katledileceklerini düşünerek daha canla başla direniş göstermektedir. İlerleyen Cromwell New Ross ve Carlow gibi kentleri hiç silah atılmadan alsa da Waterford ve Duncannon kuşatmaları başarısız olur. 1649 yılı içinde bu kaleleri alamayan Cromwell kışı geçirmek için çekilince ordusu soğuk, açlık ve salgın hastalıklar nedeniyle güç kaybedecektir. Bu kaleler 1650 yılında çok uzun kuşatmalar sonrasında ancak düşecektir. Ertesi yıl bahar aylarında Cromwell İrlanda'nın güney doğusundaki müstahkem kentleri ele geçirmek için yola çıkar. Konfederasyonun başkenti konumundaki Kilkenny teslim olma şartları usulünce ele geçirilir. Clonmel kenti saldırılara başarıyla dirense de teslim olma şartlarında anlaşılınca bırakılır. Bu saldırı sırasında 2 bin askerini kaybetmesine rağmen Cromwell kenti savunan askerlerin silahlarıyla birlikte kentten ayrılmasına izin verir, ayrıca kentte önceki uygulamaların aksine yağma ve talan olayları gerçekleştirilmez. Ormonde'a bağlı monarşi yanlıları Munster ilinin çoğunda duruma hakim olsalar da kendi bünyelerindeki bir isyanla durum değişir. Cork garnizonundaki İngiliz Protestan askerler İrlandalı konfederasyon askerleriyle aynı saflarda savaşmaktan bıktıkları için ayaklanarak Cromwell'in yolunu açarlar. Yerel İrlanda garnizonunu Macroom Muharebesinde yenerek monarşi yanlılarının Shannon Nehrine çekilmelerini sağlarlar. 1650 yılı Mayıs ayında II. Charles babası kral I. Charles'ın İrlanda Konfederasyon Yönetimiyle yaptığı anlaşmayı tanımadığını ilan eder. Bunun yerine İskoçyalı Presbiteryen Ulusal Sözleşme yanlılarıyla Breda Antlaşmasını imzalar. Bu gelişme Ormonde önderliğindeki İrlanda'daki monarşi ittifakının sonunu hazırlar. Cromwell ise çok bonkör koşullarla af ilan ederek monarşi saflarındaki askerlerin Parlamento saflarına geçmesinin veya teslim olmasının yolunu açar. Sonuçta savaş meydanında sadece İrlandalı Katolik birlikler ve çok az sayıda monarşi davasına bağlı asker kalır. Ormonde'un komutanlığı sorgulanırken, Cromwell İngiltere'ye geçerek yeni Monarşi-İskoçya ittifakına karşı saldırmak üzere hazırlıklara başlar. Adadaki birliklerin komutası Henry Ireton'a geçer. Adada kalan en saygın monarşi yanlısı İrlandalı birlik Munster Ordusudur. Eski komutanı Owen Roe O'Neill 1649 yılında ölünce 6 bin kişilik ordunun komutası tecrübesiz Katolik rahip Heber MacMahon'a geçer. Bu ordu 1650 yılı Haziran ayında Charles Coote komutasındaki çoğunluğu İngiliz yerleşimcilerden oluşan orduyla Donegal yakınlarındaki Scarrifholis Muharebesinde çarpışır. Ulster Ordusu 2 bin asker kayıp verir ve geri çekilmeye zorlanır. MacMahon ve komuta kademesindeki çok sayıdaki komutan ya savaş meydanında öldürülmüş veya esir edilmiştir. Karşısındaki son direniş odağını da kaldıran Coote ve ordusu, yıpranmış olsa da direnişle karşılaşmadan adanın geri kalanının işgaline başlar. Parlamento birlikleri 1650 yılı Ekim ayında Shannon Nehrini geçerek batıdaki Connacht iline girerler. Clanricarde adlı bir İrlandalı komutan önderliğindeki direniş kolayca bertaraf edilir. Bu sırada artık itibarı kalmamış olan Ormonde Fransa'ya kaçmış, adadaki birliklerin komutası İrlandalı asilzade Ulick Burke'ye geçmiştir. Direnişçilerin son umudu Limerick ve Galway gibi müstahkem kentlerde son bir direnişe kalkışmaktır. Ireton tahkimatı çok kuvvetli olan bu kentlere cepheden saldırmaktansa kuşatarak açlık ve salgın hastalıklar sayesinde teslim olmalarını sağlamaya karar verir. Kentleri kurtarmaya çalışan girişimler de boşa çıkınca Limerick 1651 yılında, Galway de 1652 yılında teslim olur. Salgın hastalıklar her iki orduyu da etkilemiş, Parlamento birliklerinin ünlü komutanı Henry Ireton da Limerick kuşatması sırasında 1651 yılında vebadan hayatını kaybetmiştir. Galway'in düşmesiyle birlikte Cromwell öncülüğündeki fetih harekâtına karşı örgütlü bir direniş odağı kalmamış olur. Ancak buna rağmen İrlanda Ordusunun kılıç artığı gruplar Parlamento Ordusuna karşı gerilla taktikleriyle saldırmaya devam eder. Dağınık olsa da toplamda yaklaşık 30 bin kişiden oluştuğu sanılan gerilla birlikleri yüzünden zor coğrafi koşulların bulunduğu Allen Bataklığı, Wicklow Dağları ve Drumlin bölgesi büyük birlikler dışındaki birimler için çok tehlikeli yerler haline gelir. 1651 yılında askeri kampların 2 mil dışı güvensiz bölge ilan edilmiş, erzak konvoylarının korunması için ilave önlemler alınmıştır. Parlamento birlikleri bunun üzerine gerilla birliklerinin erzak edinmesini engellemek adına ekinleri imha edip köylüleri zorla köylerini terk etmeye zorlayınca kitlesel açlık ve veba salgınları başlar. Gerilla savaşının ilerleyen aşamalarında özellikle Wicklow eyaletinde bazı bölgelerden geçen herkese ateş açmak serbest ilan edilir, burada bulunan hayvan veya erzak savaş ganimeti sayılmaktadır. Bu dönemde esir edilen 50 bin İrlandalı zorunlu işçi olarak Karayipler'deki İngiliz sömürgesi olan Barbados'a gönderilmiştir. Savaşın bu aşaması en çok insan kaybının yaşandığı aşamadır. Savaş, açlık ve salgın hastalıklar İrlanda'nın savaş öncesi nüfusunun %40'ının ölümüne sebep olmuştur. Gerilla savaşı 1652 yılında Parlamento tarafından ilan edilen af ve teslim olma şartlarıyla sona erer. Buna göre teslim olan gerillalar İngiltere ile savaş halinde olmayan bir ülkeye gidip burada savaşabilecektir. Çoğu gerilla Fransa veya İspanya'ya gider. 1652 yılında Leinster, Munster ve Connacht'ta çok sayıda gerilla toplu şekilde teslim olur. Son teslim olma 1653 yılında yaşansa da azımsanmayacak sayıda gerilla teslim olmayı reddetmiş ve varlıklarını yıllarca sürdürmüşlerdir. Cromwell adadaki Katolik İrlandalı halka oldukça zorlu varlık koşulları dayatır. Hem 1641 Ayaklanması hem de dini farklılıklara dayandırılan bu nefretin bir sebebi de yıllar önce adada Protestanların maruz kaldığı kötü tutumdur. Ayrıca muzaffer ordusunda biriken maaş borçlarının ödenmesi ve çok masraflı seferler için Londralı bankerlerden alınan borçların kapatılması zorunluluğu vardır. 1641 yılındaki ayaklanmaya doğrudan katılan herkes sorgusuz sualsiz idam edilir. Konfederasyon yönetimine katılmış kişilerin arazileri ve mülklerine el konur. Katoliklerin kentlerde yaşamasına izin verilmez. Eli silah tutan tüm İrlandalı asker ve gerilla af kapsamında ülkeden ayrılır. Katolik inancının icra edilmesi yasaklanır. El konan arazilerin satışıyla bankerlerin borçları ödenirken, İrlanda'da savaşan askerlere birikmiş maaşları karşılığında el konan topraklardan verilir. Sonuçta binlerce İrlanda gazisi Yeni Ordu askeri İrlanda'ya yerleşir. 1660 yılındaki Restorasyon'dan sonra bile Katoliklerin devlet kurumlarında çalışması yasağı devam eder. İrlanda seferi Parlamento yanlılarının İngiliz İç Savaşı sırasındaki en kanlı seferleridir. Özellikle Drogheda ve Wexford'daki uygulamalar Cromwell'in kötü bir şöhret edinmesine yol açmıştır. Buna rağmen bazı tarihçiler Cromwell ve ordusunun özellikle cani olmadıklarını, dönemin savaş usullerine göre yapılan uygulamaların en azından alışıldık olduğunu öne sürmektedirler. Cromwell'den çok önce aslında savaş iki taraf açısından da vahşileşmiştir. 1641 Ayaklanmasında Ulster bölgesinde önceden Katoliklere ait olan topraklara el koymuş olan Protestan İngilizler katledilmiş, ölü sayısının 4 ila 12 bin arasında olduğu söylenmektedir. Ne olursa olsun Cromwell'in İrlanda'da yaptıkları toplumun hafızasına kazınmıştır. Özellikle gerillaya karşı savaş taktiklerinin yolaçtığı devasa yıkım bazı tarihçiler tarafından etnik temizlik girişimi olarak tanımlanmıştır. İrlanda'nın Cromwell tarafından fethi adanın sömürgeleştirilmesini tamamlamış ve İngiltere Topluluğu içinde İskoçya ile beraber yerini almasına yol açmıştır. Sefer sonrasında yerel İrlandalı Katolik toprak sahibi sınıf alaşağı edilmiş, onun yerine İngiliz kimliği öne çıkan sömürgeci yerleşimciler geçmiştir. Bu dönemde olan olaylar ilerki dönemlerde kuvvetli şekilde İrlanda milliyetçiliğini besleyecektir. 1660 yılındaki Restorasyon'un ardından el konan arazilerin üçte biri eski sahiplerine iade edilse de uygulamalar devam etmiştir. Dokuz Yıl Savaşı içindeki Muhteşem Devrim ile iktidara gelmiş olan Jakobit Ayaklanma sırasında ayaklanan İrlandalı toprak sahipleri bir kez daha mağlup olurlar. 1662 yılında kazandıkları hakları da kaybeden İrlandalı ve İngiliz Katolikler 1829 yılına kadar İngiltere'nin tam olarak vatandaşları sayılmayacaktır, 1778 yılına kadar taşınmaz mal edinmeleri de yasaklanmıştır. Labirent: Ölümcül Kaçış (film) Labirent: Ölümcül Kaçış (İngilizce: "The Maze Runner"), Wes Ball tarafından yönetilen ve James Dashner'ın 2009'da yayımlanan uyarlanan bilim kurgu, distopik, aksiyon ve gerilim türlerindeki 2014 yapımı ABD filmi. Başrollerinde Dylan O'Brien, Aml Ameen, Kaya Scodelario, Thomas Brodie-Sangster, Will Poulter ve Ki Hong Lee yer almaktadır. 18 Eylül 2015 tarihinde devam filmi "" vizyona girmiştir. Kayran büyük ve etrafı taş duvarlarla çevrili bir alandır. Thomas Kayran'a bırakıldığında diğer erkek çocuklar gibi adı dışında hiçbir şey hatırlamamaktadır. Diğer erkekler gibi Thomas'ın da tek bildiği çevrelerini saran labirente çıkan duvarlar her sabah açılır ve her akşam kapandığıdır. Kayran'daki Thomas dışında herkes oradan çıkmanın imkânsız olduğunu düşünmektedir. Thomas çıkış yolunu bulabileceğini düşünmekte; fakat bunun için zihninin derinlerindeki sırları çözmesi gerekmektedir. Zoo Zoo, James Patterson ve Michael Ledwidge tarafından aynı adlı romandan uyarlanan bir Amerikan televizyon drama dizisidir. Doğasını mahvetmiş ve