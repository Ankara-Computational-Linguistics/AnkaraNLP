evde de yan komşulara dedim, maazallah gaza dikkat edin. Nasıl diyeceğim, ‘Göz var, çarpılır ölürsünüz' denir mi. Kullandırtmıyorum onlara ama kış bastırınca mecbur soba yakılıyor. N'apsınlar onlar da. Mecbur, eli mahkûm. Bir sabah feryat figan benim evin kapısı çalınmadı mı. Şermin abla gelmiş yalvarıyor. Korkmuş Giremem, diyor eve. Ah canım. Ah. Canım canım canım. Girdik eve birlikte baktık ortada bir gaz kokusu. Bunların arka bahçe alev alev. Şermin ablanın iki kızı vardı. Neşe ile Gamze. Neşe, Allah kimsenin başına vermesin yarabbim, tahtalara vur, Allah yazdıysa bozsun, Neşe alevler içinde inim inim inliyor. Sen bahçenin yanındaki çöp kovasının içine benzin dökmüşler. Eşşoğlueşşekler, şerefsizler, şerefsizler şerefsizler şerefsizler... Ah canım. Güzelim kız öyle cayır cayır yandı gitti. Gözümüzün önünde yandı gitti. Şermin abla sen ağla ağla. Ağla ağla. Ağla ağla ağla ağla ağla ağla ağla ağla. Ah canım, Allah ecir sabır versin. Kocası Yaşar Bey tam da karayollarının başına 33 gelmişti. Bütün ihaleler adamın imzasından geçiyor. Durumları enikonu düzeldiydi. Para saadet getirmiyor ama görüyorsun. Kızı ölmüş parayı n'apsın. Allah'ın takdiri işte. Ee kısmetinde ne varsa kaşığında o çıkar. Ah canım. Ben orada da duramadım yangın olunca. Korkuyorum gözden. Çekiyorum üzerime belayı diye. Allah'ın gücüne gitme-sin ama nereye gitsem ölen ölene. Baktım, her gittiğim yerde birileri ölüyor, gittim teslim oldum polise en sonunda. Anlattım böyle böyle üzerimde göz var, göz yapıyor. Üzerimde göz var, dedim, göz var göz yapıyor. Anlattım tek tek polise. Gittim teslim oldum. Gittim teslim oldum, ama tutuklamadılar. Diyorum tesadüf değil. Bütün ölenleri bir bir saydım. Gazdan öldüklerini de söyledim. Bir bir bir bir saydım. ‘Olmaz,' diyip kovdular. Hatta hakaret etti bir polis bey. Beni karakoldan kovdular. Karakoldan kovdular, sonra her yere çıktım. Kaymakama kadar çıktım. Anlattım dedim, göz. Göz göz göz göz. Kaymakama çıktım anlattım. Kısmette varsa, ne yazılmışsa çekeceğiz diyorum. Bütün ölenleri bir bir saydım, gazdan öldüklerini de söyledim. Göz var göz. Ama kaymakam da kovdurdu mu beni. Bir çay bile içirmediler, sözümü dinlemediler yaka paça attılar beni daireden. Ben de n'apiim. Ben de n'apiim be n'apiim. Sonra bir hamle belediye başkanına çıktım. Aldı beni dinledi. Anlattım böyle böyle nereye taşınsam gazdan ölüyorlar. Dedim Bu gözden nasıl kurtulurum. Dedim Cezası neyse çekmeye razıyım . Yaradanın gazabından kaçılmaz. Alında bitiyor her şey, dedim. Ama baktım bir alaylara aldı bu. Her tesadüf ölüme suçlu diye birini içeri atsak dışarıda adam kalmaz, diyor. Göz Allah'tansa, Allah'la aranızda halledin devleti bu işe karıştırma, devlet kader kısmet dinlemez, demez mi. Tövbe tövbe. 34 Allah seni dünya boş kalmasın diye yaratmamış bey oğlum, dedim. Ben razıyım kaç yıl verirlerse çekeceğim. Bu başkan iyi çocuktur yoksa, severim. Gaz kaçağından memlekette çok adam ölüyor, bunlar adi vaka, diyor ama ben inanmadım. Devlet değil mi, uğraşsın. Gelmişim teslim olmuşum. Ona görevini yapmak düşmez mi. Başkan söyleniyor Ortalıkta ne hırsızlıklar ne cinayetler oluyor, sana gelene kadar teyze o-hoo-. Bu böyle diyince aklıma getirdi. ‘Göz madem suça girmiyormuş, başka bir yolunu bulmalı,' dedim. Çıktım oradan dolmuşa bindim. Tarlabaşı'na geldim. Tarlabaşı'nı da geçtim. Haliç'e çıktım. Haliç'i de geçtim. Eyüp'ü de geçtim. Edirnekapı'ya geldim. Edirnekapı'yı da geçtim. Şehirlerarası yola çıktım. Çıktım, kavşağa çıktım. Tırlar, otobüsler arabalar geçiyor. Vızır vızır. Vızır vızır vızır vızır vızır arabalar geçiyor. Bir de benzin istasyonu var ileride. Yürüdüm oraya kadar. İstasyona kadar yürüdüm. Gittim, sonra köşeye geçtim baktım bir çöp tenekesi duruyor. Elimdeki benzini açtım, çöp tenekesine döktüm, iyice yaydım. Bir bidon benzini döktüm. Sonra da üzerine kibriti çaktım, koştum kaçtım. Dokuz kişi öldü, sekiz araba yandı. Bunlar yanınca itfaiye, polis de geldi. Ben de gittim teslim oldum hemen polise. Müebbete mahkûm ettiler. Müebbete mahkûm ettiler. Gittim kendim teslim oldum zaten. N'apiim be. Kısmet. Alın yazısı. Başa geleceği varsa çekeceksin. Asıl hesaplaşma öbür tarafta. Göz orada da beni bulsa, emrihak vaki olsa, kadere boyun eğmekten başka çare var mı. 35 Görüşelim Anlat bakalım, görüşmeyeli neler yaptın. Kalakaldı. Nereden başlayacak. Gezdiği şehirlerden mi, okuduğu kitaplardan mı. Yeni sevgilisini de anlatırdı sorsa. İşte, dedi, biliyorsunuz Avrupa'daydım. Orada yedi ay kaldım. Avrupa. Belirsiz bir kavram olarak dımdızlak duruyor. Sanki bir kasabanın adından söz ediyor. Genellemekle kurtulacağını düşündü de. Biliyor, biliyor. Karta da yazdı Konuşuruz. Konuşulmaz ki. Hem de hiç. Laf arasında Ben bilmemneredeykenler geçirilir, o kadar. Hatırlatmak için. Bak ben şuralara da gittim. Unutmayasın. Sürekli aklında tutasın. Gözünün önünde olsun ki bu, aramızdaki uzaklık korunsun. Hatta bir kere de telefonda konuşmuşlardı. Anlatırsın artık dönünce, kaçmak yok benden. Anlattırırım bir bir, diye de eklemiş. Ne kadar inandırıcı. İnanıyordu bu konuşmalara başta. Hevesleniyordu. Sonra söndürüyorlardı ama. Dinlemiyorlardı. O yüzden artık temkinli. Avrupa'daydım. Bu kadar kasıtlı bir bulanıklık ancak ‘Neresinde.' ile karşılanabilirdi. 36 Biz de yeni eve taşındık sonunda. Biliyorsun inşaat yıllardır sürüyordu. En sonunda bitti de yerleşebildik. Hangi semtteydi yeni ev. Sorunun ardından da bekledi ki karşısındaki anlasın deminki densizliğini. Sen sormuyorsun, ama bak ben soruyorum. İlgileniyorum. Küçükyalı. Anladım. Anlamak için çok da çaba sarf etmedi aslında. Ben de bir Prag yaptım geçenlerde. Tamam işte, burada bütün ipler ötekinin eline geçecek. Neden ben de onun gibi değilim, diye düşündü. Ben deseydim. Prag yapmak. Prag nasıl yapılır. Bir bardak şeker, bir litre süt, iki kaşık pirinç. O deseydi. Hemen saldırılar başlar Aaa, neden Prag. ‘Neden. ', 'Nereden çıktı şimdi. 'yi ve ‘Ne gereksiz bir şey bu böyle. 'yi de içeriyor tabii. Neden. Her şeyin anlamını arıyoruz ya. Neden yaşıyorsun, yaşamının anlamı nedir canım. Gücü Prag'a kadar mı yetmiş. Yaşam ölüm konularına pek değinmeyelim o zaman. Anlayışla karşılamak lazım. Bununla birlikte ‘Neden.' sorusu Prag için sorulduğunda bile derin mesajlar taşıyor. Seninle ilgileniyorum, bak. ‘N' ile başlayan sorulardan birini sordum. Öbür bütün ilgisizlikleri affettirecek denli güçlü bir soru. Hem, aydınlanmacı bir zihniyeti barındırırmış, bunu da gösteriyor. Ah şu taşlar, kuşlar. Bakın olayları hemen benimsemiyoruz, nasılını nedenini irdeliyoruz. Bilimsel yöntem. Efendim, nasıldı. Gözlemleri yapma, verileri toplama, sonra da bir güzel sorgulama. Ama bu bir yaşam tarzı. 37 Sonradan kazanılmaz, doğuştan gelmeli. Herkes sahip olamaz. Böylece kendisinin soru sormaması tamamen orta çağ karanlığına yorulur. Dikkat etmeli hem, tam da Avrupa Orta Çağ'ı. O gitmiş olsaydı. Bir de boş bulunup söyleseydi. Ben olsam Prag yerine Londra'ya giderdim. Öznel bir eleştiri, son derece açık bir zorunluluk haline ne kadar getirilebilirse o kadar getirirler işte. Öyle ki, insan onlara göre Londra'ya gitmedikten sonra ne kadar yaşasa boş. Kibarca Ölünüz. Senin paran ve zamanın bende olsa, böyle gereksiz masraflar yapmazdım, demek o. Başka yaşamlara bu kadar içten karışma hakkını nereden buluyorlar acaba, diye düşündü. Bir yaşam neye yetmiyor. Herkes her şeyini tıkır tıkır idare ediyor demek. Sıra benim yaşamıma karışmaya geliyor sonra. Ama o sormayacak. Prag'ı yapmaya istediği kadar devam etsin öteki. Ona Prag'a illa ki gidilecekse bile bu işin Londra'dan önce yapılmaması gerektiğini tartışılmaz bir gerçeklik olarak kabul ettirmeye çalışmayacak örneğin. Hem birdenbire kedisinin son günlerde pek bir iştahsız olduğunu da anlatmaya başlamayacak. Değerimi bilsinler, diye düşündü. Prag'da bol bol gezdik, eğlendik. Konuşmayı sürdürme gereksinimi hissetti. İyi olmuştur sizin açınızdan. Buyrun bakalım. Bu kadar kesin yargılara asıl kendisi nasıl varabildi. Sen de karşındakine mi benzemeye başlıyorsun yoksa. Ben olsam şimdi ağzımın payını verirdim, diye geçirdi. Bir kere ‘Sizin açınızdan' da ne demek. Kaç derecelik bu açı. Kendi potansiyel açısını düşündü. Onunkisi dar olurdu herhalde. Şöyle yirmi, yirmi beş derece ilk etapta işimi görürdü. 38 İlk etap. Bu etaplar neye göre belirlenir acaba. ‘Etap'ı o da kullanıyor. Ama ben kullansam hemen üzerime çullanır. Düşünceleri bölündü Ne yeriz. Ismarladılar. Ama sözünü tutmadı öteki, ısmarlarken. Hani beraber yiyecektik. Neden onun ısmarladığını ısmarlamadı. Nasıl da blöf yapmış demek ki. Eyvah. Şimdi yemeklerden de konuşulur. Ne gereksiz. İtiraf edilmeyen karşılıklı işkence. Söylemek, uyarmak lazım yeni nesilleri bu tip durumlara karşı. Nasıl da uyarmak isterdi. Ama, işte, kırk yılın başında çıkıyorlar yemeğe. Hem de arada bir çeşit iş ilişkisi var. Ticaret. Çıkarlarım. Risk alamam. Arayı iyi tutmalı. Alçalmış hissetti kendini birden. Alçalan o, alçaltan o. Söylenmesi gerekenleri söyleyemiyor. Dilinin ucuna kadar geliyorlar oysa. Sonra düşünüyor, hatırlıyor, küçük hesaplar yapıyor. Susuyor. Öteki de biliyor olmalı. Ben kuralları nasıl öğrendiysem, o da aynı şekilde öğrenmiştir. Hepimiz çekirdekten yetişiyoruz. Çekirdek ailelerimizden. Yemek yerken yemeklerden konuşulur. Annelerden söz etmenin en meşru yeri masa. Sınırsızca, gururla. Ne güzel pişirirler. Kimi zaman da teyzeler ve anneanneler. Halalar ve babaanneler. Arada küçük aile sırları da bilinçli olarak ifşa edilir. Taraflar yeme alışkanlıklarını paylaşarak yakınlaşır. Hepimiz insanız. Ne güzel. O da yapıyor, öteki de. Üstelik bana mücveri sevdiğini geçen sefer anlatmıştı. Safranlı pilavdan da çok hoşlanırmış ki bu da üç yemek önce hararetle konuşulup bitirilmişti. Düşüncelerini durdurmaya çalıştı. Ne de olsa o da konuşmayı sürdürmek için kerevizle yapılabilecek mucizevi 39 yemeklerden az söz etmezdi. Kurallar böyle. Beğenmeyen oynamasın. Küçükyalıspor'un da maçı var bu akşam. Evet, tabii. Ama yeneceği biraz şüpheli. Neden canım. Sen başka takım tutuyorsun galiba. Biz ailecek Küçükyalıspor'u tutarız. Ne pot. Üstelik de futbolla uzaktan yakından ilgisi yoktur. Tut çeneni biraz. Her şeyi hesap etmeli konuşurken. Oysa iş olsun diye sarf edilen sözler ne yaralar açabiliyor bak. Yok, ben takım tutmam. Gazetede yorumlar o yönde yapılıyordu da. Suçu spor yazarlarına atmaya çalış bakalım. Öteki babacan, anlayışlı bir tavır takındı Sen bakma onlara. Hep öyle yazılır. Kazanmasını istemeyen yazarların oyunu bunlar. Sustu. Keşke kimse beni istemediğim cümleleri kurmaya zorlamasa… Hava da soğudu. İşte bir tuzak daha. Şimdi, soğusun, dese ilişki yokuşa sürülecek. Evet, deyip sustu. Ama susmak da olmaz. Saygısızlıktan yargılanır o zaman da. Battı bir kere. Yağmurlu hava insanın içini karartıyor. Yoksa nasıl da sever yağmuru. Sıcaktan da hoşlanmaz hiç. Ben yağmuru çok severim, dedi. Al bakalım. Şimdi nasıl inandıracak onu yağmuru sevdiğine. Kalıplara uyayım derken arayı açıyor. Bu kadarla kalır mı. Mayonezi döktü. Dökmez olaydı. Mayonez nasıl dökülür ki onun üstüne. İşte yakaladım bir ‘Nasıl.' daha. Yine tereddüt geçirdi. 40 Nerede yazıyor köftenin üzerine mayonez dökülmez diye. Hem başkaları da böyle yapıyor olmalı ki mayonezi koyuyorlar masaya. Öteki, dünyanın en bağışlanamaz günahını işlemişim gibi bakıyor hâlâ. Biraz da tiksintiyle. ‘Gözümdeki tüm değerini yitirdin,' der gibi. Bunu hiç unutmayacak, belli. ‘Afiyet olsun'a gelinceye kadar akla karayı seçti. Neredeyse lokma saydı tabağını boşaltana dek. Neyse bitiyor, bitiyor. Çok rica ederim. Bugün benim davetlimsin. Ödetmedi hesabı. Ama ya karşılığında çekilen çile. Paraya döksem, o borçlu kalır bana asıl. Restorandan çıkıyorlardı artık. Ağdalı bir ‘Görüşelim'le kapandı, ‘Ne zamandır görüşememiştik, iyi oldu.' 'Bir daha unutmayalım da Talat Bey ile Enver Bey'i de çağıralım' ile de desteklendi. Artık iki taraf da heyecanla bir dahaki buluşmayı bekleyebilirdi. Belki biraz da gündem değişikliği için hazırlanırlardı. Kereviz pırasa olur, mücver de dolma. Mayonezi köfteye dökmediğin sürece her zaman görüşelim, canım. İyi günler, hoşça kalın. 41 Süpürge Kolay gelsin. Sağ ol. Süpürmeye devam etti. Hantal bedenini kımıldatıyor sürekli. Süpürgenin telleri aşınıyor. Şu köşeyi de süpüreyim. Bu kadar kirletmek de özel bir çaba ister. Sonra gelsin ‘kolay'lar. Süpürmeyi sürdürüyor. Merdivenden iniyorlar. Kolay gelsin. Sağ ol. Şimdi, toplumsal ilişkiler ağına bir ilmek de biz eklemiş mi olduk. Komşuluk görevini yerine getirmenin iç huzuru. Ev işleri yaparak da çok güzel kilo veriliyormuş. Geçenlerde bir dergi yazıyor. Hemen uygulamaya geçirmeli. Bedeni şimdi daha ahenkli çalışıyor. Süpürüyor, ama süpürmek için değil. Süpürgeyi her seferinde sağa sola dörder kere fazla sallasam iki ayın sonunda çakı gibi olurum. Daha da salınmaya başladı. Bir yandan da bakınıyor asıl amacımız anlaşılmasın. Eyvah, iki kişilik ayak sesi. Merhaba, selam, nasılsınız. Kolay gelsin. İyi günler. İki gencin, onun yanından geçme süresine bu kadarı sığdı. Ama örneğin süpürgenin sapı daha uzun olsa, araya bir de Çocuklar nasıl. girebilirdi. Teşekkürler, sağ ol. 42 Duymadılar ki. Bir gün vereceğim ellerine, süpürsünler. Ciklet kâğıtları, çikolata paketleri, kola kutuları, kırık ampul, üzüm çöpü, yırtılmış buruşmuş fişler... Hepsi süpürgenin tellerine takılıyor. Her seferinde eğilip alıyor, gidiyor çöpe atıyor. Bel kalmadı eğile eğile. Kolay gelsin Selma Abla. Sağ ol. Bir kararsızlık oldu. Nasıl gidiyor işler. Hangileri. Süpürme işleri mi. İyidir, ne olsun. Evet. Hadi iyi günler. İyi günler, sağ ol. Biliyorsun madem, ne söylüyorsun. Hem bir sohbet kurma gereksinimi duyuyor, hem de söyleyecek bir şeyi yok. Sussa darılır mıyım. E, ‘Ne saygısızlık,' deniyor tabii. Yüksek sesle söylediğini fark edip kızardı. Kimseler yok. Oysa denmemesi gerek. Bir kadın merdivenlerden iniyor. Selma Ablanın yüzüne baktı. Göz göze geldiler. Kadın hiçbir şey söylemeden geçti. Deminki sözlerini anımsadı. ‘E hoş karşılanmıyor ama…' İçinden,'Kolay gelsin, demedi hiç değilse,' diye sürdürdü. Baktı, kolay gelsinlerden hep aynı yeri süpürüyor. Burası tertemiz oldu, yeter. Koridorun dış kapıya yakın kısmına doğru seğirtti. Orada daha farklı çöpler var. Sigara izmaritleri, sigara paketleri, boş bir çakmak... Doldurtsa ya bunu. Hepsini aynı kişi atmış belli. 43 Kâğıt mendil. ‘Bir kere de kendiniz alın yerden. Düşerken görmüyor musunuz sanki.' Selma, bir bakıversene. Selma, bakmaya gitti. Mavi gömleği nereye koymuş. En alt çekmecede ya işte. Her seferinde soruyorsun. Yazık değil mi bana. Bir kere de kendiniz bulun. Süpürgeye döndü. Bu kez dışardan gelen bir grup var. Şimdi hepsine tek tek yanıt… İyi günler çocuklar. Asansör bozuk, merdivenden çıkıverin bir zahmet. Yöneticiye haber verdik, en geç yarın öğlene olurmuş. Sağ ol Selma Abla. İyi günler. Onun arkadaşlarından bir kız Kolay gelsin, dedi. Hayır, yapma. O kadar sözü niye sarf ettik. Sırf o tümceyi duymayalım diye. Kız şimdi gözüme girdi sanmıştır. Böyle öğretmişler, böyle diyecek. ‘Bu ne.' Fatura. Eğildi, aldı. Daire numarasına baktı. Posta kutusuna attı. ‘Postacının işini bile bize yaptırıyorlar artık.' Gazoz kapağı, sararmış üç beş yaprak, mavi bir çorap teki. ‘Bu ne arıyor. İnsaf artık.' Kuru temizleme reklâmı, halı yıkama reklâmı, haşere ilaçlama reklâmı... Eğildi aldı. Halı yıkamayla ilgili olanını beline sıkıştırdı. Öbürlerini çöpe attı. Yerine döndü. Biri gelmiş, yanında duruyor. Kolay gelsin. Demeyin şöyle. Yeni bir cümle bulun. Aynı işi görsün. Ama başka türlü olsun. 44 Hâlâ izliyor. Ne bakıyorsun, desem, çok mu ters kaçar. Ne oldu, birini mi aradınız. Yok. Utanıp geri döner gibi oldu. Sonra yine yaklaştı. Bir adres soracaktım da. Buyrun. Sordu. O da tarif etti. Tam gidecek. Arkasından seslendi. Ben de bir şey rica etsem… Buyrun. Şunu azıcık tutar mısınız. Süpürgeyi verdi. Tutuyor eğreti. Benim yerime süpürür müsünüz, bir iki dakika. Hemen geliyorum. Anlamadı. Sapı hâlâ tutuyor. Eğreti. Bak yavrum, şöyle süpüreceksin. Sapı kaptı, bir iki salladı. Bak, böyle. Yavaş yavaş, fazla bükmeden. Duruyor. Hadi evladım, teyzenin hatrını kırma. Araya hatır gönül işleri giriyor. Oğlan kıramaz ki. Peki teyze. Teyze olmanın forsu ancak burada mı geçecekti. Hafif hafif sallamaya başladı sapı. Teyze merdivenlere doğru yürüdü. Birkaç basamak çıktı. O sırada ışık söndü. Oğlum ışığı yakıversene. Oğlu ışığı yaktı. Bakıyor. Devam et sen. Ben geliyorum. Süpürüyor. Teyze beş basamak daha çıktı. Sonra döndü inmeye başladı. Oğlanın yanına geldi. 45 Kolay gelsin, dedi. Sağ ol. Sonra oğlan başını kaldırıp teyzeye baktı. Anlayamadı. Ver yavrum. Sapı oğlanın elinden aldı. Süpürmeye devam etti. 46 Ay Bana Bir Şeyler Oluyor Ay bana bir şeyler oluyor, dedi ve arkasındaki delikanlının kucağına düşüverdi. Bildiğimiz histerikler gibi. Ama onu onlarla karıştırmamak gerekir. Histerikler özel olarak tüm dünyanın acısını üstlerinde duyarlar mı. O duyuyordu. Bu nedenle ara sıra fenalaşır, kendi deyimiyle fenalıklar geçirir. O da biliyor ki sıkıntısının tamamı sonradan yaratılmış, burjuva sıkıntısıdır. Sıkıntı havadan ya da sudan da çıkabilir ama asıl kaynak bambaşkadır. Bir mevsime, yağmura, kara, gök gürültüsüne, leylek sürüsüne ya da başka herhangi bir şeye yorulamaz. Sıkıntı gelir ve orada durur. Birden bastırır. Her an, içten içe, varlığı hep el altında. Ama bazen birden nükseder ve onu haftalarca pençesine alabilir. Sıkıntısından söz ettiği her sefer ona yapılan yakıştırmalardan bunalmış. Ayrıca sıkılmış. Kimse beni anlamıyor sayıklamalarına başlamış. Anlamaya çalışmıyorlar, belki bundan. O da tam bilmiyor. Saldırma, sinirlenme hakkım da elim-den alınıyor diye düşünüyor. Her şeye hoşgörülü olmaktan yoruldum yeter. Hep bir tarafa çekiliyor, çoğunda da kötüye yoruluyor davranışlar. Toparlanamıyorum. Ayağa kalkmak güç artık. Böyle böyle yürüyordu yalnızca. Birden, bir kültür merkeziydi sanırım, bir kültür merkezinin önünde kırık bir topuk gördü. Ne arıyor. Siyah, deriden kopmuş, yüksekçe de. Kimin. 47 Birden fenalaştı. İşte bir kucağa düşme anı öbürünü izler. Kısadır aralıklar. Yine aralıklı. Onu tutan da şaşırdı. Ne oluyor. Birdenbire böyle fevri hareketler. Herkes de bize bakıyor. Şansına oğlan da biraz sorunluymuş. Onun da paranoyak birtakım saplantıları varmış. Aslında kendi abartıyor. O kadar kusur kadı kızında da bulunur. Hepimizde manik depresif haller var. Bazısı bunu kendine özgü sanıp mutsuzluğunun kaynağını böylece bulunca mutlu olur. ‘Ben ne diyorum.' diye düşündü. En azından beni tuttu. Burada birden bir çocukluk anısı canlansın istedi. Bir komşuyla dalga geçiyorlardı da bir gün, telefonla mı işletiyorlar ne, komşu gelmiş annesine dert yanıyor. Vay bu kadar kalpsiz kim olabilir. Polise gideceğim vallahi. Nasıl da korkmuştu. Yeminler yeminler. Bir daha yapmayacağımlar. Şimdi ne uzak geliyor. Bir de bu sıkıntı olmasa. Bir nisan mıydı, mayıs mıydı. Olabilir. ‘Hava ılık ama o denli de önemi yok,' diye de düşünülebilir. Yürüyor. Sever yürüsün. Saatlerce. Yine yürüyor işte. Bir taksi geçti yanından. Altın sarı taksinin sağ arka kapısı yok. İçeride yaşlıca bir kadın. Saçı başı yapılı. Düğünlük giyinmiş belli. Özenmiş. İçeride kapısız gidiyor. Önde sürücü dumanını salmış sigarasının hızlanacak. Birden bir bulantı geldi. Ay bana bi... Ay. Kent acımasız dokusuyla ilerliyor. Yutacak. Neredeydi. Saatçiye gitmişti. Pili değişecek. Çıkmış. Saat onarılamamış ama. Pile rağmen. Huzursuz. Dünya geçip gidiyor saatsiz. Dükkândan çıkmıştı, birkaç adım attı ki yerde iki tane şiş gördü. Hani çöp şişin şişlerinden. Yünlük değil etlik. İki tane. Başını kaldırdı. Çevrede 48 bir sinema, bir saatçi, bir gözlükçü. Nerden geldi. Hani o an düşünmedi de değil, şimdi, olur a, arkamdan biri gelir boğazıma sarılır. Yine itiraf etmek gerekir ki onu izleyenler olabileceğini aklından geçirdi. Ay bana bi şeyyy... Bayıldı. Yine de bir tutan buldu. Bu bunalımlılar da ziyadesiyle şanslı oluyor. Yanılabilir. Kendini yanılmaz gösterenlerden değil. Yiğidi öldür hakkını yeme. Sıkıntıya kimi zaman yenik düşüyor olabilir. Fenalıklar geçiriyor, bayılıyor, kusuyor da. Dünyanın saçmalığının eşsiz bilgisiyle. Yine de, yanılabilir. Dünya belki de saçma değildir. Demek böyle tanışmak varmış. Kim bilir. Kim bilebilirdi. Hasılı, o gün hızlı geçiyordu ama göz de yanılabilir. İsmi lazım değil, pek sık uğranan parklardan birinde iki bacak gördü. Gerçekten. Kot pantolonlu iki bacak. Kalçada birleşmişlerdi. Belden yukarısı yoktu. İyice baktı, hatta trafik sıkıştı, araba da yavaşlamıştı. İki bacak hareketsiz duruyordu. Bir fotoğrafta görmüştü, aynen öyle. Ama şimdi o fotoğraf kimindi anımsayamayacağım. Derken yine fenalıklar bastı. Oracığa yatıverdi. Herhalde böyle bayılınır. Bayılırken büyük bunaltılar hissetti. Büyük bunaltılar hissedip böyle bayılıyorum. O bacakları görünce bir fenalıklar bastı. Oracığa yatıverdim. Kucağına düşüverdim. Ay bana bi şeyler oluyo, da dedin. E dedim. Hep derim. 49 Çekilir Dert Değil İlk olarak o an ortaya çıkmamıştır mutlaka, ama yine de en şiddetlisini kapıdan içeri girerken yaşadı. Öyle anımsıyor. Sekiz yüz kırk altı kişi arasından seçilmiş. Hem de mülakatla. Hiç heyecanlanmadı, sanki hayatında yüzlercesini gördü. Hayır. Taş çatlasa beştir, altıdır. Yine de kabul etmek gerek çok profesyonelce davrandı. Büroyu inceliyor. Şimdi, iyi, güzel de, ne anlamı var bütün bunların. Sıkıcı bir oda. Hangi akla hizmet su yeşiline boyamışlar. Ne zevksiz. Mobilyalar da bordo. Artık hiçbir yerde bu renkleri döşemelerde kullanmıyorlar. Ne biçim büro, diye düşündü. Sekreter de suratsız. Bunun için mi geçtik onca elemeyi. Birden onunla sınava giren sekiz yüz kırk beş kişiyi anımsadı. Keşke onlardan biri girseydi. Hepsi de nasıl istiyordu. Bir ben. En isteksizi. Tuttular beni aldılar. Kim bilir kimin yerini işgal ediyor şimdi. Sekreteri çağırdı. Bir fincan çay söyler misiniz. Ne diye içecek ki çayı. Hiç işte. Sekreteri bir gördü. Doğru düşünmüşüm. Hâlâ suratsız. Belki de eski müdürle ilişkisi vardı. 50 Ne fesatlık. Çok film izliyorum galiba. İşe başladın, izlemezsin artık. Birden sıcak bastı. Pencereyi açayım. Ne bu toz. Sekreteri yine çağırdı. Tozlar alınmamış. Sekreter ne yapacak ki. Toz mu alsın. Hiç işte. Burada ne arıyorum ben. O gün öyle geçti. İkide bir sekreteri çağırdı. Günün sonunda sekreterin suratsızlığına iyice kanaat getirdi artık. Duşa girdi de yıkanmasa da olur. Terlemedim, etmedim. Vakit kaybı. Niye yıkanıyorum ki şimdi. Gereksiz işlerle uğraşıyorum sürekli. Kurulandı, banyodan çıktı. Birden aklına postaya bakmak geldi. Dün de bakmadım mı yoksa. Vallahi dün de bakmadım. Acele kurulandı. Saçı mı. Boşver. Hemen indi. Mektup gelmemiş. Önce saçımı kurutsaydım. Boşuna üşüteceğim. Yok yere. Ne bakarsın ki postaya. Acıktığını hissetti. Yiyeyim mi acaba. Buzdolabını açtı. Marul, havuç, salatalık, domates. Otur salata yap işin yoksa. İşi yoktu. Salata yaptı. Mayonezle ketçap aldı bir kâsede uzun uzun karıştırdı. Ne oldu şimdi. Geçtik mülakatı. Bir hafta hazırlandık. İş işte. Onun yerine devam etseydim eskisine. Az kazanıyorduk ama olsun. Bir yandan da salataya sosu döküyor. Gazeteyi karıştırdı. Vay, bu konsere kesin gitmeli. Bilet de yok. Ya bittiyse. Hemen gişeyi aradı. Kalmamış. Hep böyle olur zaten. Bir 51 şeyi çok istersen, olmaz. Acele hazırlandı. Ne giydiğini bile anımsamıyor. Bir taksiye atladı. Kapıda bulurum belki. Yolda taksiyi durdurup defter aldı. Kopardığı sayfanın üzerine büyük harflerle ‘Bilet Aranıyor' yazdı. ‘Bilet Aranıyor' da yazılır mı canım. Neyse, anlatmaya yetiyor ya derdimizi. Koşa koşa konser salonunun kapısına geldi. Dört dönüyor. Giriş kuyruğunun hemen yanında durdu. Pankartı açacak tam. Yanına bir kadın geldi. Affedersiniz, konsere bilet almak ister miydiniz. Çok sevinirim. Varsa fazla… Fazla var ki satacak. Ne anlamı var şimdi bu sorunun. Aldı ama isteksizce. Bir nedeni olmalı ki bu kadın konserden bu kadar kolay vazgeçebiliyor. Demek o kadar da önemli değilmiş. Güzel güzel oturacaktın evinde. Ne gelirsin. Şimdi geç biter, nasıl döneceksin. Bir tanıdık görsem bari. Beraber döneriz. Konsere girdi ama dinlemiyor. Ne biçim insansın sen yahu. Al işte çok istiyordun gelmek geldin, dinlemiyorsun. Önündeki genç kızın saç modelini inceliyor. Nasıl yapmış onu öyle. Nasıl dolamış o tokayı. Son moda bu oluyor herhalde. Dikkati yine müziğe kaydı. O kadar paraladın kendini dinleyeceğim diye, şimdi gelmiş tokalarla ilgileniyorsun. Kendine kızdı. Madem dinlemeyecek layıkıyla o zaman ne para veriyor. Broşüre baktı. Allegro olması lazım. Hani. Demek ben tokayla meşgul iken allegroyu atlamışız. Uyudun gene. Çevresini inceledi. Herkes paşa paşa dinliyor. Koltuğun 52 hakkını veriyor hepsi. Bir daha gelmem böyle yerlere. Bu son. Biliyor, her geçen sefer sondu. Yine de allegrolu gece konserlerini nicedir azalttığı kesin. Üf, sabah yine işe git. O gün, tek yaptığı gazetede iş ilânlarına bakmaktı. Bakıyoruz da, iş değiştirince ne olacak ki. Burada hiç olmazsa deniz gören bir büro var. Bütün gün otur. Arada bir şeyler imzala. Geçiyor işte zaman. Değiştirsem ne değişir ki. Ispanak mı. Tabağına baktı. Evet, ben de sevmem. Ama ne bileyim. Karnıyarık mı yeseydik. Karnımız doysun da. Böyle de her gün her gün yemek yemek çok yorucu bir iş. Karşısındakinin bakışlarını fark etmedi. Ertesi gün, ne yiyeceğini düşünüyor çünkü. Perşembeleri mantı mı varmış. O zaman kesin geliriz. Ertesi gün öğlen erken çıkıp aynı restorana koştu. Kaldı mı bize mantı. Kalmamış. Hep böyle olur. Haftaya mutlaka ayırın. Haftası geçti. Çarşambadan anımsatacak. Mantıyı unutmadınız, değil mi. Ben geçen hafta gelmiştim. Geçen hafta kalmamıştı, bu sefer isteriz. Üç kişilik ayırın. Geriş'ten arıyorum. Öğlen yarımda geleceğiz. Gitmedi. Unuttu. Ayırmışlar mıdır sahiden. Akşam eve dönerken anımsadı. O kadar mantı ısmarladık. Bir daha nasıl gidilir oraya. Ayırdılarsa kızmışlardır gitmeyince. Çevre Derneği'nden telefon ettiler. 53 Aidatı ödemezseniz üyeliğiniz silinecek. Peki, yarın hemen ödeyeceğim, dedi. Sonra düşündü. Dört yıldır üyeyim, hiçbir kazancı yok. Boşuna para. Ona vereceğime gider başka bir şey alırım. Girdik, üç beş toplantı. Ağaç diktik. Ee. İyi. Bir giderden daha kurtulduğuna sevindi. Sonra, biraz daha düşündü. O zaman öbür üyeliklerden de çıksam ya. Tek yaptıkları dergi göndermek. Okumadığı dergiler. Hepsinden kurtuldu bir anda. İşten de kurtulsam. Üç tane kitap var, hangisini okusam. Kimse de birini önermedi ki. Bilsem hangisi iyidir. Birini seçti. Ben bu kitabı niye satın aldım ki şimdi. Hande'de vardı bundan. Gereksiz harcamalar. Yine dergileri anımsadı. O kadar dergi geliyor her ay. Bir göz at hiç olmazsa, yazık. Abone filan olmayacağım artık. Kâğıt yığınları. Biriktir, biriktir. Yıllarca ev ev taşıdığı, yanından hiç ayırmadığı, özenle dosyalayıp sakladığı dergiler, gazete kupürleri, mektuplar... Bir de zaman ayırdım onları dosyalamaya. Ne gereksiz şeylerle uğraşırmışım. Fark etmemişim ne kadar gereksiz olduklarını. Zaman geçsin diye bakıyorsun. Zaman öyle de geçiyor, böyle de. Bazen geçmek bilmiyor. Üç dakikada bir saatine bakıyor. Nedir bu trafik yahu. İnsan yaşamdan nefret ediyor. Her sabah kalk, beş saat önceden çık. Neymiş. İş. Ansal sekme. Ansal sekme. Şimdi diyelim ben burada üç saat beklemedim. Ne 54 yapacaktım ki. Uyurdum. Beklesen aynı beklemesen aynı. Kimden neyi kaçırıyorsun. Kendi vaktini kendisi çalıyor. Sürekli koştur dur. Madem gitmeyeceksin, ne diye yazdırırsın adını oraya buraya. En son bir de partiye üye oldu. Hatta komisyonlardan birinin başkanı bile seçildi. Bir de seçileyim diye konuşma yaptım iki saat. Dört ay var ki gitmiyor. Sanırım eski bürodan taşınmışlar. Onu bahane ederim. Yeni yeri bilmiyorum desem. E hadi ama… Hadi, deyince arabalar yürümüyor ki. Dur bekle. Ay şimdi atıvereceğim kendimi şu camdan. Camdan atlamayı birkaç saniye ciddi ciddi düşündü. Kafasında evirdi, çevirdi. Atlasam, ölsem ne olacak ki. Yaşayıp gidiyoruz işte. Ben öleceğim, öbürleri yaşayacak. Ölünce ne değişecek ki. Amaaan. Bekledi bir yarım saat daha. Neyse yol açıldı biraz. İşyerine vardı. Binaya girmeden kapının önündeki gazete bayiine yanaştı. Eskiden abone olduğu tüm dergileri aldı. Okuyalım şunları bir. Okumayıp da ne yapacaksın. Abone olayım da eve gelsin bari. Her seferinde ne uğraşacağım satın almakla. Girdi büroya. Deniz manzarası, bordo koltuklar. Hepsi onu bekliyor. Birazdan sekreterden çay da ister. 55 Tembel Reis O kadar tembel, o kadar tembel ki. O kadar tembel olunur. Koltuğundan kalkmamak için her türlü bahanesi bulunur. İşten gelmesi bir fırtına, işe gitmesi bir başka fırtına. Kapılar çarpılır, sonra neden bu kapı kırıldı. Ama eve bir geldi mi, şipidik terlikli pamukludan rengi atmış çivit pijamalı, bir şekilde sürekli lekeleniveren beyaz atletli bir rehavet. İpliği kaçmış çoraplar yerlerde, sonra bu divanın altında bu çorap tekinin işi ne. Tam sadrazam. Görsen. Kıpırdatamazsın yerinden. Mümkünatı yok. Kendisine bakılırsa, çok yorulduğu içinmiş. Ben çünkü yorulmuyorum. Ben çünkü sabah dokuz akşam beş çalışmıyorum. Maaşım onunkinden az olsun. Yaşım ondan küçük olsun. Ben çünkü onun kadar işe gitmiyorum da vırvır. İşe gidiyor ama ne yaptığını Allah bilir. Bu tembellikle iyi gene yıllardır tutuyorlar onu. Kendi kocam olmasa atardım işten. Ne acımalı ne katlanmalı böylesine. Ben patron olsam dayanamam öyle kurnazlıklara, işi başkalarına havale edip sonra yan gelip yatacaksın. Neyse sesimi çıkarmıyorum yoksa üç kuruş maaşından da olacak. Tek bildiği gününü yaysın, uzatsın, esnetsin. Daha tembel nasıl olunabilire kafa yormak için saatlerini harcar da, kalkıp bulaşığa yardım etmez. Narin şeffaf elleri nasır tutmasın. Her güne yalnızca bir iş sığdırabilir. Hadi bilemedin iki, o 56 da keyfi yerindeyse. Kapıya baktıysa, kapıcıya sipariş verdiyse onu bir işten sayıyor. Kalkıp tuvaletin ışığını kapatması da iş kategorisine giriyor. Sonra da, ‘Bak ne güzel yardım ettim,' gibilerden bakıyor melul melul. Yanağıma da bir öpücük. Bunu da atlattık gibilerinden. Nasıl çileden çıkıyorum, nasıl ifrit oluyorum, o kadar olunabilir. Gerisi tembellik. En büyük sporu maç izlemek. Göbeği de şiştikçe şişti. Kalk bir dolaş, yürü diyorum, mümkünatı yok. Tembellikten traş olmuyor, öcüleşti valla. Çirkin bir şey oldu. Nasılsa uzayacak ne keseceğim, diyor. Nasılsa uzayacakmış. Bir kere de benim için sakalını kestirse n'olur. Yayılıyor koltuğa, koltukla yekpare. Terliklerinin plastiği eriyip halıya ciklet biri yapışacak diye korkuyorum bir gün. Pijamalarını makineye atarken koltuğun desenini yakalıyorum sanıyorum bazen, terle beraber kumaşa çıkmış. Kuruldu mu kaldıramazsın paşa beyi. Çayını da ister. Demli olsun. Beş şekerli. Dört şeker atsan anlar. Yıllardır öyle. Ay bilmiyorum, nasıl katlanıyorum. Bir bakıma oturması iyi, ayak altında dolaşmıyor. İki saat kendi haline bıraksan bilirsin ki, bıraktığın yerdedir. Tembellikten gece bir yere de çıkmadığından öyle aldatması, flörtü filan da yok. O tembellikle başka kadınlarla tanışacak da, çiçek çikolata gönderecek de. Yapsın da göreyim. Gülüyorum artık sinirden. Kafası iş yapmamaya çalıştığından her şeyin kısa yolunu bir güzel buluyor. Unutkanlık en büyük numarası. Mutfağa tabakları tam taşırken bakıyorum kaybolmuş. Önemli bir mesaj atması gerekiyormuş da. Hemen bilgisayarın başına. Sonra yağlı yağlı tabakları holün ortasından, ketçaplı hardallı kaseleri portmantonun rafından toplarsın. Mutfağa girmesi ayrı bir işkence. Fayans aralarına saçılan 57 şeker taneleri karıncalara mı bayram olsun, kaşık çatal ararken çekmece diplerine kaçan kıymaya patlıcana banılmış ekmek kırıntıları karafatmaları mı çağırsın. Ne taşırmadan çöpü dökebilir, ne yoğurdun ağzını tam kapatabilir, böyle bir garabet. Kesin bile bile yapıyor diyorum bazen. Erkeklere eğitim sisteminin bir parçası olarak gizlice tembellik mi öğretiliyor, meraklar içerisindeyim. Bu erkekler hep eğitim işi. Sekiz senedir uğraşıyorum. Tın tın. Eskiden televizyondu, şimdi bilgisayara dadandı. Geçti mi karşısına kaldır kaldırabilirsen. Borsaya spora takıldı mı, aklını çekemezsin başka yere. Cumartesi pazarı da kalmadı. Zar zor sürüklerdim dışarı eskiden hafta sonu, onlar da kalmadı. Sabah akşam çay kahve servisini bilgisayarına taşı, çayım bitti, poğaçam bitti, geçen gün arkadaşının getirdiği kurabiyelere ne oldu, yendi mi, fıstıklar nerde. Diyor ki, yemeğe bile üşeniyormuş bazen de keşke bir hap olsaymış, ağzına atsaymış. Tabii kastettiği öyle tatsız tuzsuz haplardan değil, bilmez miyim. İster ki Arnavut ciğeri, içli köfte, kıymalı mantı filan tadında olsun. Beş hapta çorbaköfte-makarna-sütlaç-ayranı midesine indirsin. Sonra neymiş, bilgisayarın bir düğmesine bassaymışsın, istediğin şeyi ışınlayıp uçurup kucağına getirseymiş. Ben varım gerçi. Değme bilgisayar düğmesine taş çıkartırım. Yine de servisimi beğenmiyor, yavaş buluyormuş. Bir hap, bir düğme kadar makbul değilim diyorum bazen. Neyse çok dırdıra da gerek yok. Dediğim gibi, otursun oturduğu yerde. Gözü dışarılarda olmasın. Tembellikten karışamıyor hiç değilse işime. Kıyafetime lâf edecek de, nereye çıkıyorsun, nereden geldin diyecek. O tembellikle, o lakaytlıkla, o rehavetle mümkünatı yok. Ağzını açacak da bağıracak. Ses 58 tellerini bile yoramayacak kadar hantal. Şu tembeller soyundan gelseydim ben de diyorum. Ne rahat oluyorlar. Hiçbir şey yapmasa, her şeyleri başkalarına yaptırsa bile içi rahat. Böyle içinde zerre kadar acıma filan yok. Bilerek mi yapıyorlar, doğaları mı öyle, genetik mi. Öğreniyorlar mı, nedir. Ben niye bu kadar çalışkanım. Kimden görmüşüm, nereden böyle olmuşum. Niye sabahtan akşama kadar yorulup üstüne bir de tembel kaprisi çekiyorum. Bu tembeller bir cennette yaşıyor ki, akıllara ziyan. Kimse yapmasa bir işi, yapan biri nasılsa bulunur. O biri de hep ben oluyorum ya, o ayrı. Ben kendimi paralayayım, bu tembel soyu işine gelmedi mi tırnağını kımıldatmaz. Aç açıkta da kalmıyorlar. Böyle bir kurban, bir çaresiz, bir şirin zavallı imajı yaratırlar. Ne yapayım, tembel doğdum. Yanağa bir öpücük. İki kuru teşekkür. Sevimli sevimli kurtarır gününü. Bir kursa mı yazılsam. Var mıdır ki bir tembellik kursu. Olsa. Nasıl öğrensem. Ben de salçalı tabakları komodin tepesinde, telefon sehpasının gözünde filan bıraksam. Ama içim rahat ede ede bıraksam. Sonra yatağı toplamadan akşamı etsem de, desem ki, akşama nasılsa o örtü bozulacak ne uğraşayım. Diyebilsem bir. Diyebilsem. 59 Tozlu Tozlu Nasıl Başladı. Her şey bacağımdaki üç sivilce ile başladı. Kurdeşenden korktum, ne de olsa dökmüşlüğüm var. Doktor anlattı. Böcek ısırmasıymış. Vücuda bir çıktı mı ısıra ısıra yürürmüş. Bu ne cüret.. dedim. Toz kadar küçük, dedi doktor. Tozdan olurmuş. Tozlu ortamlarda bulunma, dedi doktor. Ama evdeydim o günlerde de aslında. Ondan korktum. Kendi evimde bu kadar toz oluyorsa, dışarısı kim bilir ne tozlarla dolu. Sözün özü bendeki bu hijyen takıntısı çocukluğuma filan değil düpedüz iki sene önceki o üç kabarcığa gelip dayanıyor. Nasıl Temizlendim. O gün bu temizlik işine evden başladım. Yatağın çevresinden bibloları çektim. Yatağı duvardan uzaklaştırdım. Toz tutan şeyleri kaldırdım. Hemen süpermarkete koştum. Salonumuz parkedir. Ona göre Pronto var, ahşap temizleyici. Yıpratmadan temizliyor. Ondan aldım, kovaya döktüm. Viledayla başladım gezdirmeye. Aslında ilk önce elektrikli süpürgeyle tozları aldım. Dökülen kılları saçları filan almanın en güzel yolu süpürgedir. Öbür türlü daha pis oluyor. Sonra bu dediğim ahşap temizleyiciyi döktüm. Sonra ahşap bakım kremini. Sonra yer cilası var. 60 Viledanın suyunu iki üç sıkıp bir döktüm. Yoksa aynı pis suyla nesini temizleyeceksin. Halılar var tabii sonra. Kuru temizleyiciye veremiyorum, bence orada daha da kirleniyorlar. Elalemin eşyasıyla beraber nasıl temizlenir ki. O yüzden kendim siliyorum. Silkeliyorum, sonra siliyorum. Pardon, silkeliyorum, sonra elektrikli süpürgeyle geçiyorum, sonra özel halı şampuanıyla siliyorum. Birden geniş zaman kipine geçmişim. Halbuki o günü anlatacaktım. Neyse fark etmez, nasılsa her gün aynı şey. Nerede kalmıştım. Uzay'ın tozsavar spreyleri var, onları da kullanıyorum. Sonra Pronto yine fena değil, tozu içinde hapsediyor, öbür toz bezleri ise dağıtıyor. Ama sırf toz almakla olacak şey değil ki. Yüzey temizleyicisiyle toz aldığım tüm rafların, sehpaların üstünden geçiyorum. Şimdi bu Mr. Proper'lar Fabuloso'lar filan var. Onlar fena değil. Yine de çok amaçlı ibaresini görünce bir işkilleniyorum ben. Yani bir jel nasıl hem tuvaleti, hem küveti, hem fayansları, hem lavaboyu temizleyebilir ki. Keşke kimya okusaymışım da kendim yapabilseymişim. Tuz ruhundan da, ne bileyim korkuyorum biraz. Ama arap sabunu güzel oluyor. Yüzey temizleyicilerinde de amonyaklıyı tercih ediyorum ki iyice alsın pisliği. Yoksa bin bir kokusu var Yok sarı güller, yok güneş çiçeği, yok bahar şenliği... Sözgelimi, ne oldu, evdeki temizlik yükünü azaltmak için gümüşlerim vardı onları çektim. Yoksa onları parlatmak, ovmak filan ekstra birkaç saatimi alıyor. O sayede zamandan tasarruf edip sildiğim yerlerin üzerinden ikinci kez geçebiliyorum. Örneğin Marc'lar da fena değil. Onların mutfak spreyini kullanıyorum, sonra jeli, likit kremi, hepsi var. Tam emin olamadığım için, diyelim o gün önce jeli kullandım, sonra kremi uyguluyorum. Yani onun sırasını her gün değiştiriyorum, hem de rutinden kurtuluyorum. Mutfakta Frosch'un güzel ürünleri var. 61 Yağ çözücüsü, fırın temizleyicisi... Çözücüler konusunda jeller yine fena olmuyor. Sonra duş temizleyicisi var. Hepsi püskürtmeli, rahat oluyor. Yalnız ovmadan içim rahat etmiyor. O zaman küveti ovmak için, örneğin Domestos gibi temizleyici toz kullanıyorum. Duş için duş jeli, banyo için banyo jeli. Cif var örneğin. Amonyaklı olanı tabii. Sonra, kireç çözücümü kullanma konusunda gün sektirmem. Lavabo açıcı granülümü, klozet blokumu, rezervuar tabletimi ihmal etmem. Her gün birer tane atarım. Camlar camsilmatik ile temizlenmeli. Ama camların da yine jellerle üstünden geçiyorum. Örneğin mutfak kremini cama uyguladığım çok olmuştur. Malum, pervazların arasından ne tozlar giriyor. Yani tabii ki pimapen ama, toz bu, girer mi girer, bilinmez. Avizeler için avize temizleyiciler var, onları tercih ediyorum. Sonra mobilyaları hem silerim, hem de sonra mobilya cilası ile cilalarım. O da her gün. Bu anlattıklarımın hepsi her gün zaten. Çamaşırlara gelince... Her gün atıyorum makineye ama işte her gün yıkayınca da eskiyor, yırtılıyor. Bilmiyorum öbür insanlar ne yapıyor. Pis pis nasıl giyiyorlar bir pantolonu üç gün üst üste. Perdeleri daha az yıkıyorum ama üç dört günde bir. Sigara da içilmiyor evde. Gerçi dediğim gibi, perdeler çok kritik yerde, tam pencere ağzı. Tozlar aynen içeri. Ama ne yapayım. Yoruluyorum artık. Bir de perdeyle uğraşsam. Örneğin, sıvı sabunlara hiç ısınamadım. Elimden kayıp kayıp gidiyormuş gibi geliyor. Benim sabunu elimde hissetmem, köpürte köpürte en az bir beş – on dakika yıkamam lazım. Ama neme lazımcıyız ya, önce sıvı sabunu yine de kullanıyorum. Belki bir keramet vardır diye. Banyo sabunumsa ayrı. Onu duş jelinden sonra kullanıyorum. Bir de şimdi keselenmek için yeni soyucu jeller çıktı. Onları her gün kullanıyorum. Bir dakika... Karıştım biraz yine. Mutfakta mı kalmıştık. 62 Jeller, kremler... Evet. Bulaşıkları, makinenin güzel yıkadığına inanmıyorum doğrusu. O yüzden elde yıkarım. Bazen yıkarım yıkarım, baktım tam olmuyor, atarım. Öyle ne tencerelerimi attım. Ne yapayım. Yağ kokusu çıkmıyor ki. Bir de, meyve-sebze konusunda çok zorluk çekiyorum. Domatesi, biberi, salatalığı hep sabunla yıkıyorum. Onları sonra alüminyum folyolara sarıyorum tek tek. Dolaba öyle koyuyorum. Mesela havlu kullanamıyorum. Ancak kâğıt havluya dayanabiliyorum. Yıkasam da hani elinin kiri derler ya, o şey geçmezmiş gibi geliyor. Hele beyazsa havlu, bir de iz yapıyor. Iyy. Normal havluyu bırakalı çok oldu o yüzden. Banyodan çıkınca bile kâğıt havlularla kurulanıyorum. Kâğıt havluları da sürekli ambalajında tutuyorum. Toz tutmasın. Pencereleri filan açarken de ancak antibakteriyel mendillerle açabiliyorum. Böyle olunca çok kâğıt havlu harcıyorum tabii. Mesela, şöyle bir şey anlatayım. Elimi yıkıyorum diyelim, sonra tişörtüm lavaboya değiyor. Onu işte yeniden yıkamam gerekiyor. Ama en çok yüzümü filan temizlemeyi seviyorum. Yani temizlik genelde güzel bir şey ama bazen angarya gibi de gelmiyor değil. Genelde Nivea kullanıyorum. Ne bileyim Roche'lardan daha ucuz. Öbürlerine artık para yetişmez. Yüz için ilk başta temizleme jeli, sonra sütü, ardından canlandırıcı tonik... Onun bir sırası var. Karıştırmamak için hep kontrol ederim. Şişelerin üstünde yazar. Uymak lazım. Hatta üstüne siyah nokta temizleme jeli, losyonu. Yalnız bir sorunum var Kremleri fazla süremiyorum. Sanki tertemiz cildi pisletiyormuş gibi geliyor, yağlı yağlı. Iyy. Makyajı da bıraktım bu yüzden. Bir de onu temizle, oo hoo.. Saç konusunda da kararsızım. Şampuanlar ne kadar iyi acaba. Aynı şekilde diş macunları. Signal'in mikrogranüllüsü fena değil diyorlar. Diş etlerim kanıyor, artık dişlerin kökleri çıktı meydana ama bana hâlâ temizlenmemiş gibi geliyorlar. İp filan da kullanıyorum oysa. 63 Örneğin günde bir büyük şişe Colgate ağız suyu bitiriyorum. Daha da kullanırım ama artık anlıyorlar marketlerde de. Sürekli farklı marketlerden alışveriş yapmaktan canım çıktı. Bir de ponza taşıyla sürekli ovarım ayaklarımı. Tırnakta kir birikmesin diye her gün keserim. Soyucu ayak jelini de her gün sürerim. Ama ne yalan söyleyeyim, en büyük sorunum ayaklar ve ayakkabı konusunda yine de. Yani evden çıkmamak da bir çözüm ama çıkıyorsun işte. Her adımda durup ayakkabımı temizlemem gerekiyor. Yerler o kadar tozlu ve pis ki. Offf. Diğer insanlar nasıl yaşıyor, anlamıyorum. Sonu Nereye Varır. Samimi söyleyeyim bilmiyorum. Bu yüzden tabii ki işten ayrıldım. Yukarıda saydığım tüm bu işlemleri her gün, bazen günde dört beş kere yapmak zamanımdan çok çalıyor. Ayrılınca tazminat da vermediler. Ne yapayım. Zaten dışarı da çıkamaz oldum. Her yer tozlu geliyor bana. Toz toz toz toz toz... Çok zorda kalır da dışarı çıkarsam yanıma en azından bir Cif'imi, bir toz bezimi (tek kullanımlık), bir kolonyamı alıyorum. Bazen ellerimi yıkamaktan kanatıyorum. Su parası da çok geliyor. Her gün bir duş jeli bitiriyorum. Ne yapayım. Ama temiz oluyorum en azından. Rahatlatıyor. Öbür türlü içime sinmez. Bir daha da çıkmadı zaten o böcek ısırıkları. Bu da ne kadar temiz olduğumun göstergesi bence. Bence, değer yani. 64 Hacivat'ın Saati (Nev İcad) Ne bu hal öyle kukumav kuşu gibi yaav. Ne tadım ne tuzum kaldı vaay. Anlatsana huuu. Gözlerim çakmak çakmak çakılır, kulaklarım yalım yalım yakılır. Anlatsana yahuu. Başından mı sonundan mı anlatsam. Şu ahvalde ne prozak, ne afrodizyak fayda etmekte. Bitmez çilem, gece uykularıma girmekte bu meret. Meğer umulmazmış bu ömürden hiç medet. Sonra da başlar eteklerindeki taşları dökmeye). Efendim, iki gözüm, geçim derdi, boğaz derdi, dert küpüyüm, kendi 66 omuzlarımın altında ezilir büzülürüm. diye sor Karagöz Efendi. Bir hastalıktır aldı beni son günlerde. Yemeden içmeden kesildim vallahi kalmadı derman bu cüssede. Hacivat Çelebi yağlarını eritmektee. Anlayacağın, saatleri geri alma hastalığı bu bendeki. Sürekli geri alıyorum zamanı. Üç saniye, beş saniye derken, oluyor üç saat beş gün. Nasıl alıyorsun kuzum saatleri geri. Anlat da çoluk çocuğa olsun sabah neşesi. Bunca yıllık dostumsun. Hâlâ aklın şamatada. (Gözlerini indirir… Anlatmaya koyulur) Baktım yetişemiyorum. Şair idim yazamaz oldum, okur idim bakamaz oldum. Ressam idim çizemez oldum. Baktım zaman yetmiyor başladım saatimi geri kurmaya. Ee sonra. Çelebi'yle beş dakika uzun buluşsam Tiryaki kızar, Acem'le üç dakika fazla çay içsem, meyhanede Tuzsuz Deli Bekir bozulur. Geç gelirmişim de, nerdeymişim. Evde bir dırdır bir vırvır her sabahın akşamı. Aç kulağını. Vırvırvırvırvırvırrrrrrrr. 67 Vırvır dırdır yapıyorum ki kendini evinde hissedesin Hacı cavcav. Fena mı. İçinde yaşa, daha iyi anlat, değil mi ama. Eve gidince önce terliklerimi mi giysem, yoksa çorabımı mı çıkarsam, pabuçları hangi arada bir kenara bıraksam. Yemeğe çorbadan mı pilavdan mı başlasam. Susasam helaya giderim, uykum gelse yemek yerim. Rüyada düşünür, düşünürken rüya görürüm. Bir psikiyatra görün istersen vah garibim. Çeşme başında bir kuyruk, uzadı mı yirmi dakika, yolda at huysuzlanınca kaldık mı arabada. Kaçtı mı Kanlı Nigâr'la saat 3'te Kağıthane'de kayık sefası.. Geç kaldım tam 56 dakika. 6.08'de bakkal Salim, 6.16 kasap Cafer, 6.29 hooop kuru temizlemeci Yusuf Efendi. 4.08 oldu mu, alıyorum saatimi 4.00'e. 6.30'u yapıyorum 6.29. Her yere 68 zamanında yetişiyorum böylece. Oh ne rahat. (Karagöz'e yaklaşır) Bu küçük sır aramızda kalsın tabii. Saatim bozuksa ben ne yapayım. İşte asıl meseleye geldik. Bir dakika oldu, üç saat oldu. Ben geri aldıkça zaman ileri akar oldu. Zamandan kazandıkça kendimi kaybeder oldum. Günleri şaşırdım, saatleri bırak. Ama ben bırakamıyorum bu illeti. Sürekli sarıyorum geri. Alimallah üstümüze yıkılmasa dünya. Eh, benim gibi eli kalem tutan, türlü çeşitli dili, edebiyatı, musikiyi yalayıp yutmuş da biri olunca hani. Şöyle uzanıp kanepeye, elimde de leblebi-çekirdek ohhh. Ne keyifli. Ben senden yardım istiyorum halbuki. Sekreterim olacaksın anlasana. Ben sekmem de terlemem de haberin ola. 69 Beni benden iyi bileceksin. Ben geç kalırsam diyeceksin saati bozuk. İdare edeceksin. Hem istemez misin sana itibar etsinler, ayağa kalksınlar. Hacivat Efendin gibi centilmen bilsinler. Hem de Yemen'den ikisi de has ipek. Kibar adam ol yani, efendi ol. Seni sekreter tayin ettim kendime. Yani yardımcım, sağ kolum. Herkes yolunu gözlüyor valla. Benim elim, kolum, gözüm, kulağım olacaksın, el-etek öptüreceksin meclislerde. Senin gözün de var kulağın da, maşallah. Hem, bana ne vereceksin bunun için. İsterim beş kese altın gün başına haa. Bizim hanım dün gece altınlara el koydu. Ancak, dedi, Karagöz'ü sekreter yaparsan veririm, dedi. O verecek, ben bilemem. Bende de huzur kalmadı ki Karagöz'üm, can kardeşim. Hadi evet de bana, sensiz ne yaparım ben sonra. Sar bir biber dolma da, yiyelim iştahla. (Aranır) Nerde senin saat. Getir bakayım. Hadi yürü, Çelebi'ye gidiyoruz. 70 (Karagöz'ü çekiştirir) Sekreterim olarak ilk günün bugün. Hadi yallah. Yoksa terden sek sek sektiririm seni. Meydan'daki saat 7.29) Hangisi doğru bunların yahuuuu. Ne laf anlamaz adamsın ya. İki paralık saat zaten. Ver onu bana geri huuuu. (Saatle Hacivat'ın kafasına vurur. Saat düşer parçalanır) Aman işte, Hacivat Efendi. Ne saat kaldı ne ter ne keder. Sen sağ ben selamet, saatsizlikte elbet vardır bir keramet (Meyhaneye doğru gitmek üzere seğirtir). Hadi kalın sağlıcaklaaa. (Temenna ederek çıkar, ışığın sönmesiyle oyun sona erer) 71 72 Belki de Bir Prenses 4 Nisan, 7 15 Bir bulutun içinde yaşayabilirim ve bir bulutun içinde yaşamama rağmen yaşamımı sürdürebilirim. Evet, bir bulutun içinde yaşamak aslında fena bir fikir olmayabilir ve bulut içinde pekâlâ eğlenilebilir de. Boğulmadan, kusmadan, tıkanmadan, düğümlenmeden yaşamak da mümkündür bulut içlerinde. 5 Nisan, 16 13 Sevilmemekten korkmadan da yaşayabilirim. Başkalarının hakkımda ne düşündüğünü önemsemeden yaşamımı sürdürebilirim. Hem de bunu pekâlâ da içinde yaşadığım bulut içinden yapabilirim. Başkalarının beni sevmediklerinden nasıl bu kadar emin olabiliyorsam (oysa ki hiçbir kimsenin hiçbir kimse hakkındaki duygu ve düşüncelerini kanıtlayamam), başkalarına kendimi beğendirmeyi dert edinmeksizin de yaşayabilirim. 5 Nisan, 21 30 Yaşamı pekâlâ ciddiye almayabilirim de. Bulut içinde yaşamama rağmen rahatlayacak yerde daha da strese kapılıyorum. Üzerime çöreklenen her bir duygu büyüyüp 73 de dikenli bir battaniye gibi kırçıl kırçıl batıveriyor. 6 Nisan, 3 21 Dönüp dolaşıp aynı şeyleri söylemekten utanmamayı becerebilirim. Aradan saymaktan utanacağım kadar yıl geçmiş olmasına rağmen değişmeyen iç sesimi bir sorun haline getirmeden de yaşamaya devam etmeyi pekâlâ becerebilirim ben. Kendi adımı duymaktan tiksinmemeyi öğrenebilirim. Ve bütün bunları bir sorun haline getirecek yerde, şeyleri olduğu gibi kabul edebilirim. Ve bütün bu yapabilirim edebilirimlerin üzerine yine kaygısızca, kendimi kurbanlaştırmadan basabilir, hayatı kendime dikte etmeden samimiyetime sığınabilirim. 10 Nisan, 9 40 Doğum günlerinin özel bir gün olduğuna da kendimi inandırabilir ve kendimi milyonlarca kişi arasında öpözel biri gibi görmeyi deneyebilirim. Doğum günü dileklerinin de içten olduğunu kabul etmekten başka çıkar yol var mı. 10 Nisan, 11 43 Yelkenleri suya indirmekten korkmayabilirim. İnsanların benden faydalanmasına göz yumabilirim. Ve böylece belki de gerçekten mutlu olabilirim. 10 Nisan, 15 34 Bütün olan biteni nasıl anlatacaksın peki. dediğimde Yalan ne güne duruyor, dedi M. Haklıydı. O aşık olurken benim aklımdaki tek şey delilikti ve bugün ilk kez delirmekten de 74 korkmayabileceğimi hatta delirmeyi arzulayabileceğimi hissettim. Ya da düşledim. 10 Nisan, 21 00 Ne başı ne de sonu olan bir yaşam döngüsü içinde yalnızca bir nokta, bir toz, bir an olarak var olabilirim. Ölümün, yaşamın, işkencenin, savaşın, tecavüzün, çocuk kaçırmanın, çocuk kaybetmenin ve akla gelebilecek en korkunç şeylerin bir anlatıya dönüşmesini de bir gözlemci gibi, soğutarak karşılayabilirim. Her insan ve her insanın her hikâyesinin kağıttan bir anlatıya dönüşmesini. Garip. Ama şaşkın değilim. Sürekli tatminsizlik ve balık gözünün bile yırtılamaması. 11 Nisan, 23 00 Birini tanıyorum, şarkı sözleri yazmak istiyor. Müziğin gücüne o kadar inanıyor ki sadece şarkı sözü yazıyor. Sonra bu şarkı sözlerini kentin her bir köşesindeki elektrik direklerine tutkallıyor. Alan alsın, besteleyen bestelesin diye. Olmaz da melodi bulunamazsa bu sözlere, birileri alsın evine götürsün sevgilisine okusun, ana babasına okusun ya da kendine okusun eğlensin ve vakit geçirsin istiyor. Ama egosuz da olunamayacağına göre, şarkı sözlerinin altına mutlaka fiyakalı imzasından atıyor ve bir gün çok meşhur olmayı umuyor. Türü fark etmez. Önemli olan sözlerin müzikle hafızalara kazınması ve bir süre sonra tekrarlana tekrarlana ezberden okunarak tarihe yazılmasıdır. O arada anlam kaymaları ve ulama yanlışları olabilir. Olsun. 12 Nisan 1 19 Aşağıdaki cümlelere toplum içinde veya ayna önünde 75 nasıl hazırlanılır. Aşağıdaki hikayeler insan ortasında veya kameralara nasıl anlatılır. Biraz önce annemi kaybettim. Dün babam öldü. Bu sabah kocam öldü. Çocuğumu kaçırdılar. Hamileyim. Çocuğumun babası kim bilmiyorum. Bugün çocuğumu aldırdım. Meme kanseriyim. Bana önce tecavüz edip sonra üzerimde sigara söndürdüler. On yıl düzenli işkence gördüm. Tırnaklarımı söktüler. Kemiklerimi kırdılar. Makatımdan elektrik verdiler. Babam ırzıma geçti. Her gün mastürbasyon yapıyorum. Kardeşimi kurşuna dizdim. Annemi bıçakladım. Tecavüzden yirmi yıl hapis yattım. Uyuşturucu bağımlısıyım. Ekranda görünenler ve kağıt üzerinde okunanlar yaşanmışlığın zaman aşımına uğramış, anlatılaşmış suları. Sularının suları. Üç boyutlu yaşanmışlıkların bu kim bilir kaç fersah derinlikte, kalp çarpa çarpa hissedilen duyguları, sözcüklere 76 bürününce yassılaşıyor, kağıdın kendisi gibi iki boyutlu bir hale geliyor. Bu gerçekleri yaşayanlar yaşamayanlara nasıl yaşadıklarını asla anlatamayacaklar. Ne yapmalı. Yaşamak mı gerekir. Acılar arzulanır mı. Sırf duygusunu tatmak, ‘Ben de yaşadım,' demek için bütün bunlar arzulanır mı. Bilginin kendisi arzulanır mı. Mutlu da olabilirim hiçbir şeyleri bilmeden. Ama mutlu olmak gibi bir gündemim yok. 13 Nisan, 8 27 Yaşam ve her şey aslında çok basit. Ama yaşamı karmaşıklaştırmak da çok basit. Her şeyin aslında ne kadar basit olduğunu anlasak ve itiraf etsek ortada yaşam mı kalır. Egonun hiçbir kaba sığamayışı, başka egolardan üstün olduğunu kendine inandırmaya çalışması ve gülünçlüğünü yüzüne gözüne bulaştırması. Yaşamın ve zamanın nasıl bir süreklilik içinde olduğunu unutmadan yaşayabilirim. 14 Nisan, 2 58 Ölüm bir rüya gibi. Ölüler yaşıyor, yaşayanlar ölmüş gibi. İkisini de kanıtlayamam. Ancak birkaç ilaç alıp hasta olduğumu raporlarla belgeleyebilirim belki. Ama kafamın içinden geçen hiçbir fikrin doğruluğunu kanıtlayamam. Ama delirmekten korkmadan da pekâlâ yaşayabilirim. Bunu söylemiştim galiba. Kendimi tekrarlamaktan korkmadan da yaşayabileceğimi öğrendim. Bunu da söylemiştim galiba. Olsun. 77 14 Nisan, 6 56 Uyumadığım için kahvaltı etmeme gerek yok. Günün öğünlerle ölçülmesi de zihnin hayata bir çeki düzen verme sevdasının başka bir uzantısı olsa gerek. Kahvaltı, öğle yemeği, ikindi çayı, akşam yemeği. Öğünleri tepetaklak etsek. Ya da Japonlar gibi sabah pilavı, öğle pilavı, akşam pilavı. Zihnimin içinden geçenleri oldukları gibi, şeffafça nasıl da açıklayamıyorum. Yol yol dağılan yün şeritleri gibi. Anlatamıyorum. Ama anlatmasam da olur. Anlatmasam da oluversin duygusuyla da yaşayabilirim. 17 Nisan, 19 08 Karnım ve başım deli gibi ağrıyor bugün. Ama ya sürekli ağrısalardı. Hep ama hep ağrısalardı. Ya da başı hiç ağrımayan kadın olsaydım. Her şeyin daha iyisine ya da kötüsüne sahip olarak yaşayabilirim. Yukarı tükürsem bıyık, aşağı tükürsem sakalsa, ikisi de kıl. Elleyebilirim. İçim utançtan bulansa da hiçbir şey olmamış gibi insanların yüzüne bakmayı sürdürebilirim. 20 Nisan 3 51 Susturamıyorum. Ölü deri çok feci kalkıyor. Delirmiş bir fotoğrafa döndüm. 21 Nisan 19 17 Yaşamın ölümden büyük olduğunu ve ölümün yaşama yenik düştüğünü ancak bir ölümü başından sonuna yaşadıktan sonra öğrenebildim. Ölen, ölmüş olan, artık yaşadığı yerde olmadığına göre aslında her yerde olabilir. Sesini duymak için konuşmasına ihtiyacım olmadığına göre onu her zaman dinleyebilirim. T.C. Eskişehir Osmangazi Üniversitesi Sosyal Bilimler Enstitüsü Felsefe ve Din Bilimleri Anabilim Dalı T.C. tarafından hazırlanan BİR Başkan Prof.Dr. Üye Doç.Dr. Yaptığım bu beyana aykırı bir durumun saptanması halinde ortaya çıkacak tüm ahlaki ve hukuki sonuçlara razı olduğumu bildiririm. Öğrenci Adı Soyadı İmzası ÖZET Danışman Yrd. Doç. Bu amaç ile ilk olarak yazarın eseri oluştururken hangi çevresel ve tarihsel koşullarda yaşadığı ele alınmış, daha sonra eserin yazılmasında yazarı etkileyen faktörlere değinilmiştir. Birinci bölümde ise kitabı incelememize temel oluşturan mutluluk, ahlak, din gibi kavramlar temellendirilmeye çalışılmıştır. Son aşamada yazarın bu kavramları algılayışı üzerinde durularak eserinde mutluluk ahlak ilişkisi bağlamına yaklaşımına dair bulgular elde edilmiştir. Burada yazarın ahlak ve mutluluk arasında kurduğu ilişki din psikolojisi bağlamında incelenmiştir. Buna bağlı olarak eserdeki her bir ahlaki özelliğin mutluluk ile ne şekilde ilişkilendirildiği din psikolojisi bağlamında izah edilmeye çalışılmıştır. Anahtar kelimeler Mutluluk, Ahlak, Psikoloji Adviser Assist.Prof.Dr. This study aims to make clear and evaluate Kutadgu Bilig, which is accepted as a fundamental source of Turkish Literature, written by Yusuf Has Hacip, who lived between the years A. D 1019-1077, in the context of happiness and moral psychology. For this reason firstly surrounding factors and historical conditions in which the writer lived while writing this work were dealt with. And then factors which affected the writer were mentioned. In the first part, the fundamental concepts like happiness, morality, and religion were studied. Then, in the last part, how the writer looked at those concepts and appoached to the connection of happiness and morality was focused on and concluded. In addition in this study the relationship between happiness and morality and how it affected religious beliefs was examined. Furthermore, it is aimed to explain how moral properties are related with happiness in terms of religious pscychology.. Key words Happiness, morality and pychology Kutadgu Bilig'in Beslendiği Kaynaklar……………………………...……….11 2.1. Hazcılık (Hedonizm) ...................................................... 24 vii Psikoloji'de Ahlak'a Kuramsal Yaklaşım 1. 2. Psikolojide Mutluluk Kuramları ..................................... 77 Akt. Çev. No. SS. Vd. Aktaran Çeviren Numara Sayfa Sayısı Türk Dil Kurumu Ve Benzeri Ve Diğerleri ÖNSÖZ Son dönemlere bakıldığında bilimin sosyal konulara ve insanın psişik yapısına daha bir önem vermeye başladığı gözlenmektedir. Dolayısıyla insan psikolojine olan duyarlılık da belirgin hale gelmeye başlamıştır. Buna bağlı olarak diyebiliriz ki, tezimizde ele almış olduğumuz ahlak temelli mutluluk anlayışı da bugün ve geçmiş zamanda önemli bir problem olarak, araştırmalara konu olmuştur. Özellikle ahlak olgusunun toplum ve bireydeki yerinin daha da idrak edilmeye başlandığı bir dönem yaşamaktayız. Ve bir bakıma insanın en temel ihtiyaçlarından olan mutluluk da bu noktada özel bir anlama sahiptir. Buna bağlı olarak, ahlak ve mutluluk insanın hayatını çevreleyen temel kavramlar olarak karşımıza çıkmaktadır. Ahlak ve mutluluk ilişkisini, özelleştirilmiş haliyle ele aldığımız biçimi, Yusuf Has Hacib'in Kutadgu Bilig isimli eserinde yerini bulmuştur. Çalışmamız giriş, sonuç ve üç bölümden oluşmaktadır. Giriş kısmında çalışmanın konusu, amacı, önemi, problemi, sayıltı ve hipotezleri, sınırlılıkları ve konu ile ilgili yapılan çalışmalar ele alınmıştır. Birinci bölümde Yusuf Has Hacib'in yaşadığı çevre, eseri yazarken geçirdiği süreç ve etkilendiği fikri şema üzerinde durulurken kitap hakkında da genel bir bilgi verilmiştir. İkinci bölümde tezimizin temel kavramları olan mutluluk, ahlak ve din kavramları açıklanmıştır. Üçüncü bölümde ise, Yusuf Has Hacib'in eseri olan Kutadgu Bilig'de yazarın mutluluk ve ahlak anlayışını nasıl ele aldığı özetlenmiş ve yazarın eserinde ahlaki nitelikleri ne şekilde mutluluk ile ilişkilendirildiğine dair bulgular elde edilmiştir. Sonuç bölümünde ise, araştırmada ulaşılan bulgular değerlendirilmiş ve bir sonuca ulaşılmıştır. Bu çerçevede Yusuf Has Hacib'in ahlakî anlayışının ve onun mutluluğa yaklaşım biçiminin ve yine bu ikisi arasında kurduğu ilişkinin ortaya çıkmış olduğunu düşünüyoruz. Yukarıda ifade edilenler sonucunda, özel bir eserden yola çıkarak, ahlak ve mutluluk ilişkisini anlamaya yönelik meramımızı ifade etme yönünde mütevazı bir adım atmış olduğumuzu düşünüyoruz. Bu anlamda araştırma konumuzun seçiminden başlayıp konunun planlanması işlenmesi vb. çalışmamızın sonuna kadar her safhada karşılaştığımız problemlerin aşılması yönünde değerli fikirleriyle bize xii ışık tutan yardım ve desteğini esirgemeyen çok muhterem hocam Yrd. Doç. GİRİŞ Psikolojinin konusu, insanın ruhi yaşayışı ve davranışıdır. Psikoloji, ruh ve beden bütünü içerisinde, tarihi ve sosyo-kültürel gerçeklik düzeyinde bir varoluşa sahip bulunan somut insanı ele alır (Hökelekli, 2010 2). Psikolojinin bir alt dalı olan din psikolojisi ise, dini yaşayış ve davranışın gerek yapı ve muhtevası gerekse buna katılan ruhi fonksiyon ve süreçleri bir bütün halinde ele almaktadır. Dini yaşayış ve davranışta bütün ruhi fonksiyonların (duygu , düşünce, irade vb..) ve süreçlerin katkıda bulunduğu , genellikle kabul edilen bir görüştür. Bu bakımdan insanın dini boyutunun araştırılması, onun her yönünün araştırılması demektir (Hökelekli, 2010 7). İnsanlığın başlangıcından günümüze kadar bütün insanlar hem yaşadıkları bu dünyada hem de ahiret inancına bağlı olarak, öldükten sonraki yaşamlarında kurtuluşa ulaşıp ebedi mutluluğu kazanmayı amaç edinmişlerdir. İnsan yaptığı her şeyi aslen mutluluğa ulaşmak için yapmaktadır. Mutluluk, bireyi tüm yönleriyle psikolojik, fizyolojik, bilişsel, sosyal, dinsel vs. çevreleyen bir kavramdır. Mutluluk, Arapçada saadet, İngilizcede happiness, Türkçede mesut olma kavramı ile eş anlamlıdır. Genel anlamda bireyin arzu ve amaçlarına, isteklerine kavuşmasıyla gelen neşe ve bahtiyarlıktır. Mutluluk tanımları insanların ağırlık verdiği alanlar ile paralel olarak meydana gelmiştir. Felsefede mutluluk, insanın eylemlerinin son ereği, kendisinden başka hiçbir şeye ihtiyaç olmayan temel gaye olarak ifade edilirken psikolojide mutluluk ise duygulanımlar. Psikolojide bu duygulanımlar üç boyutta ele alınmıştır. Bunlar, olumlu duygulanımlar neşe, heyecan, gurur, ümit, ilgi, güven gibi kavramlar ile ifade edilirken, olumsuz duygulanımlar kaygı, umutsuzluk, güvensizlik ve hayal kırıklığı olarak açıklanmaktadır. Bir diğeri ise yaşam doyumudur ki, bu da bireyin kendi mutluluğu, öznel iyi olma noktasında bilişsel değerlendirmede bulunabilmesidir. Mutluluğun din ile temellendirilmesi ise bireyin ahlâkî yetkinliğine ve Allah ile olan iletişimindeki bütünlük üzerine kurulmuştur. İnsan bu dünya hayatını din temelli zihniyet yapısıyla buluşturarak yaşar ise diğer 2 dünyada vaat edilmiş mutluluğa ulaşır. Bu dünyada mutlu olmak mümkündür ancak, gerçek mutluluğa âhirette ulaşılır. Genel olarak, bakıldığında, insanların kiminin zevk odaklı yaşadığı görülürken kimininse acıdan kaçmak gibi bir bakış açısının olduğunu söyleyebiliriz. Dolayısıyla genelde insanoğlunun ortaya koyduğu bu davranış biçimi mutluluğu elde etmeye yönelik olarak değerlendirilebilir. Bundan dolayı diyebiliriz ki insanlar için belki her şeyin sebebi sayılabilecek mutluluk nasıl elde edilebilir ya da insan mutluluğunu etkileyen en temel faktörler neler olabilir şeklinde bir sorunun sorulması mutluluğun elde edilmesindeki temel unsurları daha iyi anlaşılabilir kılabilecektir. Bu nedenle tezimizin araştırma temelini oluşturan bu mesele Türk edebiyatı tarihimizde yer edinmiş Yusuf Has Hacib'in Kutadgu Bilig adlı eserine dayandırılarak araştırılmıştır. Çünkü Yusuf Has Hacib de insan hayatında mutluluğun önemini tespit etmiş ve bireyin aynı zamanda toplumun bunu ne şekilde elde edebileceği yönünde düşüncelerini belirtmiştir. Yazar bunu yaparken bireyin ahlakı üzerinde durmuş ve insan mutluluğunu etkileyen en temel faktörün bireyin ahlakî nitelikleri olduğunu ortaya koymaya çalışmış, buna bağlı olarak da yazarımızın mutluluğu ahlak ile ilişkilendirdiği görülmüştür. Çalışmamızda ele alacağımız ahlak terimine baktığımızda bu kavram Arapça hulk kelimesinin çoğuludur. Türkçede tekil olarak kullanılır. Hulk din, tabiat, huy, karakter anlamına gelir. Kavramsal olarak, huy, hal ve hareket tarzı gibi manalara gelen ahlak, insanda yerleşmiş bulunan bir karakter yapısını ifade eder. Bir davranışın ahlak olabilmesi için, kişinin kendi iradesi ve isteği ile oluşması ve geçicilik arz etmeyen kalıcı bir niteliği yansıtması gerekir. Ahlak, insanın karakter yapısı, yapıp etmeleri, bunlarla ilgili değerlendirmeleri ve davranışlarını düzenleyen genel kurallar ile ilgilidir. Batı dillerinde ahlak karşılığı olarak Yunanca ve Latinceden türetilmiş iki kelime vardır. Ethics ve moral . Ethos, bir sosyal grubu diğerlerinden ayıran örf, adet, töre, alışkanlık, karakter anlamlarına gelir. Moral adet, karakter, hal ve hareket tarzı anlamındadır. Ahlak kavramı da farklı alanlar açısından farklı şekillerde değerlendirilmiştir. Kaynağı açısında ahlak, din temelli ve din dışı temelli olmak üzere ikiye ayrılmaktadır. Buna göre din dışı temellendirmede ahlak mutlulukçuluk, hazcılık, ödev ahlakı ve toplumsal faydacılık gibi ekollere 3 ayrılmıştır. Din temelli yaklaşımların ise en ayırt edici özelliği Tanrı'nın varlığı ve vahiy gerçeğinden hareket etmiş olmalarıdır. Diğer bir kavram din dir. Din aslen Arapça bir kelimedir. Kavram olarak inanmayı, bir yaratıcıya itaat ve ibadet etmeyi, ahlâkî davranışları, iyilikleri, toplumsal düzeni, doğru yolda ilerlemeyi ifade eder.Din tabiatüstü ve kutsal olduğuna inanılan bir varlığı temel alır. Tabiatüstü ifadesi, doğal dünyanın güçleri ve insani arzulardan bağımsız, onları aşan ve kendi bağımsız hakikati ile var olan bir yüce varlık anlamındadır. Dinde insana nispetle bu aşkın özelliği ile dinin ana konusu Allah'tır. İnsanın ötesinde nesnel bir gerçeklik olduğuna inanılan Allah aynı zamanda dindar insanın kendisiyle şu veya bu anlamda ilişkide bulunduğu, kendisine bağlı olduğunu hissettiği içsel, şahsi bir gerçekliktir. Böylece, inanan kimsenin iç dünyasında etkili bir kutsal güç, kişisel ve öznel bir gerçeklik olması bakımından içkin olma özelliğine de sahiptir. Buna bağlı olarak, din bireyin hayatında belli tarzda ve ölçüde inanç ve uygulamalar, düşünce ve tasavvurlar, duygu ve tecrübeler, tutum ve davranışlar olarak kendisini ortaya koymaktadır. Araştırmanın Amacı ve Önemi Ahlak bireysel ve toplumsal anlamda insanı etkiler. Bireysel anlamda düşündüğümüzde biz, ahlakın işlevselliğini mutluluk ile ilişkilendirerek ele almış bulunuyoruz. Buna bağlı olarak tıpkı ahlak gibi mutluluğun da insanın yaşantısında büyük bir yeri olduğunu ifade edebiliriz. Amacımız bireyleri ve toplumları ayakta tutan, onların yaşamlarına anlam katan ahlak olgusu ile yine insanoğlunun yaşamındaki en temel gayelerden olan mutluluk olgusunu birlikte ele alıp, bu iki kavramın birbiri ile ilişkilendiriliş biçimini Yusuf Has Hacib'in Kutadgu Bilig adlı eserinde nasıl ele alındığını ortaya çıkarmaktır. Ele almış bulunduğumuz eser, Türk kültürünün temel klasiklerinden olması bakımından özel bir değere sahiptir. Özellikle kültürümüzden bir parça olan böyle bir eserin psikolojik bir temayla buluşması da ayrı bir anlam taşımaktadır. 4 Sonuç olarak, Türk edebiyatı tarihinde önemli yeri bulunan Yusuf Has Hacib'in Kutadgu Bilig eserinde dini temalarla örüntülenmiş ahlak anlayışı ile mutluluk arasındaki ilişkinin incelenmesi, din psikolojisi açısından din ile şekillendirilmiş olan ahlakın insanı nasıl mutluluğa götürdüğünün önemli ipuçlarını tespit etmemize yardımcı olacağını düşünmekteyiz. Araştırmanın Problemi Araştırmamızın temel problemi, insan psikolojisinde önemli bir yeri olan, yine insanın tüm yaşam serüveninde elde edilmesi gereken bir gaye olarak karşısında duran mutluluk olgusunun irdelenmesi aşamasında, mutluluğu etkileyebilecek faktörlerden biri olduğunu düşündüğümüz ahlak meselesini, Türk Edebiyatı Tarihimizde yer edinmiş Yusuf Has Hacib'in Kutadgu Bilig isimli eserinde incelemeye almak ve yazarın mutluluğu ahlak ile ne şekilde ilişkilendirdiğini tespit edebilmektir. Alt Problemler 1. Mutluluk nedir ve mutluluk algısı günümüze kadar hangi teorik aşamalardan geçmiştir. 2. Ahlak nedir ve yine ahlak olgusu temelde nelere dayandırılarak izah edilmiştir. 3. Mutluluk ve ahlak arasında ilişki var mıdır var olduğunu düşünenler için bunun izahı ne şekilde yerini bulmuştur. 4. Yusuf Has Hacib ‘in mutluluk ve ahlak anlayışı nasıldır. 5. Yusuf Has Hacip, mutluluk ve ahlak ilişkisini nasıl kurmuştur. 5 Araştırmanın Yöntemi Çalışmamız Yusuf Has Hacib'in Kutadgu Bilig eserinin teorik olarak ele alınması ve analizine dayanmaktadır. Eserin ele alınış biçimi mutluluk ve ahlak ilişkisi doğrultusunda analiz edilmiş, sonuçlar psikoloji ve din bağlamında değerlendirmeye alınmıştır. Çalışmamızda Yusuf Has Hacib'in mutluluğu ahlak ile ilişkilendiriliş biçimini analiz etmek için betimleme yöntemi kullanılmıştır. Yaptığımız çalışma açıklayıcı bir tarzda olmak ile birlikte, konuyla ilgili kavramsal analizlere başvurulmuştur. İncelememizde yeri geldikçe konuyla ilgili otaya konulmuş görüş ve düşünceler çeşitli boyutlarıyla ele alınarak açıklanmıştır. Araştırmanın Sınırları Mutluluk ve ahlak geçmişten günümüze bilimsel araştırmalara konu olmuş, üzerinde çeşitli şekillerde çalışmalar yapılmış, insanın sosyal ve psikolojik boyutunu ilgilendiren kavramlardır. Biz çalışmamızda bu kavramları ele alırken mutluluğun ahlak ile olan ilişkisini eski Türk Edebiyatımızın klasiklerinden olan Kutadgu Bilig isimli eser çerçevesinde ele almaya çalışacağız. Aynı zamanda başlı başına kavram olan mutluluk ve ahlak çalışmamızda belli bir eser üzerinden, kavramların birbiriyle ilişkilendirilmiş şekliyle ele alınmıştır. Bu anlamda biz ahlakı mutluluğu etkileyen bir faktör olarak sınırlarken, bu iki kavram arasındaki ilişkiyi de Kutadgu Bilig adlı eser çerçevesinde analiz ederek, sınırlandırmış bulunmaktayız. Türk kültürü denildiğinde, Türkleri diğer kavimlerden ayıran başlıca özellikler akla gelmektedir. Türklüğe hayat gücü veren değerler manzumesi yani milli tarih, Türkçe, din, örf ve adetler, milli dünya görüşü ve milli sanatlar gibi elemanlar düşünülür. Bu unsurlar, komşu kültürlerle yaşanan etkileşim ve coğrafya gibi etkenleri ihmal ederek bakarsak, başlıca iki kanaldan beslenmişlerdir Birincisi tarihin ilk devirlerinden itibaren gelen Türklük, ikincisi ise onuncu yüzyıldaki stratejik kararla Müslümanlığın kabulünden sonra İslamiyet'tir (Başer, 2011 9). Bu anlamda Kutadgu Bilig, Türklerin İslamiyet'e yeni girdikleri zamanda yazılmıştı (1069-1070). Orijinal Türk yaklaşım kavrayış ve anlamlandırmada geleneğin kaybolmadığı, bozulmadığı coğrafyada ele alınan bir eserdir. Eseri Yusuf Has Hacib, Karahanlılar gibi özgün Türk ölçüleriyle kurulmuş bir devlette, uzmanlarca, önemli devlet görevlerinden biri sayılan Has Haciplik makamıyla ele almıştır (Başer, 2011 10). Eser Türk kültürünün İslam ile buluşması aşamasında yazılmış olması sebebiyle kültürümüz açısında da önem taşımakta bunun yanında eserde ele alınan konular arasında, temel bir yer teşkil eden ahlak ve ahlakı temellendirirken, insanın mutluluğunu ele alış tarzı Türk gelenekleri ve İslam dini ile örtüşmektedir. Dolayısıyla Kutadgu Bilig, bu şekli ile bizim din psikolojisi alanımıza konu olmuştur. 1.1. Yusuf Has Hacib'in, hizmetinde bulunduğu Karahanlılar Devleti'nin Türk tarihindeki önemi, İslamiyeti kabul kaynaklanmaktadır (Kazmaz, 2000 7). eden ilk Türk devleti olmasından 7 Karahanlıların siyasî sistemine bakıldığında ise devletin iki kısım, iki bölge halinde yönetildiği görülmektedir. Doğu – Batı. Her bölgenin yönetimi hanedan üyelerinden birine verilirdi. Doğu kısmının hâkimi olan büyük Kağan, Arslan Kara Han unvanını taşırdı. Arslan Kara Han, ülkenin doğusunun başında bulunurdu. Buğra Kara Han, ülkenin batısını yönetirdi. Arslan Kara Han nazari olarak, bütün Karahanlıların hükümdarıydı Buğra Han da onun hâkimiyeti altındaydı (Kazmaz, 2000 7). Arslan Han ve Buğra Han'dan sonra, İlig ve Tegin olarak anılan şehzadeler gelirdi. Teginler arasında, Yınal- Tegin ve Yıgan –Tegin gibi kademeler vardı. Tegin'likten İliğ'liğe, arkasından Buğra Hanlı'ğa, sonunda Arslan Hanlı'ğa yükselmek mümkündü. Bu suretle memleketi yöneten hanedan üyelerinden görevlendirilenlere bölgeler verilirdi. Başlıca bölgeler şunlardı Balasagun, Özkent, Kaşkar, Seyran, İlak, Buhara. Bölge yöneticileri, bölge merkezlerinde bir miktar askeri kuvvet bulundurur, merkezi hükümetin izniyle kendi adlarına para bastırırlardı. Böylece ülkede yönetim Biri Hanlar öteki hanedan mensubu şehzadeler olmak üzere iki aşamadan, iki kademeden meydana gelirdi. Ayrıca başkentte hakanlara vekâlet eden görevliler bulunurdu ki bunlara Erkin, Sagun gibi unvanlar verilirdi. Bir de danışma kurulu ya da Devlet Meclisi adlı kurul vardı. Bu kurulun başında bulunan kişiye Yuğruş denirdi. Yuğruş , halk arasından yetişmiş vezirlerdendi. Bu kuruluşla hakan arsındaki ilişkileri, Tayangu – Hacib – Ulu Hacib unvanlı görevli düzenlerdi (Dilaçar, 1988 19). Karahanlı Devleti şekil açısından, eski Türk devletlerinin devamıydı. Ancak devletin üst düzey yetkilileri için kullanılan terimler de bazı değişiklikler olmuştu. Hakan yerine Arslan Han Yabgu yerine Buğra Han, Şad yerine İliğ Han denildi. Bunun dışında İslamiyet'in de bazı etkileri görüldü (Kazmaz, 2000 8). İslâmiyette hükümdarlığın meşru olması için, halife tarafından onaylanması gerekirdi halife adına hutbe okutulurdu parada halifenin adı yazılırdı. Hakanın başının üstünde hâkimiyet işareti olmak üzere, çetr (sırmalı kadifeden şemsiye ) bulunurdu. İslâmiyet'i ilk kabul eden Satuk Buğra Han' dan itibaren hanlar 8 müslüman adlarını ve lakaplarını almaya başladılar. 13. yy'dan itibaren sultan unvanını kullandılar (Kazmaz, 2000 8). 1.2. Balasagun Türkleri 960-961 yılında, İslam'ı kabul ettikten elli sekiz yıl sonra, 1018 yılı sıralarında, aynı şehirde Yusuf dünyaya geldi. İslam dini yurtta artık iyice yerleşmiş, kök salmış bulunuyordu. Dini bağları kuvvetli olan annesi ile babası, Yusuf'u doğru yolda yetiştirmeye çalıştılar. Çalışkan olduğu kadar anlayışlı da olan Yusuf, her şeye merak edip kısa bir süre içinde ansiklopedik bilgi topladı Ana dilinden, Arapçadan, Farsçadan ve memleketinde hala konuşulmakta olan Orta İran dillerinden Soğdakçadan başka, geniş dil ve yazı bilgisi de elde etti. Firdevsî'nin Şehnamesi ‘ni, Farabinin ve İbn Sina'nın Arapça felsefe kitaplarını okudu, aruza, belagat sanatına,