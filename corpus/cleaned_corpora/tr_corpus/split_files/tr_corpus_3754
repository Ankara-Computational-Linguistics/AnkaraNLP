II. Dünya Savaşı'nın epik savaş alanı anlarının yoğunluğunu sinematik bir yapı içinde, modern tarihi oluşturan müttefik ülkelerin onlarca askerinin ve adı geçmeyen kahramanların gözünden anlatmaktadır. İyi eğitimli bir ekibin üyesi olarak, koruma ateşi açarak ve yaralıları güvenli bir yere çekerek savaş ortamının kaosunu tatma imkânı sunmaktadır. Otantik ekip hareketleri ve taktiklerine ek olarak her bir askerin savaş alanında ortaya çıkan kendine has karakterleri ve eğitimlerini gözler önüne sermektedir. Call of Duty tek oyunculu modda belirli senaryolara bağlı kalınarak oynanmaktadır. Oyunu oynayan oyuncunun görevleri ve amaçları bulunmaktadır. Bu görev ve amaçları tamamlamak için mücadelemizi o yönde vermeliyiz. Yapacağımız görevler dışına çıkmamalı, aksi takdirde oynadığımız bölümü başarısızlıkla bitirebiliriz. Er Joe Martin: Oyunun Amerikan bölümlerinde yönettiğimiz karakter. Er Evans: Oyunun İngiliz bölümlerinde yönettiğimiz karakter. Yüzbaşı Price: CoD severlerinin çoğunluğunun en sevdiği karakter. Call of Duty 2'de de karşımıza çıkar. Modern Warfare serilerindeki John Price ise onun torunudur. Çavuş Moody: Amerikan bölümlerinde karşımıza çıkan ve asker kampında bize talimat veren yetenekli asker. Yüzbaşı Foley: Price'ın olmadığı bölümlerde bize önderlik eden asker. Major Ingram: Bir bölümde kurtardığımız kıdemli bir asker. 'da önemli bir yere sahiptir. Çavuş Waters: İngiliz bölümlerinin çoğunluğunda yer alan fakat bize pek yardımı dokunmayan asker. Jason Statham tarafından seslendirilmiştir. Er Elder: Bir bölümde ölüp ölmemesi size bağlı olan Amerikan asker. Er Mills: Sadece bir bölümde görünen İngiliz mühendis. "Call of Duty", oyun eleştirmenleri tarafından olumlu eleştiriler aldı. Birkaç eleştirmen tarafından "2003 - Yılın Oyunu" ödülünü kazandı. İlhan Şeşen İlhan Şeşen (d. 18 Haziran 1948, Manisa), Türk müzisyen, şarkıcı-şarkı yazarı ve oyuncu. 18 Haziran 1948'de Manisa'da doğdu. 1968’de dans müziği orkestralarında şarkıcılık yaparak müziğe başladı ve aynı yıl gitar çalmayı öğrendi. 1971 yılında "Kavga" adındaki 45liğini piyasaya sundu. Hukuk fakültesini bitirdikten sonra 10 yıl serbest avukat olarak çalıştı. 1983 yılında avukatlık mesleğini bırakarak yeğenleri Gökhan ve Burhan Şeşen ile beraber Grup Gündoğarken adlı müzik grubunu kurdu. 1994 yılında “Aşk Haklı” isimli ilk solo albümünü çıkardı. TRT’de “Gençler Haklı” ve 1995 yılında bir özel kanalda “Arka Pencere” adlı programların yapımcılığını ve sunuculuğunu üstlendi. “Amcam Burada” adlı bir de radyo programı hazırladı. 2001 yılında ikinci solo albümü olan "Neler Oluyor Bize?"yi yayınladı. Ardından 2003 yılında "Ben Bu Şarkıları Kime Söyleyeyim?" albümünü çıkardı. Bu albümü yayınladığı dönemde TRT ekranlarında gösterilen Mühürlü Güller dizisinde rol aldı. 2004 yılında ATV ekranlarında gösterilen Aliye dizisinde "Feyyaz" rolünü canlandırdı. 2005 yılında 4. albümü "Aşk Yalan"ı çıkardı. 2007 yılında Kanal D'de perşembe akşamları gösterilen Annem adlı dizide rol aldı. 2012 yılı Ağustos ayında Star TV'de başlayan Hayatımın Rolü adlı dizide oynadı. Ayşegül Aldinç'in “Farketmez”, Nükhet Duru'nun “Aşık Oluyorum Eyvah”, Leman Sam'ın “Rüzgâr” ve “Ayrılığa Dayanamam”, İzel-Ercan'ın “Geri Dön”, Kerim Tekin'in “Yine Beni Sev”, Metiner'in “Gördüğüme Sevindim”, Yonca Lodi'nin “Aşk Layık Olanda Kalmalı” ve “Fal”, Kenan Doğulu'nun “Ellerimde Çiçekler” şarkıları Şeşen'in yazıp bestelediği ve ilk olarak başka sanatçıların seslendirdiği başlıca şarkılardır. 2018'de kendi yazdığı şarkılardan oluşan ve başka sanatçıların seslendirdiği saygı albümü Hediyem yayımlandı. 2017'den beri Sunay Akın’la birlikte “Aşk Şarkıları ve Öyküler” isimli gösteride sahne alıyor. Şeşen, 2019 yılında ise “Hayatım Hikaye” isimli ilk kitabını yazdı. Milkare Milkare (mil²), bir kenarı bir kara milinden oluşan bir kare alanına eşit olan alan için kullanılan bir İngiliz ve ABD alan ölçüsü birimidir. Bu kare alanının her bir kenarındaki mil sayısına atıf yaparken kullanılan "mil kare" ile karıştırılmamalıdır. Ã–rnek: 20 milkare (20x20) 400 kare mile eÅŸittir. Metin Özülkü Celalettin Metin Özülkü, (d. 15 Temmuz 1962, Mersin) Türk müzisyen. Erol Büyükburç ve Edip Akbayram orkestralarında enstrüman çaldı. Yedi yüzün üzerinde şarkı besteledi. "Sahte Gülücük" adıyla ilk solo albümünü 1982 yılında yayınladı. Ayrıca müzisyen olan Eda Özülkü ile evlidir ve Volkan ve Baran adlı ikiz çocukları vardır. Ercan Saatçi ile sunduğu bir programda Galatasaray kulübüne yönelik hakaret içerikli cümleler kurduğu için Saatçiyle beraber Galatasaray ve spor camiasından özür dilediler. Yer aldığı bazı albümler: Renault-Mais Renault-Mais AŞ Renault marka araçların,Türkiye'de satış ve satış sonrası hizmetlerini sağlayan OYAK'a bağlı bir şirkettir. 10 Ocak 1968 tarihinde, Ankara'da 20 milyon lira sermaye ile ve iki ayrı kurucu ortak tarafından oluşturuldu. Birinci kurucu ortak Oyak sermayenin %97.5'ini, Tukaş ise %2.5'ini üstlendi. 17 Eylül 1968 tarihinde Anonim Şirket olan ve Ankara'dan Bursa'ya taşınan şirket merkezi, 28 Kasım 1970'te İstanbul'a taşındı. Ardından Renault 12 marka otomobili 1971 tarihinde Türk tüketicisine sundu. 5 Haziran 1974 tarihinde şirketin adı "MAİS Motorlu Araçlar İmal ve Satış Anonim Şirketi" olarak yeniden değiştirildi.Aynı tarihte ortaklıktan ayrılan Tukaş'ın yerini Oyak Sigorta aldı. 28 Mayıs 1993'te yapılan bir hisse değişikliği sonucu OYAK ve Oyak Sigorta'nın oluşturduğu yerli ortakların payı %80 olurken, %20 oranında hisse ise eski adı Régie Renault olan, Renault S.A.' ya devredildi. 1997 yılında ise yeni bir hisse paylaşımına gidildi ve Oyak'ın payı %51, Renault S.A'nın payı ise %49 olarak belirlendi. Renault 9/11 Penny Hardaway Anfernee Deon "Penny" Hardaway (18 Temmuz 1971; Memphis, Tennessee), NBA'de oynayan Amerikalı basketbolcudur. Oyun kurucu, forvet ve şutör guard pozisyonlarında oynar. NBA'in gelmiş geçmiş en iyi oyuncularından biri olarak gösterilir. Kariyerine NCAA takımlarından Mepmphis State'te başlayan ve büyükannesi tarafından "Penny" olarak lakaplandırılan Hardaway, 1993 yılında Golden State Warriors tarafından draft edilmiş ancak 1. sıradan seçilen Chris Webber karşılığında Orlando Magic'e takas edilmiştir. Yaptığı son derece yaratıcı hareketler ve asistlerle kısa sürede All-star'a seçilen Hardaway bu başarısını 4 kez tekrarlamıştır ve halen dünyanın en çok hayran kitlesine sahip NBA oyuncularından biri olma özelliğini korumaktadır. 93-97 yılları arasında NBA'e damga vurmuştur. 1995 yılında Orlando Magic'i Shaquille O'Neal ile birlikte NBA finaline taşımıştır ancak Houston Rockets'a 4-0 ile elenmekten kurtulamamışlardır. Serinin ilk maçında Magic 3 sayı farkla öndeyken Nick Anderson'ın arka arkaya kaçırdığı 4 faul takımın kaderini belirlemiştir. Bir sonraki sezon ise konferans finalinde Chicago Bulls'a 4-0 ile elenirler. 1996 yazında ise Shaq takımdan ayrılmıştır ve Penny microfracture sakatlığı sebebiyle 97-98 sezonunun çoğunu kaçırır ve düşüşe geçmeye başlar. 1999 yazında Phoenix Suns'a takas edilir ancak ilk sezonunun ardından tekrar sakatlığı nüks eder ve 2000-2001 sezonunda sadece 4 maç oynayabilir. Daha sonraları geri döndüğünde ise sadece bir rol oyuncusu olarak görev yapacaktır. NBA.com tarafından yürütülmüş bir ankette, tüm zamanların en büyük kadrosu olarak gösterilen ve aralarında Michael Jordan, Shaquille O'neal, Grant Hill, Charles Barkley'nin bulunduğu hayali kadroda "Point-Guard" olarak Anfernee Hardaway gösterilmiştir. Public Land Mobile Network Kamusal mobil karasal ağ abonelerinin, yani araçların veya yayaların kullanımına yönelik herhangi bir kablosuz haberleşme sistemidir. Bunun gibi bir sistem, yalnız ayakta durabilir, fakat PLMN sık sık sabit bir sistem olan PSTN ile bağlanılır. Bir PLMN son kullanıcısının en bilinen örneği cep telefonlu bir kişidir. Bununla beraber mobil ve taşınabilir İnternet kullanışı yaygın olmuştur. İdeal PLMN sabitlenmiş ağ abonelerine benzer servis düzeyinde mobil ve taşınabilir kullanıcı sağlar. Düzensiz arazilerin bulunması ve korunması zor olan istasyonların ve binalar gibi birçok engelleri ve gürültüye ve karmaşıklıya sebeb olacak kaynakların bulunduğu kentsel çevrelerin üstesinden gelmek zordur. Çoğu sistemler, bugün daha eski benzer yöntemleri yerine dijital teknolojiyi kullanır. Bu geçiş haberleşmenin kapsamını ve güvenirliğini artırmaktadır. PSTN (Anahtarlanmış Kamu Telefon Ağı) ses tanımalı kamu telefon ağları, ticari ve devlet sahipli IP tabanlı paket anahtarlı ağların bağlanılmasından oluşur. PSTN servisi post ile ilgilidir. Bu anahtarlı devre telefon ağı birliği Alexander Graham Bell'den bu yana geliştirilmektedir. 20. yüzyılın sonlarına dogru merkezi ofis kullaıcılarının son bağlantıları dışında tamamen dijital teknolojiye gecilmiştir. Bugünlerde sabit telefonlarda iyi olduğu kadar mobil telefonları da kapsamaktadır. İnternet'e ilişkin genel kullanıcılar için PSTN uzun mesafeli İnternet altyapısını ve mükemmel ağ erişimini sunar. Çünkü İnternet Servis Sağlayıcıları (ISP) uzun mesafeli altyapı erişimlerine ve paket anahtarlamalı birçok kullanıcı arasındaki devre paylaşımına ödeme yapar. Hücre tabanlı mobil radyo sistemi oluşturma fikri ilk olarak 1970'li yıllarda Amerika Bell Laboratuvarlarında ortaya atıldı. Fakat bu sistem 1980'lere kadar ticari olarak düşünülmedi. 1980'lerde analog hücresel telefon sistemi Avrupa genelinde özellikle de İskandinavya ülkeleri ve İngiltere'de hızlı bir yükselişe geçti. Fakat başlangıçta her ülke kendine göre bir sistem geliştirdi. Bu doğal olarak bâzı sorunları da beraberinde getirdi: Araç sadece satıldığı ülke sınırları içerisinde geçerliydi ve her aracın piyasası da buna bağlı olarak sınırlıydı. Bu sorunları çözmek için 1982'de Confederence of European Posts and Telekommunication (CEPT), Avrupa Posta ve Telekomünikasyon Konfedarasyonu kuruldu ve Avrupa standartlarını belirleyen Groupe Spécial Mobile (GSM) oluşturuldu. Buna göre standart bir sistemin şu kriterlere uyması gerekiyordu: Hücresel sistemde operatörün kapsama alanı hücrelere bölünmüştür. Bir hücre kapsama alanındaki bir verici ya da verici grubuyla ilişkilidir. Hücrenin alanı vericinin gücüne bağlıdır. Hücresel sistemin genel amacı düşük güçte verici kullanıp kullanılan dar frekans aralığında aynı frekansı birçok defa kullanmaktır. Bunun nedeni daha güçlü vericiler kullanılırsa aynı frekans kilometrelerce geniş bir alanda bir daha kullanılamaz. Hücresel mobil radyo sistemine ayrılan frekans band genişliği bir grup hücre arasında dağıtılır ve bu dağıtım operatörün kapsama alanında kendini tekrar eder. Yani bir hücre için kullanılan frekans, kesişimide engelleyecek şekilde dağıtılıp, birkaç hücre ötedeki bir başka hücrede de kullanılır. Bir hücresel sistemin doğru çalışması için iki önemli koşul sağlanmalıdır: Hücreler kümeler halinde gruplanmışlardır. Kümeler içerisindeki hücre sayısı operatorün kapsama alanı içerisinde kendini tekrar edebilecek şekilde olmalıdır. Yani kümeler 4, 7, 12, 21... hücreden oluşmalıdır. Kümeler içindeki hücre sayısı çok önemlidir. Ne kadar az hücreden oluşan küme seçilirse o kadar fazla kanal tahsis edilir ve o hücrenin kapasitesi artırılır. Frekans GruplarÄ±: A, B, C, D, E, F, G (Toplam=7) Ülke nüfusuna göre çeşitli hücre tipleri kullanılmaktadır: Geniş alanlı hücrelerdir ve düşük kullanıcı sayısına sahip bölgeler için uygundur. Yüksek kullanıcı sayısına sahip bölgelerde kullanılır. Kullanılan dar alanlı hücrelerle kullanılacak kanal sayısı ve dolayısıyla hücre kapasitesi artar. Bu alanlar için kullanılan vericilerin gücü, kesişimi engellemek için düşük tutulur. Bir hücrenin 360 derecelik bir tam kapsama yapması her zaman faydalı olmayabilir. Bazen hücrenin belli bir alanı ya da belli bir şekilde kapsaması istenebilir. Örnek olarak bir tünel girişindeki hücreler böyle hücrelerdir. Bunlarda kapsama alanı genellikle 120 derecedir. Karayollarında kullanılan micro hücreler komşu hücrelerle beraber bir fazlalık yaratabilir. Bu problemi çözmek için şemsiye hücre kavramı geliştirildi. Şemsiye hücreler aslında gücü artırılmış birkaç mikro hücrenin bir araya gelmesiyle oluşur. Böylece hareket eden bir aracın içindeyken alıcının aynı hücre içerisinde kalması sağlanır. 1980'lerde çoğu mobil sistemler analog mantığa dayalı çalışıyordu. Bu açıdan GSM, ilk sayısal hücresel sistem olarak sayılabilir. Daha önce de bahsedildiği gibi hücresel sistem hızlı bir çıkış grafiği gösteriyordu. Analog sistem bu artan talebi karşılayamazdı. Bu problemin üstesinden gelmek için yeni bir frekans bandı kullanımı ve yeni teknoloji teklif edildi. Fakat bu teklif sınırlandırılmış spectrum yüzünden birçok ülke tarafından reddedildi. Önerilen diğer geliştirilmiş analog sistemler de problemi sadece belli bir ölçüde çözebilecekti. Aslında GSM sistemini dijital teknolojiye adapte etmek, başta standartların kalitesini yükseltmek için yapıldı. GSM'nin gelişimi sırasında telekomünikasyon sistemi dijital metoda geçti. ISDN'de bu evrimin bir örneği. Bunun yanında dijital teknolojiye geçmek ileriye dönük iyi bir yatırım olan GSM'nin diğer sistemlerle uyumunu sağlamak için dijital teknolojiye geçmek en iyi seçenekti. Servis kalitesi analog sistemden dijital sisteme geçince arttı. Analog sistemdeki fiziksel rahatsızlık (sinyalin zayıflaması, sahte sinyaller, kesişim gibi) alıcıya geçiyordu. Bu rahatsızlıklar komünikasyon kalitesini düşürüyor ve zayıf sinyaller, hat karışıklığı ve parazit olarak karşımıza çıkıyordu. Dijital sistem ise sinyalleri dijital kodlama yaparak bitlere döktü ve bu problemlerin önüne geçti. Bir GSM PLMN, limitlenmiş arayüzlerin erişim seti ve limitlenmiş GSM PLMN seti bağlantı tiplerini tanımlayan GSM 02-series ayrıntıları tarafından tarif edilmiştir. Bir GSM PLMN'nin ana alt katman kapasiteleri GSM PLMN bağlantı tiplerinin seti tarafından sunulur. GSM PLMN seti tanımı GSM'in kimlik ağ kapasitesine gerekli giriş sağlamısyla tanımlanır. Bununla beraber GSM PLMN in ağ kapasitelerini tanımlamak, bağlantı tipleri teşhisi ağdan ağa arayüz ayrıntılarını kolaylaştırır. Bu ayrıca ağ performans parametrelerinin yerleşimini destekler. PLMN, kamuya mobil telekomünikasyon servisi sağlamanın özel bir maksadı için yönetici veya ROA tarafından kurulmuş bir ağdır. PLMN, sabit ağın ilavesi olarak düşünülmüş olabilir. Örneğin: PSTN, PLMN üzerine bir görüş noktasıdır. PLMN, genellikle kablosuz haberleşmeyi aktif eden, servis alanına veya servis sağlayıcısına aldırmayan yazılım ve donanımın bütünüyle ilgilidir. Bâzı zamanlar ayrı ayrı PLMN'ler her bir servis sağlayıcısı veya her bir ülke için tanımlanır. Bu durumda bâzı PSTN ile benzer. Bazen PLMN bütün anahtalı devre sistemi veya özel bir ülkeyle ilgilidir. PLMN özel bir GSM olarak ifade edemeyiz. Aslında GSM PLMN örnek bir sistemi olarak davranabilir. 2006 haziranında üçüncü nesil sistemler için UMTS PLMN yapıları tartışılmıştır. PLMN servislerine erişimi mobil telefonların veya diğer kablosuz aktif kullanıcı malzemeleri arasında radyo haberleşmesini hava arayüzü vasıtasıyla kapsaması tarafından başarılmıştır. Data ve İnternet erişimi için İnternet servis sağlayıcıları veya telefon haberleşmesi için PLMNler diğer PLMN ler PSTN ler ile bağlanır. PLMN genel ayırma planı ve genel rakamlama planıyla beraber mobil servis anahtarlama alanın sayısı olaraktan tanımlanır. Fonksiyonlarına uymakla beraber, PLMN bağımsız haberleşmeleri olarak dikkate alınılmalı, farklı PLMN lerin PSTN/ISDN üzerinden çağrıları iletmek veya ağ bilgisi için bağlanılabilir. PLMN in MSC'leri benzer etkileşime izin için bağlanabilinir. Şu bilinmelidir ki PLMN sabit ağ ile birlikte birkaç ara yüze sahip olmalıdır. (Örneğin: her bir MSC) iki PLMNarası iş uluslararası anahtarlama merkezi yolu ile uygulanır. PLMN NCP yolu ile PSTN/ISDN ye bağlanır. Eğer aynı ülke üzerinde iki tane mobil servis sağlayıcısı var ise, onlar aynı PSTN/ISDN üzerinden bağlanabilir. Bir PLMN in genel amacı, sabit kablolu ağ ile kablosuz ağ bağlantısı arası kablosuz haberleşmeyi kolaylaştırmaktır. PLMN, Avrupalı telekomünikasyon standart enstitüsü ve bunu takip eden GSM ayrıntıları ile belirlenmiştir. Zamanlar değiştirildiği gibi GSM PLMN'in amaçları aynı kalmıştır. Her PLMN organizasyonun, kendi yönetim altyapısı var. Her bir yönetim altyapısı, rol yapısına bağlı olarak farklı işlevselliği ve alıcı tarafından malzeme kullanımı kapsar. Bununla beraber çekirdek yönetimi PLMN'in mimarı organizasyonu çok benzerdir. PLMN organizasyonu tamamen yönetim mimarı ve ilişkili işlemin yerine getirilmeyecektir. Bâzı işlemler organizasyonu ihtiva eden partüküler rolune bağlı olarak kaçırılabilir. İşlemler bu işlemleri yerine getiren diğer organizasyonları bağlantı yollarını uygular. Mimarı yönetimi dahili ve harici ara yüz olarak ayrılmaz. Gezinti ile ilgili kısaltma ve açıklamalar: PLMN özel güvenlik ölçümlerini gerektirmektedir. Çünkü kablosuz sistem doğal olarak yetkisiz kullanıcıların kullanılmasına müsait zor bir sistemdir. Smart kart ve şifreleme ve biometrik tanıma bu problemi minimalize eder. Taşıyıcı sistemler(Bearer services): Bu servisler Access pointler arasında tahsis edilen sinyalleri iletebilmek için gerekli kapasiteyi kullanıcıya verir. Tele servisler (tele services): Arayanın arananla görüşebilmesi için gerekli olan terminal ekipman fonksiyonlarını sağlar. İlave servisler (Supplementary services): Temel telekomunikasyon servislerinde ilave ya da değişiklik yapar. Temel telekomunikasyon servisleri ile ya birliktedir ya da yakın ilişki içindedir. GSM mimarisi ile PLMN mimarisi aynıdır. Konu GSM PLMN'dir. Sinyal sistemi ve çeşitli komponentler(hardware ve software) ile birlikte tüm GSM altsistemleri arasında çeşitli arayüzler vardır. GSM PLMN signaling network ve monile network olmak üzere ikiye ayrılır. Her iki bölümde 3 isim altında toplanan altsistemler içerir. [the network switching system (NSS), the base station system (BSS), and the operation and support system (OSS).] NSS, arama işlemini gerçekleştirme ve müşteri ilişkili hizmetlerle ilgilidir. Nss aşağıdaki fonksiyonel birimleri içerir: Ev konum kaydı (HLR- home location register): HLR aboneliklerin düzenlenmesi ve depolanması için bir database dir. Hlr nin abonelerin tüm özelliklerinin tutulduğu bir database olarak çok önemli olduğu düşünülebilir. Bir kişi bir Msc (sistemin telefon anahtarlamasını gerçekleştirir) den abonelik aldığında Hlr diğer telefona giden ya da diğer telefondan gelen bilgi sistemini kontrol eder. Ziyaretçi konum kaydı (VLR- visitor location register): Vlr, MSC nin arayan aboneleri yönlendirebilmesi için ihtiyacı olan geçici abone bilgilerini içeren database dir. Vlr her zaman MSC ile entegredir. Bir mobil istasyon yeni bir Msc nin alanına girmiş ise Vlr o Msc ye bağlanır ve Hlr den aranan kullanıcının bilgilerini talep eder.Mobil istasyon sonradan bir arama yaparsa Vlr arama yapabilmek için gerekli bilgilere sahip olacaktır. Her seferinde Hlr ye sormayacaktır. Doğrulama merkezi (AUC – authentication center): Auc doğrulama ve şifreleme parametrelerini sağlar ve bu şekilde kullanıcının bilgi güvenliği ve ağ güvenliği sağlanır. Auc ağ operatörlerini günümüzün teknolojisindeki çeşitli dolandırıcılıklardan korur. Ekipman kimlik kaydı (EIR – equipment identity register): EIR, çalıntı telefonlardan, yetkisiz ya da bozuk mobil istasyonlardan aramaları engelleyen mobil ekipmanların kimlik kaydını tutan bir database dir. Auc ve Eır tek başlarına birer düğüm olarak ya da birlikte AUC/EIR düğüm olarak çalışabilir. Tüm radyo ile ilgili fonksiyonlar temel istasyon kontrolcüsü(BSC) ve temel alıcı istasyonu içeren Bss de gerçekleştirilir. BSC: BSC Bts ve Msc arasındaki fiziksel bağlantıları ve kontrol fonksiyonlarını sağlar. BTS de hücre konfigurasyon bilgisi, radyo frekans kontrolü gibi işlemleri sağlayacak yüksek kapasiteli bir switch dir. BSC lerin sayısını MSC ayarlar. BTS: Bts radyo arayüzünü mobil istasyona iletir. Bts tüm hücrelere servis için radyo ekipmanları (transceiver, anten) ihtiyaç duyar. Bir grup Bts yi Bsc kontrol eder. İşlem ve bakım merkezi(OMC) anahtarlama sisteminin ve BSC nin tüm ekipmanlarına bağlıdır. OMC uygulamaları OSS (operation and support sistem) diyede adlandırılır. OSS bir ağ operatörü ağı gözlemlediğinde ve kontrol ettiğinde çalışır. Oss nin amacı bir GSM network için gerekli olan merkezi, bölgesel ve yerel operasyonları en ucuz v etkili şekilde çözüme kavuşturmaktır. Mesaj merkezi (message center MXE): MXE ses, faks ve bilgi mesajlaşmasını sağlayan bir düğümdür. Özellikle kısa mesaj servisi, hücre bilgi yayını, ses mesajı, faks mesajı, email ve uyarılar için kullanılır. Mobil servis düğümü (mobile service node MSN): MSN, mobil akıllı ağ servislerini yönetimde kullanılır. Ağ geçidi mobil servis anahtarlama merkezi (gateway mobile services switching center (GMSC)): Bir ağgeçidi iki ağı birbirine bağlayan düğüm olarak tanımlanır. Ağ geçidi genelde MSC içinde gerçekleştirilir. Buna da GMSC denir.. GSM çalışma birimi (GSM interworking unit (GIWU)): GIWU hardware ve data iletişimine arayüz sağlayan bir software den oluşur. Gıwu da kullanıcı tek aramada ses ya da data iletimi yapabilir. Gıwu donanım ürünleri MSC/VLR de bulunur. PLMN ve PSTN, üç şekilde birlikte çalışır. Servislerin kablosuz ağlara genişletilmesini sağlayarak PLMN, PSTN ile birlikte çalışır. Arama yönlendirmeyi kolaylaştırarak PSTN, PLMN ile birlikte çalışır. PLMN ve PSTN birbirlerine arama yönlendirme için bağlanan iki ayrı sistemdir. Bir kablosuz ağın etkili çalışabilmesi için, kablolu ağın PSTN e ihtiyacı olduğu gibi, PLMN'ne ihtiyacı vardır. PLMN GSM sistemi ve kablolu ağın bir arada çalışabilmesini kolaylaştırır. Ayşenil Şamlıoğlu Ayşenil Şamlıoğlu, (d. 20 Mart 1956 - İstanbul), Türk tiyatro, sinema ve dizi oyuncusu, yönetmen ve yazar. 1974 yılında İstanbul Üniversitesi Gazetecilik ve Halkla İlişkiler Fakültesi'ne giren sanatçı, öğrenimini yarıda bırakarak, Almanya'ya gitti ve Frankfurt'ta dil eğitimi aldı. Burada tiyatro ile ilgilenen Şamlıoğlu, amatör tiyatro topluluklarıyla çalışmalara katıldı. Türkiye'ye döndükten sonra ODTÜ Mimarlık Fakültesi'nde eğitim gören Ayşenil Şamlıoğlu, ikinci kez eğitimini yarıda bırakarak Anadolu Ajansı'nda bir yıl süreyle çalışmasının yanında, özel bir reklam ajansında da çizimle ilgilendi. Hacettepe Üniversitesi Ankara Devlet Konservatuvarı, Tiyatro Bölümü mezunu olan Şamlıoğlu, 1982 yılında Adana Devlet Tiyatroları Genel Müdürlüğü Genel Müdürlüğü'nde oyuncu ve yönetmen yardımcısı olarak göreve başladı. 1988 - 1989 yıllarında Hacettepe Üniversitesi'nde tiyatro dersleri veren sanatçı, bir dönem Devlet Tiyatroları Genel Sekreterliği görevinde bulundu. Tunç Başaran tarafından senaryolaştırılan ve yönetilip filme alınan "Kaçıklık Diploması" adlı bir eser yazan Ayşenil Şamlıoğlu'nun, asıl tanınışı "Ferhunde Hanımlar" ve "Bizim Evin Halleri" adlı dizilerdeki rolleriyle oldu. "Yol Arkadaşım" dizisinde canlandırdığı "Hafize" karakteri ile daha geniş kesimlerce tanındı. İstanbul Şehir Tiyatroları'nda ve Semaver Kumpanya gibi özel tiyatro topluluklarıyla da çalışan sanatçı, yönetmenlikle oyunculuğu bir arada yürütmektedir. Şamlıoğlu, 29 Mayıs 2009 tarihinde İstanbul Şehir Tiyatroları Genel Sanat Yönetmenliği görevine getirildi. Sanatçı aynı zamanda eski Sayıştay Başkanı Servet Şamlıoğlu'nun kızıdır. 17. Afife Tiyatro Ödülleri'nde jüri üyeliği yapmıştır. Renault 11 Fransız üretici Renault tarafından 1983'te üretilmeye başlanan Renault 11 , Renault'un X37 isimli projesidir.5 Kapılı modeller için B37 , 3 Kapılı modeller için C37 kod adı verilmiştir. Renault 11, Renault 9'un hatchback versiyonudur.Renault 9 ile beraber 1985'te geniş kapsamlı bir revizyondan geçirilerek, ön bölümü tamamen değiştirilmiştir.Fransa'da üretimi 1988'de sonlanan Renault 11 küçük aile aracı sınıfında yer almaktadır. (Bkz. Otomobil segmentleri) Renault 11'in turbo ve lüks versiyonları diğer modellerden ayrı olarak çift farlıdır. Renault 11'in Türkiye serüveni, 1987'de Bursa'daki Oyak-Renault tesislerinde üretilen 1.4 litrelik ikinci versiyon GTS modeliyle başlandı.Bu araç aynı zamanda Türkiye'de üretilen ve pazara sunulan ilk hatchback otomobildir. Sportif görünüşüyle dikkat çeken Renault 11 serisine 1988'de 1.7 litrelik TXE versiyonu eklendi.GTS versiyonunun herhangi bir ek isimle anılmamasına karşın,TXE modeline Flash ismi verildi.1989'da Galatasaray'ın Avrupa Şampiyon Kulüpler Kupası'da yarı final oynaması üzerine Flash Galatasaray adı verilen ve sadece 500 araçlık özel bir seri yapıldı.Bu serinin kısa zamanda tükenmesi üzerine Oyak-Renault, Flash Fenerbahçe isimli yine 500 araçlık bir seri daha üretti.Standart Flash'lardan farklı olarak bu araçların iç ve dış dizaynında kulüp renkleri taşıyan bantlar ve logolar kullanılmıştı. Bunun yanı sıra aracın tutulmasından dolayı 1990 yılında 500 araçlık lüks sınıf bir üretim daha gerçekleştirildi. Bu seri diğerlerinden farklı motor gücü ve karbüratörü çift boğazlı performansa dayalı ve sadece füme renginde satışa sunuldu. 1993'te Renault 11 serisi kapsamlı bir değişime tabi tutuldu.GTS modeline son verilerek yerine 1.6 litrelik motorla donatılmış Rainbow getirildi.TXE Flash versiyonuysa, Renault 11 Turbo görünümüne getirilerek Flash S adını aldı. 1995'te üretimine son verilerek,yerini Renault 19 'a bıraktı. Renault un 1983 yılında çıkardığı,sınırlı sayıda üretilen otomobildir.Bu aracın diğerlerinden farkı direksiyonunun deri kaplama olması,ve gösterge panelinin elektronik olmasıdır.Bu arabada,Yol Bilgisayarı da vardır. Reklamları Türkiye'de 1987 - 1989 - 1991 - 1993 yıllarında reklam filmleri çekilmiştir. 1987 Yılındaki Reklam Konusu Genç fotoğrafçı bayan hayalindeki araba olan Renault 11'i görmüştür. Onu fotoğraf makinesinin karesine almaya çalışır fakat FLASH o kadar hızlıdır ki, bir fotoğraf karesi bile yakalamakta güçlük çeker nitekim sonunda istediği fotoğrafı çekebilir sonunda hayalindeki gibi FLASH yanında gerçek olur. Yukarıda anlatılan reklam filmi "YAŞANTINIZDAKİ YENİ HEYECAN " sloganı ile çekilmiştir. 1989 Yılındaki Reklamı 1989 yılında çekilen sahnedeki konu; seksi bir kızın Renault 11 ile kapışmasını anlatır bu reklamla beraber otomobilin adı motoru 1.7 litre olduğu için Flash 1700 olmuştur. 1991 Yılındaki Reklam Bu yıldaki reklam filminde ise; rüzgâr nedeniyle şapkalarını kaybeden iki genç kızın ve Renault Flash'ıyla kızların kaybettikleri şapkalarını bulabilme hevesindeki delikanlının hikâyesini anlatmaktadır. 1993 Yılındaki Reklam Son çekilen FLASH REKLAMI olarak akıllardadır konusu da şöyledir; iş adamının eşiyle buluşmak için Flash ile dağlara çıkıp tatil merkeziyle buluşmalarını anlatılmakta. Bu reklamda Flash modelinin Flash S ve modele RAİNBOW modeli eklendiğini duyurulur Brest, Fransa Brest [], Fransa'nın kuzeybatıdaki uç şehri. İdari bakımdan Bretanya ve Finistère kazası ("sous-prefecture") merkezi olan bir komündür. Şehir çok yoğun ancak düzenli. 20 metreye varan gelgitler yaşanıyor. Bu yüzden sahil kesimlerinde barikatlar var. Almanlar II. Dünya Savaşı'nda, Fransa'yı işgal ettikleri dönemde Brest'in sahil kesimine denizaltı tersaneleri yaptılar. Burada yaptıkları denizaltıları gelgitlerde denize bıraktılar ve ABD'den ikmal yapan Müttefikler'i vurdular. Brest şehrinin şu resmî kardeş şehir anlaşmaları vardır: Selçuk Erverdi Selçuk Erverdi (1927, Erzurum - 22 Nisan 2014), Türk siyaset adamı. Ankara Üniversitesi Hukuk Fakültesi mezunudur. Serbest Avukatlık, Erzurum Baro Başkanlığı, TBMM 3.(XIV), 4.(XV) ve 5.(XVI) Dönem Erzurum Milletvekilliği ile 40. Hükümet'te Adalet Bakanlığı yapmıştır. Evli ve üç çocuk babasıdır. Avrupa MÃ¼zik Avrupa Müzik, Türk müzik şirketi. Yavuz Erdem, Cengiz Erdem, Deniz Erdem ve Umut Erdem'in sahibi olduğu şirkete bağlı Yurtseven Kardeşler,Teoman, Yalın, Nazan Öncel, İzel, Manga, Göksel, Gülçin Ergül gibi birçok sanatçı bulunmaktadır. Şirket dijital pazarda önemli bir paya sahiptir. 2007 yılı için Mü-yap tarafından verilen 13 dijital ödülün 5'in almıştır. Yavuz & Burç Plakçılık, Odeon Müzik, Süper Müzik, Bonus Müzik ve Tempa-Foneks gibi şirketleri bünyesinde barındırmaktadır. Sony Music Sony Music Entertainment, Amerikalı bir müzik şirketi. Şirket, 2004 yılında Sony ve BMG müzik şirketlerinin birleştirilmesi sonucu kurulmuştur. Şirket, 5 Ağustos 2008'de yapılan resmî bir açıklamayla Sony BMG olan ismini Sony Music Entertainment Inc. ("SMEI") olarak değiştirdiğini açıklamıştır. Harad Harad, Mordor'un güneyinde, Gondor'un güneydoğusundaki yarı-çölleşmiş, büyük bir bölge. Uzak, orta ve yakın Harad olarak üçe ayrılır. Krallık ilk olarak Üçüncü Çağ'da kendini belli etmiştir. Harad, kendisine Haradrim adını veren Mordor'un hizmetkarlarından oluşan bir insan krallığına ev sahipliği yapar. Buradaki insanlar koyu tenli, başınabuyruk ve vahşidirler. Birçoğu ok ve mızrak kullanma konusunda ustadır. Ancak bazıları da kılıç kullanırlar. Bölgelerinde yaşayan Mûmak denen fil benzeri hayvanları savaşlarda kullanmaktadırlar. (Çoğulu Mûmakil) Haradrim'ler en çok Pelennor Çayırları Savaşında etki göstermiş ancak yine de kazanamamışlardır. Harad, yarı-çölleşmiş olduğundan çayırlaşmış denebilir. Seyrek ağaçları, sıcak iklimi ve bozkır topraklarıyla Harad, orta dünyanın gizemli topraklarındandır. Harad bölgesinden sonra Umbar krallığının bulunduğu bölge olduğu için, Harad Umbar korsanlarının bölgesini koruyan bir geçittir. Dördüncü çağa kadar ayakta kalmıştır. Ardından Yeni Birleşik Krallık'la olan düşmanlıkları son bulmuştur. Bazı Haradrim'ler krallığa katılmıştır. İran'da iletişim İran telekomünikasyon sanayi neredeyse tamamen devlet tarafından İran Telekomünikasyon Şirketi (TCI) tarafından yönetilmektedir. Muhammed Hatemi tarafından yönetilen daha önceki reformcu hükûmet sanayiyi genişletmek ve verilen hizmetlerin kalitesini artırmak için özellikle bir Türk şirketi olan Turkcell ile de 2004 başında bu amaç doğrultusunda yeni bir şebeke kurmak ve işletmek amaçlı bir anlaşma yaparak adımlar attı. Ancak proje yeni şebekenin pazara girişini gecikterecek zorluklarla karşılaştı. 2004'te sabit telefon abonesi bölgesel olarak ileri bir düzeydeydi: Her yüz kişiden 22 sinde; bu oran Mısır'da 14, Suudi Arabistan'da 15, BAE ise 27'dir. İran'da ulaştırma İran neredeyse bütün kasaba ve şehirleri birbirine bağlayan yaygın bir yol ağına sahiptir. İran, 2007'de %66'sı asfaltlanmış 178,152 km'lik yol ağına sahipti. 2007 itibarıyla her bin kişiden ellibeşinde araba bulunuyor. 2007'de 11,106 kilometrelik demiryolu ağına sahip olan İran'a gelen ürünlerin ana giriş noktası ise Hürmüz Boğazı'ndaki Bandar Abbas liman şehridir. 1995'te işletmeye açılan Tahran - Bandar Abbas tren yolu Bandar Abbas'ı Tahran ve Meşhed üzerinden Orta Asya'ya bağlamaktadır. Diğer önemli limanlar Hazar Denizi'ndeki Bandar Anzali ve Bandar Türkmen ile Basra Körfezi'ndeki Hürremşehr ve Bandar İmam Humeyni'dir. Iran Air, kuruluşu 1962, iç ve dış hat uçuşları yapmaktadır. Bütün büyük şehirler arasında otobüs ile toplu taşımacılık özel firmalar tarafından yapılmaktadır. Tahran, Meşhed, Şiraz, Tebriz, Ahvaz ve İsfahan'da metro inşaatları yürütülmektedir. San Marino (ÅŸehir) San Marino şehri (), San Marino Cumhuriyeti'nin başkenti ve dokuz belediyesinden biridir. Yüzölçümü 7,09 km² olan şehrin nüfusu 4,128 kişidir. Monte Titano'nun zirvesine yakın bir bölgede kurulmuştur. Deniz seviyesinden 749 metre yüksekte bulunur. Şehrin tarihi merkezi Monte Titano'da bulunmaktadır. Şehrin önemli yerleri arasında San Marino'nun Üç Kulesi, Palazzo Pubblico ve San Marino Bazilikası bulunmaktadır. Tarihi merkez ve Monte Titano, 2008 yılında UNESCO Dünya Miras Listesi'ne alınmıştır. Şehrin ekonomisi turizm, ticaret, pul satışı ve küçük bir tarımsal sanayiye dayanmaktadır. Yılda üç milyondan fazla kişi tarafından ziyaret edilmektedir ve bir turizm merkezi olarak oldukça geliştirmiştir. San Marino şehri ile Rimini arasında düzenli otobüs seferleri bulunmakta olup, 1,5 km uzunluğundaki teleferik Borgo Maggiore'yi başkente bağlamaktadır. San Marino şehri, Cà Berlone, Canepa, Casole, Castellaro , Montalbo, Murata ve Santa Mustiola olmak üzere 7 bucağa ("curazie") ayrılır. San Marino şehrinde, SS Murata and the SP Tre Penne olmak üzere iki futbol takımı bulunmaktadır. There's No Place Like Home "There is No Place Like Home", "Lost"un 4. sezonunun finali olan iki kısım hâlinde ve üç bölüm uzunluğunda olacak şekilde yayımlanan bölümüdür. Amerika Birleşik Devletleri'nde ilk kısmı 15 Mayıs 2008'de, ikinci kısmı ise 29 Mayıs 2008'de yayımlanmıştır. PFK Botev Plovdiv PFC Botev Plovdiv Bulgaristan'ın Filibe kentinde kurulan bir futbol kulübüdür. 12 Mart 1912'de, bir grup Katolik Koleji öğrencisi tarafından kurulmuştur. Kulübün adı Bulgaristan'ın ulusal kahramanlarından Hristo Botev'den gelmektedir. Maçlarını 22.000 kişilik tamamı koltuklu Hristo Botev stadında oynamaktadır. Bulgaristan'ın köklü kulüplerinden biri olarak nitelendirilmesine karşın elde ettiği başarılar istikrarlı olamamıştır. Lakabı "Kanaryalar" olan kulüp Bulgaristan'ın en ateşli taraftar gruplarından birine sahiptir. Nursel Duruel Nursel Duruel (d.1941, Şarki Karaağaç). Türk yazar. İstanbul Kız Lisesi'ni, İstanbul Üniversitesi Edebiyat Fakültesi Arkeoloji Bölümü'nü bitirdi. 1965'te TRT'nin ilk prodüktör kadrosunda yer aldı; başta edebiyat ve sanat olmak üzere çeşitli alanlarda radyo programları hazırladı. Reklam yazarlığı, televizyon yazarlığı, ansiklopedi yazarlığı, BRT Radyosu'nda müdür yardımcılığı yaptı. Ünlü yazar Tarık Buğra'nın ablasının kızıdır. İlk öyküsü 1979'da Türk Dili'nde çıktı. Geyikler, Annem ve Almanya ile 1981'de Akademi Kitabevi Öykü Ödülü'nü ve 1983 Sait Faik Hikâye Armağanı'nı; Yazılı Kaya adlı kitabında yer alan "Burgaç" adlı öyküsüyle de 1990 Yunus Nadi Yayımlanmamış Öykü Ödülü'nü aldı. TRT İstanbul Radyosu'nda dış yapımcı olarak hazırladığı kitap tanıtım programı yayınlanmaktadır. Duruel'in ürün verdiği bir diğer alan ise biyografidir. Feyza Perinçek ile beraber Cemal Süreya biyografisini yazmıştır. Mann-Whitney U testi Mann-Whitney "U" testi niceliksel ölçekli gözlemleri verilen iki örneklemin aynı dağılımdan gelip gelmediğini incelemek kullanılan bir parametrik olmayan istatistik testdir. Aynı zamanda Wilcoxon sıralama toplamı testi veya Wilcoxon-Mann-Whitney testi) olarak da bilinmektedir. Bu testi ilk defa eşit hacimli iki örneklem verileri için Wilcoxon (1945) ortaya atmıştır.. Sonradan, Mann and Whitney (1947) tarafından değişik büyüklükte iki örneklem problemleri analizleri için uygulanıp geliştirilmiştir. "Mann-Whitney U testi" iki örneklem verilerini ele alıp bu verilerin aynı anakütleden mi yoksa değişik iki anakütleden mi geldiği sorununu inceler. Ama bu test için şeklan biraz değişik problem şartları ve on varsayımlar bulunması imkâni vardır. Mann-Whitney testi için en geniş kullanışı için sıfır hipoteze veri olan iki örneklemin tek bir anakütleden geldiğidir ve bu nedenle bu anakütle tek bir eğilim gösterir veya dağılımlar aynene eşittir. Bu sınama için iki örneklemin istatistiksel olarak birbirinden bağımsız olması gerekir. Örneklem verileri için ölçme ölçeği en zayıf şekilde sırasal ölçekli ya da niceliksel olarak aralıklı ölçekli veya orantılı ölçekli olmalıdır. Bu varsayım yapılmasının nedeni hiç olmazsa iki gözelmin birbiriyle karşılaştırınca hangisinin daha büyük olduğunu bilmek mümkün olmasıdır. Bu şekilde "parametrik olmayan istatistik" sınamanın "parametrik istatistik sınama" analoğu iki ortalama arasındaki fark için t-sınamasıdır. Eğer bu t-sınaması için iki örneklem de sıralama şekilde "sırasal ölçekli" veri kullanılıyorsa Mann-Whitney testi ile parametrik ortalamalar arasındaki fark için t-sınaması arasinde nerede ise hiç fark olmayacaktır. Mann-Whitney sınaması biraz değişik problem için ve değişik sıfır hipotez için de uygulanabilir. Bu şekildeki "sıfır hipotez": bir anakütleden gelen örneklem veri ile ikinci anakütleden gelen bir başka veri arasındaki farkın 0,5 olmasıdır. Bu değişik hipotez sınaması için iki anakütlenin dağılımların bir sabit kayma haricinde aynı olduğu varsailimaktadır. Yani eğer formula_1 birinci anakütleden formula_2 anakütleden gelirse bu iki değişik örneklem değeri arasındaki ilişki şu olduğu formula_3 varsayılmaktadır. Üçüncü bir şekilde problem uygulaması ve değişik anlamlı bir sıfır hipotez sınamanın Hodges-Lehman kestirimi olan iki anakütlenin merkezsel konum ölçüleri arasındaki farkın sıfır olmasıdır. Bu türlü iki-örneklemli problem için Hodges-Lehman kestirimi birinci ve ikinci orbeklem arasındaki her bir veri gözlem farkının medyanıdır. Bu şekilde problem belirlenmesi halinde birçok kişi Mann-Whitney sınamasının medyanlar arasındaki farkı sinadığını önermektedirler; ancak bu kesin olarak doğru değildir. Her ne şekilde problem belirlenirse belirlensin genellikle Mann-Whitney sınaması için hipotezler şöyle kurulur. Verileri elde bulunan iki örneklemin iki değişik anakütle A ve anakütle Bden geldiği düşünülsün. Bu sınama için sıfır hipotez (yani H0) A ve B anakütlerinin aynı dağılım gösterdiğidir. Karşıt hipotez H1 ise yönlü hipotez olan A anakütlesinin B anakütlesinden türel (en:stochastic) olarak daha büyük olduğudur. H1 kabul edilirse A'dan elde edilen puanlar B'den elde edilen puanlardan 1/2 değerinde daha büyüktür. (Yani matematiksel biçimle eğer a A'dan ve b B'den birer gözlem iseler p(a>b>)>(1/2)). Diğer bir yönlü H1 hipotezi de (yani B'nin türel olarak A'dan daha büyük olması da) sınanabilir. Çok kere hangi yönlü karşıt hipotez seçileceği sorunda belirlenmemiştir. Bu halde hacmi daha büyük olan ya da örneklem hacimleri aynı ise ortalaması daha büyük olan örneklemin diğer örneklemden daha büyük olduğu H1 olarak kabul edilir. Bu sınama "U" adı verilen bir sınama istatistiğinin hesaplanmasını önerir. Sıfır hipotez altında "U" istatistiği için dağılım bilinmektedir. Küçük hacimli (yanı 20den küçük verili) örneklemler için "U" dağılımı için bir tablo hazırlanmıştır. Fakat örneklem hacmi 20nin üzerinde ise normal dağılım kullanan çok iyi bir yaklaşım bulunmaktadır. Bazı istatistik kitapları "U" istatistiğinin analoğu olan (bir örneklemdeki sıralama numaraları toplamlarını gösteren) tablolar da vermektedirler. "Mann-Whitney U sınaması" modern komputer istatistik paketlerinin çoğunda uygulandığı için , eğer bu paketlerden birisi el altında ise, hesaplamalara hiç hacet kalmadan sonuçlar alını tefsir edilebilir. Ancak bu sınamanın nasıl ve ne şeklide yapıldığı anlanmak istenirse, örneğin veri toplanıp elle hesapların yapılması en iyi öğretici alettir. Özellikle veri hacmi küçük ise, Mann-Whitney U değeri el hesapları ile kolayca bulunabilmektedir. Bu el hesabı ile Mann-Whitney U istatistiğini bulmak için iki biraz değişik yaklaşım gerektiren yöntem vardır: Eğer örneklem hacmi küçükse (yani gözlem sayısı 20nın altında ise) bir direkt yöntem kullanılması çok hızlı sonuç verdiği ve hesaplar yapılırken "U" istatistiğin altında yatan prensiplerin hemen anlaşıldığı için, tavsiye edilir. Eğer örneklem hacmi büyük ise bir sıralama düzeni kurulması ve bir formül kullanımı gereklidir. Burada "n" Örneklem 1 için örneklem hacmi; "R" Örneklem 1 için sıralama numaraları toplamı; "n" Örneklem 2 için örneklem hacmi; "R" Örneklem 2 için sıralama numaraları toplamı olur. Kontrol için "U" ile "U" için toplam alınır. Bu değer iki örneklem hacim sayılarının çarpımına eşit olmalıdır; yani Eğer örneklem hacimleri büyükse, anlamlılık düzeyini bulmak için şu standart normal dağılım yaklaşımı kullanılır: Burada "z" standart normal dağılım tablolarında kullanılan z-puanı; formula_12 ve formula_13 ise, eğer sıfır hipotez doğruysa "U" için ortalama ve standart sapma olup şu formüllerle bulunurlar: Ancak örneklem verileri için sıralamada beraberlikler varsa bu değerlerin beraberlikler için düzeltilmesi gerekir. Fakat el hesaplanmalarında bu düzeltmeler çok defa kullanılmamaktadır; istatistik paket programları ise bu düzeltmeleri hemen rutin olarak yapmaktadırlar. "U" test iki bağımsız örneklem için ortalamalar farkı için Student'in t-testi ile çok benzer şartlar bulunduğu zaman kullanılır. Bunlardan hangi sınamanın ne zaman kullanılması gerektiği sorusu hemen ortaya çıkmaktadır. Eğer veriler "sırasal ölçekli" ise "U"' testi, eğer örneklem verileri "aralıksal veya oransal ölçekli" ise genel olarak t-testi tercih edilmelidir. Ancak "aralıksal veya oransal ölçekli" veriler halinde, eğer örneklem verileri içinde bir veya ikiden çok 'aykırı değer varsa veya eğer anakütle dağılımlarının normal olmaktan çok uzak ve örneklem hacimlerinin yeter derecede büyük olduğu biliniyor ise yine parametrik olmayan "U" testi tercih edilir. Diğer taraftan bazı istatistikçiler, eğer iki örneklem birbirinden çok degişikse, "U-testi"nin tercih edilmesi gerektiğini bildirirler. Ancak "U-sınaması" sıfır hipotez doğru ise iki örneklemin aynı dağılımdan geldiğini varsaymaktadır. Eğer iki örneklem değişik iki anakütle dağılımından gelmekte ise bu varsayıma göre hazırlanmış özel yaklaşımlı serbestlik dereceli "t-testi"nın daha uygun sonuçlar vereceği ispat edilmiştir. Bu halde bazı istatistikçiler (örneğin Conover (1999)) verilerin sıralama düzenine koyulup sıralama numaraları için t-testi uygulanmasını tavsiye etmektedirler. "U-testi" diğer bazı parametrik olmayan istatistik analiz yöntemleri ile ilişkili bulunmaktadır. Eğer veriler iki değer (0-1)-alan "isimsel ölçekli" iseler, "U" istatistiği ve Kendall sıralamalı korelasyon katsayısı teorik olarak aynıdır. ρ adı verilen bir istatistik "U" istatistiği ile doğrusal olarak bağımlıdır. ρ iki dağılım için birbirine ne kısımda çakışdıklarını ölçen bir parametrik olmayan istatistik olup 0 ile 1 arasında değişmektedir. Eğer ρ=0,5 ise iki dağılım tam olarak birbirleri ile çakışmaktadır. Uç değerlerde, yani ρ=0 veya ρ=1 olursa, iki dağılım birbirine hiç dokunmamaktadır. ρ değeri "U"nun "n" × "n" ile bölünmesi sonucu elde edilmektedir. Geyikler, Annem ve Almanya Geyikler, Annem ve Almanya, Nursel Duruel tarafından yazılmış öykü kitabı. Yazarın ilk kitabıdır. Geyikler, Annem ve Almanya özgün ve yalın anlatımıyla, yarattığı yaşayan öykü kişileriyle içimizde derin izler bırakan öykülerden oluşuyor. Nursel Duruel'in öykülerinin merkezini insan sevgisi oluşturur. Kişinin içinde bulunduğu koşullarla nasıl şekillendiğini ele alır. Öykülerinde toplumsal sosyolojik gerçekleri yansıtır. Bu kitaptaki öykülerine göç olgusunu yansıtıyor. Geride kalanların ve gidenlerin öyküleri yer alıyor bu kitapta. Eser 1987 yılında TRT yönetmenlerinden Tuncer Baytok tarafından televizyon filmi olarak uyarlamıştır. Geyikler, Annem ve Almanya öyküsü ile Mahmut Dikerdem Mahmut Şerafettin Dikerdem, (d. 1916 - ö. 3 Ekim 1993, İstanbul) büyükelçi, yazar, kapatılan Barış Derneği genel başkanı. Mahmut Dikerdem gazeteci ve yazar Mehmet Ali Birand'ın dayısıdır. 1935 yılında Galatasaray Lisesi'ni bitiren Mahmut Dikerdem, 1938 yılında İstanbul Üniversitesi Hukuk Fakültesi'nden mezun oldu ve Dışişleri Bakanlığı'na girdi. 1942 yılında Cenevre'de devletler hukuku doktorası yaptı. Akşam gazetesinde "M.D." rumuzuyla haftalık dış politika yazıları yazdı. 1948-1950 Yaprak dergisinde "M. Fırtınalı" adıyla edebiyat-sanat yazıları yayınladı. 1960'tan sonra "Mehmet Bora", "Mahmud Ferhad" adlarıyla Yön, Öncü, Forum gazete ve dergilerinde yazdı. 1976 yılında Dışişleri Bakanlığı Merkez Yüksek Danışmanlığı görevindeyken emekli oldu. 1976'dan başlayarak Politika, Milliyet, Cumhuriyet gazetelerinde güncel dış sorunlara ilişkin yazıları çıktı. 1977'de kuruluşuna öncülük ettiği Barış Derneği'nin genel başkanlığını yaptı. 12 Eylül darbesinin ardından Barış Derneği Davası'nda yargılandı. Mahmut Dikerdem belki de hariciyenin marksist kimliği ile bilinen tek mensubu idi. 1957-1972 yılları arasında, Ürdün, İran, Gana ve Hindistan'da büyükelçilik görevinde bulundu. Büyükelçi olduğu zamanlarda "1974 Kıbrıs Harekâtı"nı eleştirirken alternatif olarak "birleşik ve sosyalist bir Kıbrıs"ı savundu. 1977'de "Nükleer silahların yasaklanmasını, tüm askeri ittifakların kaldırılmasını" isteyen Barış Derneği'nin kurucu başkanı oldu. Sovyetler Birliği'nin ve diğer sosyalist ülkelerin 1970'lerde barış ve silahsızlanma mücadelesinin karşılığı olan Dünya Barış Konseyi, tek tek ülkelerde ulusal barış komiteleri olarak örgütleniyordu. Türkiye'deki Mahmut Dikerdem'in başkanı olduğu Barış Derneği de 1979'da Dünya Barış Konseyi'ne kabul edildi. Mahmut Dikerdem 1982 yılında, İstanbul Sıkıyönetim Mahkemesi'nde yargıçlara şöyle sesleniyordu: Korkum Yok Korkum Yok, Demet Sağıroğlu'nun beşinci stüdyo albümü, 8 Temmuz 2004 tarihinde çıkmıştır. Albümde "Ghir Enta" şarkısının Türkçe aranjmanı olan "Korkum Yok" da yer alıyor. Kantonca Vikipedi Kantonca Vikipedi (Kantonca: 粤文維基百科), Vikipedi'nin Kantonca sürümüdür. 25 Mart 2006'da başlatıldı, ve 27 Mart 2008 itibarıyla, 7.680 maddeye, 4.915 kullanıcıya ve 11 yöneticiye sahip olmaktadır; madde sayısına göre, 86. en büyük Vikipedi sürümüdür. Küçük bir toplum olarak, ilk günlerinden itibaren Kantonca Vikipedistler, varsayılanca İngilizce Vikipedi'nin politikaları, yönergeleri ve gelenekleri ile uymaya karar verdiler. Bu fikir birliği, Kantonca Vikipedisi'ne istikrar getirdi, ve böylece Kantonca Vikipedistler çabalarını sadece içeriğinin üzerine yoğunlaşmaları gerekiyor. Kantonca, kendi Vikipedi sürümüne sahip olan Çin bölgesel dillerinden biridir; diğerleri Min-Nan Vikipedi (), Min-Dong Vikipedi (), Wu Vikipedi () ve Hakka Vikipedi (). Ayrıca Çin dillerinde olan Vikipedi sürümlerin arasında (Klasik Çince Vikipedi dahil), Çince Vikipedisi'nden sonra ikinci en büyük sürümüdür. Kabil Hayvanat BahÃ§esi Kabil Hayvanat Bahçesi Afganistan'ın Kabil şehrinin Kabil Nehri kıyısında hayvanat bahçesi. Resmen 1967'de kurulmuştur. Afgan faunası içermektedir.1972'de toplam 150,000 kişi ziyaret etmiştir. Toplam 116 hayvan ve 60 personel vardır. Şartlar fakirdir ancak konumun Kabil şehri olması ve yani tanınmış olması sayesinde haftada 3000 aile gelmektedir. Hayvanat bahçesi sabah 6'dan akşam 6'ya kadar her gün açıktır ve giriş ücreti 10 Afganistan parasıdır (Yabancılara 100'dür). Çin hükümeti, ilk defa hayvan bağışı yapmış, son zamanlarda hayvan güvenliği ile ilgilendiklerini ilan etmeş ve Afganistan'a şimdiden bağış yapmaya başlamıştır. Kuzey Karolina Hayvanat Bahçesinin, Kabil Hayvanat Bahçesi için fon ve gözetip denetleme projesi vardı. Hayvanların barınacak yerleri tırmanma alanları ve soğuk engeller yapılmaktadır. Hayvanat bahçesine yardım da yapılmaktadır. Johann Bernoulli Johann Bernoulli (Jean ya da John olarak da bilinir. d. 6 Ağustos 1667 – ö. 1 Ocak 1748), Bernoulli ailesindeki ünlü matematikçilerden biridir. Sonsuzküçük kalkülüsü ne yaptığı katkılarla ve gençlik yıllarında Leonard Euler’in hocası olması ile ünlüdür. Johann, Basel’de bir eczacı olan Nicholas Bernoulli ve karısı Margaretha Schonauer’in oğlu olarak dünyaya geldi. Basel Üniversitesinde tıp okumaya başladı. Babası işletme okumasını istemişti. Çünkü bu sayede baharat ticareti işinin başına geçebilecekti. Ancak Johann Bernoulli işletme eğitimi almak fikrinden hoşlanmadı ve babasını tıp okumak için ikna etti ama tıp eğitimi onu hoşnut etmedi ve abisi Jacob’un yanında matematik eğitimi almaya başladı. Johann Bernoulli’nin Basel Üniversitesindeki eğitim hayatı botunca Bernoulli kardeşler zamanlarının çoğunu yeni keşfedilen sonsuzküçük kalkülüsü üzerinde çalışarak geçirdiler. Bu iki kardeş yalnızca bu konu üzerinde çalışan değil aynı zamanda bunu çeşitli problemlere uygulayabilen ilk matematikçiler arasındaydı. Basel Üniversitesinden mezun olduktan sonra diferansiyel denklemler üzerine ders vermek için oradan ayrıldı. Daha sonra 1694’te Dorothea Falkner ile evlendi ve ardından matematik profesörü olarak Groningen Üniversitesine kabul edildi. Kayınpederinin ricası üzerine Johann Bernoulli 1705’te doğup büyüdüğü yere geri dönme kararı aldı. Yola çıktıktan kısa bir süre sonra kardeşinin tüberküloz nedeniyle öldüğü haberini aldı. Johann, dönüşüyle Basel Üniversitesinde Yunanca profesörü olmayı planlamıştı ancak abisinin ölümüyle boşalan matematik profesörlüğü pozisyonuna geçebildi. Leibniz kalkülüsü ile yetişen bir öğrenci olarak 1713’teki Newton-Leibniz tartışmasında Lebniz’in yanında yer aldı. Johann Bernoulli Lebniz’i Newton’un çözmekte başarısız olduğu problemleri Leibniz yöntemi ile çözerek savundu. Bernoulli ayrıca Descartes’in girdap kuramını Newton’un yerçekimi kuramına karşı destekledi ve bu durum Newton’un kuramının Avrupa’da kabulünü erteledi. 1724’te Fransız Académie Royale des Sciences tarafından desteklenen bir yarışmaya katıldı. Yarışmada, “Havasız veya hava bulunan bir ortamda kendisi ile aynı doğaya sahip sabit konumdaki ya da hareket halindeki bir cismi hareket ettiren hareket halindeki kusursuz sert cisim için gerekli kanunlar nelerdir?” sorusu sorulmuştur. Leibniz tarafından benimsenen görüşü savunmak adına cismi elastik yapmak için cismi sert yapan sonsuz iç kuvveti aşacak bir sonsuz dış kuvvet gerektiğini varsaymıştır. Bu nedenle yarışmadan diskalifiye olmuş ve ödül Maclaurin tarafından kazanılmıştır. Ancak Bernoulli’nin bu çalışması sonradan 1726 yılında Académie çalışmaları elastik cisimlere ilişkin olarak ele aldığında, bu konuda ödülü Pierre Maziére kazanmıştır, kabul görmüştür. Bernoulli her iki yarışmada da mansiyon ödülü aldı. Johan kardeşi Jakob ile Basel Üniversitesinden mezun olana dek beraber çalışmasına rağmen kısa bir süre sonra ikilinin kıskaçlık ve rekabete dayanan bir ilişkisi oldu. Johann Jakob’un pozisyonunu kıskanıyordu ve ikisi sıkça birbirine üstün gelmeye çalışıyordu. Jakob’un ölümünden sonra bu kıskançlık kendi yetenekli oğlu Daniel için devam etti. 1738’de baba ve oğul ikilisi hidrodinamik üzerine neredeyse eşzamanlı olarak yayınlar ürettiler. Johann Bernoulli kendi çalışmasının tarihini oğlununkinden iki yıl önce olarak göstererek önceliği elde etmeye çalıştı. Johann, Basel şehir meclisi üyesinin kızı Dorothea Falkner ile evlendi. Nicolaus II Bernoulli, Daniel Bernoulli ve Johann II Bernoulli adlarında üç adet çocukları oldu. Johann aynı zamanda Nicolaus I Bernoulli’nin de amcasıdır. Bernoulli kardeşler sıkça aynı problemler üzerinde çalışmışlardır. Bu çalışmalar genellikle büyük anlaşmazlıklar içerisinde yapılmıştır. İki kardeşin en şiddetli anlaşmazlığı eğer sadece yalnızca yerçekimi etkisi altında ise bir parçacığın en kısa sürede aldığı yol için bir eşitlik bulmaya çalışırlarken yaşanmıştır. Bu problem ilk olarak 1697’de Galileo tarafından incelenmiştir. 1697’de Jakob bu problemin çözümüne ödül teklif etmiştir. Bu meydan okumayı kabul ettikten sonra Johann bir dönel yuvarlanma eğrisi, hareket eden bir teker üzerindeki bir noktanın yolu, önermiştir. Uzun süren bu şiddetli anlaşmazlık Jakob’un bu çözüme meydan okuyup kendi çözümünü ortaya atması ile meydana geldi. Bu anlaşmazlık değişkenler kalkülüsü adında yeni bir disiplinin temelini attı. Bernoulli özel matematik eğitimi için Guillaume de L’Hôpital tarafından işe alınmıştı. Bernoulli ve L’Hôpital aralarında bir sözleşme imzaladılar. Bu sözleşmeye göre L’Hôpital Bernoulli’nin keşiflerini istediği gibi kullanma hakkına sahipti. L’Hôpital, ilk kitabı (Analyse des Infiniment Petits pour l'Intelligence des Lignes Courbes) 1696 yılında sonsuzküçük kalkülüsü üzerine yazdı. Bu kitap çoğunlukla, günümüzde L’Hôpital kuralı olarak bilinen kuralı da içeren Bernoulli’nin çalışmalarından oluşuyordu. Daha sonradan Liebniz, Varignon ve diğerlerine yazdığı mektuplarda Bernoulli, L’Hôpital’in kitabın önsözünde borcunu kabul etmesine rağmen yaptığı katkılar için yeterince itibar göremediğinden şikâyet etmekteydi. "Je reconnais devoir beaucoup aux lumières de MM. Bernoulli, surtout à celles du jeune (Jean) présentement professeur à Groningue. Je me suis servi sans façon de leurs découvertes et de celles de M. Leibniz. C'est pourquoi je consens qu'ils en revendiquent tout ce qu'il leur plaira, me contentant de ce qu'ils voudront bien me laisser." "Birçok kişiye borçlu olduğumun farkındayım. Bernoulli’nin kavrayışı, özellikle Groningue’de profesör olan geç John’a. Bay Leibniz’in keşiflerinin yanı sıra onların keşiflerini de gayri resmi bir şekilde kullandım. Bu sebepten ötürü kendimi onların istedikleri kadar hak iddia etmelerine razı ettim ve bana bırakmaya karar verecekleri şeyler için kendimi memnun edeceğim." Minivan Minivan, çok amaçlı araç veya MPV, şahsi kullanım için tasarlanmış bir van türü. Minivanlar genellikle tek veya çift kutu olarak tasarlanır ve maksimum iç hacim sağlarlar. Sedan, hatchback ve station wagon araçlardan genellikle daha yüksektirler. Azerbaycan tarihi Azerbaycan, Avrasya'nın Kafkasya bölgesinde bir ülkedir. Doğuda Hazar Denizi, kuzeyde Rusya'nın Dağıstan bölgesi, kuzeybatıda Gürcistan, güneybatıda Ermenistan ve Türkiye ve güneyde İran ile sınırlıdır. Azerbaycan Cumhuriyet'nin yaklaşık 10 milyona yaklaşan nüfusunu bir Türk etnik grubu olan Azeriler ve çeşitli diğer etnik gruplar oluşturmaktadır. Med ve Fars yönetimi sırasında birçok Kafkas Albanı Zerdüştlüğü kabul etti ve daha sonra Müslüman Araplar ve daha da önemlisi Müslüman Türkler gelmeden önce Hıristiyanlığa geçti. Türk kabilelerinin bölgeye, yerli Kafkas ve İran kabilelerinin Türkleşmesine büyük ölçüde yol açan fetihleri gerçekleştiren küçük gaziler eşliğinde geldiğine inanılmaktadır. 1813 ve 1828 yıllarındaki Rus-İran Savaşları sonrasında, Rus İmparatorluğu'nun baskısıyla Kaçar İmparatorluğu tüm Kafkas topraklarını terk etmek zorunda kaldı ve 1813 yılındaki Gülistan ve 1828 yılındaki Türkmençay anlaşmaları ile Çarlık Rusyası ve İran Kaçarı arasındaki sınır kesinleşmiş oldu. Aras Nehri'nin kuzeyindeki bölge, aralarında çağdaş Azerbaycan Cumhuriyeti'nin toprakları da dahil olmak üzere, 19. yüzyılda Rusya tarafından işgal edilene kadar İran topraklarıydı. Türkmençay Antlaşması sonucunda Kaçar İranı, Erivan Hanlığı, Nahçıvan Hanlığı ve Talış Hanlığı'ndan geri kalan topraklar ve günümüz Azerbaycan Cumhuriyeti topraklarının İran hakimiyetinde kalan son toprak parçaları üzerindeki Rus egemenliğini tanıdı. Kafkasya'da 80 yıldan uzun süren Rus İmparatorluğu egemenliğinden sonra, 1918'de Azerbaycan Demokratik Cumhuriyeti kuruldu. Önde gelen Müsavat partisinin siyasi nedenlerle kabul ettiği "Azerbaycan" adı, 1918'de Azerbaycan Demokratik Cumhuriyeti'nin kurulmasından önce, yalnızca çağdaş kuzeybatı İranına bitişik bölgeyi tanımlamak için kullanılırdı. Devlet 1920'de Sovyet kuvvetleri tarafından işgal edildi ve 1991'de Sovyetler Birliği'nin çöküşüne kadar Sovyet egemenliği altında kaldı ve bu tarihten sonra modern Cumhuriyet kuruldu. Azerbaycan'da tarih öncesi dönem Taş Devri, Tunç Çağı ve Demir Çağı olarak üç bölümde incelenebilir. Azerbaycan'da Taş Devri Paleolitik, Mezolitik ve Neolitik dönemlere ayrılmıştır. Taş Devri Azerbaycan'da 2 milyon 700 bin yıl önce başlayarak M.Ö. 4. bin yıla kadar devam etmiştir. Taş devri üç aşamadan - Paleolitik dönemi (eski), Mezolitik dönem (orta) ve Neolitik döneminden (yeni taş devri) oluşan olmuştur. Yaklaşık 700 bin yıl önce insanlar ateş elde etmeyi öğrenerek, kendilerini soğuktan korumaya, yemek pişirmeye, araç gereçlerini geliştirmeye başladılar. 400-300 bin yıl önce Azerbaycan'da yerleşmiş ilkel insanların evriminde yeni bir aşama başlar. Azıh Mağarası'nda tespit edilmiş ilkel insan-Neandertalin çene kemiği (yaklaşık 350 bin yıl önce) bunun görsel kanıtıdır. 100-30 bin yıl önce ülke orta Paleolitik dönemi yaşamış ve bu sırada eski insanların ilkel yapısı oluşmuştur. Bu dönem Tağlar Mağarası'ndaki arkeolojik bulgular temelinde incelenmiştir. Bu dönemde insanların temel meşguliyeti avcılık ve toplayıcılık idi. Aynı zamanda Azerbaycan'da yaşayan insanlar artık o dönemde komşu arazilerin sakinleri ile takas karakterli ilişkiler kurmaya başladılar. Paleolitik dönem üç döneme ayrılır: Alt Paleolitik, Orta Paleolitik ve Üst Paleolitik dönem. Paleolitik dönem, ilk insan türünün bu bölgedeki yerleşimleri ile başlamış ve M.Ö. 12. bin yıla kadar sürmüştür. Azerbaycan Cumhuriyeti'nin Füzuli Rayonu topraklarında kalan Azıh Mağarası Avrasya topraklarındaki en eski ön-insan sakinlerinin yerleşim alanı olarak kabul edilir. Ön-Aşölyen kültürünün kalıntıları Azıh Mağarası'nın en az 700.000 yıllık en alt tabakalarında bulunmuştur. 1968'de, Mammadali Huseynov Azıh Mağarası'ndaki Aşölyen kültürüne ait bir ilkel insanın 300.000 yıllık bir çene kemiğinin parçalarını keşfetti, bu Sovyetler Birliği'nde keşfedilen en eski insan kalıntılarıydı. Alt Paleolitik dönem aynı zamanda "Kuruçay Kültürü" olarak da bilinir ve Olduvay Kültürü "ile benzer özelliklere sahiptir". Azerbaycan'daki Paleolitik dönem kalıntıları Aveidag, Tağlar, Damcılı, Zar, Yatakyeri, Daş Salahlı, Kazma ve diğer bazı yerlerdeki buluntularla temsil edilmektedir. Bu dönemde insanlar artık sadece mağara ve zağalarda değil, ayrıca çeşitli çay vadilerinde inşa ettikleri yerleşim yerlerinde de yerleşim kurmaya başladılar. Bu dönemde kabilelerin oluşumu, ilk sanat ve inançlarındaki (tapınma, ibadet) oluşumlar başladı. Bu dönemde sadece taştan değil, ayrıca çeşitli hayvan kemiğinden de araç gereç üretimi gerçekleştirilmekteydi. Yaklaşık 12.000 yıl önce Taş Devri sonlanmış ve Mezolitik Dönem başlamış ve bu dönem M.Ö. 8.000 yılına kadar sürmüştür. Azerbaycan'da Mezolitik Dönem ağırlıklı olarak Kobustan (Bakü yakınları) ve Damcılı (Kazah) mağaralarındaki buluntular temelinde araştırılmıştır. Bakü'nün güneyindeki Kobustan'daki kayalara oyulmuş kaya çizimleri avcılık, balıkçılık, zanaat ve dans sahnelerini temsil etmektedir ve Mezolitik Dönem'e tarihlenmektedir. Kobustan'daki petroglifler içinde 5.000 ila 8.000 yıllık kaya resimleri Viking gemilerine benzer çizimler içermektedir. Kaya resimleri arasında ortaya çıkarılan gemi çizimleri, Avrupa kıtası ve Akdeniz arasındaki bağlantıyı gözler önüne sermektedir. Bu dönemde tarım ve hayvancılığın ilk biçimleri görülmeye başlanır. Bu dönem temel olarak Kobustandaki kaya üstü resimleri ve arkeolojik bulgular temelinde araştırıldı. Yeryüzünde ilkel insanın en zengin "müzelerinden" biri sayılan bu arazide altı kaya resmi ve ona yakın eski insan kampı bulundu. Bu çizimlerde o tarihteki insanların kişilerin mesleği, çalışmaları, av ve balıkçılık sahneleri, ayin ve inançları görülür. Arkeolojik materyaller ve resimlerden hareketle bu dönemdeki insanların ok ve yay kullanmayı bildikleri kabul edilir. Azerbaycan'daki Neolitik Dönem M.Ö. VII-VI bin yıllara tarihlenmektedir. Neolitik Dönem esas olarak Damcılı (Kazah'ta), Kobustan (Bakü'de), Şomutepe (Ağstafa Rayonu'nda), Kültepe (Nahçıvan'da), Toyretepe ve diğer yerleşimlerdeki malzeme ve kültür örnekleri temelinde araştırılmıştır. Bu dönemde ilk kez tarım devrimi gerçekleşmiştir. Eneolitik veya Kalkolitik dönem (M.Ö. 6. - 4. bin yıl) Taş Devri'nden Bronz Devri'ne geçiş dönemidir. Bakır cevheri bakımından zengin Kafkas Dağları'nın etrafında yer almasından dolayı, Azerbaycan bölgelerinde bakır işlemenin erken oluşumu ve gelişimi için elverişli bir koşul vardı. Azerbaycan'da Şomutepe, Toyratepe, Cinnitepe, Kültepe, Alikemektepe ve YıIanlıtepe gibi birçok Eneolitik yerleşim ortaya çıkarılmıştır ve karbon tarihleme yöntemiyle bu döneme tarihlenen eserler, bu dönemde insanların evler inşa ettiklerini, bakır aletler ve ok uçları yaptığını ve susuz tarımı bildiklerini göstermektedir. Azerbaycan'da Tunç Çağı M.Ö. 4. bin yılın ikinci yarısında başlamış ve M.Ö. 2. bin yılın ikinci yarısında sona ermişken, Demir Çağı M.Ö. yaklaşık 7-6. yüzyıllarda başlamıştır. Azerbaycan'da Tunç Çağı erken Tunç Çağı, orta Tunç Çağı ve geç Tunç Çağı olarak üçe bölünmüştür. Bu dönemler Nahçıvan, Gence, Mingeçevir, Daşkesen ve diğer yerleşimlerde araştırılmıştır. Erken Tunç Çağı, Karaz kültürü, Orta Bronz Çağı "boyalı toprak" kültürü olarak da bilinen "boyalı seramik" kültürü ile karakterizedir. Geç Tunç Çağı, Hocalı-Gedebey, Nahçıvan ve Talış-Mugan arkeolojik kültürleri ile karakterizedir. 1890'da Jacques de Morgan tarafından Lenkeran yakınlarındaki Talış dağlık bölgelerinde yapılan araştırmalar sırasında, Geç Tunç ve Erken Demir çağlarına tarihlendirilen 230'dan fazla mezar ortaya çıkarıldı. E. Rösler, 1894-1903 yılları arasında Karabağ ve Gence'de geç Tunç Çağı'na ait malzemeler ortaya çıkardı. J. Hummel, 1930-1941 yıllarında Göygöl Rayonu'nda (Sovyet döneminde Elenendorf) ve Karabağ'da araştırmalar yaptı ve Barrows I ve II gibi önemli yerleri ve Geç Tunç Çağı'na tarihlenen bilinmeyen birkaç yeri daha ortaya çıkardı. Amerikan Doğa Tarihi Müzesi'nden arkeolog Walter Crist, 2018'de Kobustan Millî Parkı'nda "Av Köpekleri ve Çakallar" veya "58 Delik" adı ile bilinen bir Bronz Çağı masa oyunu buldu (4000 yaşında). Oyun o zamanlar Mısır, Mezopotamya ve Anadolu'da popülerdi ve eski Mısır firavunu Amenemhat IV'ün mezarında tanımlanmıştı. Eski halkların ve medeniyetlerin etkisi Azerbaycan topraklarında bir dönüm noktasına geldi. Çeşitli Kafkas halkları, Güney Kafkasya'nın en eski sakinleri olmalıdır; bunlardan en önemlisi olan Kafkas Albanları bu halkların en tanınmış temsilcileridir. Kafkas Albanlarının Azerbaycan'ın en eski sakinleri olduğuna inanılmaktadır. Erken yerleşimciler M.Ö. 9. yüz yılda İskitleri içermektedir. Güney Kafkasya M.Ö. 550 civarında Ahamenişler tarafından ele geçirildi. Bu dönemde Azerbaycan'da Zerdüştlük yayıldı. Ahamenişler M.Ö. 330'da Büyük İskender tarafından mağlup edildi. M.Ö. 247'de Pers topraklarında Seleukosların yıkılışının ardından, bir Ermeni Krallığı M.Ö. 190 ile M.S. 428 arasında modern Azerbaycan toprakları üzerinde kontrol sahibi oldu. Bu Ermeni Arsak Hanedanı Krallığı, Part İmparatorluğu'ndan adını alan Arsacid Hanedanı'nın bir koluydu. Kafkasya Albanlarının tamamı, Seleukosların yıkışının ardından sonraki yüzyıllarda Part hakimiyeti altına girdi. Kafkas Albanları, M.Ö. 1. yüzyılda bir krallık kurdular ve Partlılar Sasani İmparatoru'nu tahtından indirene ve Kafkasya Albanyasını M.S. 252'de bir devlet haline getirene kadar, bir vasal devlet olarak büyük ölçüde bağımsız kaldılar. Kafkas Albanya hükümdarı Kral Urnayr, Hıristiyanlığı M.S. 4. yüzyılda devlet dini olarak resmen kabul etti ve Albanya 8. yüzyıla kadar bir Hıristiyan devlet olarak kaldı. Sasani Persleri'ne tamamen bağlı olmasına rağmen, Kafkasya Albanyası monarşisini korudu. Sasani kontrolü, M.S. 642'de Müslüman Araplar tarafından yenilmeleriyle sona erdi, tüm Azerbaycan da dahil olmak üzere tüm imparatorluk, Müslümanların İran'ı fethi yoluyla sona erdi. Avrasya ve Orta Asya yerleşimcilerin art arda göç etmesi ve bu bölgeye yerleşmesi, Sasani-Pers İmparatorluğu döneminden 20. yüzyılda Azerbaycan Türklerinin ortaya çıkmasına kadar eski zamanlardan beri Kafkasya tarihini belirleyici bir model olmaya devam etmiştir. Azerbaycan'a gidip gelen İran göçebeleri arasında İskitler, Alanlar ve Kimmerler de bulunmaktadır. Hazarlar ve Hunlar gibi göçebeler Hun ve Hazar döneminde bölgeye saldırılar düzenlediler. Derbend'in duvarları ve tahkimatı, Sasani döneminde Kuzey Kafkasya Geçidi'nin arkasından gelen göçebeleri engellemek için inşa edildi. Ancak, bu göçebeler bölgede kalıcı yerleşim yapmadılar. Med İmparatorluğu'nun yıkılışının ardından bugünkü Azerbaycan'ın tamamı, M.Ö. 6. yüzyılda Pers kralı Büyük Kiros tarafından işgal edildi. Bu ilk İran İmparatorluğu, Zerdüştlük dini çeşitli erken Fars kültürü etkileri gibi yükseldikçe yerel nüfus üzerinde derin bir etkiye sahip bir hale geldi. Kafkas Albanyası'nın yerel sakinlerinin çoğu, Zerdüşt inançlarının bir işareti olabilecek ateşe tapınma ibadetleri ile biliniyordu. Bu imparatorluk 250 yıldan uzun süre varlığını sürdürdü ve daha sonra Büyük İskender tarafından ele geçirildi ve eski Pers İmparatorluğu topraklarında Helenistik kültürü yükselmeye başladı. Seleukos Yunanları M.Ö. 323'te İskender'in ölümünden sonra Kafkasya'yı miras olarak devralmıştı, ancak Roma'dan gelen baskılar, ayrılıkçı Yunanlar tarafından Baktryia'nın kuşatılması ve en olumsuz tarafı, Orta Asya'dan gelen başka bir göçebe İran kabilesi olan Partlar (Parni), M.Ö. 4. yüzyılın sonlarından M.Ö. 3. yüzyıla kadar kuzeydoğu Seleukos bölgelerine ciddi akınlar yaptı ve bu da sonuçta yerel Kafkas kabilelerinin Med istilasından bu yana ilk kez bağımsız bir krallık kurmasına olanak sağladı. M.Ö. 9. yüzyılda Urmiye kıyılarında ilk Azerbaycan devleti adlandırılabilen Manna Devleti kurulmuştur. Başkentleri İzertu'dur. M.Ö. 8 yüzyılda Manna Devleti Asya'da önemli siyasi güç oluşturuyordu. Devletin en parlak dönemi hükümdar İranzu'nun hakimiyeti yıllarına rastlar. Bu dönemde Manna'ya şimdiki Azerbaycan'ın tüm güney ve bazı kuzey (Nahçıvan) arazileri tabi idi. İranzu'nun varisleri Aza ve Ullusuna çeşitli devletlerle askeri ittifaklar oluşturarak kendi arazilerini genişletmeye çalıştı. Öyle ki, M.Ö. 714 yılında Ullusuna Asur Devleti ile ittifak kurmuş ve Urartuları mağlup edebilmiştir. Fakat bu olayın ardından Manna Devleti giderek yıkıma uğramaya başlar. Bu devletin adına en son M.Ö. 616 yılına denk gelen "Hedda yazıtlarında" rastlanır. Böylece, yaşı 3 bin yıldan fazla olan Azerbaycan Devleti'nin ilk örneğini Manna Devleti oluşturur. Albanya ya da Kafkas Albanyası, Arran Krallığı (Gürcüce: ალბანეთი / Albaneti, Ermenice: Աղվանք / Aluank, Yunanca: Ἀλβανία / Albanía), tarihi Azerbaycan bölgesinde, bugünkü Azerbaycan Cumhuriyeti, Gürcistan, Ermenistan ile Dağıstan'ın güneyini kapsayan eski bir devlettir. Albanya Yunanca ve Latince "dağlık toprak" anlamına gelir, ülkenin yerli adı ise bilinmemektedir. M.Ö. 3-4. yüzyıllarında kurulmuş. M.S. 8. yüzyılda ise Arap Hilafeti tarafından yıkılmıştır. Başkenti önce Kebele, sonra Berde şehirleri olmuştur. Albanya Krallığı, geniş imparatorluk devletleri bölgesinde benzersiz bir devlet kurmak için yerli Kafkas kimliğini birleştirdi. Bununla birlikte, M.Ö. 2. veya 1. yüzyılda Ermeniler, Albanya topraklarını güneyden önemli ölçüde daralttılar ve Udinler, Gargaryanlar ve Hazarlar gibi çeşitli Albanya kabilelerinin yaşadığı Karabağ ve Udin topraklarını ele geçirdiler. Bu süre zarfında Albanya ve Ermenistan arasındaki sınır Kura Nehri üzerindeydi. Romalılar ve Partlar alanlarını genişletmeye başlayıp da bölge bir savaş alanı haline geldikçe, Albanya'nın çoğu çok kısa bir süre içinde Pompey hükümdarlığındaki Roma lejyonlarının egemenliği altına girdi ve bölgenin güneyi Partlar tarafından kontrol altına alındı. Bakü'nün hemen güney batısında, Roma yazıtları arasında en doğuda yer alanı olduğu kabul edilen kaya oyması, Kobustan bölgesinde yer almaktadır. Bu yazıt İmparator Domitianus zamanında Legio XII Fulminata tarafından yazılmıştır. Kafkasya Albanyası daha sonra tamamen Part yönetimi altında girdi. Ermenistan'ın Bizans ve Persler arasında M.S. 387'de bölünmesinden sonra Albanyalı krallar, Sasani kralları Albanya Arsak hükümdarlarını İran'a hükümdar olarak görevlendirdiklerinde Uti ve Arsak (Kur'un güneyinde yer alır) devletleri üzerinde kontrol sahibi oldular. Movses Khorenatsi ve Movses Kaghankatvatsi gibi Orta Çağ Ermeni tarihçileri, Albanların Ermenistan'ın Aydınlatıcısı Grigor'un çabalarıyla M.S. 4. yüzyılda Hıristiyanlığa geçiş yaptıklarını yazmaktadır. Albanya kralı Urnayr Hıristiyanlığı kabul etti ve Aydınlatıcı Grigori tarafından vaftiz edildi. Urnayr ayrıca Hıristiyanlığı krallığının resmi dini olarak ilan etti. Ancak Hıristiyanlık Albanya'da sadece kademeli olarak yayıldı ve Albanların ve Perslerin büyük bir kısmı İslam fetihlerine kadar Zerdüşt olarak kaldı. MÖ 4. yüzyıl ile 10. yüzyıl kadar süren 1.400 yıllık dönemlerde, Kafkas Dağlarının güneye bakan yamaçlarından aşağı uzanan topraklara Albanya adı verilmiştir. Bugünkü Azerbaycan ve Dağıstan'ın tamamı ile Ermenistan, Gürcistan, İran, Çeçenistan topraklarının yarısını kapsayan geniş bir alanda hüküm süren Albanya'da Strabon ve diğer kaynaklarca 26 lehçe - şive konuşulmaktaydı. Albanya'da kullanılan dillerin kökeni konusundaki araştırmalar derin olmamakla birlikte birkaç yönde ilerlemektedir. Tarihçi ve dilbilimcilerin bir kısmı tarafından Alban dilinin Nah-Dağıstan dillerine mensup olduğu, diğer tarihçi ve dilbilimciler tarafından ise Farsça veya Ermenice kökenli olduğu ileri sürülmektedir (bunun taraflı bir fikir olduğu düşünülmektedir). Son yapılan araştırmalarda ise Alban yazısı ve dilinin Eski Türkçenin şivelerinden biri olabileceği iddiası ortaya atılmıştır. Müslüman Araplar, Kafkasya bölgesinde ilerlerken Sasanileri ve Bizanslıları yendiler. Araplar, Prens Cavanşir liderliğindeki Hıristiyan direnişinden sonra Kafkasya Albanyası'nı 667 yılında ele geçirdi. 9. ve 10. yüzyıllar arasında Arap yazarlar Kura ve Aras nehirleri arasındaki bölgeye "Arran" adını vermeye başladılar. Bu süre zarfında Basra ve Kufe'den gelen Araplar Azerbaycan'a yerleştiler ve yerli halkların terk ettiği toprakları ele geçirdiler. Azerbaycan tarihinin Selçuklu dönemi, modern Azerbaycan Türklerinin etno-dilsel milliyetini şekillendirmeye yardımcı olduğu için Arap fethinden daha da önemli görülür. Abbasi Halifeliği'nin gerileme döneminde, Azerbaycan toprakları, İran'ın da olduğu gibi Müsâfirîler, Sâcoğulları, Şeddadiler ve Büveyhiler gibi sayısız hanedanın etkisi altındaydı. Ancak 11. yüzyılın başında bölge, Orta Asya'dan çıkan Oğuz Türk kabilelerinin akınları ile yavaş yavaş el değiştirmeye başladı. Bu Türk hanedanlarından birincisi, 1030 yılına kadar Azerbaycan'ın bir bölümünü ele geçirmiş olan kuzey Afganistan kökenli Gaznelilerdi. Onları, tüm İran ve Kafkasları fetheden ve 1055'te Bağdat'taki Büveyhileri devirdikten sonra Irak'a akınlar yapan Oğuzların batı kollarından biri olan Selçuklular izledi. Selçuklular, 12. yüzyılın sonuna kadar tüm İran ve Azerbaycan'ı kapsayan geniş bir imparatorluğun ana hükümdarları haline geldiler. Selçuklu döneminde, Selçuklu sultanlarının etkili vezirlerinden olan Nizâmülmülk'ün (ünlü bir Fars bilim adamı ve yönetici) eğitim ve bürokrasi ile ilgili sayısız reformun uygulanmasına yardımcı olduğu belirtilmektedir. Nizâmülmülk'ün 1092'deki ölümü, bir zamanlar iyi organize olmuş Selçuklu devletinin, Sultan Ahmed Sencer'in 1153'te ölümünden sonra daha da belirginleşen yıkılışının başlangıcı oldu. Yerel olarak Selçuklu mülkleri, teknik olarak Selçuklu sultanlarının atabeyleri olan vassallar tarafından yönetiliyordu, ancak bu atabeyler bazen "fiili" hükümdarlar haline gelebilmekteydi. "Atabey" unvanı, 12. yüzyıldan itibaren Ortadoğu Selçukluları döneminde yaygındı. 12. yüzyılın sonundan 13. yüzyılın başlarına kadar Selçuklu yönetimi altında Azerbaycan Türk halkının önemli bir kültür merkezi haline geldi. Atabeg "Eldenizlerinin" sarayları ve "Şirvanşahlar", çoğu seçkin Müslüman zanaatkâr ve seçkin bilim adamlarına ev sahipliği yaptı. Atabey hükümdarlarının en ünlüsü Şemseddin İldeniz idi. Bölge Selçukluların hakimiyeti altında iken, İranlıların Behmenyar, Katip Tebrizi, Şihabeddin Sühreverdi ve diğerleri ile gerçekleştirdiği gibi farklı bilimler ve felsefe alanlarında büyük bir ilerleme sağladılar. Bu bölgede yaşayan Nizami-i Gencevi ve Hakani Şirvani gibi Fars şairleri, iyileştirilmiş Orta Çağ Fars edebiyatındaki en yüksek noktayı göstermektedir. Buna ek olarak, bölgede bir yapı patlaması görülür ve Selçuklu döneminin eşsiz mimarisi, 12. yüzyılda Bakü, Gence ve Abşeron'da inşa edilen kale duvarları, camiler, okullar, türbeler ve köprüleri ile gözler önüne serilmektedir. 1225 yılında Harezmşahlar Devleti'nden Celâleddin Harezmşah atabeylik yönetimine son verdi. Moğolların Ortadoğu ve Kafkasya'yı işgali Azerbaycan ve komşularının çoğu için yıkıcı bir olaydı. 1220'den itibaren Bey, Moğollara vergi vermeye başladı. Jebe ve Sübedey küçük devleti tarafsız hale getirdi. 1231'de Moğollar Azerbaycan'ın çoğunu işgal etti ve Atabey Hanedanlığı'nı deviren Harezmşahlı Celaleddin'i öldürdü. 1235'te Moğollar, Kiev Knezliği'ni fethetme amacıyla Gence, Şemkir, Tovuz, Şabran şehirlerini yok etti. 1236'da Transkafkasya'nın tamamı Ögeday Han'ın elindeydi. Timur (Emir Timur) 1380'lerde yıkıcı bir Azerbaycan işgali başlattı ve Azerbaycan'ı geçici olarak Avrasya'nın çoğunu kapsayan geniş devletinin sınırlarına dahil etti. Şirvanşahlı I. İbrahim yönetimindeki Şirvanşah devleti de Timur'un vasalıydı ve Timur'a Altın Orda Moğol hükümdarı Toktamış Han ile savaşında yardımcı oldu. Azerbaycan, Hurufi, Bektaşi ve diğer hareketlerin başlattığı mezhep çatışması nedeniyle bu dönemde toplumsal huzursuzluk ve dini çekişme yaşadı. Timur'un 1405'teki ölümünün ardından dördüncü oğlu Şahruh iktidara geldi ve 1446'ya kadar hüküm sürdü. Şahruh'un devletinin batısında iki yeni rakip Türk devleti ortaya çıktı - Van Gölü çevresindeki Karakoyunlu ve Diyarbakır çevresindeki Akkoyunlu devletleri. Başlangıçta, Kara Yusuf Han Celayirlilerin son hükümdarı Sultan Ahmed'i mağlup ettikten sonra 1410'da Azerbaycan'ın güneyindeki toprakları fethederek başkenti Tebriz'e taşıdığında Karakoyunlular bölgeye hakim olmuştu. Cihan Şah yönetiminde Karakoyunlular topraklarını Orta İran'a ve doğuda Horasan'a kadar genişletti. Ancak daha sonra Akkoyunlular, hükümdarı Uzun Hasan yönetiminde 1468'de Cihan Şah ve Karakoyunluları yenerek daha fazla ön plana çıktı. Uzun Hasan, 1478'deki ölümüne kadar tüm İran, Azerbaycan ve Irak'ı yönetti. Hem Akkoyunlu hem de Karakoyunlular, Tebriz'in ünlü İslam minyatür resimlerinde tasvir edildiği gibi zengin Timurlu edebiyat, şiir ve sanat geleneğini sürdürdü. Şirvan Şah veya Şarvan Şah, Arap kökenli Fars hanedanlarının orta çağ İslam dönemlerinde kullandıkları bir unvandı. Şirvanşah devletinin rolü Azerbaycan'ın ulusal gelişiminde önemliydi. Şirvanşahlar, yerel yöneticiler ve vasileri ile 861'den 1539'a kadar yüksek derecede özerklik sağladılar ve İslam dünyasındaki diğer hanedanlardan daha uzun süren bir süreklilik sağladılar. Bağımsız Şirvan devletinin iki dönemi vardır: birincisi 12. yüzyılda, Bakü Kalesi'ni inşa eden Sultan Manuchehr ve Ahsitan yönetimleri altında, ikincisi Derbent hanedanı altında 15. yüzyılda. 13. ve 14. yüzyıllar arasında Şirvanşahlar, Moğol ve Timur imparatorluklarının vasallarıydı. Şirvanşah I. Halilullah ve Faruk Yaşar hanedan tarihinde son derece istikrarlı bir dönem boyunca hüküm sürdüler. Bakü'deki "Şirvanşah Sarayı" nın mimari kompleksi (aynı zamanda hanedanın mezar yeriydi) ve Halveti Sufi Tekkesi, bu iki hükümdarın 15. yüzyılın ortalarında hüküm sürdüğü dönemde inşa edildi. Şirvanşah hükümdarları az çok Ortodoks Sünni idi ve bu nedenle Safevi Sufi mezhebine bağlı heterodoks Şii İslamı'na karşı çıktılar. 1462 yılında Şirvanşah şehri yakınlarındaki Gusar kasabası yakınlarında gerçekleştirilen bir savaşta Safevi lideri Şeyh Cüneyd öldürüldü (aynı kasaba yakınlarındaki Hazra Köyü'nde defnedildi) - bu olay Azerbaycan tarihinde yeni bir aşamaya yol açan Safevi eylemlerini şekillendiren bir olaydır. Azerbaycan 15. yüzyıla Arap kökenli Şirvanşahların yönetimi altında girdi. Aynı dönemde Azerbaycan ve Ermenistan toprakları Türk kökenli Akkoyunlular tarafından yönetilmekteydi. Her iki hanedan da aynen Osmanlı Hanedanı gibi Sünni mezhebindendi. Ancak Akkoyunlu hükümdarı Uzun Hasan'ın 1478 yılındaki ölümünden sonra Azerbaycan'da gene Türk kökenli olan ancak Şii mezhebine üye Safevi Hanedanı güç kazanmaya başladılar. 1501 yılında Akkoyunlular Safeviler tarafından büyük bir yenilgiye uğratıldılar. Aynı yılda Safeviler Tebriz'i ele geçirerek kendilerine başkent yaptılar ve Bakü'yü talan ettiler. Azerbaycan toprakları 16. ve 17. yüzyıllarda sürekli olarak Osmanlı-Azerbaycan Savaşları'na sahne oldu. Şamahı, Gence ve Bakü 1580'lerde Osmanlıların eline geçti. Şah I. Abbas (1587 - 1630) döneminde Safeviler Osmanlıları yenerek Azerbaycan topraklarını tekrar geri aldılar. 1639 yılında imzalanan ve Azerbaycan'la Osmanlı Devleti arasındaki sınırları belirleyen en son antlaşma olan Kasr-ı Şirin Antlaşmasından Azerbaycan toprakları Azerbaycana'a kaldı. Safevilik İran merkezli ve 1330'larda Şeyh Safiyüddin Erdebilî (1252-1334) tarafından kurulan ve daha sonra kendi ismi ile anılan bir Sufi dini mezhebidir. Bu tasavvuf mezhebi, 15. yüzyılın sonunda açıkça Şii İslam'ın heterodoks dalı haline dönüştü. Bazı Safevi takipçileri, özellikle Kızılbaşlar, yöneticilerinin mistik ve özel güçlerine ve Ali'nin ailesiyle bağlarına inanıyorlardı ve bu nedenle, onlar için savaşma konusunda tereddüt göstermiyorlardı. Safevi hükümdarları kendilerinin Muhammed'in kızı Fatıma ve Ali'nin soyundan yedinci İmam Musa el-Kazım'dan geldiğini iddia ediyordu. Kızılbaşların sayıları 16. yüzyılda arttı ve komutanları ile birlikte Akkoyunlu devletine karşı başarılı bir savaş yürütüp Tebriz'i ele geçirmeyi başardılar. I. İsmail tarafından yönetilen Safeviler Kafkasya'yı, Anadolu bölgelerini, Mezopotamya'yı, Orta Asya'yı ve Güney Asya'nın batı bölgelerini fethederek, Erdebil'deki merkezli şehirlerini genişlettiler. Aynı dönemde I. İsmail 1501'de Bakü'yi ele geçirdi ve Sünni Şirvanşahlara işkence yaptı. Günümüzün Azerbaycan toprakları 1500 ve 1502 yılları arasında Ermenistan ve Dağıstan'ı da ele geçiren İran Safevileri tarafından fethedildi. I. İsmail ve oğlu I. Tahmasb döneminde, Şii İslam İran ve Azerbaycan topraklarındaki Sünni nüfusa dayatıldı. Şii İslam'ın dayatılması, büyük bir Sünni nüfusun katledildiği Şirvan'da özellikle sertti. Safevi İran bu dönemde feodal bir teokrasi haline geldi ve Şah ilahi olarak atanmış devlet ve din başkanı olarak kabul gördü. Bu süre zarfında Kızılbaş yöneticilerine şehir idaresinden sorumlu ofisleri olan "vekiller" (veya yasal yöneticiler) atandı ve Şii İslami ulema sınıfı oluşturuldu. Safevilerin rakiplerinden olan Sünni Osmanlı İmparatorluğu ile yapılan savaşlar Şah I. Tahmasb döneminde devam etti. Önemli Safevi şehirleri Şamahı, Gence ve Bakü 1580'lerde Osmanlılar tarafından ele geçirildi. Büyük I. Şah Abbas döneminde