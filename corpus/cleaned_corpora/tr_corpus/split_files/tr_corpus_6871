sonunda kral 15 Haziran 1215 tarihinde imzalanan Magna Carta ile belirlenen koşullara uymayı reddeder. İngiltere topraklarında bulunan Fransız Ordusu ise çok sayıda baron kralla barış imzalamasına rağmen çatışmayı uzun süre devam ettirir. İngiltere kralı John başarısız yönetimi ve despotik rejimi yüzünden kendisine baş kaldıran güçlü baronların zoruyla 15 Haziran 1215 tarihinde hazırlanmış olan metne kraliyet mührünü basmak zorunda kalmıştı. Bunun üzerine baronlar da 19 Temmuz 1215 günü krala bağlılıklarını bildirmişlerdi. Anlaşmayla ilgili olarak düzenlenen resmî evrak bugün Magna Carta olarak bilinen metindir. Metinde kralın yetkilerini teoride kısıtlayan hükümler yer almaktaydı. 61. maddeye göre feodal kanunlara atıfta bulunuluyor ve 25 baronun kralın hükmüne karşı gelebileceğini belirtiyordu. 1215 yılının yaz ayları boyunca her iki taraf da gönülsüzce uzlaşmaya çalışsa da sorunlar çözülemeyecek ve çatışmalar başlayacaktır. Magna Carta üzerinden başlayan çatışmalar hızla taht kavgasına evrilmiştir. Krala karşı müttefik arayışındaki isyancı baronlar Fransız Prensi Louis’den yardım isterler. Louis, Fransa Kralı II. Filip’den sonra tahta geçmesi beklenen varis olmasının yanında İngiltere Kralı II. Henry’nin anne tarafından akrabasıdır. İngiltere’nin Normanlar tarafından fethinin üzerinden sadece 150 yıl geçmiş olması sebebiyle İngiltere-Fransa arasındaki ilişkiler sonradan olacağı gibi düşmanca değildir. Döneme ait Waverley yıllığında olaydan son derece doğal olarak bahsedilir; buna göre Louis tahtı yağmalanmaktan kurtarmak için davet edilmiştir. İlk başlarda 1215 yılı Kasım ayında baronlara destek olmak üzere bir grup şövalye gönderen Louis, Fransa Kralı olan babası ve Papa III. Innocentius’un tersi yönde öğütlerine rağmen bir işgal planı yapmaya başlar. 1216 yılının Mayıs ayında Louis ve birlikleri Kent açıklarında karaya çıkar. Tahtta bulunan John ise Saksonların başkenti olan Winchester’e çekilince Louis çok az bir direnişle karşılaşarak Londra’ya girer. St Paul Katedralinde yapılan törende taç giymese de kral ilan edilir. Çok sayıda asil Londra’ya gelerek bağlılıklarını bildirir. Bu sırada gelişmeleri takip eden John destekçileri, baronların galip geleceğini öngörerek saf değiştirmeye başlar. 14 Haziran günü Winchester üzerine yürüyen Louis, John tarafından boşaltılmış olan şehri ele geçirir. İngiltere’nin neredeyse yarısı artık kontrolü altındadır. Bu gelişmeler yaşanırken Fransa kralı oğluna İngiltere’yi fethetmek istiyorsa Dover limanını ele geçirmek zorunda olduğunu hatırlatır. Louis Canterbury ve Rochester almış olsa da Kent eyaletinin en önemli noktası olan Dover kalesi hala elinde değildir. 25 Temmuz günü Louis kale önlerine geldiğinde kale komutanı Hubert de Burgh uzun bir kuşatmaya hazırdır. Kuşatma sürmekteyken kaledeki şiddetli direniş kırılamaz. Bunun yanı sıra Louis’nin ülkedeki varlığına karşı Kent’de başlayan gerilla direnişi yüzünden üç aylık kuşatma Ekim ayında kaldırılır. Louis Londra’ya döner. Dover’ın haricinde Louis’ye karşı koyabilen tek kale Windsor olur. Burada bulunan 60 şövalye iki yıllık kuşatma sırasında çok zorlu şartlarda direnerek kalenin düşmesine engel olurlar. Aynı bölgede bulunan Rochester kalesi ise John tarafından Ekim ayında kuşatılır. Reginald de Cornhill komutasındaki kaleye baronlardan William d'Aubigny komutasında bir destek birliği gönderilir. 1215 Ekim ayında kale kuşatılır. Aylarca süren şiddetli çarpışmalardan sonra kale ancak direnişçilerin aç kalması yüzünden 30 Kasım günü düşer. John’un kaledeki baronları asma niyetinde olduğu ancak maiyetindeki Savari de Mauléon’un iknası sonucu hapis cezasına razı olduğu yazılır. Oldukça maliyetli ve uzun süren kuşatma sonunda kalenin ancak açlıkla pençeleşen düşmanın zayıflığı sonucu alınabilmiş olması John’un itibarını sarsacaktır. 1216 yılı ekim ayında vefat edecek olan John’un yerine tahta geçen oğlu III. Henry harap haldeki kaleyi büyük masraf yaparak tamir ettirecektir. 18 Ekim 1216 tarihinde John Nottinghamshire’daki Newark Kalesinde ölünce iç savaşın varoluş sebebi ortadan kalkmış olur. Bu durumda artık baronlar için ana tehdit tahtın varisi konumundaki John’un 9 yaşındaki oğlu Henry’den çok Louis olmuştu. Bu yüzden başta Winchester Piskoposu Pierre des Roches olmak üzere çok sayıda baron Henry’nin tahta çıkması için uğraşmaya başlar. Londra halen Louis’nin egemenliğinde olduğu için kullanılamayacağı için Gloucester Abbey’de 28 Ekim 1216 günü yapılan törenle kral ilan edilir. Törene Papa’yı temsilen Guala Bicchieri katılır. 12 Kasım 1216 günü ise Magna Carta metni Henry’nin imzası olacak şekilde yeniden yazılır. Bu metinde tartışmalı olan 61. Madde yer almaz. Değişikliğe uğramış olan metin genç kralın naibi William Marshal tarafından imzalanır. Bu gelişmelere rağmen ülkenin büyük bir kısmı Louis’ye bağlılığını ilan etmiş durumdadır. Durumu genç kral lehine çevirmeye çalışan ve baronlar arasında büyük saygınlığa sahip olan Marshal genç krala bir şans verilmesini ister, babasının günahlarından dolayı suçlanamayacağını belirtir. Ayrıca baronlara yeni yönetimin Magna Carta’ya bağlı kalacağı yönünde güvence verir. Papa tarafından da desteklenen yeni kral artık aforoz edilmiş olan Louis’ye göre ileri durumdadır. William Marshal, kralın değişmesiyle birlikte baronları taraf değiştirmeleri için ikna etmeye başlar. Çatışmalar bir yıl kadar daha sürer. 6 Aralık 1216 tarihinde Louis Hertford’u alır ancak esir ettiği baronların atları ve silahlarıyla kaleden ayrılmasına izin verir. Aynı ay içinde aldığı Berkhamsted’de de aynı şekilde davranır. 1217 yılında destek kuvvet sağlamak için Fransa’ya dönmek ister. Ancak kraliyet yanlıları tarafından Kent eyaletinde pusuya düşürülür ve yarı yarıya azalan birlikleri kendilerini Winchelsea açıklarında bekleyen Fransız donanmasına zor atarlar. Dover’I hala alamamış olmanın verdiği inatla yeniden kaleyi kuşatmayı planlayan Louis, Dover açıklarına demirleyemez. Uzun bir yürüyüşten sonra kaleye ulaşabilen Louis 12 Mayıs 1217 günü kuşatmaya başlar. Ancak Dover kuşatmasına aşırı kuvvet yığan Louis kendisine bağlı baronları güçsüz bırakacak ve 15-20 Mayıs 1217 tarihleri arasındaki II. Lincoln Muharebesinde ağır bir yenilgi alacaktır. İngiltere içlerinde ilerleyen William Marshal ise Londra’yı ele geçirmek için harekete geçer. Louis ise bu sırada Dover komutanı Hubert de Burgh tarafından yenilgiye uğratılacak, Fransa’dan gelmekte olan destek kuvvetleri daha denizdeyken püskürtülecek ve Louis savaşamayacak duruma getirilecektir. İki yıla yakın süren savaşın ardından neredeyse tüm baronlar yeni kral Henry’nin safına geçmiştir ve ülke içinde destek bulamayan Louis ateşkes talep etmek zorunda kalmıştır. Savaşı bitiren Lambeth Anlaşması 11 Eylül 1217 tarihinde imzalanır. Louis ülkesine dönmeden önce sembolik bir tazminat alır ancak İngiltere tahtındaki tüm taleplerinden feragat eder. Günümüzde Dover Kalesi içinde bulunan kısımda 1216 yılında olan muharebeler anlatılır. Ayrıca Rochester Müzesinde de dönemle ilgili eserler bulunmaktadır. 2011 yılında gösterime giren Ironclad filmi iç savaş dönemini anlatmaktadır. Bernd Lange Varėnė Varėnė Alytus ilçe Belediyesi ve Varena ilçe belediyesinde yer alan, güney Litvanya'da bir nehir. 48 kilometre boyunca akar ve 411 km²'lik bir havza alanı vardır. Varėnė Nehri Skaičionys köyü yakınında başlar. Üst sahası üzerinde su kaynakları vardır. Varėnė Varėnis Gölü ağzına yakın geçer. Varena kenti yakınlarında Merkys Nehri'ne katılır. Lex lata Lex lata, diğer adıyla "de lege lata" yürürlükte olan hukuku ifade eden Latince deyimdir. Türkçe karşılığı "pozitif hukuk"tur. CMA MÃ¼zik Festivali CMA Müzik Festivali Country Music Association tarafından düzenlenen her yıl haziran ayında Nashville, Tennessee'de dört gün süren country müzik festivali. 1971 yılında "Fan Fair" adıyla başlayan festivale 400'ün üzerinde sanatçı ve ünlü katılarak çeşitli konserler ve etkinlikler yapılır. 2011 yılındaki festivale toplam dört günde 50 eyaletten gelen 250.000'e yakın kişi katılmıştır. 2000 yılına kadar festival için 25.000 bilet satılmıştır. Festivale birçok yaş gruplarından ve Fransa, Almanya, Avustralya, Birleşik Krallık, Çin, Japonya ve Rusya gibi çeşitli ülkelerden katılım olur. 2000 yılından sonra festivalin daha iyi ve büyük bir alana taşınması üzerine etkinliğe katılım artmış ve katılım 2002 yılında 126.000 kişiye ulaşmıştır. Festival şu ana kadarki en büyük katılımlar 2010 ve 2011 yıllarında oldu. Bu yıllarda ücretli ya da ücretsiz etkinlik alanlarında günde 65.000 yakın kişi geldiği tahmin edilmektedir. V Festival V Festival 1996'dan beri her yıl İngiltere'de ağustos ayının son hafta sonu gerçekleşen müzik festvali. Festival iki farklı mekanda aynı saatlerde verilen konserlerden oluşur. Sanatçılar iki farklı mekanda da farklı günlerde konser verir. Etkinlikler Hylands Park, Chelmsford ve Weston Park South Staffordshire'da yapılır. Ağırlıklı olarak rock müzik konserleri verilse de pek çok müzik türünden sanatçı festivalde sahne alır. Özellikle son yıllarda pop müzik daha ön plana çıkmıştır. Festivalin adı "V" Virgin Group'u temsil eder, ayrıca festivalin sponsoru Virgin Mobile'dır. Festival Channel 4 ve 4 Music'te yayınlanır. Albert Gooderham Albay 'Sir Albert Edward Gooderham, KCMG (Toronto 2 Haziran 1861 - 25 Nisan 1935), Kanadalı bir finansçı, asker, ve hayırseverdir . Büyükbabası bira imalatçısı William Gooderham'dır. Gooderham Kanada Müzik Akademisi'ni 1911 yılında kurdu ve Akademide öğretim vermesi için Kanada'ya Luigi von Kunits'i davet etti 1929 yılında Gooderham'ın serveti sağlam borsa krizi büyük ölçüde atlattı; takip eden mali kriz sırasında o iflas etmek üzere olan Toronto Senfoni Orkestrası'nı ayakta tuttu. Ayrıca Kızılhaç Ontario şube başkanı oldu ve Connaught Laboratuvarları kurulması için arazi bağışladı. Ndola Ndola, Afrika kıtasında bulunan Zambiya'da bir şehirdir. Bakır madenlerinin bol bulunduğu Copperbelt bölgesinin merkezidir. 2000 yılındaki sayıma göre nüfusu 374,757 olan şehirde 2010 yılındaki sayıma göre 455,194 kişi yaşamaktadır ve Zambiya'nın en büyük üçüncü şehridir. Kongo Demokratik Cumhuriyeti sınırından sadece 10 km uzaklıktadır. Köle ticareti döneminde önemli bir yerleşim olan Ndola, 1920'de köy, 1932'de belediye ve 1967'de şehir statüsü kazandı. 1960'lar ve 70'lerde bakır madenleriyle çevrelenmiş olması nedeniyle Ndola ülkenin en önemli ticaret, sanayi ve dağıtım merkezi haline geldi. 2004'te bakır madenlerinin 2004 yılında kapanmasıyla Ndola ekonomi ve nüfus açısından bir durgunluk yaşadı. Günümüzde şehirde işsizlik oranı yüksek ve fakirlik yaygındır; ama çoğu hane temel ihtiyaçlarını karşılayabilmektedir. Şehrin önemli gelir kaynaklarından biri tarımdır. Pek çok kişi arka bahçelerinde tarım yapmaktadır. Gimri Gimry veya Gimri (Rusça: "Гимры") Dağıstan Cumhuriyeti'nin dağlık bir köyüdür. Tarihte Gazi Muhammed ve Şeyh Şamil'in doğduğu köy olarak tanınır. Köy, Müslümanların bağımsızlık mücadelesinin sembolü olmuş, pek çok millete ve yazara ilham kaynağı olmuştur. Ulaşımı oldukça zor olmasına rağmen doğal güzellikleri çoktur. Çetin şartları olan dağların arasında vaha gibidir ve Akdeniz iklimine benzer bir iklimi vardır. Tarihçiler ilk yerleşimlerin MÖ 11 bin yıl önce Kimmerler (Gimri'de denir) tarafından yapıldığını söyler. Bugün köyün neredeyse tamamını oluşturan Avarlar, Dağıstan'a 8. yüzyılda gelmişlerdir. Tarım, hayvancılık ve özellikle el sanatları gelişmiştir. Dağlı ustaların ellerinden çıkan eserler paha biçilmezdir, şu an Türkiye ve yakın Doğu'daki kuyumculuk sektörünün kullandığı motifler dikkatle incelenirse Dağıstan mührü görülecektir. Zira atayurttan göç eden ustalar gittikleri yerlerde mesleklerine devam ederek bu kültürlerde kalıcı izler bırakmışlardır. Gimrililer Türkiye'ye yüzyıllar önce göçmeye başlamışlardır. Gümüşhacıköy üç yüz yıl Gimrili göçmenler sebebiyle Gemari adı ile anılmıştır. Bugün de ataları Gimri Köyünden pek çok kişi Türkiye'de yaşamaktadır. Banu Avar belki de en tanınanıdır. Crazier "Crazier", Amerikalı şarkıcı ve söz yazarı Taylor Swift'in şarkısı. Şarkının sözleri Swift ve Robert Ellis Orrall tarafından yazılmış ve yapımcılığını da Nathan Chapman ile Swift yapmıştır. Country pop tarzından bir ballad olan şarkı, "" filminde kullanıldı ve filmin albümünde yer aldı. Sanatçı filmin bir sahnesinde şarkıyı söylemiş ve daha sonra bu sahne şarkının video klibi olarak yayınlanmıştır. "Crazier" pek çok eleştirmenden olumlu yönde eleştiriler aldı ve filmin soundtrack'indeki en iyi parça olarak nitelendirildi. Şarkının dijital ortamda satışı 23 Mart 2009'da yani soundtrack albümünün yayınlandığı tarihten hemen sonra başladı. Avustralya, Amerika Birleşik Devletleri, Birleşik Krallık ve Kanada'da iyi bir ticari başarı elde etti. Listelerdeki en iyi başarısı, "Billboard" Hot 100 listesinde on yedi numaraya ulaşmak oldu. Taylor Swift "Crazier"ın sözlerini Robert Ellis Orrall ile birlikte yazdı. Şarkı ballad tarzındadır ve Allmusic'e göre, "Hannah Montana: The Movie""nin temasının country ve pop müzikle harmanlanarak somutlaşmasıdır." Şarkı E major (mi majör) dizisinde yazılmış ve dakikada 144 vuruş içermektedir. Şarkının akoru E—B—C#m—A şeklindedir. "Hannah Montana: The Movie" filminin çekimleri tamamlandıktan sonra yapımcılar Swift imzası taşıyan bir şarkıyı filmde kullanmaya karar verdiler ve sanatçıyla görüşmelere başladılar. Film yetkilileri Swift ile email yoluyla iletişime geçtiler ve şarkıcıdan aşık olmayı anlatan country tarzında bir parça hazırlamasını rica ettiler. Swift film için özellikle bir şarkı hazırlamadı, daha önceden yazılmış olan şarkısı "Crazier"ı onlara gönderdi ve yapımcılar şarkıyı beğendiler. Şarkının filmde kullanılmasının dışında, "Hannah Montana: The Movie"de Swift de yer aldı. Sanatçı filmde bu şarkıyı, bir açık mikrofon gecesinde söylemektedir. Swift'in yer aldığı sahne bir günden kısa bir süre içinde çekildi ancak sanatçı performansıyla başta yönetmen Peter Chelsom olmak üzere film ekibini etkilemeyi başardı. Hatta yönetmen Chelsom onunla başka bir projede de birlikte çalışmak istediğini söyledi. Şarkı eleştirmenlerden olumlu yönde eleştiriler aldı. About.com'dan Warren Truitt ve Heather Phares şarkıyı beğendiklerini belirtti Phares şarkıyı "" albümündeki Cyrus'ın ya da Hannah'ın seslendirdiği şarkılardan çok daha özgün bulduğunu ve "Crazier"ı albümün en iyi parçası olarak gördüğünü söyledi. Eleştirmen James Berardinelli de bu yoruma katıldığı belirtti. Ayrıca sanatçının performansını övmek maksatlı "Filmin en büyük hatalarından biri Taylor Swift'in film içerisinde yer alıp şarkı söylemesi olmuş. Onunkiyle filmdeki diğer oyuncularının performansını karşılaştırırsak, onlara iltifat edebileceğimiz hiçbir nokta kalmaz." dedi. "Entertainment Weekly" dergisinden Leah Greenblatt "Crazier" için "hoş ve özlediğimiz bir ballad olmuş" dedi. "Premiere" Dergisi eleştirmenlerinden Olivia Putnal da sanatçının filmdeki performansını beğenenler arasında yer aldı. Eleştirmenlerin çoğu şarkıyı ayrı değerlendirmektense, filmi ve Swift'in filmdeki performansını değerlendirmeyi tercih etti. Bunu yaparken de genellikle filmin ana karakteri Miley Stewart/ Hannah Montana (Miley Cyrus) ile sanatçıyı kıyasladılar. Örneğin "The San Francisco Chronicle" gazetesinden Peter Hartlaub filmde Swift'in yer aldığı kısımları zevkli bulduğunu ve Cyrus'ın yer aldığı bir filmde Swift'e de yer verilmesinin film yapımcılarının büyük bir hatası olduğunu dile getirdi. Buna neden olarak da Swift'in filmde iyi bir performans sergilediğini ve başrol oyuncusuyla (Cyrus) aralarında bir karşılaştırma yapıldığında bunun Cyrus'ın aleyhine sonuçlanacağını söyledi. "TV Guide" dergisinden Perry Seibert "Taylor Swift'i filmde gördüğünüz andan itibaren, Miley Cyrus'ta olmayan doğal ve kendine özgü davranışları da görebiliyorsunuz." diye yazdı. "Crazier" 11 Nisan 2009'da ABD "Billboard" Hot 100 listesine yetmiş iki numaradan girdi. Şarkı listede ertesi hafta üç basamak yükselerek altmış dokuz numaraya ulaştı ancak bu hafta (25 Nisan 2009) içerisinde şarkının dijital ortamdaki satışlarının %87 oranınında artması üzerine otuz sekiz numaraya yükseldi. 2 Mayıs 2009 haftasında dijital ortamdaki 110.000 kopya satış rakamıyla bu listedeki en yüksek başarısı olacak olan on yedi numaraya ulaştı. "Crazier" Billboard dergisinin Pop 100 listesinde de en yüksek yirmi sekiz numarada yer aldı. Şarkı resmi tekli olarak yayınlanmamasına rağmen uluslararası listelere de girmeyi başardı. 11 Nisan 2009 tarihinde Hot Canadian Digital Singles listesine yetmiş dokuz numaradan giren "Crazier" 2 Mayıs 2009'da otuz numaraya ulaştı. Ayrıca Kanada Hot 100 listesinde de en yüksek altmış yedi numarada yer aldı."Crazier" Avustralya Single Listesi'nde elli yedi numaraya kadar yükseldi. 16 Mayıs 2009'da Birleşik Krallık Single Listesi'ne yüz numaradan girdi ve listedeki en yüksek başarısı da bu oldu. "Crazier"ın müzik videosu "" filminden alınan kesitlerden oluşmaktadır. Peter Chelsom tarafından yönetilen videonun prömiyeri 28 Mart 2009 tarihinde Disney Channel'da yapıldı. Video bir ahıra kurulmuş sahnede duran Taylor Swift'in ve iki müzisyenin görüntüsüyle başlamaktadır. Swift pastel tonlarında yazlık bir elbise giymekte ve video boyunca akustik gitar çalmaktadır. Videodaki diğer müzisyenlerin biri çello diğer ise violin çalar. Daha sonra filmdeki Miley Stewart (Cyrus)'ın hoşlandığı çocuk olan Travis Brody'nin (Lucas Till) kahverengi bir ata bindiği sahneye geçilmektedir. "Crazier" videosunda Swift'in şarkı söylediği sahne ve filmin çeşitli sahneleri dönüşümlü olarak gösterilmektedir. Videonun ilerleyen kısımlarında Stewart ile Brody'nin birlikte ata bindiği, Stewart'ın kırmızı bir otomobilin camından ormanı izlediği ve Brody'nin şelaleden atladığı sahneler gösterilmektedir. Videonun son sahnesinde ise çift Swift'in şarkıyı söylediği yerde dans eder ve Swift'in şarkıyı bitirmesiyle klip sonlanır. .рф Rusya'nın Kiril alfabesi kullanması sebebiyle 2010'da .рф ("rf") alan adı tanıtıldı. ASCII kodlamasında bunun karşılığı xn--p1ai olarak geçer. Koordinatör кц.рф'dır. Alan adında DNSSEC bulunmamaktadır. Ecdebiye Ecdebiye (Arapça: أجدابيا‎), Libya'da bir şehirdir. Sirenayka bölgesinde, ülkenin kuzeydoğusunda bulunan şehir El Vahat ilinin merkezidir. Bingazi'nin yaklaşık 150 km güneyindedir. Şehir 4. ve 5. yüzyıllarda var olduğu bilinen Corniclanum şehriyle aynı yerdedir. Tatlı suya ev sahipliği yapması ve çöldeki el Ucla ile Celu vahalarından gelen kervanların izlediği yolla Kuzey Afrika ticaret yolunun kesiştiği yerde bulunması nedeniyle önem kazandı. 912 yılında şehrin yağmalanmasının ardından Fatımiler döneminde şehre bir saray ve cami inşa edildi. 1051-52 yıllarında yeniden yağmalanan şehir uzun süreli bir gerileme yaşadı. Osmanlılar döneminde Sirenayka'nın batısında küçük bir idari merkez statüsü kazanan şehir yeniden büyümeye başladı. 20. yüzyılın başlarında Senusiye hareketi için önemli bir merkez haline geldi ve Libya'nın kontrolünü 1911'den beridir elinde İtalya'yla yapılan bir anlaşmayla kurulan Senussi yönetimindeki özerk bölgenin başkenti oldu. Nisan 1923'te anlaşmanın feshiyle İtalyanlar Ecdebiye'yi ele geçirdi ve önemli bir askeri ileri karakol olarak kullanmaya başladı. Yakınlardaki Brega şehrinde petrol endüstrisinin gelişmesi Ecebiye'yi de olumlu yönde etkiledi. Bir nüfus patlaması yaşayan şehirde nüfus 1979 yılında 32,000'e yükseldi. Polis karakolları, eğitim kurumları ve Bulgaristan tarafından işletilen bir hastaneye kavuşan şehir buna rağmen nispeten gelişmemiş kaldı, pek çok yol asfaltlanmaktansa toprak olarak bırakıldı. Libya'nın kabilelerden oluşan toplum yapısı da değişik bir kentleşmeye yol açtı. Zuveya kabilesi şehrin dış kesimlerine yerleşim orada çadır kamplarını kurdu, daha sonra bunların yerini evler aldı. 2011 Libya İç Savaşı'nda, Ecdebiye Muharebesi ve Brega-Ecdebiye Yolu Muharebesi sırasında şehir birkaç kez Kaddafi güçleri ile Ulusal Geçiş Konseyi (UGK) güçleri arasında el değiştirdi. UGK güçleri şehrin hakimiyetini mart ayının sonunda kazanmasının ardından bir daha kaybetmedi. Boltzmann dağılımı Kimya, fizik ve matematikte Boltzmann dağılımı, bir sistemin durum dağılımı için belli bir dağılım fonksiyonu ya da olasılık ölçümünü ifade etmektedir. Dalga Arena Dalga Arena (Azerice: Dalğa Arena), Azerbaycan'ın Bakü şehrinde inşa edilmiş çok amaçlı bir stadyumdur. Azeri futbolunun gelişmesi amacıyla son yıllarda başlayan tesisleşme hamlelerinin devamı olan Dalga Arena 6500 koltuk kapasitelidir. Bakü'nün Mardakan semtinde inşa edilen stadyum Sepp Blatter ve Michel Platini'nin katılımyla 6 Haziran, 2011 tarihinde açılmıştır. Dalga Arena Azerbaycan'da 2012 yılında yapılacak FIFA U-17 kadınlar dünya kupasına ev sahipliği yapacak stadyumlardan biridir. Azerbaycan'daki futbol stadyumlarÄ± listesi Azerbaycan henüz yeni bir ülke olduğundan dolayı futbol ve futbol stadyumları konusunda zengin bir ülke değildir. Bağımsızlık ilanı ve UEFA'nın Azerbaycan'ı kendi kontenjanına almasının ardından bu ülkede futbola olan ilgi artmıştır. Özellikle son 5 yıl içerisinde hem kurulan kulüp sayısında hem de tesisleşme faaliyetlerinde hızlı bir gelişme yaşanmıştır. Azerbaycan'ın en büyük stadyumu Bakü Olimpiyat Stadyumu'dur. Azerbaycan'da son yapılan stadyum da Bakü'de inşa edilen ve 2015 yılında açılan Bakü Olimpiyat Stadyumu'dur Azerbaycan'da yapılacak iki stadyum hâlen proje aşamasındadır. Hülya Şen Hülya Şen (d. 29 Şubat 1968, Balıkesir), Türk tiyatro, sinema ve dizi oyuncusudur. Dokuz Eylül Üniversitesi Tiyatro Bölümü mezunudur. Üniversite 2. sınıfta iken özel alınan bir izinle Tekin Akmansoy'ın filminde kızını canlandırdı. Başarıyla oynadığı tiyatro ve sinema filmleri ile ilgili birçok ödül almıştır. Les Discrets Les Discrets, 2003 yılında Fursy Teyssier tarafından "müzik ve sanat birikimi platformu" olarak hayata geçirilen bir Fransız grup/müzikal projedir. Yine Fransız gruplar olan Alcest ve Amesoeurs'e paralel müzik yapan grup, ilk stüdyo albümlerini 2010 yılında piyasaya sürdü. Grup 2003 yılında Phest adlı grupta çalan Fursy Teyssier tarafından kuruldu. Aynı türde müzik yapan Winterhalter ve Audrey Hadorn gibi müzisyenler çok kısa bir süre içinde gruba dahil oldu. Nisan 2009'da Alman plak şirketi Prophecy Productions ile beş albümlük bir anlaşma yapan Les Discrets, aynı yılın aralık ayında Alcest ile ortak EP ve Mart 2010'da ilk stüdyo albümleri "Septembre et ses dernières Pensées"yi yayınladı. Bu albüm, Alman "Sonic Seducer" dergisine göre tek bir tarza atfedilemeyecek karanlık romantik müzik içermekteydi. 18 Temmuz 2010'da Fursy'nin resmî internet sitesinde yayımladığı bir bildiride, ikinci albümün beste işlemlerinin tamamlandığını ve stüdyonun kayıtlar için rezerve edildiğini açıkladı. Bulgarcanın romanizasyonu Bulgarca'nın Latin harflerine transliterasyonu Kiril alfabesiyle yazılmış metinlerin Latin alfabesiyle gösterilmesi şeklinde olur. Bu işlem sayesinde söz konusu metnin herhangi bir ses ve anlam kaybına uğramadan okunması ve anlaşılması hedeflenir. Latin harflerine olduğu kadar diğer alfabe sistemlerine de transliterasyon mümkündür. Bulgaristan, günümüze kadar aşamalar hâlinde çeşitli latinleştirme teknikleri denemiştir. İşte Kiril alfabesi ile yazılmış Bulgar harfleri varyantlari ile birlikte şu aşağıdaki gibi transliterasyon yapılabilir: Mutlak butlan Mutlak butlan; borçlar hukuku, ticaret hukuku, idare hukuku, medeni hukuk gibi alanlarda sıkça kullanılan bir terim olmakla birlikte bir işlem veya olayın gerçek dünyada (sosyal yaşamda) gerçekleşmiş olsa bile taşıdığı şartlar gereği hukuken hiç gerçekleşmediğini ifade eder. (Aklî dengesi yerinde olmayan birinin evlenmesi gibi.) İnsan evrimi zaman çizelgesi İnsan evrimi zaman çizelgesi, insan türlerinin evrimindeki belli başlı önemli olayları ve insan atalarının evrimsel tarihlerini özetlemektedir. Bunun yanında "Homo sapiens" türünün atası olabilecek canlıların, tür ve cinslerin kısa bir açıklamasını içerir. Temel olarak Abiyogenez'in konusu olan yaşamın kökeni bu zaman çizelgesinde konu edinmemiş olup insanın oluşumuna götüren ön ataların olası bir soy çizgisi ele alınmıştır. Bu zaman çizelgesi, paleontoloji, gelişim biyolojisi ve morfoloji alanında elde edilen verilerin yanında anatomik ve genetik veri çalışmalarına da dayanır. İnsan evriminin tüm yönleriyle araştırılması antropolojinin önemli bir bileşenidir. Modern insan Homo sapiens'in ve onun ön atalarının kladistik soy çizgisi (taksonomik sıralaması) aşağıdaki gibidir: 2003 Bem depremi 2003 Bem depremi, 26 Aralık 2003 tarihinde İran'ın Kirman Eyaleti'ndeki Bem şehrinde yerel saatle 05:56'da meydana gelmiş, 6.6M büyüklüğündeki depremdir. Türkiye'den AKUT Arama Kurtarma Derneği ekiplerinin ve Sağlık Bakanlığı aracılığıyla 112 Acil Sağlık ekiplerininin müdahale ettiği depremde; en az 2000 yaşındaki Bem kalesi yıkılmış, 25.000'den fazla insan ölmüş, 50.000 insan yaralanmış ve 100.000 insan evsiz kalmıştır. Evlerin çoğunun kerpiç olması, arama kurtarma çalışmalarını zorlaştırmış ve yaşanan can kaybını arttırmıştır. CNN Türk tarafından, "dünyanın en büyük beş depremi" arasında yer verilmiştir. Into the Mirror Black Into the Mirror Black, Sanctuary'nin 1990 yılında çıkarttığı albümüdür. Bu albüm Epic Records ile anlaşmalı olarak piyasa sürülmüştür. Albümdeki "Future Tense" isimli parça için klip çekilmiş ve bu klip MTV’nin Headbanger’s Ball isimli programında yayınlanmıştır. Grubun dağılmadan önce çıkarttığı son albümdür. Vecihe Daryal Vecihe Daryal, (d. 9 Nisan 1908, İstanbul - ö. 12 Kasım 1970, Ankara), Türk kanun sanatçısı. İstanbul’da Beylerbeyi’nde doğdu. Kanuna Şevki Bey’in yeğeni Nazire Hanım’dan ders alarak başladı. Dârülelhan’da musiki eğitimi gördü. 1926’da Kız Muallim Mektebini bitirdi ve aynı yıl İstanbul Radyosu’na girdi. 1938’de Ankara Radyosu’na geçti. 1953’te İstanbul Radyosu’na döndü ve ayrıca Konservatuvar İcra Heyeti’ne girdi. Bağdad ve Lefkoşa’da konserlere katıldı. 1966’da kanun icracısı ve hoca olarak tekrar Ankara Radyosu’na geçti. Şeker hastası olan Daryal şeker komasına girerek kaldırıldığı hastanede 12 Kasım 1970 Perşembe günü hayatını kaybetti. Cenazesi İstanbul’a götürülerek 14 Kasım 1970'te Merkezefendi Mezarlığı’nda toprağa verildi. Daryal Hasan Ferit Alnar’dan sonra Türk musikisinin en büyük kanun virtüözlerinden biridir. Klasik kemençeci Ruşen Kam ile Ankara Radyosu’nda yaptıkları kayıtlardan bazıları Kalan Müzik tarafından yayınlanmıştır. Güftesi Hikmet Münir Ebcioğlu’na ait “Gül Yüzün Soldukca Ömrümden Siler Her Neş'eyi” adlı Nişaburek makamında müsemmen usulünde bir şarkısı bilinmektedir. Ronald Gillespie Ronald James Gillespie (d. 21 Ağustos 1924), McMaster Üniversitesi'nde kimya profesörü. Moleküler geometri alanında uzmanlaşmıştır. 2007 yılında Kanada Nişanı'na layık görüldü. Gillespie, Londra Üniversitesi'nde eğitim gördü. 1945 yılında lisans, 1949 yılında doktora ve 1957 yılında D. Sc elde etti. 1950-1958 döneminde İngiltere'deki University College London'da önce öğretim görevlisi ve daha sonra öğretim üyesi oldu. 1958'de Kanada'daki McMaster Üniversitesi'ne Gillespi, halen burada emeritus profesördür. 1965'te Kanada ve 1977'de ise İngiltere Kraliyet Bilimler Akademisi üyeliğine seçildi. David Hafler David Hafler (7 Şubat 1919 - 25 Mayıs 2003) Amerikalı bir ses mühendisidir. Kendisi Alan Blumlein ultra-lineer devre kullanarak Williamson amplifikatör geliştirilmiş bir versiyonu üzerine çalışmaları dolayısıyla tanınmıştır. 1950 yılında, Hafler çalışma arkadaşı Herbert Keroes ile birlikte Acrosound şirketini kurdu. Bu şirket, öncelikle tüp amplifikatörler için trafo tasarımı ve üretim işi için kuruldu. Bu süre zarfında Hafler ve Keroes ses amplifikatörleri için ultra-lineer çıkış kademeli popüler hale getirdi. Ancak, ortaklık sürmedi. Paul Weinstein Paul Weinstein (Paul J. Weinstein Jr), Johns Hopkins Üniversitesi'nde öğretim hizmeti veren; aynı zamanda Columbia Üniversitesi ve Georgetown Üniversitesi'nde ders veren ekonomist. 2001 yılından 2009 yılları arasında COO ve Progressive Policy Institute adındaki Washington merkezli Demokratik Liderlik Konseyi'nin bağlı olduğu merkezci bir düşünce kuruluşunun Kıdemli Üyesi oldu. Weinstein, daha sonra Başkan Yardımcısı Al Gore'nin Planlama Politikası Kıdemli Danışmanı olarak ilk Kurmay İç Politika Konseyi Başkan ve Özel Asistanı olarak, Clinton döneminde Beyaz Saray'da sekiz yıl boyunca çalıştı ve Politika sanatı isimli ders kitabını yazdı. Ekonomik politika, hükûmet harcamaları, Sosyal Güvenlik ve vergiler gibi konularda yaygın bir biçimde yazmıştır. Ãœretral sfinkter Üretral Sfinkter terimi, mesaneden üretra yoluyla idrar çıkışını kontrol eden iki kası ifade eder. Bu iki kas şunlardır: • İç Üretral Sfinkter: Sadece erkekte, mesanenin alt kısmında - bitiminde - bulunur. Otonom sinir sistemi kontrolündedir. • Dış Üretral Sfinkter: Konumları farklı olmakla birlikte hem erkekte hem de dişide bulunur. Erkekte İç Üretral Sfinkter'den sonra prostat bezinin alt kısmında, dişide mesane ile üretra arasında bulunur. Somatik sinir sistemi kontrolündedir yani bilinçli kontrol vardır. Dianetik Dianetik'in anlamı "zihin aracılığıyla" veya "Ruh aracılığıyla" demektir. Yunanca 'Dia' aracılığıyla ve 'nous' zihin ya da Ruh'tan gelmektedir. Dianetik, insan davranışı ve psikosomatik hastalıklarla ilgili sorunları açıklığa kavuşturan birbirleriyle bağlantılı aksiyomlar sistemidir. İstenmeyen duyguları ve hoş olmayan duygulanımları ortadan kaldırarak akıl sağlığını arttıran, tamamen geçerli ve işletilebilir bir tekniği kapsar. Dianetik, L. Ron Hubbard tarafından oluşturulan ve 50 yıllık bir süre zarfında disipli çalışmanın ürünü olarak ortaya koyulmuştur. Dianetik, belirli aksiyomlar üzerine kurulu, organize bir düşünce bilimidir.Birimsel organizmanın ya da toplumun, davranış nedenlerini açıklayabilen ve onları önceden tahmin edebilen doğal yasaları ortaya çıkarttığı görülmektedir. Dianetik, tüm inorganik zihinsel ve organik veya inorganik psikomatik hastalıkları tedavi edebileceğimiz bir terapi tekniği sunar. Clear olan hasta, mevcut norma göre, çok daha üstün olan bir zihinsel dengeye kavuşur. Dianetikte, narkosentez ve hipnoza benzemeyen ve Dianetik'te reverie olarak adlandırılan, zamanın yeniden düzenlenmesi metodu bulunmaktadır. Bu metot sayesinde hasta, kendisinden saklanan olaylara ulaşabilir, zihinsel ve ruhsal acıyı yaşamından silebilir. Dianetik, zihnin potansiyel kapasitesini (yeteneklerini) derinlemesine görmemizi sağlar; insanın temel doğasını, amaçlarını ve niyetlerini; bunların aslında yapıcı olduğunu ve kötü olmadığınıgösterir. Dianetik ile bir insanın, doğum öncesi deneyimlerinin doğasını ve bu deneyimin, doğum sonrası birey üzerindeki tüm etkisini keşfederiz. Dianetik, doğumdaki gerçek abere edici faktörleri keşfetmiştir: Abere edici hatıraların, sadece "bilinçsizlik" alanlarında bulunduğunu ve yalnızca "bilinçsiz" hatıraların aberasyona yol açabileceğini gösterir. Özetlemek gerekirse; Dianetik, insan ve davranışı alanında yeni bir bakış açısı ortaya koyar ve bunu deneylerle destekler. Devletlerin, sosyal kurumların, endüstrilerin ve kısaca insanın bulunduğu her ortamın karşılaştığı problemlerin çözümü için yeni bir yaklaşım metodu ortaya koyar. Yeni inceleme alanlarını gösterir. Sonuç olarak, insanın daha yüksek düzeyde bir organizma olma yolunda, kendini yıkıma götürmeden, evrim sürecine devam edebileceğine dair bir umut ışığı olmuştur. Dianetik, insan zihniyle ve gelişimiyle ilgilidir; o sizinle ilgilidir. Yıllarca üzerinde çalışan ve Dianetik'i geliştiren L. Ron Hubbard şu etkileyici açıklamada bulunur: "Başkalarına yardım etmeyi severim ve bir kişinin, günlerini karartan gölgelerden kendini kurtardığını görmeyi hayatımdaki en büyük haz sayarım." Zeynep Kamil İlköğretim Okulu Zeynep Kamil İlköğretim Okulu, 1878 yılında Yusuf Kamil Paşa tarafından yaptırılmıştır. İlk adı Harmanlık Sıbyan Mektebi'dir. Karacaahmet Mezarlığı'nın arkasında, Divitçiler Caddesi'nin üzerindedir. 1923 yılında, adı "Harmanlık İlkokulu" olarak, 1930 yılında Üsküdar 17.İlkokulu olarak, 1949 yılında Zeynep Kamil İlkokulu olarak değiştirilmiştir. 1992-1993 eğitim-öğretim yılında adı "Zeynep Kamil İlköğretim Okulu" olmuştur. 1974 yılında, eski bina yıkılmıştır. 1999 yılında 9 derslikli ek bina yapılmıştır. 2003 yılında Üsküdar Beşiktaşlılar Derneği tarafından okul tüm birimleri ile elden geçirilmiştir. Pariser Platz Pariser Platz, Almanya'nın başkenti Berlin'de Unter den Linden caddesi sonunda Brandenburg Kapısı yanında yer alan meydan. Şehrin odak noktalarından biri olan meydan, Prusya kuvvetlerinin 1814 yılında Fransız başkenti Paris'i işgalinin anısına bu ismi almıştır. Pariser Platz, şehrin batısındaki Tiergarten'dan merkeze doğru gelirken Brandenburg Kapısı'nın hemen arkasında yer almaktadır. 1814'e kadar meydan sadece Viereck (meydan) olarak biliniyordu. Mart 1814'te, Napolyon'un düşüşünün ardından Prusyalı askerler müttefik kuvvetlerle birlikte Paris'i ele geçirince, bu zaferi simgelemesi için meydana Pariser Platz ismi verildi. Brandenburg Kapısı, 18. yüzyılda şehri çevreleyen Gümrük Duvarı'nın batı yakasındaki ana kapıydı. Pariser Platz, tarih boyunca Hohenzollernlerden Demokratik Almanya Cumhuriyeti'ne kadar askeri törenlere ev sahipliği yapan ana cadde Unter den Linden'in batıdaki başlangıç noktasındadır. II. Dünya Savaşı'ndan önce ABD ve Fransa, şehirdeki en büyük otel olan Hotel Adlon ve Sanat Akademisi tarafından çevrelenmiş olan Pariser Platz, Berlin'deki en büyük meydandı. II. Dünya Savaşı'nın son yıllarında meydanın etrafındaki tüm yapılar bombardımanların etkisiyle harabeye döndü. Bu harabelerin içinde ayakta kalan tek yapı daha sonra Batı Berlin ve Doğu Berlin hükümetleri tarafından onarılan Brandenburg Kapısı'ydı. Savaş sonrası, özellikle Berlin Duvarı'nın inşaasıyla meydan şehrin en ölü bölgelerinden biri haline geldi. 1990 yılında şehir birleştiğinde, Pariser Platz'ın tekrar canlandırılması gerektiği konusunda bir ortak görüş oluştu. Büyükelçilikler tekrar buraya taşındı, otel ve sanat akademisi faaliyete geçirildi ve büyük şirketler meydan çevresine yeni binalar yapmak konusunda desteklendi. Aşağıda Pariser Platz'da yer alan bina ve yapıların bir kısmı listelenmiştir. Liste Brandenburg Kapısı'ndan itibaren saat yönünün tersine gitmektedir. Pariser Platz civarındaki yapılar: Meydanın hemen yanında Berlin S-Bahn S1 hattı "Brandenburger Tor" istasyonu yer almaktadır. S-Bahn istasyonu ilk olarak 1936 yılında "Unter den Linden" adıyla açılmış, 1961 yılında Berlin Duvarının yapımının ardından kapatılmıştır. 1 Eylül 1990'da yeniden açılan istasyonun adı 2009 yılına kadar "Unter den Linden" olarak kalmış fakat bu yılda açılan ve bu istasyondan kalkan U-55 hattı ile birlikte "Brandenburger Tor" olarak değiştirilmiştir. Meydan araç trafiğine kapalıdır, fakat yakın noktalara şehiriçi otobüs seferleri bulunmaktadır. SMS Brandenburg SMS "Brandenburg", Alman Donanması'nın 1890'ların başında inşa edilen "Brandenburg" sınıfı dört pre-dreadnought zırhlısından ilkidir. Sınıftaki diğer gemiler "SMS Kurfürst Friedrich Wilhelm" (daha sonra "Barbaros Hayreddin"), "SMS Weißenburg" (daha sonra "Turgut Reis") ve "SMS Wörth"tür. "Brandenburg", Alman Donanması için inşa edilen ilk pre-dreadnought gemidir. Donanma daha önce sadece kıyı savunma gemileri ve zırhlı fırkateynler inşa etmişti. Geminin omurgası 1890'da AG Vulcan tersanesinde serildi. 21 Eylül 1891'de denize indirilen gemi donatımının tamamlanmasının ardından 19 Kasım 1893'te Alman Donanması'na katıldı. "Brandenburg" ve üç kardeş gemisi, taşıdıkları altışar topla dönemin dört top taşıyan zırhlılarına kıyasla daha modern tasarımlardı. Geminin adı Almanya'nın Brandenburg ilinden gelmektedir. "Brandenburg" ilk aktif görevini 1900 yılında, üç kardeş gemisiyle beraber Boxer İsyanı'nı bastırmak üzere Çin'e giderek gerçekleştirdi. Almanya'ya dönüşünün ardından 1902 yılında "Wörth" hariç diğer kardeşleriyle beraber geniş çaplı donanma manevra tatbikatlarına katıldı. 1900'lerin başında dört gemi de ciddi bir modernizasyondan geçti. Buna rağmen I. Dünya Savaşı'nın başlangıcında "Brandenburg" ve kardeşleri teknolojinin gerisinde kalmış gemiler haline gelmişlerdi. Bu yüzden "Brandenburg" savaşın ilk döneminde kıyı savunma gemisi, ilerleyen dönemde ise kışla gemi olarak görev yaptı. "Brandenburg" 1920 yılında Danzig'de söküldü. "Brandenburg", zırhlı "A" adı altında sınıfının ilk gemisi olarak ısmarlandı. Geminin omurgası 1890'da Kiel'de yer alan Germaniawerft tersanesinde serildi. Geminin teknesi Eylül 1891'de tamamlandı, denize indirilmesi ise 21 Eylül'de gerçekleşti. Gemi denize indirildikten sonra donatım çalışması başladı. Gemi 1893 sonlarına doğru bitirilerek, ilk bitirilen kardeş gemisi olan "Wörth"ten dört haftadan az bir süre sonra 19 Kasım 1893'te donanmaya katıldı. "Brandenburg", 115.7 m uzunluğa, 19.5 m genişliğe sahipti, daha sonra torpido şebekesinin de eklenmesi ile 19.74 m oldu. Geminin su çekimi burunda 7.6 m, kıç kısmında ise 7.9 m idi. Geminin tasarım ağırlığı 10,013 ton, maksimum deplasmanı 10,670 ton idi. Gemi iki adet üç silindirli üçlü genleşmeli motora sahipti, toplamda 10.228 beygir gücündeydi. Motorlara buhar on iki silindirik kazandan sağlanıyor, gemi 16.9 knot (31.3 km/s; 19.4 mph) hız yapabiliyordu, menzili ise 10 knot (19 km/sa; 12 mil/sa) hızla 4,500 deniz miliydi (8,300 km). "Brandenburg" iki farklı tipte toplam altı adet 28 cm'lik top taşımaktaydı. Ön ve arka taretlerde ikişer adet 28 cm'lik K L/40 top, orta tarette ise iki adet 28 cm K L/35 top bulunuyordu. Geminin ikincil silahları kazamatlara monte edilmiş yedi adet 10.5 cm SK L/35 hızlı ateşlemeli top ve sekiz adet 8.8 cm SK L/30 hızlı ateşlemeli toptan oluşuyordu. Modernizasyonu sırasında gemiye sekizinci 10.5 cm topu eklendi. "Weissenburg"un silah sistemi su kesimi üstündeki hareketli kundaklara monte edilmiş altı adet 45 cm'lik torpido tüpü ile tamamlanmıştı. Ana bataryası döneminin diğer zırhlılarına kıyasla daha güçlü olmasına rağmen, ikincil silahları daha zayıftı. 16 Şubat 1894'te geminin buhar borularından birçoğu patladı. İki makine dairesi arasındaki kapıların açık olması, buharın iki daireye de dolmasına sebep oldu. Buhar patlaması sonucu otuz dokuz mürettebat öldü, dokuz mürettebat ciddi şekilde yaralandı. Bu yaralılardan altısı daha sonra yaralarından ötürü öldü. Haziran 1895'te Kaiser Wilhelm Kanalı'nın tamamlanması şerefine Kayzer II. Wilhelm'in düzenlediği kutlamalara katılmak için birçok ülkeden onlarca savaş gemisi Kiel'e geldi; bu gemiler arasında "Brandenburg" ve üç kardeş gemisi de yer alıyordu. 1900 yılındaki Boxer Ayaklanması sırasında Çinli milliyetçiler Pekin'deki yabancı elçilikleri kuşatmaya aldılar ve Alman bakan Baron Clemens von Ketteler'i öldürdüler. Çin'de Batılı ülkelere karşı başlayan bu geniş çaplı ayaklanma, Almanya'nın diğer büyük ülkelerle ittifak kurmasına sebep oldu. Bu ülkeler Birleşik Krallık, İtalya, Rusya, Avusturya-Macaristan, ABD, Fransa ve Japonya'ydı. Batılı güçlerin Çin'de bulunan askerli Boxer isyancılarıyla mücadele etmek için yetersizdi. Pekin'de sekiz büyük ülkenin toplamda 400'den biraz daha fazla sayıda subay ve piyadesi bulunmaktaydı. Bu dönemde Çin genelindeki temel Alman kuvveti "SMS Kaiserin Augusta", "SMS Hansa", "SMS Hertha" korumalı kruvazörleri; "SMS Irene" ve "SMS Gefion" kruvazörleri ile "SMS Jaguar" ve "SMS Iltis" gambotlardan oluşan Alman Doğu Asya Filosu'ydu. Ayrıca Taku'da 500 askerlik bir Alman birliği bulunuyordu, diğer ülkelerin askerleriyle birlikte bölgedeki toplam Batılı asker sayısı 2,100 kişiydi. İngiliz Amiral Edward Seymour komutasındaki 2,100 kişilik bu kuvvet Pekin'e ulaşmak için hareket ettiler, ancak kuvvetli direniş sebebiyle Tientsin'de durdular. Sonuçta Alman Kayzeri, Alman Doğu Asya Filosu'nu desteklemek üzere bir Alman denizaşırı gücünün Çin'e gönderilmesine karar verdi. Çin'deki askerleri desteklemeye giden filoda "SMS Hela" ve dört "Brandenburg" sınıfı zırhlının tamamı yer alıyordu. Amiral Alfred von Tirpitz bu planı gereksiz ve maliyetli bularak karşı çıkmıştı. Kuvvet, von Tirpitz'in itirazına rağmen yola çıkarak Eylül 1900'de Çin'e vardı. Filonun Çin'e varışına dek Pekin kuşatması kaldırılmıştı, dolayısıyla filo Kiaochow çevresindeki yerel ayaklanmaları bastırma görevini aldı. Sonuçta, operasyon Almanya'ya 100 milyon marktan daha pahalıya mal oldu. Filo 1901'de Almanya'ya döndü. 31 Ağustos 1902'de Alman donanmasının yıllık filo manevraları başladı. Manevraların ilk aşaması, Almanya'nın Kuzey ve Baltık denizlerinde daha güçlü donanmaya sahip bir düşman ülkeyle karşı karşıya olduğu bir senaryoya sahipti. Senaryoya göre kıyı savunma gemileri "SMS Hagen", "SMS Heimdall" ve "SMS Hildebrand" ile bir bölük torpido bottan oluşan "Alman" filosu Kattegat'ta düşmanın Kuzey Denizi donanması tarafından kıstırılmıştı. Alman filosunun görevi Baltık Denizi'ndeki Kiel'e ulaşıp Kayzer Wilhelm Kanalı vasıtasıyla Wilhelmshaven'e dönerek donanmanın geri kalanına katılmaktı. "Brandenburg", "Kurfürst Friedrich Wilhelm", "Weißenburg" ve kruvazörler "SMS Nymphe", "SMS Amazone" ve "SMS Hela" Kattegat-Kiel arasındaki üç ana kanaldan birinde düşman kuvveti olarak bulunuyordu. Diğer iki savaş filosu da kapana sıkışmış "Alman" filosunun ilerlemesini durduracak noktalarda pozisyon almıştı. 2 Eylül sabahı manevralar başladı. Sabah 06.00'da "Alman" filosu gemilerini "Brandenburg"un olduğu kanaldan geçirmeye karar verdi. Gözetleme görevindeki "düşman" torpido botları "Alman" filotillasını gördü, ancak yoğun sis zırhlıların takibini mümkünatsız kıldı. Sis, "Brandenburg" ve iki kardeş gemisinin gereksiz risk almamak için demir atmasına sebep olacak kadar yoğundu. Aynı gece, üç "düşman" gemisi buluşarak "Alman" gemilerini takip etmeyi planladı, ancak kruvazör ve torpido gemisi gözcüleri "Alman" torpido botlarla çatışmaya girmek üzere ana kuvvetten ayrılmışlardı. Hafif gemiler hızla birçok "Alman" torpido botu savaş dışı bıraktılar. Bu durum, "Alman" filosunun "düşman" kruvazörlerin takibi altında kuzeye doğru çekilmesine sebep oldu. Savaş oyunu sona erdirilmeden evvel "Alman" filosu Kattegat'a kadar kovalanmıştı. 3 Eylül gecesi tüm filo Læsø adası açığında demir attı ve mürettebata dinlenme izni verildi. Ertesi gün manevralar yeniden başladı. "Alman" filosu birçok zırhlı ve zırhlı kruvazör "SMS Prinz Heinrich" ile takviye edildi; filoya Kuzey Denizi'ne doğru yola çıkarak Helgoland adasındaki kalenin etrafında yer alan güvenli bölgeye varma görevi verildi. Düşman gözcüleri ile "Prinz Heinrich" arasında kısa bir çatışma yaşandı, bu çatışmada "Prinz Heinrich" korumalı kruvazörler "SMS Freya" ve "SMS Victoria Louise" gemilerine hasar verdi. 5 Eylül günü erken saatlerde "Alman" filosu üzerine bir torpido bot akını düzenlendi. "Düşman" kuvvet, "Alman" filosunun Helgoland'a kaçmasını engelleyemedi, "Alman" filosu kalenin güvenli bölgesine 12.00'de ulaştı. Filo, 8-11 Eylül arasında Helgoland bölgesinde kaldı. Gemiler gündüzleri istim taktikleri eğitimi yaptılar. 11 Eylül günü gemiler Wilhelmshaven'e dönerek iki gün boyunca kömür ikmali yaptılar. 14 Eylül'de yıllık manevraların son kısmı başladı. Senaryoya göre durum kötüleşmiş, Alman filosu ciddi kayıplara uğramıştı. Sadece dört zırhlı, "Brandenburg", "Baden", "Beowulf" ve "Württemberg" hala aktif görevdeydi. Bu karışık kuvvet bir çift kruvazör ve bir bölük torpido bot ile desteklenmekteydi. Gemiler, Elbe Nehri'nin ağzında Kayzer Wilhelm Kanalı ve Hamburg yolunu korumakla görevliydiler. 15 Eylül sabahı "düşman" kuvvet Kuzey Denizi'ndeki çeşitli nehir ve körfezler ile Elbe girişini ablukaya aldı. Düşman zırhlı kuvveti, "Hela", "Freya" ve torpidobotların gözcü olarak beklediği Elbe girişine yöneldi. 16 Eylül günü olaysız geçti, ancak gece "Alman" torpido botları abluka uygulayan kruvazörlerden birini batırmayı, bir diğerini ise ciddi biçimde yaralamayı başardılar. Havanın bozulmaya başlaması sebebiyle operasyon bir sonraki güne ertelendi. O sabah "düşman" filosu Elbe girişine ulaştı ve nehir ağzındaki kıyı savunmalarını aşmayı başardı. "Alman" filosu umutsuz bir saldırıya geçerek iki "düşman" zırhlısını batırdı, buna rağmen "düşman" kuvveti az sayıdaki "Alman" gemilerine üstünlük kurmayı başararak manevralardan galip ayrıldı. 1900'lerin başında "Brandenburg" sınıfı gemiler Kaiserliche Werft Wilhelmshaven kuru havuzlarında modernizasyon amaçlı yenişden inşa programına alındılar. "Wörth", 1901 yılında dört gemi arasında yeniden inşaya giren ilk gemi oldu, "Brandenburg" ise 1903 yılında modernizasyona alındı. Modernizasyon esnasında üst yapının arkasına ikinci bir komuta kulesi ve geminin iki ucu arası bir geçiş iskelesi eklendi. "Brandenburg" ve kardeşlerinin kazanları yeni modellerle değiştirildi, ayrıca gemilerin orta kısımları daha düzgün hatlarla biçimlendirildi. Modernizasyonların ardından kuru havuzu terk eden "Brandenburg" ve kardeşleri, donanmanın II. Savaş Filosu'na atanarak eski "Siegfried" sınıfı kıyı savunma gemileri ve zırhlı fırkateynler "SMS Baden" ve "SMS Württemberg"'in yerlerini aldılar. 1906 yılında hizmete girmeye başlayan "Deutschland" sınıfı zırhlılar "Brandenburg" ve kardeş gemilerinin yerlerini aldılar. "Brandenburg" ve "Wörth", "Siegfied" sınıfının yanında rezerve alındı, "Brandenburg"un diğer kardeşleri "Kurfürst Friedrich Wilhelm" ve "Weißenburg", ise 1910'da Osmanlı İmparatorluğu'na satılarak "Barbaros Hayreddin" ve "Turgut Reis" adlarını aldılar. I. Dünya Savaşı'nın başlamasıyla "Brandenburg" söküm sırasından çıkartılarak filoya katıldı. "Brandenburg" kardeşi "Wörth" ile beraber kıyı savunma görevine getirildi, ancak iki gemi de yaşları sebebiyle 1915'te aktif görevden çekilerek kışla gemi olarak kullanılmaya başlandılar. "Wörth" Danzig'de, "Brandenburg" ise Libau'da demirlendi. İki gemide donanma envanterinden 13 Mayıs 1919'da düşülerek sökülmek üzere hurda olarak satıldılar. İki gemiyi satın alan Berlin merkezli "Norddeutsche Tiefbauges" firması gemileri Danzig'de söktü. Gazi Üniversitesi Fen Fakültesi Gazi Üniversitesi Fen Fakültesi İktisadi ve Ticari İlimler Akademisine bağlı olarak 1978 yılında İstatistik ve Temel Bilimler Fakültesi olarak açılmış, 1982 yılında 2809 sayılı kanununla, Gazi Üniversitesine Fen-Edebiyat Fakültesi olarak bağlanmıştır. Fen Fakültesi Gazi Üniversitesi Beşevler ana kampüsünde yer almaktadır; idari, eğitim-öğretim ve laboratuvar olmak üzere birbiriyle bağlantılı üç ayrı bloktan oluşmaktadır. Eğitim süresi 4 yıl olup, eğitim dili Türkçe ve bazı bölümlerde İngilizcedir. Fakültede 43 adet öğrenci ve araştırma laboratuvarı, 1 adet internet salonu, 5 adet seminer salonu bulunmaktadır. Gazi Üniversitesi biri rektörlük kampüsü ve diğeri de Polatlı kampüsü olmak üzere iki Fen Edebiyat Fakültesine sahiptir. Fakültede 5 bölüm bulunmaktadır. SMS WÃ¶rth SMS "Wörth", Alman Donanması'nın 1890'ların başında inşa edilen "Brandenburg" sınıfı dört ön dretnot zırhlısından biridir. Sınıftaki diğer gemiler "SMS Brandenburg", "SMS Kurfürst Friedrich Wilhelm" (daha sonra "Barbaros Hayreddin") ve "SMS Weißenburg" (daha sonra "Turgut Reis") zırhlılarıdır. "SMS Wörth", Alman Donanması için inşa edilen ilk okyanus aşırı gemilerden ve ilk ön dretnot gemidir. Geminin omurgası Mayıs 1890'da Kiel'deki Germaniawerft tersanesinde serildi. 6 Ağustos 1892'de denize indirilen gemi, donatımının tamamlanmasının ardından 31 Ekim 1893'te Alman Donanması'na katıldı. "Wörth" ve üç kardeş gemisi, taşıdıkları altışar ağır topla dönemin dört ağır top taşıyan zırhlılarına kıyasla daha modern tasarımlardı. Geminin adı 1870-71 Fransa-Prusya Savaşı'nın başındaki Wörth Çatışması'ndan gelmektedir. "Wörth", 1900 yılında üç kardeş gemisiyle beraber Boxer İsyanı'nı bastırmak üzere Çin'e gitti, ancak donanma Çin'e vardığında Pekin kuşatması kaldırılmıştı. 1900'lerin başında dört gemi de ciddi bir modernizasyondan geçti. Buna rağmen I. Dünya Savaşı'nın başlangıcında "Wörth" ve kardeşleri teknolojinin gerisinde kalmış gemiler haline gelmişlerdi. Bu yüzden "Wörth" savaşın ilk döneminde kıyı savunma gemisi, ilerleyen dönemde ise kışla gemi olarak görev yaptı. Savaşın ardından "Wörth" 1919'da Danzig'de söküldü. "Wörth", "Brandenburg" sınıfının ikinci gemisi olarak "B" inşa koduyla sipariş edilerek, 1890 yılında Kiel'deki Friedrich Krupp Germaniawerft tersanesinde kızağa kondu. Geminin inşaatı ilk başlarda sınıfındaki diğer gemilere göre oldukça yavaş ilerledi. Geminin gövde inşaatı kardeş gemilerinden sekiz ay kadar daha uzun sürerek 6 Ağustos 1892 tarihinde ancak bitirildi. Uzun süren gövde inşaatına rağmen, "Wörth"ün donatımı hızlıca bitirildi ve gemi 31 Ağustos 1893 tarihinde hizmete girdi. "Wörth", Brandenburg sınıfındaki gemiler içinde aktif hizmete giren ilk savaş gemisi oldu. Gemi 115,7 m uzunluğundaydı, genişliği 19,5 m ve su çekimi 7,6 m'ydi. "Wörth"'ün dizaynında 10.013 ton deplasmana sahip olması planlanmıştı, maksimum ağırlıkta ise geminin deplasmanı 10.670 ton idi. Gemi 10.000 beygir gücünde (7.457 kW) üç silindirli, dikey üçlü genleşmeli buhar motorlarıyla donatılmıştı, bu güçle maksimum 16,9 kn (31,3 km/sa; 19,4 mil/sa) hıza ulaşabiliyordu. Motorlar için gereken buhar 12 adet yatay buhar kazanı ile üretiliyordu. "Wörth", 10 kn (19 km/sa; 12 mil/sa) hız ile kömür ikmali yapmadan 4.300 deniz mili menzile sahipti. "Wörth"'ün ana bataryaları iki tipte altı adet 28 cm'lik toptan oluşuyordu. Ön ve arka taretlerdeki toplar 40 kalibre, orta tarettekiler ise 35 kalibre idi; kısa namlulu toplar orta taretin geminin iki yanına da ateş açabilmesi için gerekliydi. İkincil silahlar yedi adet 10,5 cm'lik top, sekiz adet 8.8 cm'lik top ve su üstü kesimine monteli hareketli kundaklarda altı adet 45 cm'lik torpido tüpünden oluşuyordu. 1901 yılındaki modernizasyon çalışmalarında yeni silahlar da eklendi. 1901 yılındaki modernizasyon çalışmalarında gemiye bir adet daha 10,5 cm'lik top eklendi. "Wörth", üç kardeş gemisiyle beraber Birinci Savaş Filosu'nun birinci bölüğünde görevlendirildi. Filonun diğer bölüğünde bulunan dört eski "Sachsen" sınıfı zırhlı fırkateyn, 1901 ve 1902 yıllarında yeni "Kaiser Friedrich III" sınıfı savaş gemileriyle değiştirildi. "Wörth", filoya katılmasından sonra Prens Heinrich tarafından yönetildi. 1894 yılında geminin vardiya subayı, I. Dünya Savaşı'nda Alman savaş kruvazörleri bölüğünü ve sonrasında tüm Açık Deniz Filosunu yöneten Franz von Hipper idi. "Wörth", Kraliçe Victoria için 1897 yılında yapılan filo teftişi sırasında Almanya'ya tanıtıldı. "Wörth", 25 Kasım 1899'da Eckernförde Körfezi'nde atış talimi yaparken bir kayaya çarptı ve gövdesinde, geminin üç kompartmanına su basmasına yol açan 6,7 metre genişliğinde bir delik oluştu. Tamir için Wilhelmshaven'e gönderildi. Tamiratın başlamasından önce 500 ton kömürün gemiden indirilmesi gerekti. Sancak tarafındaki delik, perçinlenen çelik levhalarla kapatılırken, geminin iskele tarafındaki levhalar da tekrar perçinlendi. Geminin tamiratı, Norveç'te düzenlenecek yıllık tatbikat seferinden bir hafta önce tamamlandı. 1900 yılındaki Boxer Ayaklanması'nda Çinli milliyetçiler, Pekin'deki yabancı temsilcilikleri kuşattı ve Alman bakan Clemens von Ketteler'i öldürdüler. Çin'in batısına yayılan şiddet olayları sonucunda Almanya; diğer yedi büyük güç Birleşik Krallık, İtalya, Rusya, Avusturya-Macaristan İmparatorluğu, Amerika Birleşik Devletleri, Fransa ve Japonya ile işbirliği yaptı. Çin'deki askerlerin sayısı isyanı bastırmak için yetersizdi. Pekin'de sekiz Avrupa ordusundan toplamda 400'den biraz daha fazla asker bulunuyordu. Çin'deki birincil Alman askeri gücü; korumalı kruvazörler "SMS Kaiserin Augusta", "SMS Hansa", "SMS Hertha" ve küçük kruvazörler "SMS Irene" ve "SMS Gefion" ile "SMS Jaguar" ve "SMS Iltis" gambotlarından oluşan Doğu Asya Bölüğü idi. Diğer yandan Taku'da 500 askerlik Alman birliği de diğer milletlerin birlikleriyle birleşerek 2.100 kişi civarında bir güç oluşturdular İngiliz Amiral Edward Hobart Seymour tarafından yönetilen bu 2.100 kişilik güç Pekin'e ulaşmaya çalışsa da ağır direnişten ötürü Tientsin'de durmak zorunda kaldılar. Neticesinde Kayzer II. Wilhelm, Çin'deki Doğu Asya Bölüğü'ne takviye olarak bir güç göndermeye karar verdi. Çin'deki filoya destek olması için dört Brandenburg sınıfı zırhlı savaş gemisi ve "SMS Hela" bölgeye gönderildi. Amiral Alfred von Tirpitz, gereksiz ve masraflı gördüğü bu plana karşı çıktı. Bu itiraza rağmen gönderilen birlikler Çin'e 1900 yılının Eylül ayında ulaştı; ancak Pekin'in kuşatılması çoktan sona ermişti. Bunun bir sonucu olarak, kuvvetler Jiaozhou Körfezi civarlarında isyana müdahale ettiler. Operasyon, Alman devletine 100 milyon marktan daha pahalıya mal oldu. "Wörth", 1901 yılında Çin'den dönmesinin ardından modernizasyon için Wilhelmshaven'de gemi tamir havuzuna çekildi. Kardeş gemileri "Weißenburg" 1902 yılında, "Brandenburg" 1903 yılında, "Kurfürst Friedrich Wilhelm" de 1904 yılında aynı şekilde modernize edildiler. Yenilenme kapsamında geminin kıç tarafındaki üst güverteye ikinci bir gözetleme kulesi eklendi ve geminin kazanları yeni modellerle değiştirildi. Yeniden yapılandırmanın ardından "Wörth" ve diğer Brandenburg sınıfı zırhlılar, filonun ikinci savaş bölüğüne katılarak "Siegfried" sınıfı gemiler ile "SMS Baden" ve "SMS Württemberg" zırhlı fırkateynlerinin yerine geçtiler. 1906 yılında hizmete giren "Almanya" ("Deutschland") sınıfı zırhlı savaş gemileri, filoda "Wörth" ve diğer üç kardeş gemisinin yerine geçti. "Wörth" ve "Brandenburg", "Siegfried" sınıfı gemilere katılmak için ayrıldılar. "Wörth"ün diğer kardeş gemileri olan "Kurfürst Friedrich Wilhelm" ve "Weißenburg" ise 1910 yılında Osmanlı İmparatorluğu'na satılarak "Barbaros Hayreddin" ve "Turgut Reis" adlarını aldılar. 1914 yılında I. Dünya Savaşı öncesinde, "Wörth" ile "Brandenburg" kıyı savunması ile görevlendirildi. Bu görev 1915 yılında emekli edilmelerine kadar devam etti. Emekli olunca iki gemi de kışla gemisi oldu; "Wörth" Danzig'de, "Brandenburg" ise Libau'da bu hizmeti verdi. Ardından iki emekli savaş gemisi 13 Mayıs 1919'da hurdaya çıkarıldı. İki gemi "Norddeutsche Tiefbauges" adlı gemi sökümü şirketince parçalandı. "Wörth", Danzig'de hurdaya satılmak üzere parçalandı. Le Matin du Sahara et du Maghreb Le Matin du Sahara et du Maghreb (Türkçe anlamı: Sahra ve Mağrip'te Sabah, sadece "Le Matin" diye de bilinir), Fas'ta yayınlanan Fransızca bir günlük gazetedir. Maroc Soir Grubu'na ait olan gazete 1971 yılında yayın hayatına başlamıştır. Kraliyet yanlısı yayınlarıyla bilinmektedir. Günlük tirajı 60 bindir. Tail (Unix) tail, Unix ve Unix Benzeri sistemlerde düz metin dosyalarının son birkaç satırını görüntülemek için kullanılan bir Unix komut satırı programı'dır. Programın sözdizimi aşağıdaki gibidir: Normalde, tail standart çıktıya dosyanın son 10 satırını basar. Ancak komut satırı seçenekleri ile gösterilecek satır sayısı ve birimler(satır, byte) değiştirilebilir. Aşağıdaki örnek ile dosya‘nın son 20 satırı gösterilir: Bu örnekte ise foo ile başlayan tüm dosyaların son 15 byte’ı gösterilir: Bu örneğimizde ise ikinci satırdan başlanarak dosya‘nın tüm satırları gösterilir: Bu örnetke ise dosya‘nın son 20 satır ve son 50 byte’ı gösterilir: tail'ın -f (follow) diye özel bir komut satırı seçeneği vardır ve dosyayı takip etmemizi sağlar. tail sadece son birkaç satırı görüntüleyip çıkmak yerine, satırları gösterir ve sonra dosyayı izlemeye başlar. Dosyaya başka prosesler tarafından yeni satırlar eklendiğinde tail görüntüyü günceller. Bu özellikle log (sistem tarafından tutulan günlük dosyaları) dosyalarını izlemek için çok faydalıdır. Aşağıdaki örnetkte ".bash_history" dosyasının son 10 satırı izlemeye alınıyor, eğer başka bir konsoldan herhangi bir giriş yapılıp bu da ".bash_history"'ye kaydedilirse bunu anında görürüz. İzleme esnasında tail‘i sonlandırmak için Ctrl+C kombinasyonunu kullanabilirsiniz. Bu komutu arka planda çalıştırmak için & ile çalıştırabilirsiniz. İngilizce wikipedia tail sayfası Kurtuluş, İskele Kurtuluş (), "de jure" olarak Kıbrıs Cumhuriyeti'nin Mağusa Bölgesi'ne, "de facto" olarak ise Kuzey Kıbrıs Türk Cumhuriyeti'nin İskele İlçesi'ne bağlı olan köy. 1974'teki Kıbrıs Harekâtı'ndan önce bir Türk köyüydü. 1919 yılında köye bir cami yapılmıştır. 1974'te köye saldıran Rumlar köyü ele geçirdi. Köy daha sonra Türk ordusunun eline geçti Köyün rakımı 14 metredir. Köyün ana gelir kaynağı havyancılıktır. Bu sektörde de sıkıntılar mevcuttur. Tarım ise ekonomik değerini kaybetmesi yüzünden sona yapılmamaktadır. Köyün camisi bakımsızlık yüzünden yıkılmak üzeredir. Köyde ilkokul var olmasına rağmen kullanılmamaktadır ve öğrenciler İskele'de eğitim görmektedir. Topçuköy'ün komşu yerleşim birimleri ve coğrafi bölgelere göre konumu aşağıda gösterilmiştir. Köyün 2006 yılındaki nüfusu 332 idi. Bunun 44'ü erkek, 42'si ise kadındı. Köyün 1946 yılındaki nüfusu 156, 1960 yılındaki nüfusu ise 115 idi. Nelson, Lancashire Nelson Birleşik Krallık İngiltere ülkesi Kuzey Batı Bölgesinde birinci seviye "shire"-tipi yerel idare olan Lancashire kontluğuna bağlı bulunan "metropoliten-olmayan borough" statülü ikinci seviyede bir yerel idaresi olan Pendle (borough)'nun merkez kentidir. Borough sınırları içinde nüfusu (2011 Nüfus Sayımı) itibarıyla 29,135 kişidir. Nelson yerleşim birimi Burnley kentinin yaklaşık 6,5 km kuzeyinde "Leeds ve Liverpool Kanalı" üzerinde konumlanmıştır. Nelson yüzyıllarca birbirine yakın "Küçük Marsden" ve "Büyük Marsden" adlı iki küçük köyden oluşmaktaydı. 1740'ta yörede yaşayan Ecroy ailesi bu köyler civarında "Edge End" adlı bir mevkide bir küçük pamuklu tekstil fabrikası kurdu. Civarda iki kömür madeni açıldı. 1740'ta bu yerleşkeler yakınından "Liverpool ve Leeds Kanalı" geçti. 19.yy başlarında İngiltere'deki sanayi devrimi ile birlikte pamuklu tekstil sanayi merkezi olarak çok hızla büyümeye başladı. 1849'da da gelişmekte olan yeni tekstil kasabası, demiryolu sistemine bağlandı. Bağlı olan demiryolu ağ şebekesinde Batı Yorkshire'da bir "Marsden" istasyonu bulunmaktadaydı ve isim karşıklığını önlemek için demiryolu şirketi Büyük Marsden'da yeni kurulan istasyona komşu olan önemli bir pub olan (sonradan "Admiral Nelson Inn" adını alan) "Nelson Inn"'e atıfla "Nelson" adını verdi. Böylece bu istasyon ismi gelişen kasabanın ismi olarak anılmaya başlandı. Demiryolu üzerinde olması Nelson kasaba ekonomisinin pamuklu tekstil dokumacılık üzerinde spasialize olarak hızla büyümesini daha da hızlandırdı. 1850'de kasabada en büyük dokuma fabrikası olan "Walverden Mill" kuruldu. Fakat 20. yy başlarından itibaren Nelson'daki pamuklu dokuma fabrikaları büyük kriz içinde sırayla kapanmaya başladı. Günümüzde bu büyük dokuma endüstrisinin çalışan tek bir fabrikasi bile Nelson'da kalmamıştır. 20. yy.da bu nedenle Nelson büyük bir iktisadi kriz geçirdi. Kent çok sayıda işsız ve gayet fakir fukara halkı barındıran ve eski hızla büymekteyken kurulan derme çatma evleri birbirine bağlı, iki katlı, ucuz tuğladan yapılmış evleri (terraces) ile bilinen bir kent olarak bilinmeye başlandı. 20.yy bu iktisadi öküntüye karşı gelmek için çeşitli ekonomik tedbirler alındı. Kent 20.yy başından beri ülkenin her yanında satılan ve markası çok iyi bilinen bonbon şekeri üretim merkezi oldu. 1960'larda açılan charter uçuşları ile dış ülkelere paket kitle yazlık tatilleri sağlayan "Airtours" adlı şirket Nelson merkezli idi; ama sonradan bu şirket "Thomas Cook Şirketi" tarafından satın alındı ve bu alanda da Nelson önemini kaybetti. Günümüzde İngiltere ülkesinde en düşük özel ev satın alma fiyatları bulunan yerleşkenin Nelson olduğu bildirilmektedir. Nelson'un nüfusunun nüfus sayımlarına göre değişmesi şu tabloda görülebilir:(Kaynak:Vision of Britain ) Nelson'un 2011 Nüfus Sayımı'na göre nüfusu 29,135 kişidir, ama bu yüzyıl başlarında nüfusunun azaldığı da ifade edilmektedir. Kent Burnley şehirsel alani ile birleşmiştir ve Burnley-Nelson şehirsel bölgesinin nüfusunun yaklaşık 149,796 kişi civarında olduğu tahmin edilmektedir ve bu şehirsel bölge Huddersfield veya Oxford kentleri ile aynı büyüklüktedr. Yine 2011 Nüfus Sayımı'na göre kentte yaşayan nüfusun ırksal asıl oranları şöyledir: %57.8 oranı beyaz ırktan (%53.6 oranı Britanya asıllı beyaz), %40.4 oranı Asyalı, %0.1 oranı siyahi, %1.5 oranı karışık ırktan ve %0.2'si bilinmeyen. Yine aynı kaynağa göre, kentte yaşan nüfusun dinlere göre oranları ise şöyledir: %39.0 Hristiyan, %37,6 Müslümano Viraj (albÃ¼m) Viraj, Zeynep Dizdar'ın 2011'de Erol Köse Exclusive'den çıkan beşinci stüdyo albümüdür. Albümde 8 şarkı bulunmaktadır. Şarkıların geneli pop müziğe uysada altyapı olarak daha club müziği formunda hazırlanmıştır. Albümün çıkış şarkısı sözü ve müziği Serkan Dinçer’e düzenlemesi Gürsel Çelik’e ait Uyandırma olmuştur. Slow hit olarak da sözü ve müziği Halil Koçak’a düzenlemesi Erman Tazegül’e ait Su Akar Yolunu Bulur şarkısı öne çıkmıştır. Albümde bu şarkıların yanı sıra 70'li yıllarda Gökben ile popüler olan Aşk Dediğin Laftır şarkısını yeniden düzenleyen sanatçı sözü ve müziği Soner Çınar’a ait İstanbul’u Yürüyebilirim ve kendi bestesi Aşk Fırtınası şarkılarına da yer vermiştir. Albüme ismini veren Viraj şarkısı ise tamamen club tarzı taşımakta ve yine Serkan Dinçer’e aittir. Albümün ilk klibi Uyandırma’ya çekilmiştir. Head (Unix) head, Unix ve Unix Benzeri sistemlerde düz metin dosyalarının ilk birkaç satırını görüntülemek için kullanılan bir Unix komut satırı programı'dır. Programın sözdizimi aşağıdaki gibidir: Normalde, head standart çıktıya dosyanın ilk 10 satırını basar. Ancak komut satırı seçenekleri ile gösterilecek satır sayısı ve birimler(satır, byte) değiştirilebilir. Aşağıdaki örnek ile dosya‘nın ilk 20 satırı ekrana basılır: Bazı versiyonlarda "n" seçeneği zorunlu değil, isterseniz çıkarabilirisiniz. Unix, çok önceki sürümlerinde bu programa sahip değildi, bu komutun yaptıklarını sed ile yapmak mümkündü. Şöyle ki: Yukarıdaki ifade ile "foo" dosyasının ilk 5 satırını görmek mümkündür. İngilizce wikipedia head sayfası Filozof KÃ¶pek Filozof Köpek, ("Quincas Borba") Brezilyalı yazar Joaquim Maria Machado de Assis tarafından yazılan roman. Yazarın romanı 1891 yılında basıldı. Romanın dili Portekizcedir. 2005 yılında Filozof Köpek adıyla Türkçeye çevrildi. Sylvie Testud Sylvie Testud (d. 17 Ocak 1971, Lyon), Fransız oyuncu. Lyon Croix-Rousse semtinde büyüdü. Paris "Conservatoire Nationale d'Art Dramatique" oyunculuk eğitimi almıştır. 1996 yapımı Almanya yapımı "Jenseits der Stille" filmendeki rolü için Almanca öğrendi. "La Vie en rose" filminde oynadığı "Mômone" rolü ile "César Ödülleri ümit veren kadın oyuncu " ödülünü almıştır. 2005 doğumlu oğlu Rubin ile birlikte Paris'te yaşamaktadır. Dom Casmurro Dom Casmurro, Brezilyalı yazar Joaquim Maria Machado de Assis tarafından yazılan roman. Yazarın romanı 1899 yılında basıldı. Romanın dili Portekizcedir. 2008 yılında Brezilya'da Capitu adıyla dizi film olarak gösterilmiştir. Alcest Alcest; 2000 yılında Neige, Aegnor ve Argoth adlı üç müzisyenle Fransa'nın Bagnols-sur-Cèze komününde hayata geçirilen bir müzikal projedir. Grubun 2001 yılında black metal demosu yayınlamasından kısa bir süre sonra Aegnor ve Argoth gruptan ayrılmış ve geriye tek üye olarak Neige kalmıştır. Grubun tarzında değişime yol açan bu ayrılıklardan sonra çıkarılan kayıtlar shoegazing müzik tarzının özelliklerini taşımaktadır. Alcest, 2000 yılında Neige tarafından solo proje olarak hayata geçirildi. Kısa süre içinde vokal, ritim/akustik gitar ve bateride Neige; bas gitarda Argoth ve solo gitarda Aegnor (Günümüzde La sale Famine de Valfunde olarak bilinir. Famine, Neige'i Peste Noire'nin ilk yıllarında geçici baterist ve canlı ritim gitaristi olarak kullanmıştır.) ile üç kişilik bir black metal ekibi haline geldi. 2001 yılında grup, Famine'in ana rifini yazdığı "La Forêt de Cristal" adlı şarkının içinde yer aldığı dört şarkılık demo kayıt olan "Tristesse Hivernale" adlı albümü Drakkar Productions etiketiyle piyasaya sürdü. Demonun yayınlanmasından kısa bir süre sonra grup yeniden Neige'in yön verdiği tek kişilik bir grup haline geldi. Grubun ilk tam sürüm stüdyo albümü "Souvenirs d'un autre monde" Ağustos 2007'de piyasaya sürüldü ve My Bloody Valentine ile Jesu gibi gruplarınd tarzlarıyla kıyaslandı. 2010 yılında çıkan "Écailles de Lune", grubun asıl çıkışını yaptığı albümü oldu. Bu albüm itibarıyla, Neige scream vokali tekrar kullanmaya başladı. 2012'de bir röportajda Neige, grubun 2013 Aralık'ında çıkartacağı yeni albümü "Shelter"'ın black metal özellikleri içermeyeceğini ve tamamen shoegazing özellikleri içereceğini belirtmiştir. Napalm Records Napalm Records, heavy metal ve hard rock müzik tarzlarında albüm yapımcılığı yapan Avusturyalı bağımsız bir plak şirketidir. İlk başlarda Abigor ve Summoning grupların bulunduğu black metal ile Falkenbach ve Vintersorg gibi grupların bulunduğu folk metal tarzına yönelen şirket daha sonraları gotik metal, senfonik metal, power metal ve doom metal gibi tarzları da listesine ekledi. Şirket; Monster Magnet, Karma to Burn ve Brant Bjork gibi grupların da içerik yayınladığı stoner rock tarzı albümlerin dağıtıcılığını da yapmıştır. Napalm Records'覺n "Iron Avantgarde Publishing" ad覺nda kendi yay覺nevi bulunmaktad覺r. Tik (anlam ayrımı) Tik sözcüğü ile şunlardan biri kastedilmiş olabilir: Tik ağacı Tik ağacı ("Tectona grandis"), çift çeneklilerden, kaplamada kerestesinden yararlanılan, doğal rengi sarı, zamanla havada kendiliğinden koyulaşan bir sıcak iklim ağacı. Anavatanı başta Hindistan, Malezya ve Endonezya olan tik ağacı güney ve güneydoğu Asya'ya özgü bir ağaçtır. Afrika ve Karayipler gibi birçok ülkede yetiştiriciliği yapılır. Bu alanlarda doğallaşmıştır. Tik kelimesi Malayalam dilindeki "Thekku" kelimesinden gelir. Tik ağacı 40 m'ye kadar boylanabilen, kırmızımsı-kahverengi dallı, yaprakdöken bir orman ağacıdır. 15–45 cm uzunluk ve 8–23 cm genişlikdeki yapraklar yumurtamsı-eliptik biçimde, yaprak kenarı tam ve yaprak sapı oldukça kalın olup 2–4 cm uzunluktadır. Geniş salkımlar oluşturan kokulu beyaz renkli çiçekleri Haziran-Temmuz aylarında görülür. Tozlaşma genellikle böceklerle olmasına karşın bazen rüzgarlada gerçekleşebilir. 1990 yılında Tayland'da yapılan bir bilimsel çalışmada "Ceratina" cinsi arılarının önemli tozlaştırıcı türler olduğu rapor edilmiştir. Tik ağacı "Tectona" cinsindeki üç türden biridir. Nispeten dar bir yayılışa sahip olan "T. hamiltoniana" ve "T. philippinensis" sırasıyla Myanmar ve Filipinler'de yetişen iki endemik türdür. Tik ağacı yılda yalnızca 500 mm yağış alan kurak ya da yılda 5000 mm yağış alan çok nemli ormanlık bölgelerdeki farklı habitat ve iklim koşullarında yetiştiğinden dolayı çeşitlilik gösterir. Yılda 3-5 aylık kurak dönem olmasına karşın yağışlı dönemde ortalama 1,250-1,650 mm büyüme yapar. Tik ağacı ilk kez 1782 yılında Carl Linnaeus the Younger'in "Supplementum Plantarum" adlı eserinde tanımlanmıştır. 1975 yılında Harold Norman Moldenke bilimsel içerikli bir dergide türün dört formunun özelliklerini yayınlamıştır. Moldenke her bir formun tip türden farklılıklarını kıyaslamıştır. Tik ağacı başlıca tohumda üretilir. Tohum kabuğundan kaynaklanan çimlenme engelinin kaldırılması için ön uygulama gerekir. Tohumlar ıslatma ve kurutma uygulamalarında geçirilir. İlk aşamada tohumlar 12 saat kadar suda bekletilir; ikinci aşamada ise 12 saat güneşte bırakılır. Bu 10-14 gün kadar tekrarlanır ve tohumlar torf-kum karşımından oluşan çimlenme yastığına ekilir. Tohumlar 15-30 gün sonra çimlenir. . ICS Vortex Simen Hestnæs (d. 4 Mart 1974, Oslo, Norveç), avant-garde metal grubu Arcturus'un şimdiki vokalisti, progresif black metal grubu Borknagar'ın şimdiki vokalisti ve bas gitaristi ve Norveçli senfonik black metal grubu Dimmu Borgir'in eski bas gitaristi ve yardımcı vokalisti olarak adından söz ettiren I.C.S. Vortex ya da yalnızca Vortex takma adlarıyla bilinen Norveçli bir müzisyendir. Çarpı işareti Çarpı işareti, olumsuzluk veya onay bildirmek için kullanılan bir işarettir. Olumsuz olarak "buna katılmıyorum" veya "hayır, bu bilgi doğrulanmadı" anlamında kullanılabilir. Onay olarak ise kullanımının bir örneği oy pusulalarıdır. Sıkça tik işaretinin karşıtı olarak kullanılır. Unicode çarpı işareti için pek çok kod sağlar. Bunların arasında şunlar vardır: SÃ³knardalr Müzisyen Valfar'ın şehri Sogndal'ın eski Norveççe'de karşılığı olan Sóknardalr, Windir'in 1997 yılında piyasaya sürdüğü bir albümdür. Sözler, Sogndal ağzıyla ve şarkı adları da Sogndal'ın resmi yazılış şekli olan Nynorsk dilinde yazılmıştır. Likferd Likferd; Norveçli viking / black / folk metal grubu Windir'in dördüncü tam sürüm stüdyo albümüdür. 2003 yılında piyasaya sürülen albüm, Valfar ölmeden önce grubun yayınladığı son resmi albümdü. Likferd, Sognamål dilinde "defin" demektir. Albümle ilgili yapılan eleştirilerde albümün hem karanlık hem de hüzün ögeleri taşıdığı vurgulandı. Elektron boşluğu Elektron boşluğu, bir elektronun özelliklerine zıt özellikler taşıyan, matematiksel ve kavramsal bir ifade olup, fizik, kimya ve elektrik mühendisliği gibi alanlarda sıklıkla kullanılmaktadır. Atomda ya da atomik örgüde yer alabilecek bir elektronun o konumda bulunmamasını ifade eden bir kavramdır. Gerçek bir antimadde olan pozitron kavramından tamamen farklı olarak boşluk, modellemede kolaylık getirmesi için kurgulanmıştır. Boşluk şu durumlarda ortaya çıkar: Rawtenstall Rawtenstall, Birleşik Krallık İngiltere ülkesi Kuzey Batı Bölgesinde birinci seviye "shire"-tipi yerel idare olan Lancashire kontluğuna bağlı bulunan "metropoliten-olmayan borough" statülü ikinci seviyede bir yerel idaresi olan Rossendale (borough)'nun merkez kentidir. Borough sınırları içinde nüfusu (2001 Nüfus Sayımı) itibarıyla 22.000 kişidir. Rawtenstall Lancashire Kontluğu'nu güney batısında bulunan "Rossendale Vadisi" içinde konumlanmıştır. Rosendale Vadisi İrwell Nehri ve ona katılan derelerin oluşturduğu dik yamaçlı bir vadidir ve bu vadi baş kırsal ve kıraç "moor" tipi arazide derin vadilerdedir. Vadinin dibinde bulunan nehir geçitleri kurulan kent, kasaba ve koyler Rawstenstall ve Bacup arasında devamlı bir yerleşke halindedir. Rosendale vadisindeki önemli kasabalar Rawtenstall yanında Bacup, Haslınden ve Ramsbottom'dur. Bu yerleşkelerde sanayi, özellikle dokuma sanayi, gelişmiştir. Bu devamlı yerleşkede yollar ve dokuma fabrikaları, yüksek tuğla bacaları ve birbirine birleşik iki katlı tuğladan yapımış ufak işçi evlerinden oluşan binalar vadinin dip taraflarındadır. Rawtenstall kenti bölge merkezi olan Manchester'in 29 km kuzeyinde, kontluk merkezi olan Preston'dan 35 km doğuda ve Lancaster'den 72 km doğudadır. Rawstenstall'a komşu olan küçük kasabalar "Loveclough", Haslıngden ve Crawshawbooth'dir. Rawtenstall isminin asli için iki değişik açıklama vardır. Birine göre Orta ve Eski Anglosakson dilinden "kükreyen nehir gölcüğü" veya 1324'te yerleşke mevkiinde bulunan bir hayvan çiftliğine atıfla "yazın yaylada otlayan sığırların kışın kaldığı ahır" Rawstenstal Orta Çağ'da dağınık küçük basit köy evlerinden oluşmaktaydı. 15. ve 16. yüzyıl niçinden geçen Irwell Nehri üzerinde un değirmenleri kuruldu ve bir köy şeklini aldı. Nehrin su gücüünü kullanan dokuma fabrikaları İngiltere sanayi devrimi ile bu köyü kasabaya dönüştürdü. Bu dönemde kentte ve vadideki diğer yerleşkelerde iklim şartları ve nemlilik dolayısıyla pamuklu dokuma sanayi gelişmeye başladı. Bu gelişmeye İngiltere'nin pamuklu sanayi merkezi olan Manchester'e İrwell Nehrinin bir doğal yol açması da bir amil oldu. 19. yüzyıl ikinci yarısından itibaren Rawstenstall hızla gelişti. Bu kentte dokuma fabrikatörleri basında "David Whitehead" ve kardeşleri gelmekteydi ve bunlar vadideki en eski fabrikaları yaptıkları gibi günümüzde kentte binası hala bulunan İlex dokuma fabrikasını kurdular. Holly Mount adlı bir mevkide kendilerine büyük bir malikane yaptırdılar ve ayrıca işçileri birbirine yapışık sıra sıra küçük tuğladan (tetrrace) evler inşa ettirdiler. Bu dönemde kente önemli taşocakları ve kömür maden ocakları da açıldı ve ticaret sektörü de kentin büyüyüp gelişmesine önemli katkılarda bulundu. Rawstenstall'un nüfusu 19. yüzyılin ilk yarısında dört misli arttı ve ikinci yarısında ikiye katlandı. 1891'de Rawtenstall'da bir belediye borough'su kuruldu. 20. yüzyıl pamuklu dokuma sanayisinin gelişmiş olduğu diğer Lancashire kasaba ve kentleri gibi Rawtenstall'da da bu sanayinin büyük bir kriz geçirip çökmesi üzerine, kentte ıssizlık ve fakirlik artıp kent büyük bir bulanım geçirdi. Rawstenstall'in 1911'de 30.000 kadar olan nüfusu 1971'de 21.500 kişi civarına düştü. Dokuma sanayinin sona ermesi ile Rawstenstall'da en büyük sanayi sektörü 20. yüzyıl ortasında ayakkabı sanayii oldu. Bu sanayi de yüzyıl sonunda dış ülkelerden rekabete dayanamayıp çöktü ve Rawtenstall'un yakınlarındaki "Waterfoot"'da yerleşik son ayakkabı fabrikası olan H. W. Tricketts yeni yüzyıl girmeden kapandı. KavanÃ§a Kavança, bir yelkenlinin rüzgârın geliş yönünün tersine doğru teknenin kontrası değişene kadar dönmesi anlamında kullanılan yelkencilik terimi. Bu manevra ile rüzgârın yelkenliye geldiği yön ve yelkenin bulunduğu taraf zıt olarak değişir. Kavança atılırken yelkenli pupa seyrine döner ve kontra değiştirilir. Özellikle pupa seyri yapılırken ani rüzgâr yönü değişimleri ile teknenin kontrolsüz kavança atması, bumbanın tekne personeline çarpması sonucu yaralanmalara sebebiyet verebilir. Bozkurt Aran Halit Bozkurt Aran 17 Nisan 1947 tarihinde Başkale, Van'da doğdu. Ankara Üniversitesi Siyasal Bilgiler Fakültesi'nden 1971'de mezun oldu. Dışişleri Bakanlığı'nda 1973'te göreve başladı. 1976'da Salzburg'da Muavin Konsolos olarak göreve başladı. Çeşitli görevlerin ardından Aran, 1998-2000 yılları arasında Pakistan Büyükelçiliği, 2002-2004 yıllarında UNESCO Daimi Temsilciliği, 2004-2006 arasında İran Büyükelçiliği ve 2007-2012 yılları arasında ise DTÖ Daimi Temsilciliği görevini yürütmüştür. Ayrıca merkezde 2000 yılında kısa bir süre Bakanlık Müşavirliği, 2000-2002 yılları arasında İkili Ekonomik İşler Genel Müdürlüğü ve 2006-2007 yılları arasında Ortadoğu Genel Müdürlüğü (İkili Siyasi İşler Genel Müdürlüğü [OAGM]) görevini yürütmüştür 1 Ekim 2007-19 Mart 2012 tarihleri arasında Dünya Ticaret Örgütü nezdinde Türkiye Daimi Temsilciliği görevini yürütmüş ve 17 Nisan 2012 tarihi itibarıyla emekli olmuştur. TOBB Ekonomi ve Teknoloji Üniversitesi Uluslararası İlişkiler Bölümü'nde yarı zamanlı öğretim görevlisi olarak ders vermektedir. Pakistan büyükelçisi iken 1999 yılında ailesi ile beraber geçirdiği trafik kazasında kızı İrem Aran ve eşi Şenay Aran'ı yitirmiş ve diğer kızı Zeynep Aran ağır yaralı şekilde kurtulmuştur. Aventura, Florida Aventura, Miami, Florida'da bulunan program dahilinde tasarlanmış bir banliyö kent. Kentin adı İspanyolca bir sözcük olan "adventure"den gelmektedir. Bunun nedeni kentin planlanma evresinde özgün mülkiyet grubunun kent için: "Burası tam bir macera olacak." sözleridir. Bu adın düşünülmesi ABD'de bilinir bir alışveriş merkezi olan (Aventura Mall)'dan daha eskidir. 2010 nüfus sayımına göre kentte 35,762 kişi yaşamaktadır. Aventura üzerinde bir yerleşim yeri inşa edilmeden önce "Biscayne Bahçeleri" adıyla bilinen bir bataklıktı. Kent, 1970'li yılların sonlarından başlayarak "Oxford Geliştirme Şirketi" tarafından ele alındı ve yüksek katlı konutların bulunduğu bir yer haline getirildi. Aventura başlı başına bir kent olarak resmen 1995'te kurulmasına rağmen yangın söndürme ve kurtarma gibi bazı hizmet konusunda hâlâ Miami'den hizmet almaktadır. Kentteki fonlar ve polis amirlikleri gibi bazı kamu kuruluşları ise 1997'de etkin hale gelmiştir. ABD'de önemli bir pazar payı edinen Aventura Mall'a Aventura ev sahipliği yapmaktadır. Gabdulhay Ahatov Gabdulhay Huramoviç Ahatov (Rusça: Габдулха́й Хура́мович Аха́тов; Tatarca: Габделхәй Хурам улы Əхәтов "Ğabdelxəy Huram ulı Əxətov"; 8 Eylül 1927 - 25 Kasım 1986), Sovyet Tatar dilbilimci, profesör. İlk doktorasını 1954’te, ikinci doktorasını ise 1965’te Filoloji üzerine yapmıştır. Ahatov, 1951’de Kazan Eyalet Pedagoji Enstitüsü’nden ve 1954’te lisansüstü okulundan dereceyle mezun oldu. SSCB Bakanlar Konseyi Yüksek Tasdik Komisyonu üyeliğine gelen Ahatov ayrıca, şimdi feshedilmiş olan SSCB’nin birçok üniversitesinde Doktora ve Yükseklisans İhtisas Kurulu Başkanlığı yaptı. Akhatov, aralarında Modern Tatar Diyalektoloji Bilimi Okulu ve Kazan Deyişbilim Okulu’nun da yer aldığı birçok araştırma enstitüsünün kurucusuydu. Yerli Sibirya nüfusunun diyalektik özelliklerini ve farklılıklarını inceleyen Akhatov, Sibirya Tatarları’nın konuşma dilindeki, Kıpçaklı Sibirya Tatarları’ndan edindiklerini düşündüğü telaffuz farklılığını fark eden ilk bilim insanlarından birisiydi. Akhatov , "“Batı Sibirya Tatarları’nın Diyalekti”" (1963) isimli klasik temel araştırma çalışmasında, Tobol-İrtiş Tatarları’nın Tümen ve Omsk eyaletlerindeki bölgesel yeniden yerleşmeleri hakkında yazmıştır. Fonetik sisteminin, sözcüksel kompozisyonunun ve gramer yapısının kapsamlı bir entegre analizden sonra, bilim insanları, Sibirya Tatarları’nın dilinin ayrı bir diyalekt olduğu, alt-diyalektlere sahip olmadığı