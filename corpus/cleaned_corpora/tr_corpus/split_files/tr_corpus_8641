Zinedine Zidane (1998 ve 2006); Michael Ballack ve Miroslav Klose (2002 ve 2006). İbrahim Gürdal İbrahim Gürdal (1950, Isparta, Türkiye), Türk siyasetçi. Ankara Devlet Mühendislik Mimarlık Akademisi'ni bitirdi. 18. Dönem Isparta, 19. Dönem Bursa, 20. ve 21. Dönem Antalya milletvekiliği ile Turizm Bakanlığı yaptı. Evli ve iki çocuk babasıdır. Tahir KÃ¶se Mehmet Tahir Köse (1952, Konya, Türkiye), Türk siyasetçi. ODTÜ Makina Mühendisliği Fakültesi'ni bitirdi. ODTÜ'de Enerji Alanında Master yaptı. Ereğli Demir Çelik Fabrikası Proje Mühendisliği, Serbest Makina Mühendisliği, NATO Parlamenter Asamblesi Başkan Yardımcılığı ve Türk Grubu Başkanlığı, 18. ve 19. Dönem Amasya milletvekiliği, 20. ve 21. Dönem İstanbul milletvekiliği ile Sanayi ve Ticaret Bakanlığı yaptı. Evli ve iki çocuk babasıdır. Gael GarcÃ­a Bernal Gael García Bernal (d. 30 Kasım 1978, Guadalajara) Meksikalı oyuncu ve yönetmen. Daha çok Paramparça Aşklar Köpekler, Che'yi canlandırdığı Motosiklet Günlüğü ve en iyi film dalında Oscar'a aday olan Babil filmleriyle tanınır. Mehmet DÃ¶nen Mehmet Dönen (1952, Hatay, Türkiye), Türk siyasetçi. Erzurum Kâzım Karabekir Eğitim Enstitüsü Fen Bölümü'nü bitirdi. Serbest ticaret, 18., 19. ve 21. Dönem Hatay milletvekiliği ile Sanayi ve Ticaret Bakanlığı yaptı. Evli ve iki çocuk babasıdır. Libération Libération ("Libé" olarak da bilinir) Paris’te 1973 yılında, Jean-Paul Sartre, Pierre Victor olarak da bilinen Benny Lévy ve Serge July tarafından Mayıs 1968’deki protest hareketlerin farkındalığında kurulmuş Fransız günlük gazetedir. Yaklaşık olarak, "Libération"'ın editorial bakış açısı günümüzde merkez soldur. Orijinalinde solcu olan gazete, özellikle 1980’lerde, 1990’larda ve son yıllarda, Haziran 2005'te Édouard Étienne de Rothschild’in % 37’lik ortaklığıyla, birçok mutasyon geçirdi. Serge July’nin, Avrupa Anayasası’nı kabul antlaşması için yapılan referanduma evet kampanyası, sol görüşlü okuyucularının bir bölümüne yabancılaştırmıştır. 2007’de ise, yaklaşık ’lik bir tirajı vardır. "Libé" aynı zamanda web sitesi olan ilk Fransız günlük gazetesidir. "Libération" orijinal olarak gizli Fransız direniş gazetesi "Libération-Nord"’un (İşgal altındaki Kuzey Fransa’da basılmıştır) ve "Libération-Sud"’un (Güney Fransa’da basılmıştır) ismidir, ilk kez Temmuz 1941’de basılmıştır. İkincisi, şimdiki gazete, Jean-Paul Sartre tarafından kurulan ve "Libération" başlığıyla basılan, 3 Şubat 1973'ten beri yayınlanmaktadır. Sartre ise 24 Mayıs 1974’e kadar editörlüğünü yapmıştır. Gazete ilk başta hiyerarşik çizgilere göre yönetilmedi, tüm ekip – şef editörden, odacıya kadar – aynı maaşı alıyordu, fakat bu daha sonra normal bir düzene döndü. 1980’lerin başında reklam almaya başladılar ve daha önce tamamiyle reddettikleri, dışarıdan kişilerin finansal olarak hisselerini elinde bulundurmalarına izin verdiler, fakat sol görüşü savunmaya devam ettiler. Birçok krizden sonra, "Libération"’ın basımı Şubat 1981’de geçici olarak durdu. 13 Mayıs’ta ise yeni direktörü Serge July ile birlikte yeni bir formatta basılmaya başlandı. "Libération" kendi tabirleriyle yenilikçi bir editorial düzene sahiptir, genel olarak ırkçılık karşıtı, feminist ve işçi haklarını koruyan bir görüşleri vardır. Hiçbir siyasi parti ile bağlantısı olmamasına rağmen, Mayıs 1968’de Fransa’daki karışıklıklardan dolayı sol bir eğilimleri vardır. Kurucularından ve eski direktörlerinden olan Serge July’ye göre, "Libé" aktivist bir gazetedir, fakat, hiçbir partiyi desteklemez, karşıt bir güç olarak davranır ve genellikle hem sağ kanat hem de sol kanat parti yönetimleriyle kötü ilişkileri vardır. Bununla beraber, "Libé"'nin görüş sayfalarında birçok farklı politik görüşten düşüncelere yer verilmektedir. "Libé" kültürel ve sosyal olaylardaki alternatif bakış açılarıyla bilinir. Örneğin, suçlar ve diğer olaylarla ilgili raporların yanında, önemsiz suçlara daha insancıl bir vizyon getirerek günlük suç davalarını da yazar. Serge July’nin söylediği gibi, ""Libération" denklemi karşı kültür ve siyasi radikalizmin kombinasyonuna bağlıdır." Bununla beraber, eleştirmenler 1970’lerden beri radikalizmin büyük şekilde bittiğini ve "Libé"’nin artık gerçekten solcu bir gazete olmadığını ileri sürmektedir. Editörlerin, 2005'teki Avrupa Anayasası’nı kabul anlaşmasını destekleme kararı, aşırı liberal ve Avrupa ulusunun katı kuruluşu için gerekli kabul edilen sosyal görüşlerin eksikliği dolayısıyla, daha sonra hayır oyu vermeye karar veren birçok okuyucusu tarafından eleştirilmişlerdir. İlan edilen bağımsızlığının bir örneği, “karşı-güç” eğilimi 1993'te eski sosyalist başkan François Mitterrand'ın yasadışı telefon dinleme programını ortaya çıkarmalarıdır. 2005'te "Libération"’un aşırı derecede paraya ihtiyacı vardı ve Serge July yönetim kurulunu Édouard de Rothschild’in hisse alımına izin vermesi için ikna etmeye çalışıyordu.Kurul 20 Ocak 2005'te kabul etti. Kısa süre sonra sosyal çatışmalar yükseldi. 25 Kasım 2005'te gazete, 52 işçinin işten çıkarılmasını protesto etmek için greve gitti. Editoryal kararlara karışmayacağına söz veren Rothschild, gazete yönetiminde yeterince aktif bir rol oynamadığına karar verdi. Mayıs 2006’da gazete "Libé week-end" adlı haftasonu gazetesini “Ecrans” (televizyon internet ve film eki) ve “R” denen ekleriyle birlikte ilan etti.(İkincisinin yayınından aynı yılın Eylül ayında vazgeçilmiştir.) 13 Haziran 2006’da Serge July editoryal ekibe, kendisinin ve Louis Dreyfus (directeur général)un gazeteyi bırakmaması halinde Édouard de Rothschild’in daha fazla yatırım yapmayı reddettiğini söyledi. July, gazetenin gelecekteki varlığının bu karara bağlı olduğunu düşünerek kabul etti. Gazeteçiler şoka uğramıştı. Ertesi gün, gazetenin kurucusunu öven ve kendilerinin bağımsız gazetecilikle ilgili kaygılarını ifade eden bir yazı yayınladılar. Serge July gazeteyi 30 Temmuz 2006’da bıraktı. “Libération”’ın ilk yönetici müdürü Bernard Lallement ile Édouard de Rothschild arasındaki bir tartışma "Le Monde" gazetesinde oldu. 4 Temmuz 2006’da yayınlanan bir kolonda, Lallement, July’nin ayrılışının “yazmanın bir anlam ifade ettiği” dönemin sonu olduğunu yazıyordu. Lallement "Libération"'ın ve hem de tüm basının geleceği ile ilgili kasvetli bir resim çiziyordu. Rothschild’in müdahalesini eleştirerek, Sartre’ın meşhur bir sözünden alıntı yapıyordu: “Paranın düşüncesi yoktur.” Daha sonra, blog’unda, Lallement gazetenin tarihiyle hiçbir bağlantısı olmayan Rothschild’in sadece para kazanmakla ilgilendiğini gazetenin kendisiyle ilgilenmediğini yazıyordu. On 6 July, Rothschild declared: ""Libération" needs help and moral, intellectual and financial support. "Libération" doesn't need a requiem." 62 çalışan (örneğin; redaksiyon direktörü Antoine de Gaudemar, veya Albert Londres ödülünü kazanan Sorj Chalandon; ki ikisi de 1973'te "Libé" ’nin yaratılışından beri oradaydılar, 1981’den beri gazetede olan redaksiyon ikinci direktörü Pierre Haski’nin de bulunduğu 35 gazeteci de dahil) Ocak 2007’nin sonunda istifa edeceklerdi (toplam 276 çalışandan). 2005'in sonunda gazeteyi bırakan 55 çalışanıyla birlikte, toplamda 150 çalışan Rothschild’in ortak oluşuyla çıkarılmıştır, ki bunlara onlarca kişinin istifası dahil değildir (Florence Aubenas, Dominique Simonnot, Antoine de Baecque, Jean Hatzfeld…). Nebahat Ã‡ehre Hilal Nebahat Çehre (d. 15 Mart 1944, Samsun), Türk oyuncu, şarkıcı ve modeldir. Nebahat Çehre, Samsun'da dört çocuklu bir ailenin kızı olarak dünyaya gelmiştir. Ailenin tek kızı olan Çehre anne tarafından Laz, baba tarafından ise Gürcü kökenlidir. Beş yaşındayken ailesi İstanbul'a göç eden Çehre, 15 yaşındayken "Türkiye güzeli" seçilmiştir, fotomodellik ve mankenlik yaparken gelen teklifler üzerine 1961'de "Yaban Gülüm" filmi ile ilk sinema deneyimini yaşadı. 1964 yılında Yılmaz Güney'le tanışarak "Kamalı Zeybek" filmde rol aldı ve Çehre, 30 Ocak 1967 tarihinde Yılmaz Güney'le evlenmiş, kendi deyimiyle "Ülke meselelerinden yaşama bakışına kadar her türlü konuda bakış açısı kazanmasında Yılmaz Güney’in katkısı oldu. O zamanlar ayakları yere basmayan genç kız, yani ben işin ciddiyetini Yılmaz’dan öğrendim" diyerek Güney'in deneyimlerinden çok şey öğrendiğini belirtmiştir. Bir süre sinemadan uzak kalan Çehre, Güney'den boşanınca tekrar kamera önüne çıktı. 70'li yıllarda başlayan seks filmleri furyasında sahneye çıkarak şarkıcılık yapan Çehre, ikinci evliliğinin ardından sahne hayatına ara vermis, ikinci eşinden ayrıldıktan sonra televizyon dizilerinde rol almıştır. Çehre'nin "Büklüm Büklüm" adını taşıyan bir de şarkısı bulunmaktadır. Bestesi Sezen Aksu'ya ait olan şarkı için Çehre, "1980'de sevgili Sezen Aksu'nun bir şarkısını yorumladım. Yaptığım albüm ve söylediğim şarkı listelerde birinci sıraya yerleşti." demiştir. GÃ¶nyeli Gönyeli (Yunanca: Κιόνελι / Kioneli), Kıbrıs'ta Lefkoşa'yla birleşik olan bir kasaba. "de jure" olarak Kıbrıs Cumhuriyeti'nin Lefkoşa Bölgesi'nde ve "de facto" olarak ise Kuzey Kıbrıs Türk Cumhuriyeti'nin Lefkoşa İlçesi'nde yer alır. Gönyeli Spor Kulübü maçlarını kasabadaki Ali Naci Karacan Stadı'nda yapmaktadır. Gönyeli Belediyesi her yıl yabancı ülkelerden ekiplerin katıldığı ve dans, spor ve konser etkinliklerinin de kapsamında gerçekleştirildiği Gönyeli Belediyesi Halk Dansları Festivali'ni düzenlemektedir. "Gönyeli" adının kökenine ilişkin çeşitli iddialar mevcuttur. Bu iddialardan halk arasında en yaygın dillendirileni "Gönyeli"nin "Konyalı" sözcüğünden geldiğidir. Bir diğer iddiaya göreyse Osmanlı Devleti'nin "ileri gelenlerinden biri" köye geldiğinde köylülerin çalışkanlığına dayanarak köylülere "çalışkan" anlamında "gönelli" ("gön", "işlenmiş deri" anlamındadır ve köylülerin ellerinin çamurlu olmasını kast etmektedir) demiş ve "Gönyeli" adı buradan türemiştir. Jack Goodwin, "Gönyeli" adının Orta Çağ'da bölgede yaşayan bir toprak ağası olan Niovili'nin adının halk ağzında şekil değiştirmesiyle ortaya çıktığını iddia etmiştir. Kasabada kazılar sonucunda bulunan "Ayios Gunellis" adlı kilisenin kasabaya adını verdiğini öne sürenler de mevcuttur. Kıbrıs'ın 1571 yılında Osmanlılar tarafından fethini müteakiben Anadolu'dan Türklerin adaya yerleştirilmesi çerçevesinde günümüzdeki Gönyeli yerlilerinin ataları olan Anamur'dan Kurt Ali ile Aksaray'dan Mehmet Efendi aileleri o dönemde boş araziden ibaret olan Gönyeli'ye yerleşti. Yerlilere ek olarak 1974 Kıbrıs Harekâtı'ndan sonra adanın güneyinden göç eden Kıbrıslı Türklerden de buraya yerleşenler olmuştur. 1996 yılındaki nüfus sayımına göre Gönyeli nüfusu'nun %12'si Kıbrıs'ın güneyinde kalan bölgelerde doğmuştur. Ayrıca 1964 yılında Ayvasıl, Yılmazköy, Lakadamya ve Lefkoşa'nın bazı dış mahallelerinden kaçan 175 kişinin 1971 yılında Gönyeli'de bulunduğu Richard Patrick tarafından tespit edilmiştir. Adadaki müzakerelerde Rumlara verileceği iddia edilen Güzelyurt'a 1974 yıllarında yerleşenlerden pek çoğu Gönyeli'ye taşınmıştır. 1990'lardan itibaren Lefkoşalı memurlar başta olmak üzere Kuzey Kıbrıs'ın her yanından bölgeye yerleşenler olmuş, bu inşaat patlaması sayesinde köyün nüfusu katlanarak artmıştır. Günümüzde Gönyeli Lefkoşa'yla birleşmiş ve Yenikent adı verilen yeni bir yerleşim bölgesi oluşmuş durumdadır. Gönyeli'de inşaat ve üretim alanında çalışan Türk göçmenler ve üniversite öğrencileri de bulunmaktadır. Yıllara göre kasabanın nüfus verileri aşağıdadır: Değişen Türkiye Partisi Genel Başkan Gökhan Çapoğlu 1956 doğumlu, SBF mezunu. Yüksek lisans ve doktora çalışmalarını ekonomi alanında yurt dışında yaptı. Doç. Çapoğlu, Bilkent Üniversitesi'nde öğretim üyesi olarak görev yaparken DSP’den siyasete atıldı. Ecevitçiler’le anlaşamayarak partiden ayrıldı ve 24 Şubat 1998 tarihinde Değişen Türkiye Partisini kurdu. 1999 Genel Seçimlerinde % 0.12 oy alan parti’nin 3 Mart 2002 tarihinde 1. Olağanüstü Büyük Kongresini topladığı, yapılan bu toplantıda mali faaliyet raporunun kabulü, ibrası ve Değişen Türkiye Partisi (DEPAR)’nin kapanması konusunda toplantıya katılan 15 delegenin oybirliğiyle karar alındığı anlaşılmaktadır. Emily Blunt Emily Olivia L. Blunt (d. 23 Şubat 1983), Altın Küre ödülllü İngiliz oyuncu. My Summer of Love ve The Devil Wears Prada filmleri ile tanınmaktadır. 2007 Altın Küre ödüllerinde TV dalında Yardımcı Kadın Oyuncu ödülünü BBC'nin TV filmi Gideon's Daughter ile kazanmış ve aynı yıl Sinema dalındaki Yardımcı Kadın Oyuncu ödülüne "The Devil Wears Prada" filmi ile aday gösterilmiştir. 2009 yılında Altın Küre'ye bu sefer En İyi Kadın Oyuncu - Drama dalında I. Victoria'yı canlandırdığı The Young Victoria filmiyle aday olmuştur. Emily Olivia Leah Blunt, Roehampton, Güney-Batı Londra, İngiltere'de avukat bir baba (Oliver Simon Peter Blunt) ile eski oyuncu ve öğretmen olan bir annenin (Joanna Mackie) dört çocuğundan ikincisi olarak 1983 yılında dünyaya gelmiştir. Emily, Roehampton'da özel ve karma bir okul olan Ibstock Place School'da titiz bir eğitim gördü. Ayrıca genç Emily 8 yaşından itibaren bir dönem kekemelik sorunu çekmiştir. Annesi onu rahatlama derslerine götürdüyse de netice alamadı. 12 yaşında bir dönüş noktasına ulaştı, zira bir öğretmeni akıllıca, ona farklı bir sesle bir karakter canlandırmasını istedi ve ekledi "Sana gerçekten inanıyorum". Emily kuzeyli bir aksan kullandı ve bu hile marifetini gösterdi, kekemeliği kaybolmuştu. Blunt 1999-2001 yılları arasında spor, çello ve şanda ustalaşacağı, en iyi yatılı-karma okul olan Hurtwood House'daki tahsilini bitirdi. Ayrıca 2 yıl Hurtwood tiyatro kursunda drama dersleri aldı. Ağustos 2000'de Edinburgh Festivalinde canlandırma yapmaya seçilmiştir. 2005-2008 yılları arasında Kanadalı ünlü şarkıcı Michael Bublé ile beraberlik yaşamıştır. İkili 2005 yılında Melbourne'de yapılan yıllık Avustralya televizyonu endüstri ödülü Logie Awards' ın sahne arkasında tanışmışlardır. 2010 yılının Temmuz ayında 20 aylık sevgilisi ve 11 aydır nişanlı olduğu John Krasinski ile George Clooney'nin İtalya'daki Como şehrinde bulunan kalesinde evlenmiştir. oyuncu Anne Hathaway ile yakın arkadaştır. Emily ona 'taşım' diye hitap eder. Lakabı 'Em' dir, güçlü bir alto sestir, 8.seviye çellocudur, ayrıca at binmekten keyif alır. İlk kez 10 yaşında izlediği Jaws (1975) filmi, kendisinin en gözde filmidir. 2015 yılında Amerika Birleşik Devletleri vatandaşı olmuştur. 2001 yılında "The Royal Family" isimli tiyatro oyununda yer almıştır. Bu tiyatro kariyerinin başlangıcıydı ve bu oyunda Judi Dench ile birlikte yer almıştı. 2003 yılında Boudica isimli TV filminde "Isolda" karakterini canlandırdı. Henry VIII isimli BBC dizisinde 16. yüzyıl İngiltere kraliçelerinden Catherine Howard'ı oynadı. Foyle's War, Poirot gibi dizilerde konuk oyuncu olarak yer aldı. Sinema kariyerinin başlangıcı ise 2004 yapımı bir bağımsız film olan My Summer of Love filmiydi. 2005 yılında Bill Nighy ve Miranda Richardson ile birlikte BBC'nin tv filmi Gideon's Daughter'da rol aldı ve 64. Altın Küre Ödülleri'nde TV'de En İyi Yardımcı Kadın Oyuncu ödülünü kazandı. 2006 yılında ise Meryl Streep ve Anne Hathaway ile birlikte "The Devil Wears Prada" filminde yer aldı. Bu film ile BAFTA ve Altın Küre'ye aday gösterildi. Simpsonlar: Sinema Filmi The Simpsons Movie, "The Simpsons" animasyon dizisinden sinemaya uyarlanan film. Film 2007 yılında Altın Küre En İyi Animasyon Film Ödülü'ne aday gösterilmiştir. Springfield gölünde Green Day sahne almasına rağmen seyircilerin çevre konusunda dikkatini çekmekte başarısız olurlar. Gölde yüzen sahne üstünde gösteri yaparken göldeki kirlilik yüzen sahnenin batmasına ve son yolculuklarına Titanik'in parçasını çalarak çıkmalarına neden olur. Cenazede büyükbaba bir felaket senaryosu haykırır fakat sadece Marge dinler. Lisa ve Colin adında İrlandalı bir oğlan "Rahatsız Edici Gerçek" isimli bir seminer vererek gölün temizlenmesi gerektiğine vurgu yapar. Bu esnada Homer, Bart'a kaykayıyla çıplak bir şekilde Krusty Burger'a gitmeye cüret edemeyeceğini söyler, buna cevapsız kalmayan Bart gider ama Şef Wiggum'a yakalanır. Bart'ın küçük düşürülmesinin ardından komşuları Ned Flanders ona kapısını açar, Bart'ı rahatlatmaya çalışır, fakat Homer o sırada bir domuzu evlat edinmiştir. Homer domuzun dışkısını kocaman bir siloda depolamaktadır, bu Marge'ı ürpertmektedir, bu nedenle Homer'a ondan kurtulmasını söyler. Telefonda bedava çörek dağıtıldığını öğrenen Homer, daha az sürecek bir yöntemle siloyu göle boşaltır, bu gölün aşırı derecede kirlenmesine sebep olur. Yakınlarda Flanders ve Bart ikilisi gezintiye çıkmışken EPA (Çevre Koruma Teşkilatı) tarafından ele geçirilen mustasyona uğramış bir sincap keşfederler. EPA'nın başkanı Russ Cargill, vali Schwarzenegger'ya Springfield'ın fena halde kirlendiğine ve hükümetin etkili bir şekilde harekete geçmesi gerektiğini söyler. Sonuç olarak Springfield'a EPA tarafından kocaman bir cam kubbe yerleştirilir. Polis, göldeki silonun Homer tarafından atıldığını bulur ve kızgın kalabalık Simpsonlar'ın evine meşalelerle gelir, evi yakarlar. Yanan evin içine giren Marge, Homer'la olan düğün kasetini de yanına alır. Aile, kum havuzunun altındaki lağım çukurundan kaçma yolunu bulmuştur ve daha sonra bir yarışmadan kazanılan kamyon ile Alaska yollarına düşerler. Russ Cagill kubbenin çatlamaya başladığını, insanların Springfield'dan kaçmasının kaçınılmaz olabileceğini söyleyerek kasabayı toptan yok etme planlarıyla valiyi ustaca idare etmeye çalışır. Alaska'daki hayatlarından son derece mutlu olan Simpsonlar, televizyonda yeni bir Büyük Kanyon'un aslında Springfield'da kurulacağı reklamını görürler. Marge ve çocuklar şehri mutlaka kurtarmaları gerektiğine karar verirler. Kendi ailesini ve Springfield'ı terkeden Homer kendisini öldürmeye çalışanlara yardım etmeyi reddeder. Homer, gizemli bir Inuit şamanını ziyaret ettikten sonra bir vizyona ve bir epifanisi oluşur: kendisini, ailesini ve Springfield'ı kurtarmak. Aynı sırada Marge, Lisa ve Bart Cargill tarafından tutsak edilmiş, şehre geri götürülmektedirler. Cargill, Springfield sakinlerine kasabanın yokedileceğini duyurur. Kubbenin tepesinden bir delik açılır ve helikopter yardımıyla saatli bomba kubbeden aşağı sarkıtılır. Homer, kubbeye tırmanır, herkes Homer'ın onları kurtarıp kurtaramayacağını izlemektedir. Yanlışlıkla bomba yere düşer. Homer bir motosiklet fark eder, Bart'ı da yanına alıp kubbenin tepesine döne döne ulaşır. Bart, bombayı delikten atar, bombanın saati geldiğinde patlar, kubbe cam parçacıklarına dönüşür. Kasaba Homer'la övünür, motosikletine Marge'ı alıp güneşin batışına giderler. Filmin sonunda herkes Springfield'ı Simpsonlar'ın evi dahil yeniden eskisi gibi inşa etmektedir. The Simpsons Movie'nin dağıtımcılığını Türkiye'de Özen Film yapmış olup filmi gönderdiği 81 sinema salonundan sadece Alışveriş Merkezileri'nde Türkçe orijinal gösterime gösterildi. Gelintaşı, Varto Gelintaşı, Muş ilinin Varto ilçesine bağlı bir köydür. Köyün eski adı 1928 yılı kayıtlarında Kakır ya da Kaxır, 1946 yılı kayıtlarında Gakır olarak geçmektedir. Köy, Muş il merkezine 60 km, Varto ilçe merkezine 12 km uzaklıktadır. Yakın Ertürk Yakın Ertürk, Cornell Üniversitesi’nden 1980 yılında da kalkınma sosyolojisi alanında doktorasını alan Yakın Ertürk, 1986’dan Ekim 2010’a kadar ODTÜ Sosyoloji Bölümü’nde öğretim üyesi olarak görev yapmıştır. Daha önce Riyad Üniversitesi (1979-82) ve Hacettepe Üniversite’sinde (1983-86) de görev yapmış olan Ertürk, çeşitli kuruluşlara uluslararası düzeyde kırsal kalkınma alanında danışmanlık yapmış (1986-2003); Ekim 1997-Ekim 2001 arasında Birleşmiş Milletler (BM) araştırma ve eğitim kurumu olan INSTRAW’nun (Santo Domingo) başkanlığı; Mart 1999-Eylül 2001 arasında BM Kadının İlerlemesi Bölümü’nün (DAW) başkanlığı; ve 2003-2009 arasında BM Kadına Yönelik Şiddet Özel Rapportörlüğü (bu kapsamda 17’ye ülkeye resmi ziyarette bulunmuş); Avrupa Işkenceyi Önleme Komitesi üyesi olarak görev yapmıştır (2009-2013 ); Haziran 2010 olaylarına yönelik Uluslararası Bağımsız Soruşturma Komisyonu üyeliği (Ekim 2010- Nisan 2011) ve MB Insan Hakları Konseyi, Suriye’deki olaylara ilişkin Uluslararası Bağımsız Soruşturma Komisyonu üyeliği (Eylül 2011-Mart 2012) görevlerini yürütmüştür. Halen 11 ülkede yürütülmekte olan aile kanunu (medeni kanun) reformu araştırma projesinin koordinatörlüğünü yapmaktadır. Ä°glo İglu ya da iglo (İnyupikçe "iglu" «ev», İnuitçe: ᐃᒡᓗ "iglu"), Eskimoların (İnuitler) bir kısmının sürekli olarak ya da av sezonlarında geçici olarak yaşadığı sıkıştırılmış kardan ev. İglu, İnuit dilinde "ev" anlamına gelir ve yerel dilde çadır, çamur ya da modern evler için de kullanılır. İnuitler yaz aylarını hayvan derilerinden yapma çadırlarda, kış aylarını da taş ve çevredeki başka malzemeler kullanılarak yapılmış evlerde geçirirler. Kardan yapılmış iglolar, yalnızca bazı bölgelerde yaşayan İnuitlerce kullanılır. Avlamak amacıyla ailece yolculuğa çıkıldığında, geçici olarak barınmak için kardan iglu yaparlar. Ancak, günümüzde İnuitler de modern bir yaşam tarzını benimsemeye başladıkları için, ev yapımında artık daha çok metal gibi çağdaş malzemeler kullanılmaktadır İglo yapmak, İnuitler için kolay bir iştir. Deneyimli bir avcı, özel bir kar bıçağı kullanarak bir saat gibi kısa bir sürede bir iglo yapabilir. Ancak, iglo yapmak için genellikle iki kişinin çalışması gerekir. İglonun içindeki alanın büyüklüğü aile bireylerinin içinde rahat hareket etmesine yetecek kadar olur. Böylece, içeriyi ısıtmak da kolaylaşır. İglo yapmak için, çok sert kar gerekir. Önce, iglonun nereye yapılacağı belirlenir. Bir sonraki adım, yaklaşık bir metre boyunda, 40 santimetre eninde ve 20 santimetre uzunluğunda kardan tuğlalar kesmektir. Kardan tuğlalar, yaklaşık iki metre çapında bir daire oluşturacak biçimde bitişik olarak yerleştirilir.Duvarların ilk katını tamamlayan üç tuğla, eğim oluşacak biçimde kesilir. Böylece, tuğlalar üst üste dizildikçe, duvarlara kubbe biçimi vermek kolaylaşır. Tuğlalar yerleştirilirken, bir yandan da aralarındaki boşlukların ve çatlakların hem içeriden hem dışarıdan karla iyice kapatılması gerekir. Daha sonra duvara hava delikleri de açılır. En son olarak, kubbenin tepesine koyulacak tuğla şekillendirilir. Bu tuğlanın, deliğe tam uyacak biçimde kesilmesi ve yerine özenle yerleştirilmesi gerekir. Bir iglonun sıcaklığı +4 derecedir.Ama içinde bulunan insanların vücut sıcaklığı, iglonun sıcaklığını 16-17 dereceye çıkarabilir. İglonun içinde, yaşamaya uygun duruma gelmesi için gereken son bir şey daha vardır: İnuit, bir elinde lambayla içeri girerek buz kalıplarının iç yüzeyini eritmek için lambayı duvara yaklaştırır. Eriyen buzlar, soğuk nedeniyle hemen donarak iglunun iç yüzeyinin buzla kaplanmasını sağlar. Böylece yapının sağlamlığı artar. Yapım aşamasında içeri girip çıkabilmek için genellikle iglonun duvarında geçici bir kapı açılır. Kubbe tamamlandıktan sonra, bu kapı da kardan tuğlalarla örülerek kapatılır. Daha sonra, yapının yarım metre uzağında, içeri kadar ulaşan küçük bir tünel kazılır. İglonun gerçek girişi burası olacaktır. Tünelin bulunduğu yerin üzeri, kardan tuğlalarla kemer biçiminde örülerek kapatılır. Böylece rüzgâr kolay kolay içeri giremez. Giriş tüneli, sıcak havanın iglonun içinde kalmasına da yarar. Tünelin, meraklı bir kutup ayısının içeri girmesine olanak verecek kadar büyük olmaması gerekir. Burası, yetişkin bir insanın emekleyerek içeri girmesine yetecek büyüklükte olmalıdır. Birkaç aile birlikte ava gittiğinde, bazen iglolar tünellerle birbirine bağlanır. Böylece insanlar hiç dışarı çıkmadan öteki iglolara ziyarete gidebilirler. İglonun içinde, uyumak ve oturmak üzere yapılan yüksekçe bir yer de bulunur. Bunun için de kardan tuğlalar kullanılır. Oluşturulan yükseltinin üzeri taşlar ve çalılarla kaplanır. En üste de hayvan postları serilir. İglonun içinde geriye kalan alan, yemek hazırlamak için kullanılır. Aydınlanmak için yararlanılan lambanın ısısı ve içeridekilerin bedenlerinden yayılan ısı, içerisinin sıcacık olması için yeterlidir. İçinde yaşanmaya başladıktan sonra duvarların iç yüzeyi sıcaklık değişimlerine bağlı olarak eriyip donmayı sürdürür. Bu arada dışarıda yağan kar da, iglonun üzerine düşer düşmez eriyip kısa sürede donar. Birkaç gün sonra iglo, en sert fırtınalara, hatta üzerine çıkan bir kutup ayısının ağırlığına bile dayanacak kadar sağlamlaşmış olur. İglo, kışın sonuna kadar yıkılmadan kalır. Yaz mevsimi geldiğinde, sıcaklıklar artınca İnuitler igloları erimeye terkederler. (Sert kar için hafif ıslatılmış kar da olabilir). Akçapınar, Bandırma Akçapınar, Balıkesir ilinin Bandırma ilçesine bağlı bir mahalledir. İlçe merkezine 12 km uzaklıkta olup 2000 yılı nüfus sayım kayıtlarına göre nüfusu 672'dir.Bursa ya 98 km uzaklıktadır. Mahalledeki tarım ve hayvancılık etkinlikleri Şeker Piliç, Marmara Tavukçuluk, Cuddy Farms Anatolia Ltd. Şti., Özsoylar Gıda San. ve Paz. A.Ş. gibi firmaların yaptığı yatırımlarla canlanmıştır. Kuşcenneti Millî Parkı'ne yakın olan köy 2006 yılında meydana gelen ve merkez üssü Kuş Cenneti olan 5.2 büyüklüğündeki depremde en çok hasar gören yerleşim birimlerinden biridir. Özge Fışkın Özge Fışkın, (d. 27 Haziran 1973, Ankara) Türk rock şarkıcısı. Sertab Erener ve Levent Yüksel'in eski vokalistidir. 2007 yılında Cenk Eroğlu imzasını taşıyan "Kilitler" adlı rock albümüyle müzik piyasasına adım atmıştır. İlk klibini "Bıraktım" adlı parçasına çekmiştir. Letonya'nın başkenti Riga'da yapılan 2003 Eurovision Şarkı Yarışması'nda Sertab Erener ile yarışmada birinci olan Everyway That I Can parçasında eşlik eden tek Türk dansçı-vokalisttir. Demokrasi ve Barış Partisi Demokrasi ve Barış Partisi, Demokrasi ve Değişim Partisi (DDP) için 6 Haziran 1995’te Anayasa Mahkemesi’nde kapatma davası açılması nedeniyle DDP yöneticileri tarafından 11 Mart 1996 tarihinde kuruldu. Demokrasi ve Barış Partisi Genel Başkanı Refik Karakoç, 1999 seçimlerinde %0.08 oranında oy alan DBP'nin, uzun soluklu, ısrarlı bir mücadeleyi göze aldıklarını vurguladı. Karakoç, "Türkiye'nin temel sorunlarının çözümü için parlamentonun niteliği değişmeli. Bu, demokrasi güçlerinin kuracağı birliktelikten geçiyor. DSP hariç, sol partilerle birlikteliğe açığız" dedi. Söz konusu parti, siyasi faaliyetine son vermiştir. Menes Menes (Arapça: مينا; Antik Yunanca: Μήνης; Mısırca: Meni), bazı tarihçilere göre de Mısır'ın Erken Hanedanlık Dönemi'nin ilk hükümdarı olduğu öne sürülen firavun. Antik Mısır'da hakkında birçok tartışma olan bir firavun olarak öne çıkmaktadır. Özellikle Narmer Tabletlerinin bulunmasından önce Aşağı ve Yukarı Mısır'ın birleştiricisi ve gerçek anlamda ilk Mısır Firavunu olduğu düşünülen Menes'in söz konusu tabletlerde hiçbir şekilde bahsedilmemesi, önemli bir tartışmayı ortaya çıkarmış ve günümüzde birçok tarihçi bu arkeolojik buluntular neticesinde, Narmer'in ilk firavun ve Mısır'ın birleştiricisi olduğu konusunda görüş birliği içerisindedir. Tarihsel kayıtların çok net olmaması ve çeşitli firavun listelerinde görülen farklılıklar sebebiyle, günümüzde Menes'in Narmer veya Hor-Aha'ya ait bir isim olduğu düşünülmekte ve Antik Mısır'daki ünlü Memphis şehrinin kurucusu olduğu düşünülmektedir. Bazı firavunlar listesinde Min veya Meni diye de adlandırılmış olan Menes'in Manetho'nun kitabından 62 yıl hüküm sürdüğü ve bir su aygırı tarafından öldürüldüğünden bahsedilmektedir. Ayrıca Nil Nehri'nin su düzeylerini ölçmeye yarayan nilometreyi de onun icat ettiği sanılıyor. 1001-ci gastrol 1001-ci Qastrol (1001. Turne) 1974 Azerbaycan yapımlı bir güldürü filmidir. Rəşid Behbudov'un teşebbüsü ve katılımıyla Azerbaycan Devlet Şarkı Tiyatrosu'nun yaratılması hakkında eğlenceli olaylarla dolu bir sinema hikâyesidir. Burada film için özel bir müzik programı düzenlenmiş, tiyatronun sahibi olan Məşədinin məzəli lakaplı Dərviş'in icraları Rəşid Behbudov'un şarkılarıdır. Müğənni Eldar'ın (Rəşid Behbudov) güzel bir sesi vardır. Basit şöhret namına ardı ardına koşan yeteneksiz Qaranəfəs'in (Rəsmi Cəbrayılov) ise ona kıskançlığı tutar. Buna göre de kendi bestesi ile onu her adımında takip eder, sahneye çıktığında da ona engeller yaratmaya çalışır. Lakin diğer dedektif filmlerinde olduğu gibi, bu film de mutlu sonla biter. Filmdeki ana düşünce gerçek yeteneği mahvetmenin mümkün olmadığıdır. Aksine eğer güzel sesiniz yoksa sahnede ne yaparsanız yapın gölgede kalırsınız. Teknik Bilimler M.Y.O. Marmara Üniversitesi Teknik Bilimler Meslek Yüksekokulu, Marmara Üniversitesi rektörlüğüne bağlı olarak ön lisans düzeyinde eğitim-öğretim yapılan yükseköğretim kurumu. Marmara Üniversitesi Teknik Bilimler Meslek Yüksekokulu, 23 Ocak 1991 tarihli Yükseköğretim Yürütme Kurulu'nun toplantısında alınan kararla Marmara Üniversitesi Rektörlüğü ne bağlı olarak kurulmuştur. 1 Profesör, 2 Doçent, 12 Yardımcı Doçent, 2 Öğretim Görevlisi Doktor, 11 Öğretim Görevlisi, 6 Araştırma Görevlisi, 1 Araştırma Görevlisi Doktor ve 10 adet İdari Personel görev yapmaktadır. Halen 10 programda öğretim yapılmaktadır. Teknik Bilimler Meslek Yüksekokulu işgücü piyasasının ihtiyacı olan ara kademe elemanlarını yetiştirmeyi amaçlamaktadır. İki yıllık eğitim yapılmakta ve mezunlara tekniker diploması verilmektedir. 2017-2018 eğitim-öğretim yılı itibarıyla öğrenci sayısı yaklaşık olarak 4827'dır. H2 antagonisti H-reseptör antagonistleri, mide paryetal hücresinde histaminin etkisini bloke ederek bu hücrelerdeki asit salınımını azaltan moleküllerdir. Bu ilaçlar dispepsi tedavisinde kullanılır. Ancak proton pompa inhibitörlerine göre daha az etkili kaldıklarından kullanımları sınırlıdır. Antihistaminikler'de olduğu gibi H antagonistleri de gerçek reseptör antagonisti olarak değil ancak ters agonist olarak etkirler. Simetidin bu sınıftaki diğer moleküllerin kendisi üzerinden geliştirildiği prototip moleküldür. Simetidin Smith, Kline & French (SK&F; şimdi GlaxoSmithKline) bir histamin reseptör antagonistinin mide asit sekresyonunu baskılaması için yapılan geliştirme çalışmaları sırasında keşfedilmiştir. 1964'te histaminin mide asidi sekresyonunu stimüle ttiği biliniyordu ancak geleneksel antihistaminiklerin asit üretimi üzerinde etkisi yoktu. Bu gerçeğe bakarak SK&F bilim adamları iki çeşit histamin reseptörü olabileceği fikrini geliştirdi. Anlaşıldı ki geleneksel antihistaminikler H etkiliydi ; yeni geliştirilenler ise H üzerine etkili olmalıydı. SK&F takımı rasyonel bir ilaç tasarlama sürecini histaminin yapısını baz alarak başlattı. Bu sırada H reseptorü hakkında hiçbir bilgi yoktu. Yüzlerce modifiye bileşik reseptöre model olmak üzere sentezlendi. İlk sonuç kısmi bir H-reseptör antagonisti olan "N"-guanilhistamin ile alındı. Bundan yola çıkarak ilk H-reseptör antagonisti olan burimamid ortaya çıkarıldı. Burimamid H reseptörüne spesifik bir kompetetif antagonist idi ve "N"-guanilhistamin'e göre 100 kat daha etkiliydi. Bu sırada H reseptörünün varlığı da ispatlanmış oldu. Burimamide yapısı üzerinde yapılan çalışmalar sonucunda metiamid sentezlndi. Metiamid etkili bir ajandı ancak nefrotoksik idi ve agranülositoz yapıyordu. Nejat Saydam Nejat Saydam (d. 15 Eylül 1929, İstanbul - ö. 25 Ekim 2000, İstanbul) Sinema yönetmeni, senarist, oyuncu. 1946 yılında tiyatro oyunculuğu yapan sanatçı, 4 yıl sonra asistan olarak sinemaya girdi. 1957'de ise yönetmenliğe başladı. 1959'da Samim Kocagöz uyarlaması Türk Kurtuluş Savaşı filmi "Kalpaklılar" ile dikkatleri üzerine çeken yönetmen Saydam, "Küçük Hanımefendi" serileriyle Türk sinemasındaki 'salon komedileri' çığırını açan kişi oldu. "Buzlar Çözülmeden", "Sarmaşık Gülleri", "Dokuzuncu Hariciye Koğuşu" gibi başarılı edebiyat uyarlamalarını sinemaya kazandırdı. Saydam, son olarak TRT ve Film Yönetmenleri Derneği'nin iş birliğiyle gerçekleştirilen Türk Romanları Projesi'nde Reşat Nuri Güntekin'in "Akşam Güneşi" adlı eserini yönetecekti. Çekimlerin başlamasına bir gün kala ölen Saydam, Türk sinemasına 121 eser kazandırmıştı. Saydam bunlar dışında iki filmde rol aldı, 85 film senaryosu yazdı. 25 Ekim 2000'de kalp yetmezliği sonucu yaşamını yitirdi. Fuat Külünk Fuat Külünk, (d. 1911, Bağdat - ö. 27 Aralık 1951, Uludağ, Bursa), Erzincanlı elektrik mühendisi. 1926 yılında Yüksek Mühendis Mektebi'ne başlayan Fuat Külünk, 1930 yılında yetiştirilmesi amacıyla Zürih Yüksek Teknik Okulu'na gönderilmiş, 1936 yılında ise yurda dönüş yapmıştır. Yüksek Mühendis Mektebi Elektro-Mekanik şubesinde göreve başlayan Külünk, çalışmalarıyla yükselmiş ve İTÜ Elektrik Elektronik Fakültesi'nin hem kurucusu hem de ilk dekanı olmuştur. Dünya Enerji Kongresi Türkiye Milli Komitesi ve Büyük Barajlar Türkiye Milli Komitesi'nin kurulmasında da görev alan Fuat Külünk'ün adını taşıyan bir yüksek gerilim laboratuvarı İstanbul Teknik Üniversitesi bünyesinde Gümüşsuyu yerleşkesinde bulunmaktadır. Avrupa TopluluÄŸu Rekabet Hukuku AB’nin ortak rekabet politikasının temel amacı, rekabeti bozduğuna inanılan eylemleri engelleyerek, piyasa güçlerinin hakim olduğu, iyi işleyen bir Avrupa iç pazarının oluşmasını sağlamaktır. Piyasa ekonomisi mekanizmalarının daha sağlıklı işlemesini amaçlamaktadır. AB rekabet politikası Amsterdam Antlaşmasının 81-89. maddelerine dayanmaktadır. Bu maddeler iki bölüme ayrılmıştır: Birinci bölüm, şirketlere ilişkin kurallar içermektendir. İkinci bölümde ise, üye devletler tarafından yapılan devlet yardımlarını düzenlemektedir. Avrupa Birliği'nin Ortak Tarım Politikası Avrupa Birliği Ortak Tarım Politikası (Common Agricultural Policy, CAP) Avrupa Birliği'nin tarıma sübvansiyon ve tarımın planlanması programıdır. 2006 yılında, toplam AB bütçesinin %46,7'sini oluşturmaktadır. Bu rakam, 49,8 Milyar Avro'ya denk gelmektedir. Ortak Tarım Politikası; doğrudan sübvansiyon ödemeleri, fiyat destek mekanizması ile ekili olan bitki ve arsalara, garantili minimum fiyatları dahil ederek ve AB dışından gelen mallara tarife ve kota uygulanması sisteminin kombinasyonudur. Hali hazırda reformlar yapılmaya devam etmektedir. Ortak Tarım Politikası'nın amacı, çiftçilere makul bir yaşam standardı sağlamak, tüketicilere adil fiyattan kaliteli ürünler ulaştırmak ve ayrıca kırsal mirasın korunması. Avrupa Birliği'nin ortak tarım politikasının ihtiyaç nedeni, Avrupa birliği üye ülkeleri tarafından Lizbon Antlaşması Madde 39'da şu şekilde sıralanmaktadır: Ortak Tarım Politikası; Avrupa Birliği'nin en eski ve en kapsamlı politikasıdır. Avrupa'nın 1914-1945 yılları arasında geçirmiş olduğu I. ve II. Dünya savaşları, bu iki savaş arasında ve II. Dünya Savaşı sonunda yaşanılmış olan buhranlar, yüksek enflasyon ve kıtlıklar sebebi ile; AB'nin temelini oluşturan 1957 Roma Antlaşmasının 33. maddesi ile Ortak Tarım Politikası oluşturulmuştur. Ortak Tarım Politikası konusunda ilk ortak piyasa düzeni 1962'de tahıl sektöründe devreye girmiştir. Ortak Tarım Politikası; Avrupa Tarımsal Yönlendirme ve Garanti Fonu (FEOGA) ile mali desteğini almaktadır. 2003 yılında FEOGA'ya Birlik Bütçesinin yaklaşık %45'i ayrılmıştır. Bu fonun yaklaşık %60'ı bitkisel üretim faaliyetlerine, %30'u hayvansal üretim faaliyetlerine ve %10'u da kırsal kalkınmanın teşvik edilmesine ayrılmıştır. Avrupa Birliği'nin Ortak Tarim Politikasını oluşturmasının sebepleri; çiftçilerin gelirini yükseltmek, Avrupa Birliği dışında gelişebilecek olan fiyat artışlarına karşı kendi çiftçilerini korumak ve kırsal kalkınmayı desteklemektir. Avrupa Birliği Ortak Tarim Politikası 2 sütundan oluşmaktadır. 1. sütun; çiftçilere doğrudan desteği içermektedir ve markete müdahalede bulunulmaktadır. Bu sütun içerisinde yapılacak olan yardımlar Avrupa Birliği tarafında önceden belirlenmektedir. Ayrıca Ortak Tarım Politikasının bütçesinin %80'i bu sütuna ayrılmıştır. 2. sütun; burada daha çok kırsal kalkınma ve çevre konuları desteklenmektedir ayrıca kırsal kalkınma için teşvikler verilmektedir. Bu sütun hem Avrupa Birliği üye ülkeleri hem de Ortak Tarim Politikasının bütçelerinden desteklenmektedir. Burada Ortak Tarim Politikası bütçesinin %20 si kullanılmaktadır ama bu son zamanlarda artmaya başlamıştır. Bu sütun içerisinde 3 farklı eksen vardır ve her eksen kendi içerisinde farklı konulardan oluşmaktadır. Kırsal kalkınma değişik ürünler için geliştirilen ve çiftçilere ve sektörde yer alan ürün işleyicileri gibi aktörlere verilen destekler, bazı ürünlere yönelik üretimle ilgili kota düzenlemeleri, bu ürünlerin ithalatına yönelik kısıtlamalar, ek tarifeler gibi hususlar ele alınmaktadır. Kırsal kalkınma çiftçileri, ailelerini ve daha geniş kırsal nüfusu hedeflemektedir. Daha çeşitlenmiş emek piyasaları ve daha iyi hizmet sunumu kırsal alanlarda yeni büyüme ve istihdam olanakları yaratmayı hedefler. Böylelikle kırsal nüfusa istikrar kazandırılmasına katkıda bulunup çiftçiler ve aileleri için dışsal ekonomiler yaratacaktır. Çeşitliliğin ve hizmetlerin yürürlüğe konulmasının en başarılı biçimi yerel kalkınma stratejilerinden geçmektedir. Kırsal kalkınmanın 3 tane önceliği vardır.Bunlar: Kırsal ekonominin çeşitlendirilmesi, Kırsal alanlardaki yaşam kalitesinin iyileştirilmesi, Meslek eğitimi, yetenek edindirme ve canlandırmadır. Avrupa Birliği ortak tarım politikasının üretim gücü büyüdükçe, bunun bir negatif sonucu olarak çevreye verdiği zararda büyümektedir. Buna Özellikle çiftçilerin ve üreticilerin daha çok verim almak adına toprağa ve çevreye zarar veren gübreleri ve tarım ilaçlarını kullanması sebep olmaktadır. Çevreye verilen bu zararı önlenmesi adına, 2004 yılından itibaren çevrenin korunması, tarım politikasının tam ortasına yerleştirilmiştir. Çevrenin korunması için çok ciddi bir takim kısıtlamalar getirilmiştir, öyle ki bu kısıtlamalara uymayan çiftçi ve üreticilere verilen destekler kesilecektir. Avrupa birliği 2010 yılında tarıma ayrılmış olan 5 milyar Euro'luk bütçenin %31 inin, biyolojik çeşitliliğin korunması ve geliştirilmesi için harcanacağını duyurmuştur. Ayrıca ortak takim politikası çiftliklerde yasayan kuş çeşitliliğini düşürmesi açısından da eleştirilmiştir. 1980 ve 2009 yılları arasında, çiftliklerde yasayan kuş nüfusu 600 milyondan 300 milyona kadar düşmüştür. Yani yaklaşık olarak %50'lik bir düşüş yaşanmıştır. Bütün bu çevreye ve hayvanların yaşam alanına, dolayısıyla da hayvanlara verilen zararların en büyük sebebi, tarım alanlarından daha fazla ve daha çabuk verim alabilmek için kullanılan zararlı kimyasallardır. Avrupa’daki bazı ülkelerdeki tarımsal alanlar diğer üye devletlere göre daha geniştir (özellikle Fransa ve İspanya) ve bu ülkeler Ortak Tarım Politikası gereği diğerlerinden daha çok para alırlar. İngiltere ve Hollanda gibi kentsel kesimin çok olduğu ülkelerin tarımsal alanları pek olmadığı için 'tarım sektörü' ekonomilerinin çok az bir kısmını kapsar ve bu yüzden AB bütçesinden daha az yarar sağlarlar. AB üyesi ülkeler arasında tarım bütçesine net katkı koyan ülkeler, başta Almanya olmak üzere İngiltere, Hollanda ve Belçika, net katkı alan ülkeler ise Fransa, İspanya, Portekiz, Yunanistan, İrlanda ve Danimarka’dır. OTP bütçesine kişi başına en fazla katkı sağlayan ülkeler Almanya, Hollanda ve Belçika iken sırasıyla İrlanda, Yunanistan ve İspanya OTP bütçesinden kişi başına en fazla katkıyı alan ülkeler durumundadır. Tarımda devlet müdahalesine karşı serbest piyasayı savunan bir kesim de söz konusu ve onlara gore, tarım tüm müdahalelerden kurtarılmalı çünkü bunun sonucunda kaynaklar çok daha verimli kullanılabilir. Fiyatların devlet müdahalesiyle konması, piyasada bozulmalara, ihtiyaçtan fazla üretimin yapılmasına sebep olmaktadır. Eleştirilerle amaçlanan şey aslında fiyatların piyasa içindeki arz-talep ilişkisine göre değerlendirip konulmasını sağlamaktır. Böylelikle çiftlikler kaynakların verimli kullanımıyla ilgili adımlar atacak, çiftçilerine eğitim vermek, ilaçlama ve altyapıyı geliştirmek için uğraşacaklardır. Avrupa Birliği’nin Vergi Politikası Avrupa Birliği üye ülkeleri arasında henüz ortak bir vergi politikası yoktur. 1960’larda başlayan vergilendirmenin uyumlaştırılması ve üye ülkeler arası iş birliği çalışmaları yavaş yürümüştür ve halen davet etmektedir. Vergilendirmenin ulusal egemenliğin temel taşlarından birini teşkil etmesi ve ekonomi politikalarının bir parçası olması nedeniyle devletlerin, bu alanda politika belirleme yetkisini bütünüyle uluslar üstü bir otoriteye bırakmaktan kaçınmalarıdır. Avrupa Birliği'nin Enerji Politikası Tüketicilere daha ucuz enerji, daha yüksek kalitede ve kesintisiz bir hizmet sağlanması Avrupa Birliği'nin enerji politikasının esas hedefini teşkil etmektedir. Avrupa Birliği'nin enerji politikasının hedefleri, rekabet gücü, enerji arzının güvenliği ve çevrenin korunması arasında bir dengeye varmak, toplam enerji tüketiminde kömürün payını düşürmek, doğalgazın payını artırmak, nükleer enerji santralleri için azami güvenlik şartları tesis etmek ve yenilenebilir enerji kaynaklarının payını artırmak olarak açıklanabilir. Avrupa Birliği’nin Sanayi Politikası Mart 2000’de Portekiz’in başkenti Lizbon’da gerçekleşen Avrupa Konseyi toplantısındaki temel vurgulardan biri, sürdürülebilir temelde yüksek seviyede istihdam ve yaşam şartları sağlamak olmuştur. Bu amacın gerçekleştirilmesi ise, AB imalat sanayinin rekabet gücünün geliştirilmesine ve devamlılığının sağlanmasına bağlıdır. Hizmet sektörünün, ekonomideki payını artırarak üretim sektörünün yerini aldığını belirten yeni ekonomik teorilere olan eğilimin azalmasıyla imalat sanayinin önemi tekrar artmıştır. Üretimin olmadığı ortamda hizmet verenin de mümkün olmadığı açıktır. Avrupa Birliği’nin sürdürülebilir kalkınma stratejisinin temel taşını, imalat sanayinin rekabet gücü oluşturmaktadır. Ad günü (film) Ad Günü (Doğum günü), gerçek dostluk hakkında 1977 Azerbaycan yapımlı bir lirik-psikoloji filmidir. Film "Dost hakkında sohbet" olarak da adlandırabilir. Filmin kahramanları farklı karakterlerde ve dünyagörüşlerine sahip insanlardır. Ahlaki meselelerine parmak basarlar. Ozanların manevi aleminin zenginliği tetkit edilir. Bu lirik psikolojik film gerçek bir dostlukla ilgili. Filmde, farklı dünya görüşündeki karakterlerin, 1970'lerin sonlarında Azerbaycan SSC'nin modernleşme çabaları sırasındaki gerçek ve kalıcı dostluklarını aktarıyor. Etik konular ve manevi dünya zenginliği irdelenir. Filmin senaristi Rüstem İbrahimbeyov'un "Ad Günü" ve "Ezamiyyət" (iş gezisi) hikâyelerinden senaryolaştırılmıştır. 1970'lerin Azerbaycan filmleri listesi Melissa Joan Hart Melissa Joan Catherine Hart (d. 18 Nisan 1976, New York), Amerikalı oyuncu, yönetmen, yapımcı, yazar ve şarkıcı. Dört yaşından beri önce Broadway'de sonra da çeşitli reklam filmlerinde oynadı. 1986'da "Timsah Dundee" filminde kısa bir sahnede rol aldı. 1986 yılında Katherine Helmond ve Sid Ceasar'la oynadığı "Christmas Snow" adlı filmi 1987'de "Primetime Emmy" ödülünü kazandı. İlk çıkışını 1991 yılında, Nickelodeon kanalında başrol oynadığı "Clarissa Explains It All" dizisiyle yaptı. Dizi 1994 yılında yayından kaldırıldıktan sonra Melissa Joan Hart New York Üniversitesi'ne gitti ancak eğitimini tamamlamadı. Bu dönemlerde "Twisted Desire - Komplo", "The Right Connections", "Silencing Mary" gibi filmleri de ABD'de çeşitli televizyon kanallarında gösterildi. Oyuncu, Sabrina, The Teenage Witch dizisiyle tüm dünyada tanındı. Dizide Hart, 16 yaşında cadı olduğunu öğrenen yarı-ölümlü genç bir lise öğrencisini canlandırdı. Toplam 163 bölümden oluşan ve Türkiye'de "Tatlı Cadı Sabrina" adıyla yayınlanan dizi, 1996'dan 2003 yılına kadar 7 sezon boyunca önce ABC sonra da WB kanalında devam etti. Dizinin ilk 5 sezon DVD'si ABD'de satışa çıktı. 2000 yılında "Drive Me Crazy" filminde Adrian Grenier ile başrolü paylaştı. Filmin bir şarkısını o dönem Melissa Joan Hart'ın arkadaşı olan Britney Spears yaptı. Film Türkiye'de "Sen Aşk Nedir Bilir misin?" adıyla gösterildi. 2003 yapımlı "Kontrollü Aşk" adlı filmde baş rolü Carmen Electra ile paylaştı. 2005 yapımlı "Satin" adlı filmde Hamilton von Watts'la başrol oynadı. Bu film 2011 yılında gösterime girdi. Bu yıl ayrıca "Mute" adlı kısa filmin yönetmenliğini yaptı; filmde kardeşi Emily Hart başrol oynadı. Film "Palm Springs Festivali"nde gösterildi. 2008 yılında Amerikan ABC Family kanalında gösterilen filmi "Kelepçeli Tatil" yılın en çok reyting alan TV filmi oldu. Başrolünü Mario López ile paylaştığı filmde Trudie rolüyle ekran karşısında ses getirmeyi başardı. Başrol oynadığı korku filmi "Whispers & Lies" 6 Nisan 2008 de LMN TV de gösterildi. 2009'un Nisan ayında ABC kanalında gösterilen "Sahte Nişanlım" filminde Joey Lawrence'la başrol oynadı. Filmde hediyeleri almak için sahte evlilik planları yapan Jennifer karakterini canlandırdı. 2009 yılında Amerika'nın ABC kanalında "Dancing with the Stars" yarışmasının 9. sezonunda Mark Ballas ile dans etti. Ancak 6. haftada yarışmadan elendi. Ağustos 2010'dan beri ABC Family kanalında "Melissa & Joey" dizisinde oynamaktadır. Hart'ın ayrıca 3 müzik albümü bulunmaktadır. Bunlar; "This Is What NA NA Means" (1994), "Sabrina, the Teenage Witch: The Album" (1998) ve "Peter and the Wolf" (1994)'tur. 2003 yılında İtalya'da evlendiği eşi Course of Nature grubunun solisti Mark Wilkerson'dan 2006 yılında Mason adında bir oğlu oldu. 2008 yılında ise Braydon adlı ikinci oğlu dünyaya geldi. Bundan sonra bir dönem kilolarıyla gündeme gelen Hart, 15 kilo vererek US People dergisinin 4 Haziran 2009 sayısında bikinili fotoğrafıyla kapak oldu. Hemen ardından Sherman Oaks, Los Angeles'ta "Sweet Harts" adlı kendi şekerci dükkânını açmış ayrıca "King of Harts Kids" isimli çocuk giyim mağazasınıda faaliyete geçirmiştir. HÃ¶km 1994 Azerbaycan yapımlı Hökm (Hüküm) insan dostu Babək'in intikamını alan sporcunun başına gelen olayları anlatır. Peri mavi kuşu Peri mavi kuşu, "Irena" cinsinden yüksek bölgelerde yaşayan bir kuş türlerinin ortak adı. Orman, koru, fundalık, büyük çiftliklerde yaşar. Tropikal güney Asya ve Filipinler'de bulunur. "Irenidae" familyasının üyesi olan tür, iora ve yaprak kuşuna bağlıdırlar. Bunlar, bülbül benzeri açık orman ve çalılık kuşlarıdır ancak sarımtırak renge eğilimli ilk öbeğin tersine peri mavi kuşları erkeklerde koyu mavi kuş tüyüne, dişilerde sönük yeşil renge sahiptirler. Bu tür genellikle incir ve zaman zaman böcekleri yer. Ağaç yuva içine 2-3 yumurta yumurtlarlar. Asya peri mavi kuşu güney Asya içinde, Filipin peri mavi kuşu Filipin takımadalarında bulunur. Nuri Sesigüzel Nuri Sesigüzel, (d. 1943 - Karaotlak, Halfeti, Şanlıurfa) Gerçek adı Nuri Kaçtaş, Ses sanatçısı, sinema oyuncusu. 13 yaşında çok sevdiği Halk müziğine gönül verdi. 14 yaşında saz çalmaya başladı. 1961'de İstanbul Radyosunun açmış olduğu sınavları kazandı ve Radyo sanatçısı olarak profesyonel sanat hayatına başladı. Plak şirketlerinin ilgisini çekince, 300'ü aşkın plak doldurdu. 1963'te sinemaya başladı. Ankara Devlet Mühendislik Mimarlık Akademisi "Ankara Devlet Mühendislik Mimarlık Akademisi". 1966 yılında Ankara'da öğretime başlayan “Zafer Mühendislik ve Mimarlık Özel Yüksek Okulu” ve 1967 yılında öğretime başlayan “Yükseliş Mühendislik ve Mimarlık Özel Yüksek Okulu” ardından, 1968 yılında “Anadolu Kimya Mühendisliği Özel Yüksek Okulu” açılır. Bu üç yüksek okul, 1971 yılında Ankara İktisadi ve Ticari İlimler Akademisi'nin bünyesine katılıp, “Ankara Mühendislik ve Mimarlık Yüksek okulu” olarak birleştirilmiş ve aynı yıl kurulan “Ankara Devlet Mühendislik ve Mimarlık Akademisine” bağlanmıştır. Akademi, daha sonra 1982 yılında kurulan Gazi Üniversitesi bünyesine alınmış ve Mühendislik Mimarlık Fakültesi çatısı altında eğitim ve öğretime devam etmiştir. Hyundai HCD10 Hellion Hyundai HCD10 Hellion, Hyundai'nin 2007 yılında Los Angeles Otomobil fuarı’nda tanıttığı 4x4 konsepti. Grupo Carso Grupo Carso Carlos Slim Helú'ya ait olan Konglomerat'ın (veya "şirketler topluluğu") ismidir. 1990'da Corporación Industrial Carso ve Grupo Inbursa'nın birleşmesinden meydana gelmiştir. Carso ismi Carlos Slim ve Soumaya Domit de Slim'den (eşi, vefatı 1999) oluşturulmuştur. 1996 yılında Grupo Carso Telecom (Telmex, Telcel ve América Móvil) Grupo Carso Konglomerat'ından ayrılmıştır. NATO Parlamenter Asamblesi NATO Parlamenter Konferansı, Kuzey Atlantik Antlaşması Örgütü'ne üye ülkelerden 158 parlamenter 1955 yılında Paris’te toplanarak kurdukları örgüttür. Bu örgütün ismi 1966 yılında Kuzey Atlantik Asamblesi; 1999 yılında ise NATO Parlamenter Asamblesi olarak değiştirilmiştir. Asamble toplantılarına üyeler ve ortak üyeler dışında Parlamenter gözlemciler Parlamentolararası Meclisler, Avrupa Parlamentosu temsilcileri, Parlamento misafirleri katılmaktadır. Ses (dergi) Ses, Türkçe bir magazin dergisi. "Ses", 1956'da haftalık dergi olarak yayımlanmaya başladı. Birçok sanatçının Yeşilçam'a ve sahnelere adım atarak ünlü olmasını sağlayan "Ses" dergisinde, sanat, sinema, moda ve müzik dünyasından haberler yer alıyordu. Dergi aynı zamanda, Ressam Fikret Mualla'nın çizimler yaptığı, Bedri Rahmi Eyüboğlu'nun düzenli yazılar yazdığı bir dergi olma özelliği taşıyordu. Fikret Mualla hakkında, Ses Dergisi için 1938'de çizdiği desenlerden birinin müstehcen olduğu gerekçesiyle dava açılmıştı ve edebiyata yatkınlığı ile bilinen ressamın Ses'de yayımlanmış ‘Masal' ve ‘Üsera Karargâhı' adlı iki öyküsü de bulunuyordu. "Ses", Türk sineması, Türk müziği ve sanat dallarında birçok ünlünün bugünkü tanınırlığını sağlamada çok etkili olmuştur. 1970 yılında Sinema Artist Yarışması birincisi Tarık Akan, 1971 yapımı Solan Bir Yaprak Gibi filmiyle oyunculuk kariyeri başlamış oldu. "Ses" dergisi 2013'te yayın hayatına yeniden başladı. TÄ±naz Titiz Mustafa Tınaz Titiz (18 Nisan 1942, İstanbul, Türkiye), Türk siyasetçi. 18 Nisan 1942'de İstanbul'da doğdu. 1963 yılında İstanbul Teknik Üniversitesi Mimarlık ve Mühendislik Fakültesi, Elektrik Mühendisliği Bölümünü bitirdi ve 1969 yılında Correspondence Course from Education for Career Advancement, on "Logic Design of Digital Computers" dalında eğitim aldı. 1963-81 yıllarında Ereğli Kömürleri İşletmesi’nde çalıştı. 1983-87 döneminde İstanbul Milletvekili, 1985-87 yıllarında İstihdam, Bilim ve Teknolojiden sorumlu Devlet Bakanı, 1987-89 Kültür ve Turizm Bakanı, 1987-91 döneminde Zonguldak Milletvekili, 1991-95'te Ankara Milletvekili ve İnsan Hakları İnceleme Komisyonu Üyesi görevlerinde bulundu. İTÜ’den sınıf arkadaşı Tülay Titiz (Eriş) ile evlidir. 2014 itibarıyla bir oğlu, bir kızı ve üç torunu vardır. Aydınbahçe, Yayladağı Aydınbahçe, Hatay ilinin Yayladağı ilçesine bağlı bir mahalle olup 35,9000002 enlemi ve 36,0600001 boylamı koordinatlarında yer alır. Nüfusu 428'dir. İlçe merkezine uzaklığı 20 km'dir. Yayladağı'nın kuzey yönünde yer alır. İlhan Aküzüm İlhan Aküzüm (1947, Kars, Türkiye), Azeri kökenli Türk siyasetçi. Ankara İktisadi ve Ticari İlimler Akademisi'ni bitirdi. Türk Standartları Enstitüsü Marka Müdürlüğü, serbest tüccarlık, XVII, XVIII. ve XXI. Dönem Kars, XX. Dönem Ankara Milletvekilliği ile Turizm, Devlet Bakanlıkları yaptı. Evli ve bir çocuk babasıdır. TBMM IX., 1.(XII), 2.(XIII) ve 3.(XIV) Dönem Kars Milletvekilliği yapmış Latif Aküzüm'ün oğludur. Suriye-Türkiye ilişkileri Suriye-Türkiye ilişkileri, coğrafi ve tarihsel ortaklıkları bulunan Suriye Arap Cumhuriyeti ile Türkiye Cumhuriyeti'nin uluslararası ikili ilişkileri ve politikaları. 911 kilometrelik kara sınırı bulunan iki komşu ülkenin arası tarihsel süreçte genellikle gergin geçmiştir. Türkiye’ye göre Suriye teröre ev sahipliği yaptığı, su kaynaklarının paylaşımında sorun çıkardığı ve coğrafik olarak Türk toprak bütünlüğüne müdahalede bulunduğu için "düşman" ülke iken; Suriye’ye göre de Türkiye su kaynaklarını adil paylaşmadığı, batı ülkelerinin destekçisi olduğu, kendi toprakları (Hatay) üzerinde hak iddia ettiği için "düşman"dı. 1998 yılında Adana Mutabakatı'nın imzalanması ile olumlu yönde gelişen ilişkiler 2011 yılında Suriye İç Savaşı'nın patlak vermesi ile tekrar yerini gerginliğe bırakmıştır. 1998 ve 2011 arasındaki on iki yıllık dönem Suriye-Türkiye ilişkilerinin tek olumlu dönemidir. 1930'lu yıllarda Türkiye'nin Fransa mandasındaki Suriye sınırlarında bulunan Hatay üzerinde hak iddia etmesi ile başlayan gerginlik Güneydoğu Anadolu Projesi'nin yürürlüğe girmesi sonrasında ortaya çıkan su anlaşmazlıkları ile daha da artmış; Suriye hükûmetinin AB, BM ile NATO'nun terörist örgüt olarak kabul ettiği PKK ve ASALA'ya destek vermesiyle tepe noktasına ulaşmıştır. İlişkiler, Ekim 1998'de Suriye'nin PKK lideri Abdullah Öcalan'ı sınırdışı ettiğini duyurması sonrası düzelme sürecine girmiştir. Fakat Suriye İç Savaşı sırasında Türkiye'nin Suriyeli muhaliflere destek vermesi nedeniyle iki ülke ilişkileri tekrar gerilmiş ve diplomatik ilişkiler askıya alınmıştır. Haziran 2012'de bir Türk jetinin Suriye tarafından düşürülmesinin ardından ise Türkiye NATO'ya acil toplanma çağrısı yapmıştır. 2012'nin ekim ayında Suriye'den Türkiye'ye top mermisi atılması sonrasında ise Türkiye, Suriye sınırına MIM-104 Patriot tipi savunma füzeleri konuşlandırmıştır. 2013'ün eylül ayında ise bir Suriye helikopteri sınırı ihlâl ettiği gerekçesiyle Türk jetleri tarafından düşürülmüştür. Suriye'nin Ankara'daki Türkiye büyükelçiliğinin yanı sıra İstanbul ve Gaziantep'te de birer konsolosluğu bulunmaktadır. Türkiye'nin ise Şam'da büyükelçiliği ve Halep'te de konsolosluğu vardır. Fakat Suriye'deki iç savaş sırasında iki ülke arasındaki diplomatik ilişkiler kopmuş, Türkiye Suriye'deki büyükelçisini geri çekerek ülkedeki diplomatik faaliyetlerini askıya almıştır. Halep Konsolosluğu ise Suriye'deki Türk vatandaşlara yardımcı olabilmek için halen faaliyettedir. Ayrıca Türkiye hükûmeti 30 Mayıs 2012'de Suriyeli diplomatları ülkeden kovmuş ve 15 Kasım günü de Suriye Muhalif ve Devrimci Güçler Ulusal Koalisyonunu Suriye halkının tek meşru temsilcisi olarak tanımıştır. Her iki ülke de Akdeniz İçin Birlik'e tam üyedir. Ayrıca Suriye'nin 14 Ağustos 2012 tarihinde İslam İşbirliği Teşkilatı'ndaki üyeliğinin askıya alınmasına kadar her iki ülke de bu örgüte tam üyeydiler. Suriye ve Türkiye arasındaki gerginlik Türkiye'nin Hatay'ı topraklarına katma politikasına ağırlık vermesiyle başlamıştır. Osmanlı idarî yapılanmasında Halep Vilayeti sınırlarında yer alan bölge 20 Ekim 1921 yılındaki Ankara Anlaşması ile Fransızlara bırakılmış, Fransa da Ankara Hükûmeti'nin isteği üzerine halkın %39'unu Türklerin oluşturduğu bölgeye ayrı bir statü tanımıştır. Anlaşma ile birlikte kurulan bu özerk bölgeye de İskenderun Sancağı adı verilmiştir. Türkiye kurulduktan dokuz yıl sonra, 1931 genel seçimlerinde bölgede yaşayan birkaç Türkün Türkiye Büyük Millet Meclisi'ne bağımsız milletvekili olarak alınmasıyla ilhak politikası daha da güçlenmiştir. Suriye'nin bağımsızlığına giden yolun ilk adımı olarak Fransa ile Suriye arasında 1936'da imzalanan anlaşmanın bir benzerinin Hatay için de uygulanmasını isteyen Türkiye bu isteği reddedilince Milletler Cemiyeti'ne başvurmuştur. Aynı dönemde Avrupa'da yeni bir savaşa gidildiğine dair işaretlerin artmasının da etkisiyle Milletler Cemiyeti Türkiye'yi haklı bulmuş ve bölgenin "ayrı bir birim" olduğuna dair bir karar almıştır. Cemiyetin bu kararı almasındaki en önemli neden ise Türkiye'nin olası bir savaş durumunda Almanya'nın müttefiği olmasını engellemek arzusudur. Hatay'ın Suriye'den ayrı bir birim kabul edilmesinden sonra Türk Ordusu ilk kez 5 Temmuz 1938 tarihinde Şükrü Kanatlı komutasında şehre giriş yapmıştır. Milletler Cemiyeti'nin kararı sonrasında bağımsız bir devlet olma yoluna giren Hatay, 2 Eylül 1938'de Fransız hakimiyetindeki Suriye mandasından bağımsızlığını kazanarak Hatay Devleti kurulmuş ve kırk milletvekilinin seçileceği Hatay Devleti Millet Meclisi oluşturulmuştur. Seçimler sonucu kırk kişilik mecliste yirmi iki koltuk edinen Türkler, meclisten Türkiye'de uygulanan kanunları birer birer geçirerek Suriye ve Fransa'nın Hatay üzerindeki etkilerini azaltacak düzenlemeleri hızlandırmıştır. 23 Haziran 1939 tarihinde Fransa Türkiye'nin isteklerini kabul etmiş, bölge üzerinde kendisine tanınmış olan yetkileri hukukî yoldan ve kayıtsız şartsız Türkiye'ye devretmiştir. 29 Haziran 1939'da ise Hatay Millet Meclisi yapılan oylama ile Türkiye'ye katılma kararı almıştır. 29 Haziran'da başlayan süreç Türkiye tarafından ildeki Fransız şirketlerinin satın alınması, Hatay Vilayeti'nin kurulması ile devam etmiş ve 23 Temmuz 1939 sabahı son Fransız askerî birliğinin de ilden ayrılmasıyla tamamlanmıştır. Resmen 29 Haziran 1939, fiilen ise 23 Temmuz 1939 günü gerçekleşen bu öz-ilhak Suriye tarafından kabul edilmemiştir. Suriye halen haritalarda Hatay'ı kendi toprağı olarak göstermeye devam etmektedir. Günümüzde Suriyeliler de bölgenin Arapça adı olan "Liwaaa aliskenderuna" yerine Türkçe olan Hatay'ı kullanmaktadırlar. İki ülke arasında artan siyasi gerginlik, sınırlara asker sevkiyatına neden oldu. Fırat ve Dicle nehirleri Türkiye sınırları içinde doğan, Suriye ve Irak topraklarından geçerek Basra Körfezi'ne dökülen nehirlerdir. Bu nehirler hem Suriye ve Irak hem de Türkiye'nin Güneydoğu Anadolu Bölgesi için çok önemli su kaynaklarıdır. Türkiye'nin 1973 yılında Fırat Nehri üzerine Keban Barajı'nı kurması Suriye'ye akan nehir sularında azalmaya neden olacağı endişesini uyandırmıştır. Bu nedenle iki ülke arasında arasında zaman zaman gerilimler yaşanmıştır. Türkiye'nin 1976 yılında Aşağı Fırat Projesi'ni geliştirerek Güneydoğu Anadolu Projesi'ne dönüştürmesi ve Karakaya Barajı'nın inşaatına başlaması iki ülke arasındaki su anlaşmazlıklarına bağlı gerilimleri daha da tırmandırmıştır. Türkiye 90'lı yıllarda Suriye'yi; Birleşmiş Milletler, Avrupa Birliği ve NATO gibi uluslararası kuruluşların yanı sıra birçok ülkenin de terör örgütü olarak kabul ettiği PKK adına Türkiye'de saldırılar düzenlemeleri için Kürt militanlar yetiştirmek, Alois Brunner'i de bunun için istihdam etmekle suçlamış ve Suriye'yi kınamıştır. PKK lideri Abdullah Öcalan'ın Şam'da tespit edilmesi ise ülkeler arasında yeni bir kriz başlatmıştır. Bu kriz neredeyse tüm 90'lı yıllar boyunca sürmüştür. Özellikle 90'lı yılların ikinci yarısında ise iyice kızışmıştır. Suriye'nin Öcalan'ı barındırmasına cevap olarak Türkiye İsrail ile işbirliğine gitmiş, Fırat ve Dicle nehirlerinin debisini azaltarak Suriye'ye giden su oranını azaltmıştır. Türkiye'nin bu hamlelerine karşılık ise Suriye Yunanistan ile askerî işbirliğine gitmiştir. Bu olayın ardından Türkiye çok sert bir tutum sergileyerek Öcalan'ın sınırdışı edilmesini istemiş, ülkeye nota vermiş, aksi halde askerî müdahale tehdidinde bulunmuş ve iki ülke savaşın eşiğine gelmiştir. Türkiye'nin baskısı sonucu Abdullah Öcalan Suriye'den sınırdışı edilmiştir. Bu olaydan sonra iki ülke arasında 20 Ekim 1998'de Adana Mutabakatı imzalanmış ve teröre karşı işbirliği yapılarak Güvenlik İşbirligi Komisyonu kurulmuştur. Adana Mutabakatı ile iki ülke askerî bir çatışmanın eşiğinden dönmüştür. 1998'deki Adana Mutabakatı ile düzelmeye başlayan Suriye-Türkiye ilişkileri 2002 yılında Türkiye'de iktidara gelen Adalet ve Kalkınma Partisi'nin komşularla sıfır sorun politikasını uygulamaya koymasıyla daha da sıcaklaşmıştır. Bu politika ile Türkiye'nin geçmişten süregelen batı ülkelerine yakın ve doğu ülkelerine mesafeli olan yaklaşımı terk edilmiş, doğu ülkeleriyle de batı ülkeleriyle olduğu kadar sıkı ilişkiler kurulmaya başlanmıştır. Bu yaklaşım dış politikanın batı yerine farklı alternatif eksenler üzerine inşa edilmesi sonucu gelişmiştir. Komşularıyla ilişkilerini daha da sıklaştırmak isteyen Türkiye'nin düşünce değişimi Suriye'de de olumlu bir şekilde karşılanmıştır. Suriye'nin dünyaya açılan kapısı konumunda bulunan Türkiye İsrail ve Suriye arasında arabuluculuk yapmış, Lübnan devlet başkanlığı krizinde yapıcı rol oynamış ve Suriye'nin koruması altında bulunan Hamas odaklı İsrail-Filistin sorunun çözümünde önemli rol oynamıştır. 2003'te Irak'ın işgali sonrası bölgedeki ortak güvenlik kaygıları Türkiye ve Suriye işbirliğini derinleştirmiştir. Irak'ın parçalanmasının iç istikrarlarını olumsuz etkileyeceği kaygısını paylaşan her iki ülke, İran'ı da içine alacak şekilde yakınlaşmaya başlamıştır. Ancak Suriye açısından Irak'ın parçalanmasının yanı sıra ABD'nin Irak'taki askeri varlığı daha büyük bir tehdit olarak algılanmıştır. Böylece Irak politikasının temeline "Irak'ın toprak bütünlüğünün korunması" yerine "ABD'nin Irak'ta başarısızlığa uğratılması" oturmuştur. Temelde farklı konular yatmasına rağmen iki ülkenin de Irak'taki durumu kendi güvenliklerine karşı tehdit olarak algılaması yakınlaşmaya neden olmuştur. ABD'nin Irak'a girmesiyle beraber Suriye'nin Irak Kürtleri ile ilişkilerinde de değişim yaşanmıştır. Daha önceleri Suriye'nin Saddam Hüseyin yönetimine karşı desteklediği Iraklı Kürt gruplar işgal sonrası ABD'nin Irak'taki en yakın müttefiki olmuş, bu da Irak'taki Kürt grupları Suriye açısından desteklenebilir bir araç olarak kullanabilmenin ötesinde tehdit pozisyonuna sokmuştur. 2004 yılında Kamışlı'da yaşanan Kürt ayaklanması Suriye'nin bu algısını körüklemiştir. Bütün bunlar Suriye'yi ve Türkiye'yi bölgedeki Kürt hareketlere karşı mücadele noktasında yakınlaştırmıştır. Siyasî nedenlerin yanında ekonomik ortaklık da ilişkilerin olumlu yönde gelişmesine fayda sağlamıştır. Türkiye'nin uyguladığı karşılıklı ekonomik bağımlılığının yaratılması politikası iki ülkenin daha sıkı ekonomik ortaklık kurmasına önayak olmuştur. Irak Savaşı sonrasında etkin olduğu Irak pazarını kaybeden, ABD'nin 2003 yılında uygulamaya başladığı ekonomik ambargo, Hariri suikasti sonucu Körfez ülkelerinden gelen sermayenin kesilmesi Suriye'yi İran pazarına mahkûm etmiştir. Ticaret yapmakta ve yatırım çekmekte zorlanan Suriye, ekonomik çıkış açısından Türkiye'ye daha fazla önem vermeye başlamıştır. Türkiye ise ekonomik istikrar ve büyümenin sürmesi çerçevesinde Orta Doğu pazarını Türk mallarına açma arzusuyla Suriye'ye önem vermiştir. 2004 yılında her iki ülke arasında serbest ticaret anlaşması imzalanmış, iki ülke arasındaki ticaret hacmi 2.000.000.000$ düzeyine ulaşmıştır. Suriye ve Türkiye arasındaki işbirliği siyasi ve ekonomik alanlarla sınırlı kalmamış, enerji alanında da ortak projeler geliştirilmiştir. Arap Doğalgaz Boru Hattı, ortak petrol arama şirketlerinin kurulması, petrol ürünlerinin değişimi ve uygulamaya geçirilemeyen nükleer enerji işbirliği projeleri bunlardan birkaçıdır. İki ülke Ekim 2009'da karşılıklı olarak tüm pasaportlara vize serbestisi anlaşması yapmışlardır. 9 Aralık 2015 tarihinde Türkiye Cumhuriyeti'nin anlaşmayı tek taraflı iptal etmesine cevaben 17 Aralık 2015'te Suriye Arap Cumhuriyeti'de anlaşmayı iptal ettiğini duyurdu. 26 Nisan 2009 tarihinde iki ülke kara kuvvetleri arasındaki dostluk, işbirliği ve güveni pekiştirmek için üç gün süren ortak bir. 27 Nisan günü başlayan tatbikat Kilis'teki Yüksektepe Hudut Karakolu ile Suriye'nin Şamarin-Azez bölgesinde icra edilmiştir. Tatbikat, İsrail'in tepkisine neden olmuş ve Türkiye ile İsrail arasında bir krize neden olmuştur. Tatbikatın başladığı gün olan 27 Nisan 2009 tarihinde açılışı yapılan 9. Uluslararası Savunma Sanayi Fuarı (IDEF'09) sırasında ise Suriye Savunma Bakanı Hasan Türkmeni ve Türkiye Millî Savunma Bakanı Vecdi Gönül arasında sanayi işbirliği anlaşması imzalanmıştır. 27 Nisan ve 29 Nisan 2010 tarihleri arasında ikinci ortak askerî tatbikat yapılmıştır. Türkiye'nin ev sahipliğinde Kilis'teki Yüksektepe ve İnanlı sınır karakollarında icra edilen tatbikata Türkiye'den iki Suriye'den ise bir sınır birliği katılmıştır. Bu tatbikat aynı zamanda iki ülke arasındaki son askerî ortak harekettir. Türkiye Cumhurbaşkanı Abdullah Gül, 2007 yılında Türkiye'ye gelen Suriye Cumhurbaşkanı Beşar Esad'ın daveti sonucu 15 Mayıs 2009 tarihinde Suriye'yi ziyaret etmiştir. Bu, Türkiye'den Suriye'ye cumhurbaşkanlığı düzeyinde gerçekleşen ilk ziyarettir. Abdullah Gül, Suriye'deki ikinci gününde Halep'i de ziyaret ederek aynı zamanda bu şehre giden ilk Türkiye cumhurbaşkanı olmuştur. Ziyaret sırasında Türk heyetinde Dışişleri Bakanı Ahmet Davutoğlu, Dış Ticaretten Sorumlu Devlet Bakanı Zafer Çağlayan, Kültür ve Turizm Bakanı Ertuğrul Günay da bulunmaktaydı. İkili ilişkiler bağlamında ekonomi, enerji ve ulaşımda işbirliği konularının görüşüldüğü ziyaretin öne çıkan konusu ise ekonomi olmuştur. Bunların yanında enerji alanındaki işbirliğinin derinleşerek devamı ve ulaşım konusunda yeni işbirliği olanakları da tartışılmıştır. 2010 yılında başlayan Arap Baharı'ndan etkilenen ülkelerden birisi olan Suriye'de 26 Ocak 2011 tarihinde iktidar karşıtı gösteriler düzenlenmeye başlamış, 15 Mart günü ise gösteriler ulusal çapta yayılmış ve iktidarı tehdit eder duruma gelmiştir. Batı ülkelerinin de desteğiyle örgütlü bir koalisyon halini alan Beşar Esad muhalifleri ile Beşar Esad iktidarı arasında çatışmalar başlamıştır. Esad hükûmetinin muhalifler üzerine yaptığı Haziran 2011 Cisr eş Şuğur operasyonunundan kaçan 3.000 dolayında Suriyeli Türkiye'ye sığınmıştır. Bu olay sonrasında Anadolu Ajansı'na açıklamalarda bulunan Türkiye Başbakanı Recep Tayyip Erdoğan ""Suriye'nin yaptığı kabul edilemez, bu bir vahşettir."" demecini vermiş ve ikinci bir Hama Katliamı yaşanmaması konusunda Suriye'yi uyarmıştır. Ek olarak tüm ticari ilişkiler de askıya alınmıştır. 9 Ağustos 2011 tarihinde Türkiye Dışişleri Bakanı Ahmet Davutoğlu, Suriye'ye giderek Beşar Esad ile altı saat süren bir görüşmede bulunmuştur. "The Guardian" politika yazarı Simon Tisdall'ın köşesinde yer verdiği yazıda Birleşik Krallık'ın, Davutoğlu aracılığıyla Esad'a mesaj ilettiği iddia edilmiştir. Davutoğlu ise görüşmede yalnızca Türkiye'nin taleplerini ilettiğini, Esad'dan ise "Suriye'nin teröristlerle [muhaliflerle] mücadeleden vazgeçmeyeceği" cevabını aldığını belirtmiştir. 9 Nisan 2012 tarihinde Kilis'in Suriye sınırına yakın bölgesinde Esad güçleri ile muhalifler arasında çatışma çıkmış, muhaliflerin Türkiye'ye doğru kaçması karşısında Esad güçleri de Türkiye sınırına doğru ateş açmış ve olaylarda bir Türk vatandaşı da yaralanmıştır. 25 Mayıs 2012 tarihinde Esad güçleri tarafından gerçekleştirilen Hule Katliamı sonrasında ise Türkiye Dışişleri Bakanlığı'nın internet sitesi üzerinden bir açıklama yapılmıştır. "Alçakça" olarak nitelenen bu operasyon nedeniyle Türkiye, Suriye'ye nota vererek tüm diplomatik ilişkilerin askıya alındığını ve Suriyeli diplomatların sınırdışı edileceğini duyurmuştur. Ağustos 2012'de BBC tarafından yayınlanan bir haberde Suriyeli muhaliflerin Türkiye'nin Adana ilçesindeki bir eğitim kampında eğitilip Suriye'ye gönderildiği iddia edilmiştir. "The Independent" muhabiri Robert Frisk ise Halep'te Esad güçlerine karşı çarpışan muhaliflerin arasında Türk militanların da yer aldığını belgelemiştir. Suriye ise Türkiye'yi ülkeye yasa dışı yollardan giren silahlı oluşumları desteklemekle suçlamıştır. 29 Ağustos 2012 tarihinde Suriye devlet televizyonunda açıklama yapan Beşar Esad, Türk yetkilileri cahillikle suçlamış ve politikacıların tutumunun Türk halkına olan olumlu bakışını değiştirmeyeceğini belirtmiştir. Aralık 2012'de Türkiye, Suriye sınırına MIM-104 Patriot füzeleri yerleştirmek için NATO'ya başvurmuştur. Sadece savunma amacıyla kullanılacağı garantisi verilen füzelerin yerleştirilme isteği ise NATO tarafından kabul edilmiştir. ABD, Almanya ve Hollanda'nın gönderdiği ilk parti füzeler Adana, Kahramanmaraş ve Gaziantep'e konuşlandırılarak 26 Ocak 2013 tarihinde devreye girmiştir. Bu durum Rusya tarafından endişeyle karşılansa Türkiye füze savunma sisteminin görev süresinin bir yıl daha uzatılmasını talep etmiş ve bu talep kabul edilmiştir. 11 Şubat 2013 tarihinde Özgür Suriye Ordusu kontrolündeki Türkiye-Suriye sınırında bulunan Cilvegözü Sınır Kapısı'nda gerçekleştirilen bombalı araç saldırısında dördü Türk vatandaşı olmak üzere on dört kişi ölmüş, otuz kişi yaralanmıştır. Olay ardından Suriye Hükûmeti yetkilileri bölgenin kontrolünün Özgür Suriye Ordusu'na ait olduğunu işaret ederek saldırıdan muhalifleri sorumlu tutmuş, Suriye Ulusal Konseyi Başkanı George Sabra ise saldırının Suriye Hükûmetince yapıldığını iddia etmiştir. Olaydan bir ay sonra saldırı ile ilgisi olduğu düşünülen sekiz kişi gözaltına alınmış, bunlardan dördü Suriye vatandaşı, biri Türk vatandaşı olmak üzere beş kişi adliyeye sevk edilmiştir. İçişleri Bakanı Muammer Güler zanlıların Suriye istihbaratı ve ordusu ile bağlantılarının olduğunu iddia etmiştir. 2 Ocak 2014'te Hatay'da durdurulan ve Suriye'ye insani yardım taşıdığı iddia edilen İHH İnsani Yardım Vakfı'na ait bir tırda yapılan aramada mühimmat, hücum yelekleri, elektronik cihazlar gibi askerî ekipmanlar olduğu tespit edilmiştir. Türkiye İçişleri Bakanı Efkan Ala tırda askerî ekipmanlar bulunduğunu reddetmemiş, malzemelerin Suriye Türkmenlerine yardım amacıyla gönderildiğini iddia etmiştir. Suriye Türkmenleri tarafı ise tırın içindekiler hakkında bir bilgi sahibi olmadıklarını açıklamışlardır. Ertesi gün ise tırdaki malzemelerin Millî İstihbarat Teşkilatı tarafından devlet sırrı olarak sınıflandırıldığı bildirilmiştir. Olayı takip eden günlerde tırı aramak isteyen ve durduran polisler ile savcının görev yerleri değiştirilmiştir. 22 Haziran 2012 günü silahsız Türk F-4 savaş uçağının Suriye tarafından düşürülmesi iki ülke arasında yeni bir kriz başlamıştır. Uçağın düşürüldüğü gün akşam saatlerinde Türkiye Başbakan Yardımcısı Bülent Arınç yaptığı basın toplantısında uçağın Suriye tarafından düşürüldüğünü açıklamıştır. Suriye hükûmet sözcüsü ise vurdukları savaş uçağının Türk uçağı olduğunun farkında olmadıklarını ve sadece hava sahalarını ihlal eden "kimliği belirsiz" bir uçağa karşı meşru egemenlik haklarını kullandıklarını ifade etmiştir. Türkiye ise uçağın kısa süreliğine Suriye hava sahasına girmiş olduğunu kabul etmekle beraber uluslararası hava sahasında vurulduğunu savunmuştur. Suriye'ye resmî bir protesto çeken Türkiye NATO'ya toplanma çağrısı yapmıştır. NATO tarafından "kabul edilemez" olarak yorumlanan olayda örgüt Türkiye'ye olan desteğini ifade etmiştir. 27 Haziran 2012'de Türkiye Başbakanı Recep Tayyip Erdoğan, 22 Haziran'da yaptığı bir açıklamada Suriye'yi haydut devlet olarak tanımlamıştır. Ayrıca Erdoğan bu olaydan sonra Suriye'ye karşı olan algılarının değiştiğini ve Esad rejiminin artık Türkiye için bir tehdit haline geldiğini belirtmiştir. 3 Temmuz 2012 tarihinde Suriye Cumhurbaşkanı Beşar Esad olay hakkında ilk kez konuşmuştur. Uçağı uçaksavar bataryası ile vurduklarını, uçağın Türkiye'ye ait olduğu vurulduktan sonra öğrendiklerini belirtmiş ve ""%100 keşke düşürmeseydik diyorum"" sözleriyle pişmanlığını dile getirmiştir. Düşürülen uçağın pilotlarının cesetleri ise ancak 4 Temmuz 2012 tarihinde bulunabilmiştir. Bu olay sonrasında Türkiye angajman kurallarını yenilemiş, Suriye tarafından sınıra yaklaşan her askerî unsurun tehdit olarak değerlendirilip hedef muamelesi görmeye başlayacağı açıklanmıştır. 3 Ekim 2012 tarihinde Suriye'nin Tel Abyad ilçesinden ateşlenen iki adet top mermisi Türkiye'nin Suriye sınırındaki Akçakale ilçesine düşmüştür. 5 kişinin ölmesine ve 10 kişinin yaralanmasına neden olan olay sonrası ilçedeki okullar tatil edilmiş ve bazı noktalar boşaltılmıştır. Türkiye "meşru müdafaa" hakkını kullanarak aynı gün içinde Tel Abyaz ilçesine T-155 Fırtına obüsleri ile topçu ateşi başlatmıştır. Türkiye Büyük Millet Meclisi olayın ardından toplanmış ve Suriye'ye müdahale için hükûmete askerî tezkere verilmiştir. Türkiye ayrıca NATO'yu acil olarak toplanmaya çağırmış, toplantıda ise Türkiye'ye destek kararı çıkmıştır. Ayrıca ABD ve Birleşmiş Milletler de Türkiye'ye olan desteklerini ifade etmişlerdir. 4 Ekim 2012 günü Suriye Enformasyon Bakanı Umran Zubi Suriye tarafından konu ile ilgili yorum yapan ilk kişi olmuştur. Ölenler için üzgün olduğunu dile getiren Zubi, Türkiye'yi ise sınır güvenliğini sağlamaları konusunda uyarmıştır. Ertesi gün Türkiye Başbakan Yardımcısı Beşir Atalay, Suriye hükûmetinin kendilerinden özür dilediğini açıklasa da Suriye'nin BM Daimi Temsilcisi Beşar Caferi özür diledikleri iddialarını yalanlamıştır. 11 Mayıs 2013 tarihinde Hatay'ın Reyhanlı ilçesinde 15 dakika arayla iki bombalı saldırı gerçekleşmiştir. Resmî verilere göre 51 kişinin kişinin ölümüne, 155 kişinin yaralanmasına; resmî olmayan iddialara göre 150'den fazla kişinin ölümüne ve geniş çapta mal kaybına yol açan saldırı Türkiye tarihindeki en ağır bombalı terör saldırısı olarak kayıtlara geçmiştir. Saldırının ertesinde Türkiye Başbakan Yardımcısı Bülent Arınç ve İçişleri Bakanı Muammer Güler saldırının Suriye istihbarat birimi Muhaberat tarafından yapıldığını iddia etse de Suriye bu iddiaları reddetmiştir. Saldırıdan aylar sonra medyada Irak ve Şam İslam Devleti'nin saldırıları üstlendiği haberleri yer almış Emniyet Genel Müdürlüğü yaptığı basın duyurusu ile bu haberleri yalanlamış ve saldırıların Suriye Hükûmeti desteğiyle yapıldığını belirtmiştir. Saldırı ile ilgili hazırlanan iddianamede ise saldırının son eylemini 1983'te gerçekleştiren THKP-C Acilciler'in lideri ve halen Suriye İç Savaşı'nda rejim saflarında savaşan Suriye Direnişi adlı örgütün lideri Mihraç Ural ile Muhaberat tarafından ortaklaşa yapıldığı tespiti yer almıştır. Bu iddianame üzerine açıklama yapan Suriye Enformasyon Bakanı Ümran el Zubi durumun delil üretmekten başka bir şey olmadığını belirterek suçlamaları reddetmiş ve saldırının sorumlusu olarak Türkiye Hükûmeti'ni göstermiştir. Mihraç Ural da Suriye gibi iddiaları reddetmiştir. RedHack tarafından 22 Mayıs 2013 günü kamuoyuna sunulan Jandarma İstihbarat Daire Başkanlığı'na ait gizli belgeler ise Reyhanlı saldırısından yaklaşık bir ay önce El-Nusra Cephesi'nin bir saldırı hazırlığı konusunda yetkililerin istihbaratının olduğunu göstermektedir. Belgelere göre silahlı Suriye muhalefeti örgütü El-Nusra Cephesi'n,n üç araca Türkiye'ye yönelik bir eylemde kullanmak üzere bomba düzeneği yerleştirdiği 25 Nisan 2013 tarihinde Türk istihbaratı tarafından biliniyordu. Belgelerle ilgili açıklama yapan Türkiye Başbakanı Recep Tayyip Erdoğan ise belgelerin güvenirliğini reddetmemiştir. Türkiye İçişleri Bakanlığı ise bir açıklama yayınlayarak belgelerin Reyhanlı ilçesindeki patlamayla hiçbir ilgisinin olmadığını, başka bir terör örgütü tarafından planlanan farklı bir terör eylemine ilişkin hazırlıkları kapsadığı belirtmiştir. Haziran ayında El-Nusra Cephesi Başmüftüsü Şeyh Ebu Merya el Kahtani imzasıyla yayınlanan bir açıklamada Reyhanlı saldırısını gerçekleştirdikleri yönündeki iddialar yalanlanmıştır. Ayrıca Suriye Hükûmeti ve Suriye muhalefeti taraflarının her ikisi de saldırıyı kınamışlardır. Saldırının gerçekleştiği ilk gün Reyhanlı Sulh Ceza Mahkemesi'nin talebiyle medyaya yayın yasağı konmuştur ve yasak halen sürmektedir. Saldırıyla ilgili olarak 32 şüpheli gözaltına alınmış bunlardan 20'si tutuklanmıştır. Soruşturmadaki tüm şüpheliler Türk vatandaşıdır ve soruşturmada saldırının arkasında Nasır Eskiocak liderliğinde Muhaberat bağlantılı bir silahlı grup olduğu iddiası üzerinde durulmaktadır. Soruşturmanın bir numaralı zanlısı Nasır Eskiocak emniyet ifadesinde saldırıyı yaptıklarını itiraf etmiştir. 16 Eylül 2013 günü Suriye'ye ait Mi-17 tipi bir helikopter sınır ihlali yaptığı gerekçesiyle Türk savaş uçakları tarafından düşürülmüştür. Türkiye Genelkurmay Başkanlığı'nın yaptığı açıklamaya göre Suriye helikopteri sınıra yaklaşık 48 kilometre mesafede iken üssü Diyarbakır'da bulunan Birleştirilmiş Kontrol İhbar Merkezi tarafından takibe alınmış, yapılan uyarılara rağmen sınırı 2 kilometre ihlal etmesi nedeniyle Türk jetinin düşürülmesi sonrası değişen angajman kurallarına uyularak düşürülmüştür. Suriye Genelkurmay Başkanlığı ise yaptığı açıklamada helikopterin Türk jetleri tarafından düşürüldüğünü onaylamıştır. Yapılan açıklamada helikopterin Lazkiye kırsalı Bedama bölgesi üzerinde Türkiye sınırından giren muhalifleri izlemekte iken teknik bir aksaklık sonucu Türkiye sınırlarına girdiği de doğrulanmış fakat askerî bir görevi olmayan helikopterin hemen Suriye sınırına geri döndüğü ifade edilmiştir. Açıklamanın devamında helikopterin düşürülmesini aceleci bir karar olarak niteleyen Suriye Genelkurmay Başkanlığı bu durumu Türkiye Hükûmeti'nin Suriye'ye karşı olan düşmanca tutumunun bir sonucu olduğunu ifade etmiştir. Helikopter Suriye'de muhaliflerin kontrolündeki bir bölgeye düşmüş, helikopterden atlayan üç personelden ikisi ölmüş biri ise Özgür Suriye Ordusu tarafından rehin alınmıştır. Rehin alınan pilot ertesi gün Özgür Suriye Ordusu militanlarınca kafası kesilerek öldürülmüştür. 23 Mart 2014 tarihinde Suriye'ye ait bir MiG-23 savaş uçağı Türkiye tarafından düşürülmüştür. Türkiye Genelkurmay Başkanlığının açıklamasına göre Birleştirilmiş Kontrol İhbar Merkezi tarafından Hatay sınırına 80 deniz mili kala izlemeye alınan iki Suriye savaş uçağı sınıra 10 deniz mili mesafeden itibaren Türk hava sahasına yaklaştığına ilişkin dört kez ikaz edilmiş fakat ikinci uçak uyarıyı dikkate almayarak Türk hava sahasına girmiş, yaklaşık 1 kilometre kadar da hava sahasını ihlal etmiştir. Daha sonra batıya doğru yönelerek 1.5 kilometre kadar Türk hava sahasında uçmaya devam eden uçak bu esnada bölgede hava devriye görevinde bulunan Türkiye'ye ait bir F-16 savaş uçağından 13.14'te Suriye uçağına füze atılmış ve isabet alan Suriye savaş uçağı sınırın 1200 metre güneyindeki Keseb kasabasına düşmüştür. Suriye Arap Haber Ajansı ise Türkiye'nin verdiği bilgileri yalanlayarak vurulan uçağın Türkiye hava sahasında olmadığını, Lazkiye üzerinde muhalif kuvvetlere karşı bir hava harekatında olduğunu açıklamıştır. Yine aynı açıklamada vurulan savaş uçağı pilotunun paraşütle atlayarak kurtulmayı başardığı da açıklanmıştır. Ertesi gün açıklama yapan uçağın pilotu da Suriye Arap Haber Ajansı'nı doğrulayarak Türkiye sınırından 7 kilometre uzakta olduğunu, vurulduğu sırada da üsse geri dönmeye hazırlandığını açıklamıştır. Uçağın vurulması hakkında açıklama yapan Türkiye Başbakanı Recep Tayyip Erdoğan konuyu "Eğer sen benim hava sahamı ihlal edecek olursan bundan sonra bizim tokadımız ağır olur." şeklinde yorumlarken, Suriye Dışişleri ve Gurbetçiler Bakanlığı ise uçağın düşürülmesini "Suriye Arap Cumhuriyetinin egemenliğine ve topraklarına eşi benzeri olmayan ve hiçbir geçerli nedeni bulunmayan düşmancıl bir askeri saldırı" olarak tanımlamıştır. Suriye'nin Idlib ilinde bulunan İdlib Gerginliği Azaltma Bölgesi"nde ateşkes gözlem misyonu için kurulan Türk Silahlı Kuvvetleri'ne ait 10 nolu gözlem noktası 29 Nisan 2019 ve 4 Mayıs 2019 tarihlerinde 2 defa Suriye Arap Ordusu güçleri tarafından topçu atışı ile saldırıda bulunuldu. Saldırıda ilk belirlemelere göre 4 asker hafif yaralandı. Yaralı askerler bölgeye sevk edilen helikopterler ile tahliye edildi. FÄ±rat ve Dicle Sorunu Fırat ve Dicle Sorunu, Türkiye sınırları içinde doğan Fırat ve Dicle nehirlerinin sularının bu nehirlerin içinden geçtiği Suriye ve Irak'la paylaşımı konusunda yaşanan sorunlardır. Bu nehirler hem Suriye ve Irak, hem de Türkiye'nin Güneydoğu Anadolu Bölgesi için çok önemli su kaynaklarıdır. Nehirlerin sularının paylaşımı konusunda ortaya çıkan en büyük sorunlar Türkiye'yle Suriye arasında yaşanmıştır. Her ne kadar su sorunu gündeme getirildiğinde Fırat ve Dicle nehirleri akla gelmekteyse