boşalmayanlardan daha iyi orgazm olduğuna ya da daha çok cinsel tatmin duyduklarına dair araştırmalarca ortaya konan bir kanıt yoktur. Boşalmadan orgazm olmak boşalarak orgazm olmaktan daha az zevk veriyor bana. Boşalma orgazmı daha yoğun hale getiriyor. Boşalma hissi güzel ama klitoral orgazm kadar güzel değil. Boşalmadan orgazm olmayı seviyorum. Ortalığı batırma veya küçük bir gölet içinde yüzüyor olmaya değil, duyduğum hislere yoğunlaşıyorum. Bazen boşalmıyorken daha şiddetli orgazmlar yaşıyorum bazen de tam tersi. Arada çok büyük bir fark yok bence, yine de boşalmamı sağlayan bir orgazm boşalmadığım orgazmdan daha güzel bir his veriyor. Boşalamıyorsanız, bunu öğrenmeyi o sıkıntı verici yapılması gerekenler listesine eklemeniz gerektiğine dair kendinizi baskı altında hissetmeyin. Kadınlar hiç boşalmadan da büyüleyici ve tatmin edici bir seks hayatına sahip olabilir. Kendiliğinden boşalan kadınların yaşadıkları şeyin ne olduğunu öğrenmeleri için bu konuda eğitim vermenin önemli olduğunu düşünüyoruz. Öte yandan dergilerde Her Kadının 30 (ya da 50) Yaşından Önce Yapması Gereken Şeyler listelerinde kadınlar için boşalma yöntemleri gibi şeyler çıkması bizim hazzettiğimiz bir durum değil. Boşalmayan kadınlar kendilerini eksik ya da yetersiz hissetmemeli. Bütün kadınlar boşalabilir mi. Seks uzmanları bu konuda görüş birliğine ulaşmış değil. Kimileri bütün kadınların boşalmayı öğrenme kapasitesine sahip olduğunu düşünüyor. Kimileri de bunun dil yuvarlamak gibi bir şey olduğunu söylüyor Kimisi yapabiliyor, kimisi de yapamıyor. Bu konudaki araştırma sonuçlarına göre, kadınların % 10 ila 68'i boşaldığını söylüyor. (Bizim anketimizde, kadınların % 30'u daha önce boşaldığını, % 41'i daha önce hiç boşalmadığını, % 28'i de emin olmadığını söyledi.) Boşalmak istiyorum. Nasıl yapabilirim. Bu hedefe giden en iyi yol, G-noktasını iyice uyarmaktan geçiyor. Çoğu kadın için en etkili stimülasyon türü, bir ya da iki parmakla Gnoktasının olduğu yerdeki vajina duvarına yapılan gel buraya işareti. Bir partnerle denemek ya da G-noktası uyarıcı seks oyuncakları da işe yarayabilir. Çişinizi yapma dürtüsü hissettiğinizde ve/veya orgazm olurken, parmaklarınızı, seks oyuncağını ya da penisi vajinanızdan çıkarın ki boşalma suyu dışarı çıkabilsin, ayrıca kendinizi bırakma ve suyu dışarı çıkarma pratikleri de yapabilirsiniz. Orgazmın başka birçok yönünde olduğu gibi, güçlü PC kaslarına sahip olmak büyük bir fark yaratabilir. Kegel yapmayı da ihmal etmeyin (bu konuda sayfa 34'e bakabilirsiniz). Birkaç yıl önce boşandım, üniversiteye döndüm ve yeni bir erkek arkadaşım oldu. Üniversitedeyken insan cinselliği dersi alıyordum ve ders kitabında kadın boşalmasına dair bazı bilgiler vardı. Dönem ortasında, dersi aldığım bir gün, erkek arkadaşımla yeni şeyler deniyorduk, orgazm oldum ve fışkırttım. Daha önce hiç yapmamıştım bunu ama çok heyecanlandım. Tıpkı ders kitabındaki gibiydi. Tıpkı ders kitabındaki gibiydi. diyerek odada çıplak bir halde sevinçten zıplayıp durdum. peki ya a-noktası. Bir dinleyici ilk kez bize A-noktası nı sorduğunda, bu noktayı hiç duymadığımızı itiraf ettik ve bu konuda etraflı bir araştırma yapacağımıza söz verdik. A-noktası nı arama motoruna yazdığımızda işe yarar bir şey bulamadık, çünkü A-noktası deyiminin Adopt a Spot Dalmatian Rescue ya da Removing Stains Getting a Spot Out of Your Dress gibi başka birçok kullanım alanı vardı. Artık Google'daki eBay reklamları bile A Noktası Aradığınız her şeyi eBay'de bulabilirsiniz vaatlerinde bulunuyor. (Keşke o kadar kolay olsa.) Dinleyicilerden gelen sorular artınca biz de başka seks uzmanlarına sorma ihtiyacı hissettik, ama kimse bu efsane noktayı duymamış. Birkaç yıl sonrasında, Kanadalı seks eğitmeni Sue Johanson'un (Talk Sex with Sue Johanson kitabının ünlü yazarı) erkeğin prostatına, anüs içinde olduğundan (dolayısıyla Anoktası ndaki a harfini çözmüş olduk) Anoktası dediğini duyduk. Basitçe G-noktasının erkek versiyonu olan prostat, erkeğin karnına doğru rektumun sekiz on santim içindedir ve Gnoktası stimülasyonunda uygulanan tekniklerin birçoğu kullanılarak uyarılabilir. İzleyiciler, Anoktasını sorduklarında bu bilgiyi paylaşmaya başladık ama birçoğu daha önce duydukları şeylerden farklı olduğundan pek ikna olmadı – bu noktanın kadın bedeninde bir bölge olduğunu düşünüyorlarmış. Daha sonra, okuduğunuz kitap üstüne araştırma yapıyorken konu konuyu açtı ve sonunda ne olduğunu bulduk. Bingo. A-noktası, aynı zamanda AFE-zon (anteriyor forniks erojen zon) olarak da bilinen anteriyor forniks noktasının kısaltmasıymış. Kadının vajinasının ön tarafında (G-noktasıyla aynı yerde) ama biraz daha derinde ve yukarıda, rahim boynunun aşağısındaki pürüzsüz bölgeymiş. Kimi kadınlar bu bölgenin oldukça erotik bir hassasiyete sahip olduğunu, kimileri de öyle olmadığını söylüyor. Biz, şahsen, A-noktasını bulmak için talimatları izlediğimizde bunun G-noktasının olabileceği başka bir yer olduğunu düşündük. Kimi kadınların G-noktası rahim boynuna daha yakındır, kimilerininki de vajinanın girişine yakındır. Ama kesin olan şey Yeni noktaların ve seks pozisyonlarının keşfedilmesi kitap ve dergilerin satılmasını sağlıyor. Cosmopolitan'ın hangi manşeti dergiyi satın alma ihtimalini artırır Kaçırmayın A-Noktanızı Hemen Bugün Bulun. mu, G-Noktası Eski Nokta Belki de Yeni Bir Yerde mi. Bize sorarsınız, dokunması hoşunuza giden yeni bir yer bulursanız keyfini çıkarın. Yoksa da buna kafa yorup uykusuz kalmaya gerek yok – zaten hali hazırda çok sayıda güzel nokta var. Vibratörler, Oyuncaklar ve Piercingler, Amanın. Bir kadının iç çamaşırına takabileceği titreşimli küçük mermi lerden tutun da duvara yapışan merdane büyüklüğünde aletlere kadar geniş yelpazede vibratör çeşitleri bulmak mümkün. Bazı vibratörler, olur da öğleden sonra acil bir durum çıkarsa kadınlar çantalarında taşıyabilsinler diye lipstik tüpü şeklinde akıllıca kamufle edilmiş. Bazıları küvette kullanılmaya uygun minik tavşancıklar, plastik ördekçikler şeklindedir. Dil ya da kıvrımlı soyut heykel şeklinde olanları da var. Bazıları da var ki, penetrasyon sırasında ekstra stimülasyon için penis ya da dildoya takılacak şekilde tasarlanmıştır aynı amaçla dile ya da parmak ucuna takılanlar da mevcut. Vibratörler kadınları neden mutlu eder. Klitorisin zaman zaman titreşim hissine bayıldığı olur. Vibratörün verdiği hızlı, yoğun ve istikrarlı stimülasyonu ne el ne de dil sağlayabilir – vibratör asla boyun tutulmasına ya da bilek ağrısına yol açmaz. Birçok kadın için vibratör orgazma giden en hızlı yoldur kimileri içinse oraya gitmenin tek yoludur. Birçok kadının gelmesi kendi istediğinden daha uzun sürdüğü için bu süreci hızlandıran her şey işlerine gelir. Tipik vibratör kullanıcısı diye bir şey yoktur. Kadınlar partnerli seksi daha da güzel hale getirmek ve tek başlarınayken düdüğü çalmak için vibratör kullanırlar. Amerika'daki başucu çekmecelerine bir göz atabilseydik, tek başına, ilişkisi olan, partnerli ve evli genç, yaşlı ya da ikisinin arası heteroseksüel, lezbiyen, biseksüel kadınların yatak odalarında vibratör bulundurduğunu görebilirdik Vibratörümü aldıktan ancak bir ay sonra denedim. İlk seferde orgazm olmadan önce durdum galiba aldığım hazzın şokundan taş kesildim. Neyi sevip neyi sevmediğimi çözmem birkaç gecemi aldı. En sonunda orgazm olduğumda acayip bir şey yaşadım. Bütün bedenim titredi ve birkaç dakika daha titremeye devam ettim. Bunu keşfetmem o yıl belki de başıma gelen en iyi şeydi. Nasıl oldu da daha önce yapmadım bunu, diye düşündüm. Vibratörler sadece kadınlar için değildir. Erkekler de vibratörle oynar ve özellikle erkekler için satılan titreşimli oyuncaklar da vardır. Vibratörlerin şaşırtıcı biçimde uzun bir tarihi var. Rachel Mains'in The Technology of Orgasm adlı harika kitabında belgelediği gibi, MÖ 300'lerden 1920'lere kadar doktorlar, isteri için kabul görmüş bir tıbbi tedavi yöntemi olarak kadınların cinsel organlarına orgazm olana kadar masaj yapmışlardır. 1880'lerde bir hekimin elektromekanik bir vibratör icat etmesi tıp dünyasında büyük bir heyecan uyandırır – nihayetinde, o zamanlar en sık teşhis edilen kadın rahatsızlıkları nı tedavi etmenin daha hızlı ve daha güvenilir bir yöntemi bulunmuş olur. Vibratörle yapılan jinekolojik masaj doktorların bir günde daha fazla hastayı tedavi edebilmesini sağlar, böylelikle hem doktor daha az yorulmuş olur hem de bu iş daha az beceri gerektirir. (Birçok kocanın ve partnerin doğrulayacağı üzere, birinin ellerini kullanarak kadının orgazm olmasını sağlaması bazen yavaş ve zorlu bir süreç olabilir.) Vibratörle tedavi, bu hizmeti sunan doktorlar için kolay para kazanma yolu haline gelir, çünkü Mains'in de dediği gibi Bu hastalar ne iyileşti ne de bu yüzden öldüler, durumları düzenli tedavi gerektiriyordu. Orgazma ulaştığınız tek yer doktor muayenehanesi olsaydı herhalde siz de bir hekimin 1918 yılında Sears, Roebuck and Company'nin dikiş makinesi reklamın müşahedesini gerektiren bir histeri vakası geliştirirdiniz. Vibratörler, ekmek kızartma makinelerinden hemen sonra, elektrikli süpürge ve ütüden ise on yıl sonra piyasaya çıkarak genel kullanıma açılan ilk elektrikli aletler arasındadır. 1900'e kadar, kadınların evde kullanmalarına yönelik pazarlanmışlardır. Gazete reklamları ve postasipariş katalogları, bu aletlerin kadınlara heyecanlı ve canlandırıcı titreşimler sunacağını ve satın alan kadınların yaşamın keyfine varacaklarını taahhüt etmiştir. 1920'lere gelindiğindeyse vibratör, zamanın porno filmlerinde görünmeye başlamış, bu durum daha önceki şifa verici, masum itibarını lekelemiştir. Vibratörlerin açıkça seks oyuncağı olarak pazarlandığı 1960'lara kadar reklamlar genel izleyiciden çekilmiştir. Bugünse, vibratörler doğal olmadığından insanların vibratör kullanmak istemediklerini söylediğini duyarız bazen. Gerçekten de, klimalar, sıcak duşlar, cep telefonları ve iç çamaşırları doğada yetişmiyor ama insanların hayatlarını ihya ettikleri de doğru. Ayrıca vibratörler pat diye dikilip insanları kendi kendine uyarmıyorlar – vibratörle doğru noktayı bulan ve her ovalamayı yönlendiren her defasında bir insandır. (Elbette vibratör kullanıp kullanmamak kişinin kararına kalmış – herkese hitap etmeyebilir.) Denemeye hazır mısın – ya da bızırdatmaya mı demeliyiz. Ülke genelinde binlerce yetişkin mağazası vibratör satıyor. Eğer aşağıdakiler gibi kadın dostu seks oyuncakları satan butik mağazaların olduğu şehirlerden birinde ya da yakınında yaşıyorsanız kendinizi şanslı sayabilirsiniz. Ottawa, Canada Venus Envy Portland, ME Nomia Boutique Portland, OR It's My Pleasure Provincetown, MA Wild Hearts San Francisco, CA Good Vibrations Seattle, WA Toys in Babeland Toronto, Canada Come as You Are, Good for Her Vancouver, Canada Womyns' Ware Piyasada en çok satan vibratörlerden biri olan Hitachi Magic Wand masaj aleti nin kutusunun içinden çıkan kullanım kılavuzu. Görünen o ki, Hitachi'deki arkadaşlar masaj için bedende birçok bölge önermişler. Bir iki tanesi dışında... Bu liste elbette eksiksiz değil. Her yıl yeni yeni mağazalar açılıyor, hatta aralarında öyle müthiş olanları var ki hepsine yetişmek zor. Yukarıda sıraladığımız mağazalarda ve benzerlerinde, soruları yanıtlayan ve utanmadan samimi tavsiyeler veren bilgili elemanlar çalışır. Bu butik mağazalardan birine yakın bir yerde yaşamıyorsanız, aynı mağazaların internet üzerinden sipariş imkânları da var (bazıları postayla sipariş kataloğu da sunuyor) ve siparişinizi içerik belirtmeyen paketlerde yolluyor. Aynı zamanda seks oyuncağı partilerinde de vibratör satın alabilirsiniz, ya da sırt masajcısı türünden bir eczaneden ya da büyük perakende satış mağazalarından. (Ama kutunun dışında vibratör yazmasını beklemeyin.) Vibratör alırken göz önünde bulundurmanız gereken bazı kıstaslar Şekil Vibratör başlıca klitoral stimülasyon için kullanıldığından penis şeklinde bir şeye ihtiyacınız olmaz – tabii penetrasyon için de kullanmak istiyorsanız iş değişir. Güç En can alıcı anda pil bitme derdi olmasın diyorsanız, fişli modelleri deneyebilirsiniz. Prize takılan vibratörler genelde pilli olanlardan daha yoğun titreşim verirler. Öte yandan, pille çalışan cihazlar daha nazik olabilir ve her yerde kullanıma uygundur. diyenlere.) ve hatta güneş enerjisiyle çalışanlar da var. Fiyat Pilli vibratörler genelde pahalı değildir ama kırılma ihtimali daha yüksektir. Ama pilli vibratörlerle başlasanız da olur titreşim hoşunuza giderse daha sonra daha havalı bir modele yatırım yapabilirsiniz. Ses Ev arkadaşınız yan odada yatıyorsa ya da yurt odanızın duvarları çok inceyse, vibratörünüzün sağlam ve sessiz olan bir model olmasını isteyebilirsiniz. Vibratörünüzün mutlu vızıltısını duyacak kimse yoksa, dert edecek bir durum yok. Renk ve tarz Hangisi size daha eğlenceli görünüyor. Silindir şeklinde parlak pürüzsüz mor olan mı. Kalkmış bir penis şeklinde olan mı. Pış-pış-pış G-noktası oyunu için mükemmel olan su geçirmez kıvrımlı bir oyuncak mı. Kendinize hitap edeni seçin. Yola koyulduktan sonra her zaman yeni şeyler bulabilirsiniz. Benim kenarında inci gibi boncukları olan küçük bir vibratörüm var. Tatlı bir sakız pembesi. Erkek arkadaşımla ona pembe erkek arkadaş diye hitap ediyoruz. Kampüs yakınlarındaki bir seks shoptan komiklik olsun diye almıştım. Herhalde on dolara aldığım en iyi şeydi. Ben ufak siyah-pembe lipstik şeklinde bir vibratör kullanıyorum. Vibratörüm olsun istedim, çünkü ilişkiye girmeye hazır değildim ve neden hoşlandığımı deneyip görmek istiyordum. Benimki mavi ve ortalama boyutlarda bir penis görünümünde. Ön tarafı G-noktasını uyarmak için biraz kıvrık. Vibratörü olan arkadaşlarımla dışarı çıktığımızda almıştım. Seks konusunda kendine güvenen biri olmak istiyordum. Biriyle çıkmadan önce aptalca bir şey yapmama engel olsun diye kullanıyorum. Ayrıca çok stresli olduğumda gevşeyip uyumama engel olan şeyleri kafamdan atmak için kullanıyorum. Benim basit ve şeffaf sıcak tonlarda pembe bir vibratörüm var. Hediye gelmişti, bu yüzden renge kendim karar vermedim ama yine de pembe olması beni acayip eğlendiriyor. Kız gibi hissettiriyor bana, ki normalde öyle çok kız gibi kız olan biri değilim. Üniversitenin ilk yılında Şükran Günü için eve döndüğümde annem bir mastürbasyon kitabıyla birlikte vermişti. Galiba üniversitede iyi vakit geçirdiğimden emin olmak istemiş. vibratörler için kullanma kılavuzu Test sürüşüne hazır mısınız. Nasıl kullanacağınız, neyin hoşunuza gittiğine göre size kalmış ama yine de bizden birkaç öneri 1. Yavaş gidin. Vibratörünüzde farklı hız ayarları varsa, önce düşük ayarda başlayın, sonra neyin hoşunuza gittiğini öğrenmek için farklı hız ayarlarını tek tek deneyin. 2. Farklı şiddetlerde bastırmayı deneyin. Çok hafif dokunmayı, sıkıca bastırmayı ve ikisinin arasını deneyin. 3. Araya bir tampon koyun. Yoğunluğu azaltmak adına klitorisiniz ve vibratör arasına bir bez parçası koymak isteyebilirsiniz (katlanmış bir el bezi ya da herhangi bir bez parçası olabilir). 4. Klitorise odaklanın. Vibratörün vajinaya sokulabilecek bir şekli olsa da, çoğu kadın, vibratörü içeri pompalayarak değil, klitorisin üstünde ya da yakınında bir yerde kullanarak gelir. Tabii ki sizde ne işe yarıyorsa onu yapın. Klitorisime doğrudan uygulandığında titreşen her şey orgazm olmamı sağlayabilir. Çok şiddetli titreşimi sevmiyorum, çünkü çok hassasım ve beni hissizleştiriyor, bu yüzden en sevdiğim oyuncaklarım nazikçe titreşen yumuşak olanlar. Titreşimin içimde değil klitorisimde olmasını tercih ederim, bu yüzden en sevdiğim vibratörler, penetrasyon için olanlar değil, özellikle klitoris stimülasyonu vermek için tasarlanmış olanlar. 5. Klitorise çok fazla odaklanmayın. Birçok kadın vibratörü doğrudan klitorisinde (ya da şaftında, ya da kenarında) kullansa da, kimileri de dış dudaklara dayayarak ya da parmaklarını klitorisin üstüne koyup vibratörü parmaklarını titreştirmek için kullanarak yeteri kadar stimülasyon alabiliyor. Vibratörü bütün bedeninize ve cinsel organınızın her tarafına masaj yaparak kullanmayı deneyin. 6. Pozisyon alın. Vibratörü elde tutmanın yanı sıra, yastığa dayanın ve kendinizi kadın üstte pozisyonuna getirin. Ya da oyuncağınız yeterince büyükse, uzanıp kalçalarınız arasına sıkıştırabilirsiniz, böylelikle elleriniz başka hazlar için serbest kalmış olur. 7. Uyarılmayı yavaşça ilerletin. Orgazma istediğinizden daha hızlı çıkıyorsanız, vibratörü bir süreliğine kapatın ve sonra tekrar açın. Kendinizi baştan çıkarın Titreşimlere ek olarak bedeninizde başka yerlere dokunun, derin nefes alın ve başka fiziksel ve zihinsel tahrik olma yöntemleri bulun. vibratör bağımlılığı mı. Her nasılsa kadınlar bedenleri vibratör kullanmaya alışırsa başka türlü orgazm olamayacaklarına inanıyor. Endişelenmenize gerek yok. Vibratör kullanan çoğu kadın, tatlı olarak sürekli kurabiye ve dondurma yerine arada bir çikolatalı mousse yemek gibi, vibratörü cinsellik mönülerine çeşitlilik katan bir şey olarak görüyor. Yapılan araştırmalar, vibratör kullananların büyük çoğunluğunun başka yollarla gelmeye devam ettiğini kanıtlamıştır. Titreşim, gelmek için kullandığınız en sevdiğiniz yöntemse de bunda hiçbir sorun yok. Belli bir yaşa geldiğinizde ya da evlendiğinizde vibratör polislerinin kapınıza dayanıp vibratörünüzü elinizden alacak hali yok. O'nuzu en iyi harekete geçiren şey vibratörse, ölene kadar vibratörü seks hayatınızda tutabilirsiniz. Vibratörün verdiği güçlü hisler, daha önce el ya da dille yapıldığında hissetmeye alıştığınız ince hislere duyarlılığınızı azaltıyor mu. Sıkıntı yok. Vibratörünüzü bir süre dinlendirin, böylelikle kendinizi daha yumuşak ve tatlı stimülasyona ayarlayabileceksiniz. Daha önce başka yöntemlerle gelmişseniz, bedeniniz kesinlikle bunları tekrar öğrenecektir. Sizde daha önce işe yaramadıysa ve hâlâ yaramıyorsa, bunda da bir sorun yok – birçok kadın sizle aynı durumda. Orgazmın aynı hissi vermesini beklemeyin – farklı stimülasyonlar farklı orgazm hisleri verir. Gelme yönteminizi değiştirmek ve vibratörsüz gelmeye dair keşfe çıkmak için sayfa 62'ye bakabilirsiniz. tatlım, istiyorum vibratörümle tanışmanı Birçok kadın vibratörü meraklısı bu fikri seviyor ama partnerinin pilli bir arkadaş ın içinde olduğu sevişme fikrine nasıl tepki vereceğinden kaygı duyuyor. Neyse ki çoğu partner vibratörle oynamanın seksi bir şey olduğunu düşünüyor. Journal of Sex Research'te yayımlanan bir çalışmada, vibratör kullananların % 10'u partnerlerinin bu konuda olumsuz ya da isteksiz bir tavır sergilediğini söylemiş. Birçok partner, seks haz almaya dairse, vibratörler de bol miktarda haz veriyorsa, herhalde muhteşem bir şeydir, diye düşünüyor. İlk başta biraz temkinliydi ama bize mani olmayacak küçük bir vibratör kullandığımdan olumsuz karşılamadı, işin aslı orgazmlarımızı aynı âna denk getirmeye çalışmak hoşuna bile gitti. Oyuncaktan gelen ekstra stimülasyon olmasa böyle bir şey mümkün olmazdı. Partnerim seks oyuncaklarının kendi erkeklik görevini yerine getirmesine engel olduğunu düşünüyor. Beni orgazm eden bir tek kendisi olsun istiyor. Aslında işin püf noktası, elbette kadının konuyu nasıl gündeme getirdiği (tabii konuyu açan kadınsa). Tatlım, sen çok dandik bir sevgilisin, o işi doğru düzgün yapmak için kendime bir makine aldım, derse, partneri temkinli olmakta haklıdır. Öte yandan, Bir ara vibratörle oynamak çok ateşli bir şey olabilir – denemek ister misin. ya da En patlayıcı orgazmlarımı vibratörümle yaşadım – benim üstümde nasıl kullanacağını sana göstermemi ister misin. dese, partneri muhtemelen merak edecek. Birlikte vibratör alışverişi yapmak (mağazada, internette ya da katalogdan) bunun ortaklaşa bir girişim olmasını sağlayabilir – size cazip gelen yatak odası fantezilerini öğrenmek için bir konuşma başlatması da cabası. İşte, kadınlar partnerleriyle seks oyuncağı kullanmaya dair şunları söyledi Erkek arkadaşım oyuncağımı çıkardı ve üstümde kullandı. Kendimden geçtim. Erkek arkadaşımın ben ona daha sormadan harekete geçmesinin harika bir şey olduğunu düşünüyorum. Oyuncak kullanmaya devam ediyoruz, hatta onun birkaç farklı oyuncağı var. Kız arkadaşımla birlikte seks oyuncağı kullanmaktan gerçekten keyif alıyoruz. Biraz sapıklık yapmış oluyoruz. Öyle çok da sapık, seks-delisi insanlar değiliz gerçi bizim için bir tür macera işte. Seks oyuncağı kullanmak onun fikriydi, çünkü gitar çalan biri olmasına rağmen elleri yoruluyordu. Partnerim ve ben ilişkimiz başlamadan önce de seks oyuncakları kullanan insanlardık, şehevi konularda malumatımız vardı, bu yüzden birbirimize seks oyuncaklarını tanıtmamız gerekmedi. Seks hayatımızın doğal bir parçası gibiydi zaten. Partnerle vibratör kullanırken, ikinizden biri vibratörü tutabilir ya da strap-on olanlardan alabilirsiniz. Bazı vibratörler penise ya da dildoya takılır ya da kan akışını kısıtlamak ve ereksiyonu tutmak için halka veya kelepçe şeklinde tasarlanmış kamış halkasına takılır. Genelde, vibratör kadının klitorisindeyken, penisinin partnerinin vajinası içinde olması hissi hoşuna gider erkeğin. Ya da vibratörün hem klitorisi hem de penisin altını uyarması da hoşuna gidebilir. Kadın partnerler aynı vibratöre sürtünebilir, sırayla birbirine yapabilir ya da aynı anda iki tane birden kullanabilir. Güvenli oynamak için 11. Bölüm'e bakın. evren var. En çok satan diğer oyuncaklardan bazıları Dildolar genelde titreşmez ama bazı vibratörler fallus şeklindedir ve dildo olarak kullanılabilir. Bazı dildolar penis şeklinde olsa da (ki bazen damarlı, testisli olur), bazıları da koyu eflatun ve menekşe rengi olan hafif kıpırtılı sihirli değneklere benzer. Her biri sevgiyle adlandırılmış dildo ordusuna sahip kadınlar bile orgazm olabilmek için dışarıdan klitoral stimülasyona ihtiyaç duyar. Sonuç olarak, bir kadın, başka bir şey (kendi parmakları, vibratör, partnerin eli ya da dili) klitorisiyle ilgilenirken genelde dildo kullanır. Geçen yıl aldığım cam dildomu seviyorum. Şeffaf, pembe ve çok güzel. Gnoktası stimülasyonu için kullanıyorum. Basit dildolar ya da dildo olarak kullanılan aletler daha çok işe yarıyor, çünkü kendime stimülasyon verirken aynı zamanda penetrasyon deneyimine olanak tanıyor. Ben vibratör dildo kombinasyonunu seviyorum. Genelde birinden biri oraya varmamı sağlıyor ama bu durumda bitirişi elimle yapmam gerekiyor. Her ikisini de kullandığımda ellerimi kullanmama gerek kalmıyor. Klişeler diyarında, lezbiyenlerin, partnerlerinin penisi olmadığından dildoya muhtaç oldukları zannedilir. Gerçek hayattaysa kimi lezbiyenler penetrasyon hissini sever (dolayısıyla dildoyla oynamayı da), kimileri de sevmez. Straight ve biseksüel kadınlar için de geçerlidir bu. Kimi kadınlar o doluluk hissi için yanıp tutuşurken, kimilerinin umurunda bile olmaz bu. Dildo kullanmayı tercih eden bir kadın penetrasyondan maksimum zevki alabileceği uzunluğu ve genişliği seçebilir, zira bu seçenek erkek arkadaş adaylarında ölçüp yoklayabileceğiniz bir şey değildir genelde. Penetrasyon konusunda gergin olan bir kadının dildoyla istediği ritimde pratik yapması güven kazanmasını ve rahatlamasını sağlayabilir. Kadın ya da erkek partnerler aynı zamanda bele takılan kuşak ve strap-on şeklindeki dildolar da kullanabilir, böylelikle elleri başka hazlar için serbest kalmış olur (bu konuda sayfa 240'a bakabilirsiniz). Düz zeminler için ideal olan vakum tabanlı bir dildonun üstüne binmekten saatlerce keyif alabilirsiniz. (Öneri Küvet duvarı çok iyi oluyor.) Buzdolabına ve dosya dolabına yapıştırıldığında harika hikâyeler çıkabiliyor ortaya. vajianın ön duvarındaki hassas bölgeye ulaşmayı sağlayan tırtıklı bir yapıları vardır. G- noktası en iyi sıkıca bastırmayla uyarıldığından, bu oyuncaklar genelde daha sert ve daha az elastik malzemeden yapılır. Bir kadın bu oyuncaklardan birini içeri soktuğunda, kıvrımdan dolayı oyuncağın ucu karnına işaret eder. (G-noktası konusunda daha fazla şey için sayfa 158'e bakabilirsiniz.) kıç tıpaları ve anal oyuncaklar alır. Kıç tıpaları genelde tabanlı dildoya benzer, başı ve ucu, içeri dışarı kaydırmak yerine, hareket etmeden takılması kolay olsun diye düzdür. Anal oyun için, tabanlı olduğu müddetçe standart bir dildo da kullanabilirsiniz. Kimileri titreşimli anal oyuncaklardan keyif alırlar. Kimileri de ipe dizili anal boncukları sever, çünkü her boncuğun tek tek vücutlarına girmesi hissinden keyif alır. Orgazm ânındaki hissin yoğunluğunu artırmak için bütün zincir bir anda çekilebilir ya da sonradan yavaşça çıkarılabilir. Anüsünüze oyuncak sokarken şunları aklınızdan çıkarmayın ○ Geniş tabanlı ve tutamaklı olmasına dikkat edin. Kapalı bir yer olan vajinanın aksine rektum kalın bağırsağın 150 santim içine kadar gider. Vajinanızda kazara bir seks oyuncağını kaybederseniz yeterince gevşemiş olduğunuz ve farklı pozisyonlar denediğiniz sürece parmağınızla kolayca bulabilirsiniz. Ancak rektumdaki kayıp oyuncakları kurtarmak o kadar da kolay değildir. Acil serviste çalışmış kişiler, tabansız objenin rektumlarından çıkarılmasına ihtiyaç duyan utanç içindeki hastalara dair hikâyeler anlatır. Kendinizi bu durumda bulmaktan sakınmanın yolu, tamamen içeri kaçmasını önleyen tabanlı objeleri tercih etmek. ○ Kayganlaştırıcı kullanın. Rektum kendi kendine ıslanmaz, bu yüzden kayganlaştırıcı, anal oyuncaklar için isteğe bağlı bir şey değil, zorunludur. ○ Ucu pürüzsüz olanları tercih edin. Çünkü rektum dokusu vajinanınkinden daha narindir. Sert uçlu objeler sokmaktan kaçının. ○ Anüsünüzde kullandığınız bir oyuncağı yıkamadan veya yeni bir kondom takmadan kullanmayın. Anüsteki bakteriler vajinanızı üzebilir. Açıkçası, hangi boyutlarda kıç tıpasından keyif aldığınızı ölçmek için sebze kullanamazsınız. (Geniş tabanlı kabaklar Genetiği değiştirilmiş tohumlar üzerine araştırma yapanlar için işte bir fikir.) Hangi boyutları sevdiğinizi kendi parmağınızla ya da partnerinizin parmağıyla ölçmek daha iyi olur. Her hafta yeni oyuncaklar mağazalardaki yerini alıyor, insanlar evde buldukları objelerle ev yapımı oyuncaklar üretiyor. BDSM'yle (bağlama, disiplin/dominasyon ve sadomazoşizm gibi acı ve/ya da güç oyunları) alakalı bir dünya oyuncak var. Bu türden seks, partnerinizin gözlerini bağlayıp sizi uyarması, tırnaklarınızı partnerinizin sırtından aşağı doğru tutkuyla gezdirmek ya da seks yaparken partnerinizden bileklerinizi yatağa bastırarak tutması gibi ılımlı sayılabilecek şeyler olabilir. Ya da kırbaç, kelepçe, mum eriyiği kullanmak gibi daha şiddetli oyunları ve hisleri içerebilir. Buradaki en önemli şey, her iki partnerin de yaptıkları şeyde hemfikir olması – her sekste olduğu gibi, biri için son derece uyarıcı olan bir şey, bir başkası için büsbütün soğutucu bir şey olabilir. Japonların meme ucu kıskacı. Meme uçlarımın zevkime zevk kattığını fark ettim ve bir meme ucu oyuncağı sipariş etmeye karar verdim. Yaptığım en iyi yatırımdı. Bandanaları çok seviyorum. Gözbağı, ağız tıkacı olarak, elleri ya da ayakları bağlamak için kullanılabiliyor. Ayrıca yaptığınız düğümleri belli yerlere baskı yapmak için kullanabilirsiniz. Farklı renklerde birçok çeşit bulabilirsiniz, ayrıca oldukça hesaplılar. Kamış halkasını seviyorum Erkek arkadaşım daha uzun süre sert kalabiliyor ve bazılarının üstünde klitorisimi uyaran küçük tümsekler var. Bizimkini yakınlardaki bir seks shoptan aldık – karanlıkta parlıyor. Oyuna biraz renk katmayı denemek için aldık. İster evde kendi oyuncağınızı icat ediyor olun, ister cinsel organınızı titreşimli bir düğüme bağlayan en yeni zımbırtılardan alın, sağduyulu olmayı ihmal etmeyin. Seks oyununuz güvenli ve karşılıklı rızaya dayandığı sürece, oyuncağınız da keskin, çentikli uçlar ya da kırılıp dökülecek yerler olmadığı sürece sınır yok. temiz tutun Seks oyuncağına kondom takmak ya da streç film sarmak işinizi kolaylaştırabilir. Kullandığınız kılıfı atın ve bir daha kullanacağınız zaman temiz bir kılıf takın. Arkadaşlarınız bir tur vibratörünüzü kullanmak istiyorsa, onun da kondom taktığından emin olun. Oyuncağınızı kondomla kaplamıyorsanız, kullanma kılavuzuna bakarak nasıl temizlemeniz gerektiğini öğrenin ya da seks oyuncaklarının nasıl temizleneceğini anlatan web sitelerine bakın. Malzemeler genelde sabun ve suyla yıkanabilen ya da çamaşır suyu solüsyonuyla (% 10 çamaşır suyu, % 90 su) silinebilen türden olur. Silikon oyuncaklar suda kaynatılabilir ya da bulaşık makinesinde yıkanabilir. Yalnız, hani olur da yardım etmek ister, anneniz gelmeden bulaşık makinesini boşaltmayı unutmayın. Cevap Kadının bedenine, piercing türüne ve piercingindeki taşların türüne bağlı. Maalesef bu hissi sevip sevmeyeceğinizi ya da iç çamaşırınızın altındaki metalden kurtulmak isteyip istemeyeceğinizi önceden bilmenin bir yolu yok. Meme ucu piercinginin yanı sıra, kadın cinsel organında piercing takılan sekiz temel yer ve bunların yaratıcı çeşitlemeleri var 1. dış labia 2. iç labia 3. klitoral başlık (klitorisin tepesindeki çadır benzeri deri, piercing yatay ya da dikey olarak takılabilir) 4. klitoral şaftın altı (üçgen piercing) 5. dış labianın tepede birleştiği yer, başlık piercinginden daha yukarıda (Christina piercing) 6. perineum (furşet) 7. idrar yolu duvarı (Prenses Albertina piercing) 8. klitorisin başı Bütün bu piercing türlerinde, kimi kadınlar mastürbasyon ya da partnerli seks sırasındaki metale sürtünme ya da asılma hissinden hoşlanır, kimileri de piercingli yerin daha hassas hale geldiğini söyler (en azından daha çok farkına vardıklarından kısmen öyle). Dikey klitoral başlık, üçgen, Christina piercing orgazmla ilişkili hisleri artırma ihtimali en yüksek olanlar, çünkü kadınların en duyarlı olduklarını hissettikleri klitorisin şaftına baskıyı artırabilirler. Ben labia piercingimden keyif alıyorum çünkü partnerlerime labiamla oynamaları gerektiğini hatırlatıyor, gerçekten de hoşuma gidiyor bu. Kadın partnerimin kalçalarına piercingli klitorisimi sürttüğümde zirveye çıktığım hisler yaşamıştım. Meme ucu halkalarım varken minik-meme ucu orgazmı yaşamıştım bir defasında. Normalde hissettiğimden kesinlikle çok farklı bir şeydi – dört başı mamur bir orgazmdı. Bir daha hiç yapamadım. Klitorisi deldirmek pek de yapılan bir şey değildir ve sinir zedelenmesi riski nedeniyle potansiyel olarak tehlikeli görülür. Klitoral piercing lerin çoğu aslında klitorisin başının ya altından ya da üstünden geçer. Birçok insan kendi piercingini ya da partnerininkini, cinsel hazda artışa yol açtığı için değil estetik sebeplerle sever – özellikle de labiada ve klitoral başlıkta yatay olanları. O ışıltılı halkanın kendi cinsel organlarına dair algılarını tamamen değiştirerek hoşlarına gitmeyen yerlerine sanatsal bir hava kattığını söyleyen kadınlar da var. Minik gümüş bir sırrın oturuyormuşum gibi hissediyorum. üstüne Meme uçlarıma piercing taktırdığım ilk zamanlarda, öncekinden çok daha hassas hale geldiler. Sırf meme uçlarımla oynanmasından gelecek gibi oluyordum (ki daha önce hiç yaşamamıştım bunu). Artık, aradan beş yıl geçti, piercing taktırmadan öncekinden daha fazla duyarlı değiller. Hâlâ meme uçlarımla oynanması hoşuma gidiyor ama piercing artık cinsel hazdan çok süs amaçlı hale geldi. Piercingli kimi kadınlar metalik hisse bayılırken, kimileri de bu hissi büsbütün nahoş ya da rahatsız edici buluyor ya da takının duyarlılıklarını etkilemediğini görmekten hüsrana uğruyor. Piercingin takılıp da iyileşene kadar nasıl bir his vereceğini bilemezsiniz. Piercingi orgazm güçlüklerini çözmenin bir yolu olarak tavsiye etmiyoruz. Piercing size hitap etmiyorsa, piercingin hayatınızı değiştireceğini size taahhüt eden partnerinize inanmayın – hiçbir garantisi yok ve piercingi olmayanların da akıllara durgunluk veren seks hayatları var. Seks hayatınıza renk katması konusunda piercinge güvenemiyorsanız, sırf görüntüsünü sevdiğiniz için piercing takabilirsiniz. Meme uçlarıma ve klitoris başlığıma piercing taktırdım. Cinsel hazzı yaşama biçimimi o kadar da önemli ölçüde değiştirmediğini gördüğümde şaşırdım. Sonra çıkarmaya karar verdim, çünkü partnerimin rahat etmesini engelliyor ve o bölgelere dokunma ihtimalini azaltıyordu. Dikey olan başlık piercingim bana engel oluyor. Yeteri kadar klitoral stimülasyon alabilmek için seks sırasında birçok kez çıkarmak zorunda kaldım. Piercinglerimin hiçbiri hissi o kadar da artırmıyor ama daha seksi hissetmemi sağlıyor. Partnerim piercinglerimden keyif aldığında, gevşeyip rahatlıyorum ve daha iyi havaya giriyorum. Piercing, enfeksiyon ve hastalık bulaştırma riski taşıyor, ki söz konusu olan meme ucunuz ya da klitorinizse durum bilhassa fena bir hal alıyor. Piercing yaptırmaya karar verirseniz, piercingçiyi dikkatli seçin. Önce dükkâna gidin ve piercingçinin ehliyetini kontrol edin – www.safepiercing.org sitesinde Profesyonel Piercingçiler Derneği'nin üyelerinden oluşan listeye bakabilirsiniz. Güvenlik ve hijyen prosedürlerini sorun ve daha önce istediğiniz türden kaç tane piercing yaptığını öğrenin. Yaptırmadan önce, daha çok bilgi alabileceğiniz ve piercingçinin anatominizin istediğiniz piercingle uyumlu olup olmadığını inceleyebileceği (her piercing her bedene uymaz) bir danışma randevusu ayarlayın. Acır diye korkuyor musunuz. İşte orası belli olmaz Aynı piercing, birinin acıdan bayılmasına yol açarken bir başkası için kulak deldirmekten bile daha kolaydır. Kulak deldirmede olduğu gibi, piercingiyle mutlu olanlar genelde kısa yaşanan acının buna epey değdiğini söylüyor. partnerler için oyuncak ve piercing tüyoları ○ Oyuncakların birlikte yaşadığınız seks hayatına renk katacağı fikrine açık olun. Bir parça plastiğin yerinizi alacağından korkmayın. Vibratörle harika orgazmlar yaşayan kadınların bile bir partnerle kurulan insani ilişkiye can attığını unutmayın – zira kadınlar en güzelinin ikisini birleştirmek olduğunu söyler sıklıkla. ○ Kendi parmaklarınızı, dilinizi ya da penisinizi kullandığınızda tepkilerini hissetmek daha kolay olabilir. Öte yandan partnerinize bir oyuncakla dokunduğunuzda, doğru açıda ve doğru şiddette olduğunuzdan emin olmak adına tepkilerine ve yüz ifadesine fazlasıyla dikkat edin. ○ Partnerinizi seks oyuncağı kullanmaya zorlamayın. Onu oyuncak kullanmaya teşvik etmek ya da ona birlikte oyuncak alışverişine çıkmayı teklif etmek harika olabilir ama unutmayın ki her kadın da seks oyuncaklarına meraklı değildir. En sevdiğiniz şey trombon çalmakken partnerinizin sizi futbol oynamaya zorlaması gibi bir şeydir bu. Oyuncakları çok seviyorsanız, belki de alışverişi kendiniz için yapmalısınız. ○ Aynı şekilde, merakı yoksa, piercing yaptırması için ona baskı yapmayın. Risk, potansiyel acı ve bedendeki değişiklikler, piercing yaptırırken özgürce seçilmesi gereken şeyler. ilişkinize renk katın uzun süreli ilişkisi olanlar için bir oyun Çarşafın altında uzun zaman geçirenler arasında yaygın olan işte bir başka soru Partnerimle iyi bir seks hayatımız var ama genelde hep aynı şeyleri yapıyoruz. Ne yapsak da biraz renk katsak ilişkimize. Zorluklardan biri, monotonluğu kırmanın ya da cinsel ufkunuzu genişletmenin bir yolunu bulmak bir diğer zorluk da konuşmaya girmek. İşte ihtimaller havuzuna parmak ucuyla risksiz bir şekilde girmenin yaratıcı bir yolu. İkinizin de boş vakti olduğu bir zamanda yapın bunu uzun bir yürüyüş sırasında, uzun bir yolculuk sırasında ya da yatakta tembellik ederken. Birinci adım Birlikte, daha önce yapmadığınız (ya da az yaptığınız) cinsel aktiviteler üstüne beyin fırtınası yapın. İsterseniz konuştuklarınızı not alın ama illa da not almanız gerekmez. Ufkunuz olabildiğince geniş olsun büyük ve küçük, uysal ve vahşi şeyler düşünün. Yanlış cevap diye bir şey yok – bir aktiviteyi dile getirmeniz illa da onu yapacağınız anlamına gelmez. Aslında, sizi ilgilendiren şeylerin yanı sıra ilgilendirmeyenleri de dile getirmeniz oyunu daha eğlenceli hale getirebilir. Birinci adım, utangaç versiyon İkiniz de hemencecik utanıp kızaran türden insanlarsanız, her biriniz kendi kâğıt kalemini alsın ve düşünebileceğiniz cinsel şeylere dair ayrı ayrı beyin fırtınası yapın. Sonrasında listenizi birbirinizle paylaşın. İkinci adım Beyin fırtınası yaparken dile getirdiğiniz her aktivite için, kişisel kategorinizde olup olmadığını ifade etmek için, evet , hayır ya da belki deyin. Evet denemek istediğiniz bir şey olduğu anlamına gelir. Hayır asla yapmayacağınız bir şey olduğu anlamına gelir. Belki elverişli koşullarda bunu yapmaya açık olduğunuz ya da partneriniz bu konuda heyecanlıysa denemeye istekli olduğunuz anlamına gelir. İşte iki insan arasındaki konuşmanın makaslanmış bir örneği Kişi #1 Peki ayak parmağı yalamak. Ayak parmağı yalamayı denemek ister misin. Kişi #2 Iyyy. #1 Peki öncesinde ayaklarımızı yıkayıp da denersek. #2 Bana tuhaf geliyor – ama ayaklarımız temiz olursa denemek isterim belki. #1 Ben kendi adıma evet derim. #2 Tamam, bir bakalım…. Peki ya dışarıda seks yapmaya ne dersin. Harikaydı. Kesinlikle evet. #2 Tamam, ben de evet diyorum. Daha çok yapalım. #1 Hmmm…. kıça şaplak atma. #2 Hayır, bana şaplak atılmasını kesinlikle sevmiyorum. #1 Ben de pek meraklı değilim, o halde ikimiz de hayır diyoruz. #2 Aklıma bir şey geldi. Uzun süre öpüşmenin eğlenceli olabileceğini düşünürdüm hep, durmaksızın öpüşmek, öpüşmek, öpüşmek. Daha önce hiç düşünmemiştim ama evet, yapmak isterim. #2 Peki ya birbirimizi bağlamak. #1 Bilmem, birinin beni bağlaması fikri hoşuma gitmiyor. #2 Peki beni bağlamaya ne dersin. İpek şalla ya da başka bir şeyle. #1 (kıkırdar) Seni bağlamamı mı istiyorsun. #2 Bence eğlenceli olabilir. #1 Gerçekten mi. Tamam, bana uyar – ama beni bağlamanı istemiyorum. #2 Tamam o halde ikimiz de beni bağlamaya evet diyoruz ve sen de benim seni bağlamama hayır diyorsun. #1 Pekâlâ, işte bir tane daha… [konuşma böyle sürüp gider] Beyin fırtınası yapmakta güçlük çekiyorsanız, yeni fikirler bulmanın bir yolu da seks kitapları alıp yeni fikirler için bu kitapları karıştırmak. İkinci adım, utangaç versiyon İkiniz de boş bir kâğıt alırsınız. Sayfanın üst tarafına Evet/Belki/Hayır yazarsınız ve her biri için sütunlar çizersiniz. Partnerinizle birlikte beyin fırtınası yaptığınız her cinsel aktiviteyi kategoriye ayırın. Doldurduğunuz kâğıtları birbirinizle paylaşın. Üçüncü adım (utangaç ve standart versiyon bir arada) İyi bir liste yaptıktan sonra –ya da zamanınız kaldıysa– evet dediğiniz aktiviteleri gözden geçirin. Yaptığınız listeyle işe koyulabilirsiniz – artık keyfinize bakın. Bir evet bir belki alanları gözden geçirebilirsiniz. Belki alanları neden o kategoriye koyduğunuz, hangi koşullarda bunları yapmaya açık olduğunuz hakkında konuşun. Ne kadar uzun süredir birlikte olduğunuz fark etmez, partnerinizin bir şeyi onaylayıp onaylamadığı otomatik olarak varsayabileceğiniz bir şey değil. Özellikle de yeni sulara yelken açıyorsanız, aynı fikirde olup olmadığınızdan emin olun. Kâğıt üstündeki bir şeye evet demek kararınızı değiştirmeyeceğiniz anlamına gelmez. Utangaç oyuncular için olan yukarıdaki tavsiyeleri izleyin, böylelikle her ikinizin kâğıdında farklı Evet/Belki/Hayır cevapları olacak. Listeleri karşılaştırın, partnerinizin, daha önce birlikte yapmadığınız ya da az yaptığınız Evet kategorisine iyice göz atın. Sonra, bir flört gecesi belirleyin ve biriniz planlamacı olsun. Planlamacı gece için bütün hazırlıkları yapsın diğer partnerin en sevdiği restoranda akşam yemeği ve başka güzellikler olabilir. Sonrasında planlamacı sekste başı çeker, özellikle partnerinin Evet kategorisindeki aktivitelerine odaklanır. Partnerinizin göreviyse keyfine bakmaktır. Bir dahaki sefere, diğer kişinin başı çekeceği şekilde rolleri değiştirin. Uzun süreli bir ilişkide, yıllar geçtikçe ara ara tekrarlayabileceğiniz türden bir oyundur bu. Bazı şeylerin değiştiğini görmek sizi şaşırtacak Bir kişinin Hayır ı Belki ye dönüşecek ve Evet olan bir şey Hayır olacak. Birlikte keşifler yaptıkça, yeni fikirler buldukça, ilişkinizin ilk zamanlarında yaptığınız ama artık uzaklaştığınız şeylere dönmeye karar verdiğinizde, belki de belli bir alan size daha macera dolu gelecek, başka bir şeyden neden keyif almadığınız daha da netleşecektir. Amaç ne kadar sapık olabileceğinizi kanıtlamaya çalışmak değil, insanları onlara hitap etmeyen şeylere zorlamak hiç değil her insanın Hayır kategorisine saygı duyulmalı. Aslında tek başına değerlendirildiğinde bile eğlenceli bir muhabbet çıkmış olur ortaya – hiç yoktan yatak odası sıkıntınızı giderecek bir fikir. Bir de Erkeklere Kulak Verelim erkekler ve kadın orgazmı Kadın orgazmı erkekler için zor bir konu olabilir. Amerikan kültürü, erkeklerin cinsel olarak yaptıkları şeyi bilmesi gerektiğini söylüyor. Mükemmel adam, kendisi harika vakit geçirirken aynı zamanda bir kadını zevkten dört köşe etmesini bilen adam olarak görülüyor. İlk hareketi erkeklerin yapması bekleniyor, uzanıp öpmesi, o kusursuz ânı kutsamak için kıyafetleri çıkarmaya başlaması ve bütün doğru teknikleri daha ilk cinsel deneyimden itibaren bilmesi. Yalnız bir sıkıntı var, erkekler bütün bunları nereden öğrenecek. Erkeklerin değer verdiği bir konu olmasına rağmen, Bir Kadının Orgazm Olmasını Nasıl Sağlarsınız. lise eğitiminde kesinlikle öğretilmeyen bir şey. Okulların ya da anne babaların verdiği (birçoğu, çocuklarıyla seks hakkında konuşmaya korkar) yararlı bilgiler olmaksızın erkeklerin, olayı kendi başlarına çözmesi gerekiyor – anlarsınız ya, biraz ders dışı aktivite gerekiyor. Kişisel deneyimin yanı sıra, pek çok erkek seksi, pornodan öğreniyor, ki insanlık tarihinde pornoya erişim hiç bu kadar kolay olmamıştı. Anketimize katılan erkeklerin % 98'i porno izlediğini söyledi. (Yüzde ikisi soruya cevap vermek istemediğini söyledi, dolayısıyla belki de bu oranı % 99'a çıkarabiliriz.) Pornoya dair siyasi ve ahlaki görüşünüz ne olursa olsun, seks hakkında bir bilgi kaynağı olarak pornonun insanları son derece yanlış bilgilendirdiği açık. Uzaylı bir erkek dünyaya gelse ve insan cinselliği konusundaki tek bilgi kaynağı porno olsa, muhtemelen şu cümleleri kurardı 1. Seks genelde yabancılar arasında spontane biçimde olan bir şeydir. 2. Pizzacı oğlanlar ortalama erkeklerden daha çok aksiyona girerler. Şu pizzacı herifler ne ballı, kadınlar kapıyı hep çıplak açıyor. 3. Kadınlar, nasıl dokunursanız dokunun, zevk çığlıkları atar. Komşuların rahatsız olması kimsenin umurunda değildir. 4. Zihin-okuma standart iletişim biçimidir, kimse neyi sevip neyi sevmediği üstüne konuşmaz. 5. Kadınlar sıklıkla, Ah, koca oğlan, becer beni. gibi şeyler söyler. Kadınlar asla, Ah, saçıma takıldın, gibi şeyler söylemezler. 6. İnsanlar nadiren kondom kullanırlar. Kondom, kullanıldığı zaman sihirle var olmuş gibi bir anda belirir . Kimse kondom takmak için aksiyonu kesmez. 7. İlişki başladığında, öpüşme durur. 8. Erkeklerden kadınların yüzüne gelmesi beklenir – kadınlar buna bayılır. 9. İnsanlar, seksi, kötü müziğe tercih eder. 10. Aşk, yakınlaşma, tatlılık, tensellik, şefkat, sarılma ya da duygusal bağ diye bir şey yoktur. Bu uzaylının bir kadınla yalnız kaldığında olacakları düşünmek bile korkutucu. Neyse ki çoğu erkek bu türden şeylerin gerçeklikten çok uzak olduğunu biliyor. Pornoda işe yarayan şey gerçek hayatta işe yaramaz gibi bir sonuca varmak çok kolay. İşin zor tarafıysa kanlı canlı insanlarda neyin işe yaradığını çözmek. XXX videolardaki bolca bronzlaşmış insanların yaptığı akrobatik, duygusuz yalancı-seksin aksine, okuduğunuz kitap gerçek deneyimler üstüne. Henüz aşağıdaki bölümleri okumamış bir erkekseniz, bir an önce okumanızı tavsiye ederiz ○ Klitoris, sayfa 24 ○ G-noktası, sayfa 158 ○ Oral seks, sayfa 98 ○ İlişkiye girme, sayfa 123 ○ Daha önce orgazm olmamış bir partnere yardım etme, sayfa 94 Bu bölümdeki listede verdiğimiz tüyoların yanı sıra, işte en iyileri derlediğimiz bir bilgelik seçkisi. Bunlar kadınların ortalıkta kendilerini duyacak erkek yokken aralarında konuştuğu, erkeklerin bilmek istedikleri ve yeteri kadar bilmedikleri için homurdandıkları şeyler. 1. Muhteşem sevgili duş alır ve tıraş olur (sakal tıraşından söz ediyoruz). Sakallar ve bıyıklar genelde yumuşaktır ama özellikle de diken gibi olmuş birkaç günlük sakal pek hoş olmayabilir. Birinin yüzüne ve kalçalarına zımpara yapmak pek de tahrik edici bir şey değil. 2. Muhteşem sevgili ön sevişme sanatında ustalaşır. Teknik anlamda, ön sevişme, ilişkiden önce dokunma, öpme, sıvazlama, okşama, ısırma, yalama, fısıldama ve sürtünme gibi şeylerden oluşur. Biz ön sevişmenin de seks olduğuna inanıyoruz – birçok kadın ve hatta erkek bu ön sevişme şeysinin bütün süreçteki en güzel ve en seksi bölüm olduğunu söylüyor. Buna ön sevişme demek, bir konserin açılışında ana grup (ilişki) öncesi çıkan grubu kibarca dinlemek gibi bir ima taşıyor. Cinsel anlamda tecrübeli sayısız insan, hayatlarının en heyecanlı, en tahrik edici seksinin, ilk kez ilişkiye girmeden aylar ya da yıllar önce yaptıkları ergen yiyişmesi (ön sevişme.) olduğunu söyledi bize. Kimi biliminsanları insan türündeki dişilerin, diğer memeliler gibi kızışma dönemine girmediklerinden ön sevişmeye ihtiyaç duyduğunu söylüyor. Kızışma dönemi olan memeliler yılın yalnızca belli aylarında cinsel olarak aktif olurken, insan dişiler ayın herhangi bir gününde uyarılma şansına sahiptir. Kan dolaşımını hızlandıran şey ön sevişmedir. Bir cinsel fasılda, ufukta ilişkiye girme olasılığı olsun ya da olmasın, iyi bir ön sevişme kadının orgazm olma şansını artırır. Çünkü kadın bundan keyif alıyorsa, uyarılma düzeyi artar da artar. Kadın orgazmı yalnızca en yüksek uyarılma düzeyinde gerçekleşir – ki kadının bedeninin ve zihninin bu istikamette ilerlemesini sağlayan ön sevişmedir. 3. Muhteşem sevgili sorar (ve dinler). Erkeklerin yer yön sormadıklarına dair kalıplaşmış bir yargı vardır. Zira seks söz konusu olduğunda, bu kalıplaşmış yargı genelde doğrudur, çünkü erkekler cinsel bir durum halinde ne yapacaklarını bilmeleri gerektiğine inandırılarak büyütülür. Bilmedikleri zaman bile numara yapmaları gerektiğini düşünürler. Bu sorma mevzuu –ve partnerden gelen sözlü ve sözsüz işaretlere kulak verme– daha önce yüzlerce partnerle birlikte olmuş olan biri kadar, ilk kez birisiyle cinsel deneyim yaşayan bir erkek için de aynı oranda geçerlidir. Birden fazla kadınla yatmış her erkek çok geçmeden kadınların yatakta nasıl olduklarının, nasıl cinsel tepkiler verdiklerinin devasa boyutlarda çeşitlilik gösterdiğini fark ettiğinde, artık yeni kız arkadaşının eski kız arkadaşı gibi dokunulmak mı, yalanmak mı, yoksa penetre edilmek mi istediği konusunda kendinden emin bir varsayımda bulunamaz. Bu yüzdendir ki, soru sormak ve nasıl olduğunu yoklamak, kimi erkeklerin korktuğu gibi, cinsel konularda bilgisiz olmanın işareti değildir birçok kadına göre bu türden şeyler, erkeğin bir kadını nasıl memnun etmek istediğini bildiğinin göstergesidir. En son partnerim şu âna kadar birlikte olduklarımın en iyisiydi. Ne istediğimi soruyordu, yaptığı şeyler sayesinde kendimi iyi hissetmemden keyif aldığını gizlemiyordu, cinsel organıma bakıyordu, her yerimi keşfediyordu, acele etmiyordu. Teknikleri harmanlayarak heyecanı canlı tutuyordu. Bir partnerin yapabileceği en önemli şey belki de dinlemek. Sevdiğim şeylere kulak veren birisi, orgazm olmama en çok yardım eden kişidir. Gerçek hayatta kadınlar iletişim kuran ve soru soran erkekleri tercih eder. Kadınlar, erkekler yeni bir şeye başlamadan önce karşıdakini yoklayan, cevabına saygı duyan, Feedback vermeni seviyorum – nasıl yapsam senin için daha iyi olur, diyen erkek arkadaşlara ekstra puan verirler. Ayrıca farklı teknikler deneyerek kadının en sevdiği şeyi soran erkeklere bayılırlar (meme uçlarını emmek ve ısırmak yerine dil ucuyla yalamak, ilişki sırasında farklı derinliklerde ve açılarda penetrasyon vs.). Seks sırasında iletişim, illa da uzun klinik konuşmalar anlamına gelmez. İletişimin çoğu sözsüz olarak iniltilerle, iç çekişlerle, hızlanan nefeslerle, bir partnerin diğerinin elini olmasını istediği yere hareket ettirmesiyle gerçekleşir. Yine de gerektiği kadar sözsüz iletişim olması çok önemlidir Erkek parmağını partnerinin iç çamaşırına sokarken ya da başını kadının bacaklarının arasına götürürken söylediği alçak tonda şehvetli bir hoşuna gidiyor mu. sorusu, hoşnutluk bildiren bir mmm-hmm ile cevaplanabilir. Böyle bir iletişim havayı bozmamakla birlikte, partnerin umursadığını gösterdiğinden, kadının gevşemesini ve keyif almasını sağlar. Muhteşem sevgili, henüz değil ya da hadi şunu deneyelim gibi karşılıkları duymak ister – böylelikle partner kadının sınırlarını bildiğinde ve kadının ritmini takip ettiğinde ne kadar ileri gitmesi (ya da gitmemesi) gerektiğini bilir. Ellerini yavaşça külotumun içine sok. Oraya ne kadar yavaş gidersen, o kadar iyi. Ne kadar çok okşanırsam o kadar çok tahrik oluyorum ve seksi hissediyorum. Bütün mesele arzunun diri tutulması. Rahat hissetmem gerek, bu yüzden her zaman nasıl olduğumu sormalısın. Sonra istediğin gibi keyfine bak. Bu arada, rızası alınması ve işler ilerledikçe yoklanması gereken tek kişi kadın değildir, erkek de buna ihtiyaç duyar kadınların da aynı soruları sorması, feedback istemesi ve partnerlerinin hoşlandığı şeyi bulmak için yeni teknikler denemesi gerekir. 4. Muhteşem sevgili klitorise nasıl davranması gerektiğini bilir. Öncelikle klitorisin nerede olduğunu bilir (yardım için sayfa 77'ye bakabilirsiniz). İkincisi, hemen klitorise atlamaması gerektiğini bilir. Kimi erkekler, partnerlerinin daha sevişmenin birinci dakikasında penislerini okşamasından büyük heyecan duyabilir. Öte yandan, çoğu kadın ilginin dosdoğru klitorise kaymasını istemeyebilir. Klitorise dokunmanın güzel bir his vermesi için çoğu kadının önceden uyarılmış olması gerekir. (Erkeklerin genelde kadınların bacaklarının arasına bir el gitmesinden hoşlanmaması karşısında şaşkınlığa kapılmaları gibi, kadınlar da cinsel faslın henüz başında erkeklerin mahrem bölgelerine gösterilen ilgiden zevk almaları karşısında şaşkınlığa kapılır. Elbette insanların bu konudaki tercihleri büyük ölçüde farklılık gösterir partnerinizle böyle bir konuda keyifli ve enteresan bir sohbet yakalamanız da mümkün.) Erkek arkadaşım bana neyi sevip neyi sevmediğimi sorar, ben de ona nereye dokunulmasından hoşlandığımı söylerim. En sevdiğim tekniği, kayganlaştırıcı kullanarak orta parmağıyla klitorisime masaj yapması. Nasıl yapılmasını istediğimi sorar, ben de ona daha hızlı, daha yavaş, daha sert, daire şeklinde gibi şeyler söylerim. Üçüncüsü, muhteşem sevgili, partnerinin klitorisinin neresine dokunulmasından hoşlandığını sorar, çünkü bunun partnerinin uyarılma düzeyini artıracağını bilir. Kadını mastürbasyon yaparken izlemek de, elbette bu konuda rahatsa, şahane ipuçları sunabilir. Ve son olarak muhteşem sevgili, klitoral stimülasyonun çoğu kadın için orgazma giden başlıca yol olduğunu bilir. Bir partner, bu altın külçesine hak ettiği ilgiyi göstermiyorsa, orgazma erişmenin zorlaşması hiç de şaşırtıcı değildir. (Parmağınızın –ya da dilinizin– ucunda bir klitoris varken ne yapmanız ve sık rastlanan klitoral zorluklarla nasıl başa çıkmanız gerektiği konusunda daha ayrıntılı öneriler için sayfa 30'a bakabilirsiniz.) 5. Muhteşem sevgili, penisinin birçok araç arasındaki seçeneklerden sadece biri olduğunu bilir. Penisin fevkalade bir icat olduğuna kimsenin bir diyeceği yok. Ancak kadınlar, birçok erkeğin kendi bedenlerinin gözde bölümüne duydukları sevginin, bedenlerinin kendilerine daha bir sürü şey sunacak diğer bölümlerin nimetlerinden mahrum bıraktığı konusunda gizliden gizliye yakınırlar. Bütün alet takımının nasıl kullanıldığına vakıf olduğunu kanıtlamak, her erkeğin kendi tercihi. (Bu konuda daha fazlası için sayfa 212'deki İleri Düzey Penisoloji bölümüne bakabilirsiniz.) 6. Muhteşem sevgili, sabır sanatına vakıftır. Bir erkeğin kadın partnerine verebileceği en güzel hediyelerden biri –özellikle de bu kadın partner orgazma erişmesinin çok uzun zaman almasından yakınıyorsa– ona dürüstçe, Hoşuna gittiği sürece yapmaya devam edelim. Acelem yok. Ben de keyif alıyorum bundan, demektir. Ancak, bundan denen şey, penetrasyon dışında bir cinsel aktiviteyse, kadın muhtemelen defalarca söylenen rahatlatma telkinleri olmadan erkeğe inanmayacaktır. Bu rahatlatma telkinlerinin ardından, olur da kadın şok halindeyken yataktan düşerse diye erkeğin yatağın yanına bir şilte koyması akıllıca bir hareket olur. (Elbette, öyle hissetmiyorsanız bu türden şeyler söylemeyin.) I Female Orgasm rozetine hak kazanmak istiyorsak, kuşkusuz sabırlı olmamız gerekir. Söylemeden geçmeyelim, pek çok kadın kendisine oral seks yapılmasından hoşlanır. Pek çok erkek de bunu yapmaya isteklidir ama kadının orgazm olmasını sağlayacak kadar vakit harcamaz orada. Çözümlerden biri şudur Başucunuzdaki saat yerine kendi zaman algınıza güvenebilirsiniz. Oral seks yapacağınız minimum zamanı kafanızda aşağı yukarı kestirin diyelim ki otuz dakika olsun. Başladığınızda başucunuzdaki saate göz ucuyla bakın, otuz dakikanın dolduğuna kanaat getirene kadar saate bir daha bakmayın. İkinci kez gözucuyla saate baktığınızda, aslında ne kadar az zaman geçtiğini görünce hayrete kapılacaksınız. Yatakta zamanın nasıl geçtiğini anlamazsınız. Kaldığınız yerden devam edin. Orgazma erişmemin ne kadar uzun sürdüğü konusunda rahat olmak istiyorum, bir tane daha istemem sorun olmasın istiyorum, kendisi boşaldıktan sonra yatakta yuvarlanıp beni ihmal etmesin istiyorum. Sonuna kadar yanımda olmayacaksan çok tahrik edilmek istemiyorum. 7. Muhteşem sevgili, önce kadınların geldiğini bilir (en azından bazen). Birçok çift aynı anda orgazm olmayı, çaba gerektiren bir hedef olarak görse de, kadın orgazmı uzmanları, kadınların erkeklerden önce geldiklerinde her şeyin daha iyi gittiğini bilir. Sırayı tersine çevirin, erkeğin orgazmı önce olsun, o zaman da sıkılmış ya da uyuyakalmış bir erkek riskiyle karşı karşıya kalırsınız. Ancak kadının hazzı ön planda olduğunda, uyanık kalma ve kendi orgazmına kadar bütün süreçle ilgilenme ihtimali daha yüksektir. Ayrıca kadının uyarılmasının nasıl işlediğini düşündüğümüzde, kadının erkek gelene kadar devam etmekten memnuniyet duyma ihtimali yüksektir. Hatta kadın böylelikle ikinci üçüncü orgazma doğru bile gidebilir. Yataktaki parolanızın her zaman hanımlar önden olmasına gerek yok, ancak bu yaklaşımın ne kadar çok işe yaradığını fark etmek, birçok çift için büyük bir dönüm noktasıdır. Erkek arkadaşımın kendinden önce benim orgazm olmamı istemesi çok tatlı bir şey. Beni mutlu etmeye öylesine kararlıydı ki, gerçekten de sonunda işe yaradı. En son erkek arkadaşım beni zirveye çıkarmayı neredeyse hep becerirdi ve galiba şu âna kadar seks yaptığım en iyi kişiydi. Çok verici biriydi ve ilişkiye girmeden önce her zaman bana oral yapardı. Böylelikle hiçbir güçlük çekmeden içime girmesi için yeteri kadar ıslanmış olurdum. 8. Muhteşem sevgili zevk aldığını kadına söyler. Çoğu erkeğin, zevk aldığını söyleyen ve belli eden partnerleri tercih etmesi gibi, kadınlar da zevk aldığını sözleriyle ve çıkardığı seslerle ifade eden erkekleri tercih eder. Çok sayıda kadın, erkeklerin seks sırasında neden o kadar sessiz olduğunu sordu bize. Bunun nedeni, oyun odasında anneyle ya da üst katta babayla ya da seslerin çok kolay yayıldığı bir yatakhanede yaşanan erken cinsel deneyimler olabilir mi acaba. Artık sessiz olmanız gerekmeyen bir ortamda seks yapacak yaşa gelmişseniz, unutmayın ki, kadınlar erkeklerin zevkten inleyip ohlamalarını çok tahrik edici bulur. Keşke erkekler aldıkları zevki daha çok dillendirse. Partnerimin deneyimden zevk aldığını bilmek belki de cinsel ilişkinin en iyi yanı, çünkü bu sayede daha çok tahrik oluyorum ve orgazm olma olasılığım artıyor. Çoğu erkek, bir noktada bu zorluklardan en az biriyle karşılaşmıştır herhalde ○ Ereksiyon olamama ya da ereksiyonu koruyamama. ○ Erken boşalma. ○ Boşalmanın zaman alması ya da hiç boşalamamak. Bu durumların her biri ayrı ayrı sorunlar olsa da, aslında aynı paydada birleşiyor Erkeğin penisi istediği gibi çalışmıyor. Birçok erkek, havasında olsun ya da olmasın, her zaman performansı korumak gerektiğine dair bir düşünceyle büyür. Porno bu düşünceyi pekiştirir erkeğinki her zaman taş gibi ve işe hazırdır. Gerçekteyse, Viagra'dan önce, hatta sonra bile, yönetmenin, film ekibinin ve kadın oyuncuların erkeğin ereksiyon olmasını veya aynı sahneyi çekmek için tekrar sertleşmesini saatlerce bekledikleri olurdu, çünkü erkek ya çok erken ya da çok geç gelirdi ya da hiç gelmezdi. Çoğu erkek, ilk orgazm ve boşalma deneyimini mastürbasyon yaparak yaşar. Mastürbasyon, Amerika'nın bir numaralı meşgalesi artık – bu son derece sağlıklı bir şey. Ancak bütün bu el idmanları –çabucak ilk orgazmı olmak için kullanılan güvenilir teknik– başka bir insanla seks yaparken bazen boşa gidebilir. İlişkiye girmek de seksin her ânında olan bir şey değil, yine de aradaki farklara göz atmakta fayda var. Bütün bunları akılda tutarak şunu da söyleyelim, elbette penis her zaman istediğiniz şeyi yapmaz, özellikle de ufukta görünen mastürbasyon değil de ilişkiyse. Genç ve sağlıklı erkeklerin istediklerinden daha erken gelmeleri veya kaldırıp indirememeleri son derece normaldir anketimizi dolduran erkeklerin üçte ikisinden fazlası hayatlarının bir döneminde bu zorluklardan biriyle karşılaştığını söyledi. Bunlar sıkça oluyorsa bile dert etmeyin. Yatağınızda o anda biri varsa, ona zevk vermenin başka bir sürü yolu var, parmaklarınızı ya da penetrasyon için fallik bir objeyi kullanabilirsiniz, tabii eğer dört gözle beklediği şey buysa. Bu türden zorluklarla düzenli olarak karşılaşıyorsanız ve bunlar canınızı sıkıyorsa, aşağıdaki önerilere göz atabilirsiniz. erkekler için ileri düzey penisoloji arıza tespit kılavuzu Sorun Ereksiyon olamama ya da ereksiyonu koruyamama Erektil disfonksiyon un (sertleşme sorunu) sebepleri fiziksel ya da psikolojik olabilir. Bu alanda ara ara sorun yaşayan erkeklerin çoğu, söz konusu cinsel epizotta aşağıdaki faktörlerden en az biri yüzünden sertleşme sorunu yaşar ○ Sarhoştur. ○ Kadın fena halde ateşlidir. ○ O gün önceden bir ya da birkaç kez boşalmıştır. ○ Bir defalık takılmaca olduğundan ve kadını iyi tanımadığından gergin ya da rahatsızdır. ○ Kondomu yoktur. ○ Çok yorgun, stresli ya da basitçe gergindir. ○ Acele etmiştir. ○ Uyarılmasını ve ereksiyon olmasını etkileyen bir ilaç kullanıyordur (özellikle antidepresan ilaçların bu etkiyi yapması olasıdır). Ya da bazen de ereksiyon olamamanın basitçe hiçbir sebebi yoktur. Sertleşemediğinizde yapacağınız son şey paniğe kapılmak olsun, çünkü bir daha seks yapma fırsatı yakaladığınızda performans kaygısına yol açabilir bu. Bu duruma listedeki faktörlerden birinin yol açtığının farkına varmanız, bir dahaki sefere başka bir stratejiyle harekete geçmenizi sağlar. Bir de, sertleşip sertleşmediğinize takılmadan hoşunuza giden hislerin keyfini çıkarmaya ve gevşemeye çalışmanız da işe yarayabilir. Bazen ereksiyon, olması için ekstra bir şey yapmadan o ânın tadını çıkarıyorken bir anda oluverir. Kafayı takmayın. Gevşeyin. Zorlamayın, kendinizi kasmayın. Genelde yatağa uzanıp kollarımı kız arkadaşımın boynuna dolayarak onu tatlı tatlı öpüp okşamak, şampiyonu tekrar ringe çıkarıyor. Viski kamışı genelde içtiğimde başıma gelen bir şey. Bu durumu çözmenin tek yolu daha az içmek. Benim için en iyi çözüm ön sevişme. Eskiden yeteri kadar sertleştiğimde ya da zirveye çıktığımda hemen içeri girerdim, işleri aceleye getirirdim. Çoğu erkek, kendini kontrol edemediğinden ve ilişkiye girmeyi bekleyemediklerinden ön sevişme istemez. Öte yandan ilişkiye girmek için ne kadar çok beklersem her iki taraf için de o kadar iyi olduğunu gördüm. Viagra, ereksiyon sorunu olan erkekler için kolay bir çözüm gibi görünüyor. Ancak Viagra ve rakipleri (Cialis, Levitra ve diğerleri) ciddi sağlık problemlerine yol açıyor. Biz, erkeklerin –özellikle genç erkeklerin– ilaçlara bağımlı olmak yerine cinsel sorunlarının kökeniyle yüzleşmelerini öneriyoruz. Eğer ereksiyon olmak –partnerli seks ya da tek başınıza– sürekli karşılaştığınız bir sorunsa en azından olası fiziksel sebepleri saf dışı bırakmak için doktora danışmak gerekir. Shakespeare bile bunu biliyordu. Resmin alt tarafındaki Macbeth alıntısında şöyle diyor Alkol arzuları kışkırtır ama performansı azaltır. Hormonal dengesizlikler, tiroit problemleri, kullandığınız ilaçlar, cinsel yolla bulaşan hastalıklar ya da diyabet gibi kronik hastalıklar bu sebeplerden biri olabilir. Ayrıca sayfa 220'deki Daha Ayrıntılı Arıza Tespit Yardımı bölümüne bakabilirsiniz. Sorun Erken boşalma Bütün Viagra muhabbeti bir yana, erkekler aslında daha çok bambaşka bir sorunla mücadele eder bir partnerle birlikteyken erken boşalma. Bu arızayı gidermeye yönelik birkaç öneri ○ Yeni bir partnerle birlikteyken onu çok ateşli bulduğunuz için çabucak geliyorsanız bunu ona söyleyin. Sizi ne kadar tahrik ettiğini bilmek muhtemelen gururunu okşayacaktır. Bu türden sorunlar ilişkiye alıştıkça kendi kendine çözülebilir. ○ Dilin gücünü hatırlayın. Evet, uzun süre gelmemek bir övünç kaynağı olabilir. Ama kendi egonuzun yanında onun orgazmını da gözetin. Çoğu kadın için bütün mesele klitoral stimülasyonda bitiyor, ki bunun da sizin ne kadar uzun süre gelmediğinizle hiçbir alakası yok. Kadın ilişki başlamadan önce orgazm olursa, genelde çok işe yarar bu, uzun süre gelmemek konusunda kaygılanmanız gerekmez en çok zevk aldığınız anda gelebilirsiniz. Cunnilingus, bana bir süreliğine gevşeme ve seksin odağını partnerime çevirme fırsatı veriyor. O tatmin olduktan sonra on saniyede ya da kırk beş dakikada gelmişim fark etmez. Performans baskısı böylelikle ortadan kalkmış oluyor. ○ O gün ilişkiye gireceğinizi biliyorsanız, önceden gelmeyi deneyebilirsiniz. Birçok erkek için randevudan önce mastürbasyon yapmak, gece sakin ve yavaş olmayı sağlar. ○ Kondom takın. Bazen ihtiyacınız olan şey hissin bir miktar azalmasıdır. ○ Bir daha yı deneyin. Kimi erkekler ilkinde çok çabuk geldiklerinde, on beş dakika sonra, ikinci rauntta daha çok dayanma gücüyle harekete geçebilirler. ○ Size zevk veren aktiviteye (penetrasyon, oral seks vs.) ara verin, tekrar aynı şeye dönmeden önce bir süreliğine başka bir şey yapın (mesela ona zevk vermeyi deneyebilirsiniz). Daha az hayvani pozisyonları denememi sağlıyor. Doggie style'ın verdiği heyecan hemen gelmeme yol açıyor oturmalı pozisyonlarsa, hormonal bakımdan daha az heyecanlı olsa da haz bakımından daha iyi. ○ Kasılmak ya da nasıl hissettiğinizi düşünmekten sakınmak yerine, gevşeyin ve kendinizi penisinizdeki hisse bırakın. Kulağa klişe gibi gelebilir ama gevşemek daha uzun süre performans göstermemi sağlıyor. O anda başka şeylere kafam takıldığında (özel hayat, iş güç sorunları vs.) hislere yoğunlaşamadığımı ve farkına varmadan geldiğimi anladım. Galiba on dakikanın ötesine geçemediğim zamanlar en çok strese girdiğim zamanlar. ○ Geri dönüşü olmayan nokta nızı bilin. İlişkiye girmek fiziksel, görsel, duygusal anlamda inanılmaz uyarıcı bir deneyim olduğundan, bazen erkekler kendilerini bodoslama orgazma giderken bulurlar. Dağın tepesine koşarak çıkarlar ama en sonunda dağın öbür tarafından kafa üstü yuvarlanırlar. Kimi erkekler, erotik olmayan şeylere yoğunlaşarak orgazmı başından savmaya çalışır aklından matematik problemleri geçirir ya da spor maçlarını düşünür. Marshall, üniversite öğrencisiyken acının en iyi dikkat dağıtma yöntemi olduğunu düşünerek dilini ısırırdı. Birçok erkek bunun bir süreliğine işe yaradığını söylüyor, ama nihayetinde kaybedilmiş bir dava için savaşıyorlar. Bu tekniklerle durumdan kaçmak yerine, sorunun üstüne gitmek gerekir. En önemli şey, orgazm dağının tepesine yaklaştığınız noktayı, yani orgazm olmanın eşiğine geldiğiniz ânı tespit etmeyi öğrenmektir. Mastürbasyon egzersizleri yaparak öğrenebilirsiniz bunu. Çoğu erkek hemen orgazm olmak istediğinden çok hızlı mastürbasyon yapar. Bu yüzden pratik yaparken daha yavaş gitmeniz gerekir. Seks araştırmacısı ve terapisti William Hartman ve Marilyn Fithian, erkeğin orgazm olmadan mastürbasyon yapma becerisini on beş yirmi dakikaya kadar geliştirdiğinde, ilişki sırasında boşalmadan istediği kadar devam edebileceğini keşfetmiştir. Bu yirmi dakikalık zaman zarfında, orgazma çok yaklaştığınızı hissettiğiniz anlar olacaktır. Kendize stimülasyon vermeyi bütünüyle kesmeyin bunun yerine birazcık frene basın ve dokunmanın yoğunluğunu biraz azaltın. O an geçtiğinde stimülasyona devam edin. Bu süreci tekrarlayın, gelmeye yaklaştığınızda kendinizi tutmayı öğrenin, öte yandan geliyorum hissi azalana dek daha düşük bir düzeyde stimülasyonla devam etmenin yollarını da bulun. Matürbasyon sırasında öğrendiğiniz bu tekniği cinsel ilişkide uygulayabilirsiniz. Geri dönüşü olmayan yola yaklaştığınızı hissediyorsanız, yavaşlayın ya da partnerinizin içinde hareket etmeye ara verin. Unutmayın ki, erkekler yalnızca porno videolarında ara vermeden yapmaya devam eder – çünkü seyirciyi eğlendirmek gerekir. Bu yüzden aksiyonu durdurmakta yarar var. Daha yavaş nefes alın. Vücudunuzdaki bütün kasları gevşetin, özellikle de bacak ve kalçalarınızdaki kasları. Bunu yapmanın daha uzun süre devam etmenize büyük yardımı dokunabilir. Sayfa 34'teki Kegel egzersizleriyle PC kaslarınızı güçlendirmek ve yavaşlamak istediğinizde kaslarınızı sıkmak da çok işe yarayabilir. Bir anda yavaşlıyorum ve hemen kurşunu atmak tan sakınıyorum. Kız arkadaşımın dediği gibi, Bu bir sürat koşusu değil, maraton. Kendimi tutma ihtiyacı hissettiğimde durmam konusunda kız arkadaşım da oldukça anlayışlı. Üstteyken yavaşlamanın en kolay yolu, bir süreliğine hareket etmeyi bırakarak uzun uzun öpüşmektir. Sorun Boşalmanın zaman alması ya da hiç boşalamama Orgazm olmakta zorluk çeken genç erkeklerden çok sayıda soru geliyor. Bunun illa da bir kriz haline dönüşmesine gerek yok tıpkı kadınlar gibi erkekler de orgazm olmasalar bile harika vakit geçirebilir. Gelemiyorsam ya da gelmek istemiyorsam, bunda bir sorun yok, çünkü benim için seks o anda yaşadığım deneyimin bütünüyle ilgili. Fakat birlikte olduğum kişilerin böyle düşünmediği de oluyor dolayısıyla, Bu her zaman olması gereken bir şey değil, daha zamanımız çok, güven bana. gibi iç rahatlatıcı şeyler söylemem gerekebiliyor. Bu durumdaki birçok erkek, kendilerini boşalmak için akıllarına gelebilecek her şeyi dener kendilerine oral seks yapılması, fanteziler, seksi buldukları farklı pozisyonlar, tahrik edici konuşmalar ve daha birçok şey. Bunlar bazen boşalmaya giden bilet olur, bazen de olmaz. Sizi rahatsız eden diğer cinsel problemlerde olduğu gibi, eğer bu kendi başınıza çözemediğiniz tekrar eden bir olaysa, olası fiziksel nedenleri ihtimal dışı bırakmak için doktora görünmenizde fayda var. Bu durumun nedeni, kullandığınız bazı ilaçlar olabileceği gibi, alkol ya da uyuşturucu haplar da olabilir. Anketimizi dolduran erkekler, kendilerine en çok yararı dokunan şeyin, seks yapmadan önce alkol almamak olduğunu söylüyor. Gelememenin psikolojik sebeplerine gelirsek, en önemli etken, Michael Castleman'in teslimatçı çocuk zihniyeti dediği şey. Teslimatçı çocuk zihniyetindeki bir erkek, partnerine zevk verme kabiliyetiyle övünür kendisine mükemmel bir sevgili, kadın orgazmını teslim edecek becerilere sahip bir erkek olarak bakılmasını ister. Siz de böyle biriyseniz, övünmeye her türlü hakkınız var. Belki de haklı olarak sevişme becerileriniz konusunda övgüler aldınız, zira kadın orgazmı savunucuları olarak bize elinizi sıkmak düşer. Yalnız sorun şu ki, teslimatçı çocuk zihniyeti, söz konusu kendi orgazmınız olduğunda size çelme takabilir. Kadınlara istediği hazzı tedarik etmeye hazır, istekli ve dayanıklı bir seks makinesi olmaya koşullanarak kendi hazzınızı ihmal ediyor olabilirsiniz. İdeal erkeğin yalnızca partnerine ideal cinsel deneyimi yaşatmaya odaklandığına dair efsaneyi bir tarafa bırakalım. İnsan olmakta, sırf kendi hazzınızı düşünerek seksten keyif almakta hiçbir sorun yok. Kadının karşısında savunmasız ve güçsüz kalmakta, kendinizi bırakmanızda hiçbir sorun yok. Haz almak dışında, göğüslerini okşamak ya da klitorisini uyarmak gibi başka bir şeye odaklandığımda gelmem çok zor oluyor. Kendime her türlü baskıyı uyguluyorum. İlişkinin ona zevk vermekten ibaret olmadığını kendime hatırlatmam gerekiyor – bir yerde benim de iyi vakit geçirmem gerekiyor. Nihayetinde ben kendim zevk almıyorsam, bir süre sonra seksin heyecanı da kaçıyor. Gelmekte zorluk çekiyorsanız, penisiniz selflove tekniğinde olduğu kadar stimülasyon almıyor olabilir. Penisinizi elinizle hiçbir vajinanın yapamayacağı kadar sıkı tutuyorsanız, mastürbasyon yaparken daha yumuşak ve yavaş dokunuşlarla gelmeyi deneyin. Alışılmadık ya da ender rastlanan bir pozisyonda mastürbasyon yapmayı öğrendikten sonra, başlangıçta daha az zevkli olsa da, penisiniz partnerinizin vajinasının içindeyken duyduğunuz hissi veren başka pozisyonlar deneyerek becerilerinizi artırabilirsiniz. Sayfa 62'de kadınlar için olan Self-Love Tekniklerini Değiştirmek bölümünde sıraladıklarımıza benzer teknikler kullanarak kendinizi farklı türden fiziksel stimülasyonlardan keyif almaya eğitmeniz hiç de zor değil. İyi haber Şu bilindik Boyutu fark eder mi. sorusuna artık cevap verebiliyoruz. Yaptığımız atölyelerde, erkekler salon dışında Marshall'la erkek meselelerini tartışırken, kadınların penis boyutu üstüne konuşmalara daldığı oluyor. Dorian bu konuda binlerce kadının görüşlerini alma şansına sahip oldu, zira erkekler salonda yokken kadınlar birilerini incitme kaygısı olmadan görüşlerini rahatça ifade edebiliyordu. Dorian'ın bilimsel olmayan soruşturmalarında (ki bu soruşturmaları, konu hakkında yeterince fikir sahibi olacak kadar deneyim sahibi kadınlarla yapmıştı) aldığı muhtemel cevaplar 1. Ne kadar büyük o kadar iyi. Büyük penisten daha çok zevk alıyorum. 2. Küçük güzeldir. Büyük penisler, rahatsız edici ve acı verici oluyor. 3. Penis boyutu, aldığım zevkte pek de önemli bir etken değil. Önemli olan geminin büyüklüğü değil, denizin dalgaları. Dorian'ın kadınlardan aldığı cevaplar, nereye gidersek gidelim aşağı yukarı aynıydı ○ Kadınların % 10'u birinci kategoriyi seçti Ben büyük severim. ○ % 5 ila 10 arası kadın, büyük penisi rahatsız edici bulduğundan küçük penisi tercih ettiğini söyledi. ○ Kadınların % 85'i gerçekten, sahiden, harbiden boyutun önemli olmadığını söyledi. Dorian şu soruyu sorduğunda, bütün salon başını sallayıp alkışlamaya başladı O halde, partnerinizin eliyle, parmağıyla, dudaklarıyla, diliyle, sözleriyle yaptığı şey sizin için daha mı önemli. Evet erkekler, bu size ne ifade ediyor. Penisiniz büyükse, belki sizi keşfetmeye can atan kadınlar bulabilirsiniz. Ancak unutmayın ki, mesele penisinizin kalkmasıyla bitmiyor. Kadınlar, iki bacak arasında sallanan üçüncü bacağıyla şişinen erkeklere yalnızca peh. diyip göz belertir. Joystickinizin küçük olması önemli değil, unutmayın ki, dünyada sizi bulduğunda oh be. diyecek bir sürü kadın var. İçiniz rahat olsun, neredeyse bütün kadınlar, büyük kamışlı bir erkektense penis boyutuna bakmaksızın mükemmel sevgiliyi seçer. Okuduğunuz kitapta, kadınların arkadaşlarına methederek anlattığı türden bir partner olmanızı sağlayacak pek çok şey var. Ortalama bir erkekseniz, bunda da bir sorun yok, çoğu erkek öyle. Penisiniz daha büyük olsun diye zamanınızı ve paranızı haplar, pompalar, kremler, ameliyatlar, ağırlıklar ya da egzersizlerle boşa harcamayın bunların hiçbirinin kalıcı bir değişim yarattığı kanıtlanmamıştır, ayrıca birçoğu takımlarınıza zarar verme riski taşır. Şunu unutmayın, erkekler penis boyutunu kadınlardan daha çok dert eder bizim tavsiyemiz, kadınları gerçekten tahrik eden şeylere zaman harcamanız. numara yapmak Ne de güzel şey kadın orgazmı. Kim hayır der ki daha çok orgazm olmaya. Öte yandan her gördüğümüz orgazm da gerçek değil. Numara yapma konusu açıldığında, birçok insan rahatsız olup oturduğu yerde kıvranmaya başlar. Sorular sizden, cevaplar bizden. Akla ilk gelen soru Bir kadının numara yaptığını nasıl anlarız. Kimi partnerler, gerçek bir orgazmın bazı fiziksel belirtilerden anlaşılabileceğini duymuştur yüzde ya da boyunda kızarma, vajinal kasılmalar, vücuda yayılan spazmlar, titremeler, ayak parmaklarının kıvrılması, meme uçlarının sertleşmesi, gözbebeklerinin büyümesi, kalp atışlarının hızlanması, alt dudakta titremeler. Gerçekten de, bir kadın orgazm olduğunda bu türden şeylere tanık olmak mümkün – ancak bunlar daha çok uyarılma belirtileri olarak görülmektedir (fakat meme uçlarının sertleşmesi ve gözbebeklerinin büyümesi, yatak odasının soğuk ve karanlık olmasından ileri geliyor da olabilir). Birçok kadın, uyarıldığında, orgazm olsa da olmasa da bu fiziksel tepkileri verir. Neredeyse hepsinde kolaylıkla numara yapılabilir. Numara yapıldığını tespit etmenin elbet bir yolu vardır. Evet var Pozitron emisyon tomografisi (PET). 3 milyon dolar değerindeki bu yararlı cihaz, serebral korteksteki faaliyetleri ölçebilir. Ama şöyle bir şey var Kadının orgazmının sahiciliğine kafa patlatmaktansa, kadına orgazm olması için baskı yapmayın ve numara yapma sorununun kökenine odaklanın. Kimi partnerler, kadının haz almasını ve orgazm olmasını hiç umursamaz. Bu kitabı okuyorsanız, muhtemelen bu partnerlerden biri değilsiniz – gerçekten kadının iyi vakit geçirmesini isteyen birisiniz. Kadınlar, abartı derecesinde umursayan türden partnerler olduğunu da söylüyor. Kimi partnerler kafalarında şöyle bir şey kurar Kadın orgazmı, kendilerinin sevişmedeki maharetleriyle sevgililerine bahşettikleri bir hediyedir. Bu türden partnerler, kadının gelmesini kişisel bir iddiaya çevirir. Dile getirilsin ya da getirilmesin, kadınlar orgazm olmalarının sevgililerini mutlu ettiğini hemencecik anlar. Ancak bu kitapta da ele aldığımız gibi, gelememelerinin çok sayıda sebebi olabilir, yani bazı durumlarda orgazmın, partnerin sevişme becerileriyle bir alakası olmayabilir. Partner, kadının orgazm olması için –diliyle, parmaklarıyla, penisiyle vs.– cidden çok çaba harcıyorsa, kadın olmayacağı konusunda kuşkuya düşer (ya da bunu bilir) ve tedirgin olmaya başlar, yorulur ya da canı yanar. Zira bu koşullarda gelmesi daha da zorlaşır, orgazm zilinin elden kaçmaya başladığını hisseder. Uzun süre numara yapmak zorunda kaldığım bir erkek arkadaşım vardı. Ne kadar yardım etmeye çalışsam da, tavsiyelerime kulak asmadı, güya orgazm olana kadar durmuyordu. ben Numara yapmak, kimi kadınlar için kolay bir çözüm olabilir. Partneri, onun orgazm olduğunu, dolayısıyla mutlu olduğunu sanar. Kadın da partneri mutlu olduğu için mutlu olur. Her şey güllük gülistanlıktır – ta ki birlikte bir daha yatağa girene kadar. Partner geçen sefer işe yaradığını düşünerek aynı teknikleri dener, kadın da aynı ikilemle karşılaşır. Böylece bir kısırdöngü başlar, en sonunda kadın itiraf eder ve çift arasında yürekten bir konuşma başlar, ya da kadın ayrılık haberini verir Ya öyle mi, şunu da söyleyeyim Senle hiç orgazm olmadım. Her defasında numara yaptım. Kimsenin duymak istemeyeceği sözler bunlar. Durum buysa, ne anlamı var uğraşmanın. Bir bilgenin şöyle bir sözü vardır Hayatta, varış yerine takılma, yolculuğun tadını çıkar. Kadınlar seksin orgazm olmaktan ibaret olmadığını söylüyor. Seks aynı zamanda yakınlaşmaya, sevgiye, ten tene olmanın verdiği heyecana, arada kurulan insani ilişkiye dairdir. Kadının orgazm olmaması harika vakit geçirmediği anlamına gelmez. Çoğu kadın, en azından bazen, gelmeden de epey tatmin olduğunu söylüyor. Sana, Galiba orgazm olamayacağım, diyorsam –ki bazen olmayacağını kesin olarak bilirim– meselenin daha