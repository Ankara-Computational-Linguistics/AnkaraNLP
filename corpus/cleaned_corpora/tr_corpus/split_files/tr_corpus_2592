ellerinizi kullanabilir, özellikle de tahrik olduğunda G-noktası stimülasyonu için bir ya da iki parmağınızı sokabilirsiniz. Genelde tek başına oral seksten orgazm olmam. Parmakların işe dahil edilmesi lazım. Parmaklar bazen güzel olabilir ama bazen de dikkat dağıtıcıdır, özellikle de odaklanmakta güçlük çektiğinizde. ○ En sevdiği şeyi öğrenmek için çeşitli dil hareketlerini deneyin. Birçok partner, kedinin temizlenme yalanması gibi mekanik bir şekilde aşağı yukarı aşağı yukarı yalama rutinine saplanıyor. Bu kimi kadında işe yarayabilir ama çoğu kadın özellikle de başlangıçta çeşitlilik ister. Pırpırlamayı, dil ucunu, yavaş ve sabit darbeleri, daire ve kıvrım şeklinde yapmayı deneyin ve tepkilerine kulak verin. Basit darbelere hızlanıp yavaşlayarak, baskı oranını değiştirerek çeşitlilik katabilirsiniz. Çok hoşuna giden bir tarz bulursanız, aynen devam edin. Size feedback veremeyecek kadar sessizse, Bu nasıl. ya da İşe yarıyor mu. gibi basit yoklama soruları sorabilirsiniz ○ Hedefi on ikiden vurduğunuzu söylüyorsa başka yerlere dağılmayın. En güzel yerinde bırakılma hissini deneyimlemiş birçok katılımcı, bunun ne demek olduğunu çok iyi biliyor Durma. En fenası da, ben tam oraya geldiğimde yalamayı bırakması ya da başka bir noktaya geçmesi. Hepsi kayboluyor, her şeye en baştan başlamam gerekiyor. Orası. Orası. diyerek durmamanı ya da başka yere geçmemeni istiyorsam senden, nefes alma ihtiyacın dışında lütfen durma. Şimdi de başka bir şey yapayım diye kendi başına kararlar alma. Bir kadın ne zaman inlese ya da ses çıkarmaya başlasa (hoş bir ses olduğu sürece) yapmakta olduğunuz şeye devam edin. Çoğu kez partnerler ses duyduklarında başka bir şey yapmaya koyulur ve bu her şeyi berbat eder. ○ Çok kuvvetli emmeyin ya da ısırmayın. Kadınlar bu tekniklere genelde Ah. diye tepki verir. Kimi kadınlar nazik ve kısa süreli emmeyi sevse de birçoğu bundan hoşlanmaz. Kemirgenliğinizi başka erojen bölgelere saklayın. Tabii ısırılmaktan hoşlandığını söylüyorsa iş değişir. Emmek, acı verici ve yapılmaması gereken bir şey. Sanırım kimi erkekler bunu pornoda görüp iyi bir şey olduğunu sanıyor. Kimileri için öyle olabilir ancak illa da yapılacaksa çok ama çok yumuşak yapılmalı. Erkeklerin kadınların dişlerini kullanmasını istememesi gibi kadınlar da erkeklerin dişlerini kullanmasını istemiyor. Çünkü acıtıyor. ○ Acele etmeyin ya da hemen bırakmayın. Oral sekse orgazma giden yüz metre koşusu ya da partnerinizi olabildiğince çabuk içeri girip çıkmaya hazırlayan bir angarya muamelesi yaparsanız onu fena halde hüsrana uğratabilirsiniz. Bunun yerine kendiniz için rahat olan bir pozisyon bulun (yukarıdaki önerilerimize göz atabilirsiniz), sonra keyfinize bakın. Sanırım insanlar erotik olmak için her şeyin çok hızlı olması gerektiğini düşünüyor. Asıl erotik olan yavaş gitmek ve cinsel organa dille nazikçe masaj yapmak. ○ Kadın geldikten sonra temas kurun. Uzun süredir aşağıdaysanız orgazmdan sonra sarılmak ve bedensel temas kurmak hoş olabilir. Kimi kadınlar kendi sularını öpücüklerinizde tatmaktan hoşlanabilir, kimileri de hoşlanmaz, öyle mi değil mi bir bakın. İkinci kategorideki biriyse, birbirinize sokulmadan önce ağzınızı bir peçeteye ya da çarşafa silin ya da bir bardak su için. Bırakın orgazm sonrası şoklarının tadını çıkarsın, oral iyiliğinize karşılık vermesini istediğinizi belli etmeden önce biraz nefes almasına izin verin. Erkek partneri olan kimi kadınlar, ama hepsi değil, oral seks sonrası ilişkiye girmeye bayılır. Erkek penisini kadının içine sokar (burada sözünü ettiğimiz ana akım pop kültür), birkaç dakika gidip gelme olur (televizyon kanalına ya da filmin reytingine bağlı olarak bunu görürsünüz ya da görmezsiniz), çift, heyecanlı inlemelerle kendilerinden geçer ve sonra aynı anda orgazm olarak infilak eder. Bu bildik sahnelerin ardından, gerçek hayatta erkeklerle yatan kadınlar genelde kendi yatak odalarında cinsel ilişkinin nasıl işlediğine ya da işlemediğine birebir tanık olduklarında hayretler içinde kalıp hüsrana uğrarlar. Gerçek çarpıcı Kadınların % 30'u yalnızca tek başına cinsel ilişki yoluyla orgazm oluyor. Bu da demek oluyor ki erkeklerle seks yapan kadınların % 70'i bu şekilde orgazm olmuyor. Peki neden kadınların çoğunda işe yaramıyor. Bildiğiniz gibi, çoğu kadının orgazm olabilmesi için en çok uyarılması gereken organ klitoris ve klitorisin en hassas kısmı kadın bedeninin dışında. Cinsel birleşme, erkekleri orgazma götürmede oldukça başarılıyken, kadının orgazm olması için o kadar da iyi değildir. Kadınlar penetrasyonu zevk verici bulabilir (ya da bulmayabilirler, kadından kadına değişir) ama birçok kadın için büyük O'ya giden doğru stimülasyonların doğru yerlere ulaşması için pek uygun değildir. İnsanların cinsel ilişki deneyimleri büyük çeşitlilikler gösterir (bütün cinsel meselelerde olduğu gibi), bu yüzden bu bölümde şunları bulacaksınız ○ Kadının hazzı için ekstra puan getiren cinsel ilişki tüyoları ve pozisyonları, ○ Cinsel ilişki esnasında orgazm olmakta zorlanan ya da asla gelemeyen kadınlara yönelik fikirler, durumu lehinize çevirecek stratejiler ve hiç olmuyorsa ne yapmanız gerektiğine dair öneriler, ○ Kadınların ilişki esnasında ne istediklerine dair erkeklere tüyolar, ○ İlk kez yapacaklara tavsiyeler. Kötü haberi veren kişiler olmak bizim için de pek hoş değil ama sahiden de en iyi seks pozisyonu diye bir şey yok. Neden mi. Çünkü birincisi, insanların çeşitli uzuvlarının boyutu, uzunluğu, genişliği bir çiftin en sevdiği pozisyonu bir başka çift için imkânsız hale getirebilir. Örneğin uzun bir adamla kısa bir kadın, boy farkını kapatmanın bir yolunu bulmadan doggie style seks yapmaya kalktıklarında, adam kadının sırtının beş on santim yukarısında havaya gidip gelirken bulacaktır kendisini – ikisi için de pek tatmin edici değil. Ama aynı çift doggie pozisyonunu yan yana yatıyorken, kaşık yaparak denediğinde harika sonuçlar alabilir (sayfa 129'daki resme bakabilirsiniz). Dolayısıyla siz ve partneriniz için en iyi pozisyonlar genelde ikinizin de iyi hissedebileceği şekilde bedenlerinizin birbirine kenetlenmesini sağlayan pozisyonlardır, ancak aynı şey yan dairede oturan çift için oldukça farklı olabilir. Cinsel anlamda neyin iyi hissettirdiği kişiden kişiye önemli ölçüde değişiklik gösterir. Bir kadın, partnerinin penisinin serviksine/rahim boynuna (vajinanın en derindeki kısmı) çarpma hissini seviyor olabilir. Bir başkası da rahim boynuna bastırılması hissini ürpertici buluyor olabilir. Bir kadın üstte olmanın verdiği, penetrasyonun derinliğini ve açısını kontrol etme hissini seviyorken, bir başkası sergiye çıkarılmış gibi hissettiğinden üstte olmaktan utanabilir. Seks pozisyonları dondurma aromaları gibidir En sevdiklerinizi seçmeniz gerekir ve yaşam yolculuğunuz boyunca şaşırtıcı biçimde güzel olan yeni aromalar keşfedebilirsiniz (evet, evli olsanız da, uzun süreli ilişkiniz olsa da fark etmez). En popüler pozisyonların hangileri olduğunu merak ediyor musunuz. Anketimize katılan kadınlara sorduk ve şu cevapları aldık en popüler cinsel ilişki pozisyonları Kadın üstteye bayılıyorum. Dizginleri elime almış hissediyorum kendimi. İstediğim yöne hareket edip kendi ritmimi ayarlayabiliyorum. Ayrıca erkeğin elleri bana dokunmakta serbest oluyor. Misyoner pozisyonunda hoşuma giden, partnerimle yakınlaşma imkânı sağlaması bu konumda seks yapıyorken birbirimize sarılıp öpüşebiliyoruz. Benim için de çok iyi, çünkü daha derin penetrasyonun mümkün olduğu pozisyonlarda rahat edemiyorum. Dört ayak üstünde başım eğikken arkadan yapılan seksi seviyorum. Daha derin penetrasyon imkânı sağlıyor. Partnerim elleriyle stimülasyon verebiliyor ya da göğüslerimle oynayabiliyor, ya da bunu kendim yapıyorum. Bu pozisyondayken Gnoktama temas etmesi çok daha kolay. Ben aslında misyoner pozisyonunda altta olmayı seviyorum. Birinin üstümde olmasının verdiği güven hissi hoşuma gidiyor. Birinin gözlerine bakabiliyor olmayı ve ona onu sevdiğimi ya da o anda olan şeyden gerçekten keyif aldığımı fısıldayabiliyor olmayı seviyorum. Sırtını okşamayı ve olanları aşağıdan izlemeyi seviyorum. Ayrıca aşağıdayken sırtını tırmalayarak ya da onu kaldırıp kendime çekerek biraz haşinleşmek hoşuma gidiyor. Aynı anda hem erotik hem de romantik olabilir. Bir de üstteki kişinin boşaldıktan sonraki çöküşünü çok seviyorum. Üzerimde o ağırlığı hissedince her şey tastamam oluyor. Ruh halime bağlı. Bazen üstümde olması hoşuma gidiyor çünkü ağırlığını hissetmeyi seviyorum bu şekilde çok yakınlaşmış oluyor. Bazen üste çıkarak kontrolü ele almak hoşuma gidiyor. Böylelikle onu daha iyi görebiliyorum, bu sırada cinsel organımı uyarabiliyor, ritmi ve hızı ben kontrol ediyorum ve orgazm olmasını izleyebiliyorum. G-noktası için en iyi açıysa arkadan. İşte size atış yapmaya değer az kullanılan dört pozisyon 1. Makaslama Kadın dizlerini bükerek sırtüstü uzanır. Partneri yan uzanır, poposunu kadının bükülmüş dizleri altına yerleştirir (bir bacağınız poposunun altında, bir bacağınız üstünde de deneyebilirsiniz). Başınızı yakınlaştırarak ya da uzaklaştırarak size en uygun gelen açıyı bulabilirsiniz. Tepeden bakıldığında çiftin bedenleri –cinsel organlar çizgilerin birleştiği yerde kesişir– T ya da X harfini oluşturur. Birçok çift, bu pozisyona bayılır, çünkü gevşeyip rahatlamalarını sağlar – kimsenin üstte olmasına gerek yoktur. Her iki partnerin de klitorise uzanması kolaydır. Ayrıca erkek de penetrasyon hızını ve derinliğini kolayca kontrol edebilir. 2. Masaüstü Erkek ayaktayken penisinin yüksekliğinde olan bir masa ya da bir başka düz yüzey bulun (çoğu yatak bu yükseklikte değildir). Kadın sırtüstü masada uzanır. Battaniye kullanarak masanın yüzeyini yumuşatabilirsiniz ya da başının/poposunun altına yastık koyarak çatısının yüksekliğini ayarlayabilir ya da pozisyonu daha konforlu hale getirebilirsiniz. Kadın kalçalarını masanın kenarına kaydırır ve böylelikle erkek ayaktayken içeri girmesi kolaylaşır. Birçok kadın, penetrasyon dik açıyla gerçekleştiğinden, bu açının çok rahat olduğunu söylüyor – muhtemelen vajinanın etrafındaki deriye daha az yüklenme ve asılma olduğundan. Peki kadının bacaklarına ne olacak. Rahatını bozacak şekilde masadan aşağı mı sallanacak. Ayaklarını erkeğin omzuna yaslamak ya da göğsüne bastırmak akrobatik olanların hoşuna gidebilir. Fiziksel anlamda daha az zorlayıcı bir çözüm de iki sandalye çekip ayaklarını sandalyenin sırtına ya da minderine yaslamaktır. Bu pozisyondayken partnerinize bir aşağı bir yukarı bakmanın gerçekten azdırıcı bir etkisi olabilir, ayrıca her iki partnerin de klitorise erişimi kolaydır. İlginçtir, seks salıncakları bu pozisyona daha kolay gelebilmek amacıyla özel olarak tasarlanmıştır. Hamak gibi tavandan ya da bir panelden sarkar, halatlarla ya da zincirlerle tutturulmuştur. Birçoğunda bacakları ya da ayakları desteklemek için kayışlar vardır, ayrıca sallanma hareketi cinsel ilişkiye başka bir boyut katar. Ev sahibinizin ya da sizi ziyarete gelen akrabalarınızın yüz ifadelerini gözünüzde canlandırmak yatak odanıza seks salıncağı kurma konusunda hevesinizi kırıyorsa, kamufle ve çok amaçlı bir alternatif olarak masa tercih edilebilir. 3. Koital Hizalama Tekniği Bu modifiye edilmiş misyoner pozisyonu kimi kadınların, Anne, bak ellerimi bırakarak sürüyorum. dercesine orgazm olmasını sağlıyormuş. Bu teknikte erkek üstte olur. Penisi içeri girdiğinde, bütün vücudunu yukarı kaldırarak sağa ya da sola biraz yatık biçimde yüksekten iniş yapar. Elleri üstünde şınav pozisyonunda durmak yerine, başını ve omuzlarını kadına yaslar. Bu pozisyonda çift hareket ettikçe erkeğin penisinin dip kısmı kadının klitorisine sürtünür. Çift birlikte salınacakları bir hareketin içine girer, kadının yukarı salınmasını erkeğin aşağı salınması takip eder, ana devinim klitorisle penisin arasındaki temastadır. Erkeğin penisi geleneksel cinsel ilişkide olduğu kadar derine gitmez – hareket içeri dışarıdan çok, aşağı yukarıdır. Çalışmalar, bir süre pratik yaparak tekniğini geliştiren çiftlerde bu hareketin daha yüksek oranda kadın orgazmıyla sonuçlandığına işaret ediyor (sonuç genelde ilk denemede işe yaramaz). Erkeğin bedeni cinsel ilişki sırasında ancak bana uygun bir biçimde konumlandığında, bedenimin orgazm olmamı sağlayan yerini dürtüyor. En çok da partnerim sert girme çabasında olmadığında hoşuma gidiyor. Pübik kemiğini benimkine sürtmeye odaklandığında daha iyi oluyor – muhteşem bir klitoral stimülasyon kaynağı. 4. Kaşıklama Bu pozisyon iki beden çekmecede duran iki kaşık gibi birbirine kenetlendiğinde olur. (Aynı zamanda cinsel birleşmenin yanı sıra birbirine sokulmanın tatlı bir yoludur.) Her iki kişi de yan uzanır, aynı yöne yüzünü döner, kadın önde olur, partner arkadan girer. Kaşıklama bazı artılarıyla doggie style'daki birçok avantaja sahip (klitoral stimülasyon, Gnoktası stimülasyonu sağlayan birleşme vs.). Aralarında boy farkı olan çiftlerde doggie style'dan daha çok işe yarayabilir, ayrıca yavaş ve rahat seksi seven, daha az enerji harcayan çiftler için ideal. Kaşıklama muhteşem – öyle yakın, öyle dokunaklı, öyle tatlı ki. Bir de el yordamı stimülasyon mümkün. kendi pozisyonunu icat et. (Diyelim ki, kendinizi bir anda o yayın kurulu toplantılarında masanın etrafında oturup akrobatik seks pozisyonları üstüne beyin fırtınası yaparak Sallanan Maymun ya da Baş Aşağı Kumkat gibi abuk subuk pozisyon isimleri uydururken buldunuz.) Hadi oynayalım Basit bir seks reçetesiyle başlayalım ○ Misyoner ○ Kadın üstte (Cowgirl) ○ Ters cowgirl ○ Doggie style ○ Makaslama ○ Masaüstü ○ Ayakta ○ Kucakta ○ Eller paralel Şimdi biraz hareket katalım ○ Bedenlerinizi yakınlaştırın ya da uzaklaştırın (genelde penetrasyon açısını ve derinliğini değiştirir bu). ○ Biriniz biraz aşağı ya da yukarı hareket etsin. ○ Bacaklarınızı birbirine yanaştırın, uzaklaştırın, ya da partnerinizin omuzlarına yaslayın, ya da vücuduna dolayın, sarmalayın. ○ Biriniz başka bir yöne yüzünü çevirsin (cowgirl ile ters cowgirl arasındaki fark gibi). ○ Yaptığınız pozisyonu yan uzanarak deneyin. ○ Dümdüz uzanmayı deneyin ya da biriniz ya da her ikiniz de yataktan dışarı sarksın. Şimdi de yaslanacak bir şey düşünelim ○ Sandalye ○ Yatağın kenarı ○ Üç beş yastık ○ Yatak başlığı ○ Küvet ya da duş ○ Mutfak tezgâhı ○ Evdeki diğer mobilyalar Şimdi icat ettiğiniz pozisyonun adını koyalım ○ Pozisyonun kendisi kadar eğlencelidir. Hayvanlar, makineler, meslekler, parktaki oyuncaklar, mobilya, kap kacak, ünlüler… bütün bunlar popüler ilham kaynaklarıdır. Özellikle G-noktalarının hassas olmasından ya da içeride stimülasyona son derece duyarlı bir bölge olmasından ileri gelebilir bu ya da klitorisin üstündeki deriye asılmanın orgazm olmalarına yetmesinden, ya da bedenleri için doğru stimülasyon sağlayan bir pozisyonda olmalarından. Şu âna kadar yaşadığım en akıl almaz orgazmlar cinsel ilişkiyle oldu. İlk güçlü orgazmımın ilk kez ilişkiye girdiğimde olması beni şaşırtmıştı. Bununla birlikte, bu türden deneyimler kaideden çok istisnadır. Birçok kadın ve erkekten cinsel ilişki esnasında kadının nasıl orgazm olacağına dair strese girdiklerini de duyuyoruz. Peki insanlar yatak odalarında bununla nasıl başa çıkıyorlar. İşte size şahane tüyolar 1. Kendi orgazmının kontrolü bırakın kadında olsun. Birçok kız çocuğu orgazmın ve cinsel hazzın erkek arkadaşı ya da kocası olduğunda tecrübe edeceği bir şey olduğuna inandırılarak yetiştiriliyor. Sonuç olarak kızlar, partnerleri olduğunda (erkek arkadaş, koca ya da kız arkadaş ya da kadın eş) genellikle onlara orgazm yaşatma görevinin bu kişilere ait olduğuna inanıyorlar. Buna karşılık erkek çocukları, partnerleri olmadan çok önce kendi başlarına cinsel hazzı tecrübe etmeyi öğreniyorlar. Kuşkusuz harika bir partner, bir kadının enfes orgazmlar yaşamasına ve bolca cinsel haz almasına yardım eder. Ancak birçok kadın, orgazmının partnerinin sorumluluğunda olduğunu düşünme hatasına düşüyor – sanıyorlar ki uzanıp keyiflerine bakacaklar. Orgazm olmuyorlarsa ya da orgazmları zayıf ve istikrarsız oluyorsa partnerlerini suçluyorlar. Partnerleri de yoksa orgazm departmanında şansın yaver gitmediğini düşünüyorlar. Kendi orgazmının sorumluluğunu üstlendiğinde seks hayatının bambaşka bir aşamaya sıçrama yaptığını bizimle paylaşan ne kadar çok kadın olduğunu anlatmakla bitiremeyiz. Kadınların erkeklerden bir şey öğrenmesi gereken tek alan işte bu. Erkekler uzanıp partnerlerinin onlara orgazm vermesini beklemez – istedikleri gibi, istedikleri hızda, istedikleri ritimde, en sevdikleri açıdan sürtünüp girerler. Erkekler müzakere eder, sorarlar ya da en sevdikleri fiziksel ve görsel stimülasyonu alabilecekleri favori pozisyonlarında seks yapabilmek için ortam hazırlarlar. Erkekler cinsel ilişki sırasında kendilerini tahrik eden düşünceleri akıllarından geçirir, fanteziler kurarlar. Erkekler cinsel haz alma ve orgazm olma beklentilerini bol bol açığa vurmaktan çekinmez, ayrıca cinsel faslın kendileri tatmin olana kadar devam edeceğini varsayarlar. Erkeğin partneri yoksa eğer, kendi orgazmını kendi başına halletmeyi bilir. Birçok kadın için bu konudaki düşüncelerini değiştirmek büyük bir meseledir. En son, Özgürlük Anıtı'nı ettiğimde bir kadının içindeydim. ziyaret – Woody Allen, Crimes and Misdemeanors'dan bir replik Kadının kendi orgazmını üstlenmesi, onun bir partnerle birlikteyken orgazm olmak için ihtiyaç duyduğu stimülasyonu kendi başına temin etmesi anlamına gelir. Gelmesini sağlayacak en sevdiği şekilde bedenini hareket ettirir, istediğini düşünür, fantezilerini kurar. Kimi kadınlar bütün bunları ergenlik çağında öğrenir. Kimileri de otuzlarında. Kimilerininse bunu öğrenmesi için başından üç evlilik geçmesi gerekir. Öte yandan kendine güveni tam, seksi, orgazm olmasını bilen kadınlara böylesine tatmin edici bir seks hayatı için ne yaptığını sorduğunuzda, zevk haritasını çıkarması için yakışıklı prense ya da prensese bel bağlamayı bıraktığını, kendi yolunu yordamını çizecek güveni kendinde bulduğunu söyleyecektir. 2. Kadının ilişkiden önce ya da sonra gelmesine yardım edin. Birçok çift, kadının cinsel birleşme yoluyla orgazm olmaması sorununu, ilişkiden önce ya da sonra onun haz almasına yönelik şeylere daha çok zaman harcayarak çözmektedir. İlişkiden önce oral seks yapmak özellikle yaygın olan bir şey – hatta bu konu üstüne She Comes First başlıklı bir kitap bile yazılmıştır. Böylelikle, kadın, penetrasyon başlamadan önce yapılan şeylerle ıslanır ve epeyce uyarılır. Çoğu kadın orgazm olduktan sonra ilişkiye girme konusunda son derece rahattır, hatta bundan epey de zevk alır – hatta ısındığında tekrar tekrar gelebilir. Partneri boynunu, omuzlarını öpüp gıdıklıyorken, göğüslerini ve meme uçlarını okşuyorken, parmağını emmesi için ağzına götürüyorken ya da hoşuna gidebilecek başka türden hislerle takviye yapıyorken, kadın ön sevişme sırasında mastürbasyon yaparak ya da vibratör kullanarak gelebilir. Henüz gelmediyse ve ilişki başlamadan önce epeyce uyarılmışsa, gelme şansı artar. İlk gelen erkek olursa, oyunun bittiği anlamına gelmez bu – çift hâlâ parmak, el, dudak, dil ve seks oyuncakları yardımıyla eğlencenin devam etmesini sağlayabilir elbette kadın da gelmek istiyorsa. 3. Klitorisi harekete geçirin. Yeteri kadar klitoral stimülasyon almak, birçok kadının cinsel ilişki sırasında orgazm eşiğini geçebilmesinin gizli anahtarıdır. Peki ya bu stimülasyonu almanın en kolay yolu nedir. Kadının kendi eliyle ya da bir vibratörle klitorisine dokunması ya da bunu partnerine yaptırması. Çok sayıda partnere göre gelmenin en iyi ikinci yolunda, kadın cinsel duyarlılığa sahip yerlere doğrudan stimülasyon verilmesine pek de ihtiyaç duymaz. Kimi çiftler penetrasyon sırasında kadının klitorisine sürtünebilecekleri ilişki yöntemleri bulabilmek için özellikle uğraştıklarını belirtiyor – bu da kimi kadınlarda işe yarar, kimilerinde yaramaz. Kimi kadınlar, kendilerini ilişki sırasında gelmemeye ayarlamalarının nedeni olarak seks yaparken inciyi cilalamanın partnerlerini gücendirebileceğinden korkmalarını gösteriyor. Biz de gerçeği araştırıp bulmamız gerektiğini düşündük. Gerçekten de kadın içeri giren şeyi parmak dokunuşuyla desteklediğinde erkeklerin tepesi atıyor mı. Kadınlar endişelenmekte haklı mı. Bunun deneyecek kadar gözü pek olan kadınlarla ve seks yaparken mastürbasyon yapan bir kadınla birlikte olmuş erkeklerle bir anket yaptık. Peki nasıl sonuçlar aldık. Verilen yanıtların çoğu olumluydu Bunu deneyen kadınların % 93 partnerlerinden ya olumlu ya da bence bir sorun yok türünden tepkiler almış. Birçok kadın, partnerinin bir kadının kendine zevk vermesini izlemeyi inanılmaz seksi bulduğunu söyledi. Erkekler için tahrik edici, kadınlar için de orgazm edici. Karşılıklı kazanç işte, daha ne olsun. Seks sırasında üste çıkıp klitorisime dokunarak orgazma doğru yol almak muhteşem bir şey. Partnerim kendime dokunmamı izlemeye bayılıyor, özellikle de içerde onu kıstırdığımı hissettiğinde. Üstelik zirveye aynı anda ulaşmamızı sağlayan bir şey bu. Yapmamı o istiyor. Beni orgazm olurken izlemeye bayılıyor, hem böylece ne yapmam gerektiğini bildiğimden onun bu konuda tasalanmasına gerek kalmıyor. Erkek arkadaşım buna bayılıyor. Gerçekten de onu tahrik ediyor – benimkinin çok uzun süreceğini hissedersem, ona kendininkini bırakmasını söylüyorum, kendime dokunmaya başlıyorum ve birkaç dakika içinde onunki bitiyor. Fakat bütün yanıtlar da toz pembe değil. Bunun deneyen kadınların % 7'si, kadının dizginleri eline almasından rahatsız olup kendini tehdit altında hisseden partnerle karşılaştıklarını söyledi. Kimi erkekler, yanlış bir şekilde, kadının kendine dokunmasını işe yaramaz bir sevgili olduklarının iması gibi görürler. Kimileri de kadına zevk verme keyfini paylaşmaya yanaşmaz kadından yardım almaktan hoşlanmazlar, çünkü bu şerefi kendilerine saklamak isterler. Kimi erkekler buna daha açık oluyor. Kimileri de kendileriyle seks yapmayı sevmediğinizi düşünüyor. Bir erkek benim yapmamı istemiyorsa, işte bu beni çileden çıkarır. Lanet olsun, ben de orgazm olmak istiyorum. Çoğu zaman partnerler sorun çıkarmıyor ama eski kocam buna tamamıyla karşıydı. Sen kendine dokunmadığında sana orgazm veremiyorsam, niye uğraşıyoruz ki. dedi. Kadınların kaygılanması hiç de şaşırtıcı değil. Erkeklerin çoğunluğu bu konuda destekleyici olsa da, kadınlar erkek arkadaşlarının ya da kocalarının kendini aşağılanmış hisseden ya da sinirlenen küçük azınlıkta olmadığını nereden bilebilir. Birlikte mercimeği fırına verirken parmaklarınızı gezintiye çıkarmak istiyorsunuz ama onun nasıl tepki vereceği konusunda endişeleniyor musunuz. İşte size birkaç tüyo nasıl başlamalı kadınlara tüyolar Büyük ihtimalle olumlu tepki verecektir. Çoğu erkeğin, kadının kendine dokunmasını seksi bulduğunu kendinize hatırlatarak özgüveninizi artırın. İşte kimi erkeklerin söyledikleri Şahane bir şeydi. Seks yaparken geldi inanılmaz erotik bir deneyim. Denemeden önce bundan rahatsız olacağım aklımdan geçmezdi, ama başlangıçta biraz öyle oldu. Ben iskele babası mıyım diye düşündüm. Ama eğlenceli bir şeydi ve onun çok hoşuna gidiyordu. Sonra ben de sevmeye başladım. ○ Uygun bir pozisyon seçin. Geleneksel misyoner klitorisinize ulaşmak için genelde en kötü pozisyondur – bedeni sizinkinin üstünde dümdüz uzanıyorsa, bu muhtemelen elinizi gerektiği biçimde hareket ettirmeniz için size alan bırakmayacaktır. Neredeyse bütün pozisyonlar daha iyi işler kadın üstte, doggie style, makaslama, kaşıklama vs. ○ Egosunu şişirin. İçinize girdikten sonra ama kendinize dokunmadan önce olumlu feedback verin. Sizi ne kadar iyi hissettirdiğini, ne kadar ateşli göründüğünü ifade eden sözler ve sesler kullanın. Numara yapmayın ya da yalan söylemeyin – yalnızca iyi olan şeyleri dürüstçe söyleyin. Ona iyi vakit geçirdiğinizi söylediğinizden kendini tehdit altında hissetme olasılığı azalacaktır. ○ Aşağı inerken kendinize güvenin. Kadınların hep yaptığı normal bir şey olduğunu belli edin. ○ Bunun eğlenceli ve seksi bir şey olduğunu gösterin. Kendinize dokunmadan önce bir şey söyleme ihtiyacı hissediyorsanız, şöyle bir şeyler deneyebilirsiniz … (seks yapmak için kullandığınız en sevdiğiniz argo ifadeyi buraya koyun) yaparken kadının kendine dokunmasının seksi bir şey olduğunu düşünen erkeklerden misin. ya da Bakalım birlikte gelebiliyor muyuz. ya da Gelmek için ekstra yardıma ihtiyacı olan bir kadınım – beraber olmak çok güzel, gelmek istiyorum seninle. Hayır, bir kadının kendine dokunmasını izlemek beni tahrik etmiyor ya da Hayır, gelmeni istemiyorum gibi şeyler söyleme ihtimali çok düşük. Böyle şeyler söylerseniz, olup bitene dair ona olumlu (ve doğru) bir bakış açısı verirsiniz, bu da ürkme ve yanlış bir şey yaptığını düşünme ihtimalini azaltır. Hiçbir şey söylemeden aşağı uzanmakta da bir sorun yok. Ben mastürbasyon yaparken erkek arkadaşım parmaklarıyla bana yardımcı oluyor ve böylelikle o da olaya dahil oluyor. Orama dokunurken seks yapmayı denedik ve ilk seferde çifte orgazm yaşadık. ○ Onu yardıma çağırın. Elini tutup oraya koyduktan sonra ona hoşunuza giden şeyi göstermenizde bir sakınca yok. Ya da şöyle deyin Aynı zamanda klitorisime dokunsan olur mu. Elleri doğru yeri bulduğunda muhtemelen iyi his veren şeye dair biraz yönlendirmeye ihtiyaç duyacaktır. Bu konuda bir sonraki sayfadaki kutucuğa bakabilirsiniz. ○ Gerekirse ondan yavaşlamasını isteyin. Kimi kadınlara göre, devamlı girip çıkma hissi dikkat dağıtıcıdır eşiği aşmak için klitoral hisse konsantre olmak gerekebilir. Sizin için de durum böyleyse, erkeğinizden bir süreliğine yavaşlamasını ya da sadece sert kalacak kadar hareket etmesini isteyebilirsiniz. Böylelikle orgazmı pişirirken tatlı tatlı romantik aşk sözcükleri fısıldayabilir ya da edepsizce konuşabilirsiniz. Muhtemelen talebinizi yerine getirmekten mutluluk duyacaktır. ama ben sadece cinsel ilişkiyle gelmek istiyorum. grup insan bizle konuşmak için arkada bekler. Bir soru vardır ki, istisnasız çıkagelir Ama ben gerçekten birleşme sırasında ellerimi kullanmadan gelmek istiyorum. Gerçekten yapabileceğim bir şey yok mu. Penetrasyon sizi O-diyarına götürmüyorsa, bizce en iyisi, penetrasyondan keyif almaya bakmanız ve orgazmı başka yollarla kovalamanız. Ama yine de ısrar ederseniz işte size kimi kadınların el ya da seks oyuncağı yardımı olmadan cinsel ilişki sırasında gelmeyi öğrenmelerinde işe yaradığını söyledikleri bazı teknikler ○ Ateşli ve azgın olun. Kimi kadınlar, ilişki başlamadan önce (ya da gün içinde partnerleriyle görüşmeden önce) oral seks, mastürbasyon ya da başka stimülasyon yöntemleriyle tahrik olmanın gerçekten çok işe yaradığını söylüyor. Daha yüksek uyarılma düzeyinde harekete geçerseniz, bitiş çizgisine daha az mesafe kat ederek ulaşabilirsiniz. Kimilerine göre de, ilişkiden önce orgazm olmak, birleşme sırasında gelmeyi kolaylaştırıyor. ○ Koital hizalama tekniğini deneyin (sayfa 128). Bilindiği üzere KHT'nin ilişki sırasında orgazma giden yol olduğunu garanti eden ateşli taraftarları var. Her ne kadar çok pratik yapmayı gerektirse de ve herkeste işe yaramasa da, kimi çiftler için kesinlikle kilidi açıyor. ○ Yaratıcı olun. Erkeğin bedeninin klitorisinize sürtünebileceği zevk verici yöntemler bulmak için değişik pozisyonlar deneyin. Partneriniz içinizdeyken, kimin üstte olduğu fark etmez, onun leğen kemiğine ya da penis şaftına sürtünebilirsiniz. Penetrasyon açısının, klitoral temas konusunda çok fark yarattığını göreceksiniz. Kimi kadınlar, erkeğin hareketine bel bağlamaktansa kendilerini uyaracak biçimde bedenlerini hareket ettirmenin daha çok işe yaradığını söylüyor. Biraz açı bırakarak üstünde olmayı seviyorum. Dosdoğru üstüne uzanıyorum. Böylelikle ona sürtünebiliyorum ve başlarımız da bize engel olmamış oluyor. Kadın üstte pozisyonu, bir bacağımı yataktan sarkıtarak deneyene dek bende işe yaramamıştı. Bunu yaptığımda daha derin penetrasyon ve daha sıkı klitoris teması olmaya başladı. ○ Bedeninizi eğitin. Kadınlar, penetrasyon hissini orgazmla ilişkilendirmeyi sonradan öğrenebilir. Bunu yapmaya, kendi eliyle klitorisini uyararak ilişkiye girmekle başlayabilir. Gelmeden bir saniye önce klitorisini uyarmayı keser ve partnerinin girmesinin onu orgazmın eşiğinden öteye geçiren şey olmasını sağlayabilir. Bir dahaki sefere yine aynı şeyi yapar ama orgazm sınırının ötesine geçmeden iki saniye önce klitorisini uyarmayı durdurur ve partnerinin girmesinin onu orgazma taşımasını sağlar. Haftalar ya da aylar boyunca kendini yüksek düzeylerde uyarmaya devam eder, orgazma giden yolun büyük kısmını kat eder ama orgazmı, zamanla daha da çok –belki de en sonunda büsbütün– cinsel ilişkiye bağlı hale getirir. Kadınlar dildo ve başka penetrasyon objeleri kullanarak da pratik yapabilir. Masters ve Johnson'a göre, bir kadının klitorisinin yeri (vulvasında aşağıda mı, yoksa yukarıda mı olduğu) cinsel ilişki sırasında orgazm olma kabiliyetini etkilemez. ○ Bacaklarınızı birleştirin. Erkek içeri girdiğinde bacaklarınızı kapatmayı deneyin. Bacak pozisyonunu değiştirmek –bacak kaslarınızı sıkmak olabilir bu– aldığınız hissi artırabilir. Partneriniz bacaklarını, ayrılmış bacaklarınızın arasına koymak yerine kapalı bacaklarınıza sarabilir. Benim için seks sırasında gelmenin en iyi yolu bacak bacak üstüne atıp misyoner pozisyonunda olmak. ○ Kontrolü kaybedin. Kadınlar, orgazmlarını kontrol etme yi bırakıp bunun yerine partnerlerinin verdiği hislere yoğunlaştıklarında, ilişki sırasında orgazm olabildiklerini söylediler. ○ Kendinize odaklanın. Kimi kadınlar, kendi hazlarına odaklanıp partnerlerine zevk vermeyi dert etmediklerinde işlerin daha iyi gittiğini söylüyor. Her an ödüllü bir sevgili gibi davranmak zorunda değilsiniz. Hatta ellerinizi onun bedeninde gezdirmeye ara verip ya da bedeninizi onun sevdiği gibi hareket ettirmeyle uğraşmayı bırakıp kendi kanalınıza yoğunlaştığınızda daha rahat ve özgür hissedebilirsiniz. ○ Doğru ritmi bulun. Genelde birleşmenin temposunu erkek kontrol eder ama çoğu kadın orgazm olabilmek için kendine uyan sürekli ve düzenli ritme ihtiyaç duyar. Ritmi daha kolay kontrol edebileceğiniz pozisyonlar deneyin (kadın üstte ya da doggie style). Ne türden bir hızın size iyi geldiğine dair partnerinize feedback verebilir ya da devinimi kontrol etmek için kalçalarını ya da poposunu tutabilirsiniz. ○ Aklınızı kullanın. Zihinsel faaliyetler, orgazm arayışında önemli bir rol oynar, zira anketimize katılan kadınların üçte ikisi partneriyle seks yaparken ara sıra da olsa fantezi kurduklarını söyledi. Sizi tahrik eden imgeler ya da hikâyeler bulun, bunları partnerinizle seks yaparken kullanın. Hayal gücünün mucizeleri için sayfa 37'ye bakabilirsiniz. Bu tüyolardan biri ya da ikisi işe yarayabilir. Ya da belki de hiçbiri işe yaramayacak. Unutmayın ki, birleşme sırasında elinizi kullanmadan gelmek eğlenceli olsa da, illa da en iyi yol bu diye bir şey yok. Çeşitli stimülasyon tekniklerini kullanarak kolay orgazm olan bir kadınsanız, büyük ihtimalle bu teknikler işe yarayacaktır. Öte yandan, bedeni spesifik taleplerde bulunan bir kadınsanız –nokta atışı hareketlerle ve çok miktarda kayganlaştırıcıyla doğru noktayı uzun süre iyice uyarmanız gerekir– bu gereklilikleri yerine getirmek zor olabilir. Bu da dert etmeniz gereken bir durum değil. Büyüklük önemli mi. Hiçbir araştırma, cinsel birleşme sırasında kadının orgazm olmasına etkisi bakımından penis büyüklüğünün önemli olduğunu söylemiyor. Sayfa 222'de bu konuyu tartışan binlerce kadınla konuşarak öğrendiklerimizi okuyabilirsiniz. kayganlaştırıcının mucizeleri Kayganlaştırıcı, seks sırasında sürtünmeyi azaltarak yaptığınız hareketi kolaylaştırır – böylelikle kendinizi daha iyi hissedersiniz. Kadınların bedeni kendi kendine de kayganlaşır Kadın uyarıldıkça kayganlaşır, ki çok tatlı bir şeydir bu. Kuru bir yüzeyin ıslak bir yüzeyde kayması yerine, her iki yüzeyin de ıslak olması yüzeylerin birbiri üstünde kaymalarını kolaylaştırır. Kayganlaştırıcı kullanmanız bir şeylerin ters gittiği anlamına gelmez – tıpkı tıraş olurken tıraş köpüğü kullanmanın bir zafiyet olmaması gibi. Kayganlaştırıcı sürmek, bir kadının istediği kadar ıslanamadığı (âdet döngüsünün hangi aşamasında olduğuna, stres, ilaç, alkol, yaş durumuna göre değişebilir bu aynı şekilde bazen bir sebebi de olmayabilir), uzun süren bir seks seansı yaşadığı (ki biraz kurumanıza yola açabilir bu), kondom ya da seks oyuncağı kullandığı günlerde ya da seksin güzel ve kaygan olmasını istediği herhangi bir zamanda muhteşem bir seçenek olabilir. Her ne kadar başlangıç için fena olmasa da, burada sözünü ettiğimiz, kayganlaştırıcılı kondomdaki kayganlaştırıcı değil – kastettiğimiz kayganlaştırıcılar Astroglide, ID, Wet, K-Y gibileri ve eczaneden ya da seks shoptan alabileceğiniz şişeli ya da tüplü olanlar. Bazı seks shoplarda bulabileceğiniz birtakım kayganlaştırıcı markalarının numunelerini, parmağınıza birkaç damla koyup bir süre ovuşturarak sevdiğiniz yoğunlukta olanı bulabilirsiniz. Kayganlaştırıcı cinsel birleşme için muhteşem bir şeydir, anal seks için olmazsa olmazdır ve seks oyuncaklarını kullanırken mükemmel bir seçenektir. Pek çok kadın ve erkek mastürbasyon için kayganlaştırıcı kullanır (ya da kendi tükürüklerini). Cinsel birleşmede kayganlaştırıcıyı erkeğin penisine (kondomun üstüne ya da kondom yoksa doğrudan penisine) ve/veya kadının vajinasının girişine ve içine yaydırarak kullanabilirsiniz. Kondomun içine ya da oral seks kondomunun ya da güvenli oral seks için kullandığınız streç filmin altına bir damla kayganlaştırıcı sürmek, kondom takan ya da yalanan kişi için duyarlılığı artırabilir (güvenli seks yöntemleri için sayfa 268'e bakabilirsiniz). Kayganlaştırıcı sürtünmeyi azaltarak kondomun yırtılma olasılığını azaltır, bu yüzden kondom kullanırken kayganlaştırıcı sürmek seksi daha güvenli hale getirir. İlk kez cinsel ilişkiye giriyorsanız, kayganlaştırıcı kullanmak çok işe yarayabilir, çünkü daha kolay kaymasını sağlar ve ilk denemenizi daha konforlu hale getirebilir. İlk kez seks yapan insanların çoğu, ne yazık ki kayganlaştırıcı diye bir şeyin varlığından bile bihaber. Temelde üç çeşit kayganlaştırıcı vardır su bazlı, yağ bazlı ve silikonlu. Su bazlı en yaygın kullanılan kayganlaştırıcıdır. Lateks kondomlarla kullanmak son derece güvenlidir, biraz kuruduğunda bile azıcık su ekleyerek yeniden canlandırmanız mümkün (bu yüzden kimi çiftler yatağın yanında bir şişe su bulundurur). Bazı su bazlı kayganlaştırıcılar gliserin ve şeker içerir, yalnız bu türden kayganlaştırıcılar mantar enfeksiyonuna yol açabilir. Mantar enfeksiyonuna yatkın bir yapınız varsa, gliserinsiz kayganlaştırıcıları tercih edebilirsiniz. Gliserin özellikle aromalı kayganlaştırıcılarda bulunur, oral seks için hoştur ancak vajinal seks için o kadar da iyi değildir. Masaj yağı, el losyonu ya da çikolata sosu gibi yağ bazlı kayganlaştırıcıların erkek mastürbasyonu için ve –daha güvenli seks malzemeleri kullanmıyorsanız– anal oyun için bir sakıncası yoktur ama başka şeyler için pek de iyi olduğu söylenemez. Yağ, vajinal enfeksiyona yol açabilir çünkü vajinanın içindeki bakterileri oraya hapsedebilir. Yağlı kayganlaştırıcıların lateks kondomla kullanılması güvenli değildir, çünkü yağ, lateksi çözdüğünden kondomunuz yırtılabilir (yani çikolata soslu oral seksten sonra kondomlu ilişkiden uzak durmanız gerekir). Piyasadaki en yeni şey, silikonlu kayganlaştırıcı. Kondomla kullanılması güvenli ve su bazlılar kadar çabuk kurumuyor, ayrıca su altında bile kullanılabiliyor. Kimileri silikonlu kayganlaştırıcının ısıyı daha kolay ilettiğinden daha sıcak bir his verdiğini söylüyor. Silikonlu kayganlaştırıcılar, su bazlı kayganlaştırıcılardan daha pahalı, ayrıca durulamak için su ve sabun kullanmanız gerekiyor. Silikon kayganlaştırıcıyı silikon seks oyuncağıyla kullanmak isterseniz, oyuncağa kondom takın, çünkü silikon-silikon kimyasal reaksiyonu en sevdiğiniz oyuncağı eritebilir. Çoğu kadın bize ısıtıcı jelleri ve kayganlaştırıcıları (nefesle ya da ovuşturulduğunda ısınan ürünler) sevmediğini söylüyor. Kullananların birçoğu tatlı bir ılıklık yerine cayır cayır bir sıcaklık hissettiğini belirtiyor. Gerçi bazı markalar, diğerlerine nazaran daha hafif zira bu kayganlaştırıcıları kullanan kimi kadınlar da kan akışını hızlandırmasını seviyormuş. Merak ediyorsanız, farklı türden olanları deneyebilirsiniz, yalnız cayır cayır bir sürprizle karşılaşmamak için minik bir damlayla başlayın. Partneriyle bu başarıya ulaşmayı denemiş her insan bunun böyle olmadığını bilir. Aynı anda patlama yapmak imkânsız olmasa da epey çalışma olmadan meydana gelmesi de pek mümkün değildir. Bu çalışma da, daha çabuk gelmeye meyilli olan partnerin kendini tutması için gözlerinin kayması, gelmesi uzun süren partnerin de hızlanmak için aklına gelen bütün numaraları denemesi anlamına gelir. En sonunda iki insan da eşzamanlı olarak gelmeyi başarsa da, çok uğraştıkları için pek keyif almadıklarını düşünebilir. Eski Yunanlı Hippokrates, eşzamanlı orgazmın kadının hamile kalması için zorunlu olduğuna inanıyordu. İşte birçok modern çiftin ulaşmaya heves ettiği hedef böyle ortaya çıkmıştır. Artık kadının zamanlama ve orgazma bakmaksızın hamile kalabildiğini biliyoruz, bu yüzden aynı anda gelmenin başka biçimlerde gelmekten daha iyi olduğuna inanmamız gerekmiyor. (Üstelik günümüzde ilişkiye giren çoğu çift, bunu hamile kalma umuduyla yapmıyor.) Evet, eşzamanlı orgazm eğlencelidir ama bu, iki insanın birbirleri için yaratıldığı, en büyük seks ödülünü almaları gerektiği ya da aralarında gerçek aşk olduğu anlamına da gelmez. Birçok çift, aynı anda gelmeye çalışmadıklarında orgazmdan daha çok keyif aldığını söylüyor. Sırayla orgazm yaklaşımında, partnerler dikkatlerini sırayla birbirlerinin haz almasına yoğunlaştırır. Haz alan kişi, yetişmeyi ve kendini tutmayı dert etmek zorunda kalmadan kendini aldığı hislere bırakır. Haz veren kişi de tahrik ve orgazm olan partnerinin görüntüsünün ve seslerinin keyfini çıkarır. Orgazmları tesadüfen aynı anda gerçekleşiyorsa, bu çiftler kesinlikle yaptıkları şeyden keyif alıyor demektir, öte yandan bu da, eşzamanlı hedefini genelde önemsemedikleri anlamına gelir. Partnerinizle aynı anda gelmek istiyorsanız, erkek-kadın çiftler için en iyi yöntem, genellikle erkeğin zamanlamayı ayarlamasına izin vermektir. Kadının orgazmının hızını ve zamanlamasını kontrol etmesi çok daha zordur ama erkek, boşalmasını kontrol edebiliyorsa eğer (bu konuda sayfa 217'ye bakabilirsiniz) kendini orgazma yaklaştırıp, kadın orgazma yaklaştığına dair ipuçları verene dek o uyarılma düzeyinde bir süre takılır. Kadının orgazmı başladığında erkek de hemencecik ona katılır. Partnerim parmaklarıyla ve penisi içimdeyken ya da içimde olmasına ramak kala beni oraya yaklaştırıyor ben geldiğimde o da gelmeye hazır hale gelmiş oluyor. Yan yana uzanıyoruz. Bunu her zaman yapmıyoruz, ama sahiden de arada bir yapmak iyi geliyor. özellikle erkekler için cinsel ilişki önerileri ○ Yavaşlayın. Anketimize katılan kadınlara, cinsel ilişkinin kadınlar için daha zevkli bir hale gelmesine yönelik tavsiyelerini sorduğumuzda en çok şu yanıtları aldık Acele etme. ve Yarışta gibi yapma. Birçok erkek, yanlış bir şekilde kadının sert ve hızlı olmasını istediğini düşünüyor çünkü pornoda gördükleri bu. Sayfa 201'de gerçek ve porno arasındaki farklara dair daha çok şey söyleyeceğiz. ○ Ön sevişmeyi uzatın. Kadınların erkek partnerlerine vermek istedikleri ( yavaş ol dan sonra) en yaygın ikinci tüyoydu bu. Kadın henüz ıslanmamışsa, penetrasyona başlamak için çok erken demektir. Çünkü kadınların vajinası uyarıldıkça genişler, partnerinize bedeni hazır olmadan girmek, onun için rahatsız edici ya da acı verici olabilir. Ön sevişme benim için her tür seksin, özellikle de cinsel ilişkinin, olmazsa olmazı. Ön sevişme ön sevişme ön sevişme. Kadının heyecanına tavan yaptırdığınızda girmeniz için size yalvarır. Ön sevişmeden sonra girmek harika bir histir. ○ Kayganlaştırıcı kullanın. Penisinize biraz sürmenin sorun olup olmayacağını sorun. Sizin için pek bir şey fark etmez ama kayganlaştırıcı kadınlar için penetrasyonu daha konforlu bir hale getirir. ○ Yavaş girin, her defasında birazcık. Birçok kadın –cinsel ilişkiyi seven ve çok yapanlar bile– erkeklerin çok sert ve çok hızlı girdiklerinden şikâyet ediyor. Nazik ol. Sana alışması için ona zaman ver. ○ Yeni şeyler deneyin. Ne hızda, derinlikte, ritimde, açıda ve şiddette penetrasyon sevdiğini öğrenin. Yavaş ve hassasça itmeyi deneyin vajinasının girişine doğru defalarca içeri dışarı gidip gelin kısa mesafede ileri geri gidip gelirken derinde bekleyin. Hızlı ve sert itme, mastürbasyondan alışkın olduğunuz bir şeyse, elinizi daha ıslak ve gevşek tutarak yavaşça mastürbasyon yapın, vajinaya girdiğinizde aldığınız stimülasyona benzer hissi yakalayarak kendinizi yeniden eğitin . ○ Feedback isteyin. Ona şöyle deyin Böyle yaptığımda daha mı iyi, ya da böyle. Bu hoşuna gidiyor mu. Konuşmanın romantizmi öldürdüğünü düşünüp sessiz kalmayın – kadınların verdiği en yaygın üçüncü tavsiye partnerlerinin onlarla daha çok konuşmasıydı. Kadınlar aralıksız gevezelik istiyor anlamına gelmiyor bu, arada bir yoklamak yeterli. Bence konuşma, cinsel ilişkinin en seksi tarafı. Benle konuş ve ne istediğimi sor. Sana nasıl bir his verdiğimi söyle. Bunların hepsi birleşmeyi daha seksi hale getirir, ayrıca ikimizin de iyi hissettiğinden ve bu deneyimden istediğimizi aldığımızdan emin olmamızı sağlar. Sana nasıl zevk vermem gerektiğini söyle bana. Böylelikle belki neyin hoşuma gittiğini daha rahat söyleyebilirim. ○ Cinsel ilişki sırasında ona ayak uydurun. Öpün, okşayın, tatlı şeyler fısıldayın kulağına. Duygusal yakınlığın ve tensel yakınlaşmanın keyfini çıkarın. Çıkardığı seslere, hareketlerine, neyi nasıl sevdiğine ve yaptığına dair sözsüz ipuçlarına dikkatinizi verin. Yalnızca vajinama ve klitorisime takılıp kalma, göğüslerime, yüzüme ve boynuma da dokun – nazik ve tutkulu olduğunu, beni umursadığını göster. ○ Unutmayın ki çoğu kadın yalnızca cinsel ilişkiyle gelmez (tıpkı bu bölüm boyunca okuduğunuz gibi). Sizde bir sorun olduğunu düşünmeyin, onunla ilgili yanlış bir şey olduğunu da asla ima etmeyin. ○ Daha uzun olması daha iyi olduğu anlamına gelmez. Seksin ne kadar süreceğini kontrol edebiliyorsanız, bütün gece girmeye devam etmenizi istiyor varsayımına kapılmayın. Kimi erkekler yeterince pompalamanın orgazmı garantilediğini sanıyor. Ama çoğu kadın, partnerleri yirmi saat dayansa bile, kendileri doğru stimülasyonu almadıklarından orgazm olamıyor. Anketimize katılan kadınlar çabuk gelen erkeklerden çok, canlarını yakan maraton erkekleri nden şikâyet ettiler. ○ Boşalmayı kontrol etmeyi öğrenin. Cinsel ilişkiyle orgazm olan bir kadının partneri gelmeden ne kadar çok dayanırsa, kadının büyük O'ya gitmek için o kadar çok zamanı olacaktır. Bir kadının orgazm olması diyelim ki 17 dakika alıyor ama erkek arkadaşı içine girdikten 17 saniye sonra infilak ediyorsa, kadının ilişki sırasında gelmesi zorlaşıyor. Çoğu erkek boşalmayı kontrol etmenin işe yaradığını söylüyor – bu konuya sayfa 217'de bir kez daha değindik. Ne zaman geleceğinizi kontrol edebiliyor olmanız, partnerinizin gelmesini belirleyen kritik faktörü bulmuş olduğunuz anlamına da gelmez. Erkek çok uzun süre tuttuğunda kadının canı acıyabilir ve orgazm olamayabilir, bu yüzden boşalma kontrolünde uzmanlaşmış bir erkeğin arada bir şu soruyu sorması gerekir Devam etsem hoşuna gider mi, ya da şimdi geleyim mi. ○ Kendiniz nasıl ihtiyacınız olan stimülasyonu alıyorsanız, cinsel ilişki sırasında kadının ihtiyacı olan klitoral stimülasyonu almasına yardım edin. Keyif aldığı klitoral stimülasyonu verebilecek pozisyonları ve açıları öğrenmek için yeni şeyler deneyin. İlişki sırasında onu klitorisine dokunmaya teşvik edin ya da onun yerine siz dokunun. Mastürbasyon yaparken vibratör kullanıyorsa, seks hayatınızı renklendirmenin ve kadının hazzını artırmanın eğlenceli bir aracı olan vibratörü yatakta hoş karşılayın. Penisinizin kendi titreşim özelliği yoksa, oyuncakla rekabet halinde hissetmeniz için hiçbir sebep yok. Birimizden biri her zaman klitorise dokunuyor. Onun dokunması için en iyi pozisyon doggie style, benim için en iyisi dik durup ağırlığımı dizlerime verebildiğim modifiye misyoner pozisyonu. Bu pozisyon aynı zamanda G-noktasına değmek için de çok iyi. ○ Sevdiğiniz kondom tarzını, boyutunu ve markasını bulun. Yanınıza birkaç tane alın. Takmak için onun ricasını beklemektense inisiyatif alın. Gerekirse mastürbasyon yaparken kondom takarak kondomla gelme hissine alışın. Karma paketler den alarak farklı türden bir düzine kondoma sahip olabilirsiniz. Karanlıkta kondom takmayı öğrenin. Kadınlar bunu pek iyi yapamıyor, bu yüzden erkeklerin bu konuda uzmanlaşması gerekir. ○ Son olarak, her seks yaptığınızda cinsel ilişki beklentisine girmeyin. Oral seks, sürtünme, handjob, mastürbasyon gibi farklı yollarla orgazm olmaya da açık olun. Havasında olmadığını duymaktan sıkıldıysanız, başka şeyler denemek mükemmel bir çözüm olabilir. Kadınlar, cinsel ilişki havasında olmadıklarında partnerlerini başka yollarla getirmekten mutluluk duyduklarını söylüyor bize. Öte yandan ilişkinin tek seçenek olduğunu hissettiklerinde, seksten uzak duruyorlar. ilk deneyiminizin muhteşem olmasına yönelik on iki adım İlk kez ilişkiye girmeyi düşünen bir kadın mısınız. İşte size ilk deneyiminizi unutulmaz yapacak on iki tavsiye 1. İstediğiniz için yapın. Arkadaşlarınız yaptığı için değil. Erkek arkadaşınız istediği için değil. Bu yaşta bile bakire olunur mu diye düşündüğünüz için değil. Doğru zaman ve doğru kişi olduğundan emin olun. Kendinize sorun Günün sonunda onunla seks yaptığım için pişmanlık duyacak mıyım. Yapmanız gerektiğini düşünerek acele etmeyin. Bu yaşta (yirmi bir) bakire olunur mu diye bende bir sorun olduğunu düşünüyordum. Bu yüzden ilk fırsatta yaptım. Aptalcaydı. 2. Güvendiğiniz bir partnerle birlikte olun. İlk ilişki deneyimine dair anıları en olumlu olan kadınlar, karşılıklı güven, saygı ve ihtimam ilişkisi olan bir partnerle yaptıklarını söyledi. Bu türden bir ilişkiye sahip olmak bu konuda geri kalan tavsiyelerimizin zeminini oluşturuyor. Galiba ikimiz de bakire olduğumuzdan gergindik. Düşündüğüm kadar çok acımadı aslında. Biraz tuhaftı ama yine de güzeldi birbirimizi gerçekten seviyorduk ve birbirimize karşı rahattık. Lütfen, lütfen ilişkiniz olan, sevdiğiniz ve son derece rahat olduğunuz biriyle yaşayın ilk seks deneyiminizi. Fiziksel anlamda biraz rahatsız edici bir deneyim, bu yüzden pek tatmin edici olmayabilir ama en azından duygusal açıdan tatmin olacaksınız. 3. Önceden plan yapın – ama planlarınızı da esnek tutun. O ânın telaşını ve hummasını unutun. O günden (ya da geceden) önce partnerinizle bu konuda konuşursanız büyük ihtimalle daha iyi vakit geçirirsiniz ve bir pişmanlığınız olmaz. Planlama aynı zamanda rahat edebileceğiniz bir mekân seçmenizi de sağlar (böylelikle arabada sıkışıp kalmazsınız ya da oda arkadaşınızın sizi basabileceği kapısı kilitlenmemiş bir odada müşkül duruma düşmezsiniz). Daha önce ilişkiye girmiş numarası yapmanın sizi ayartmasına izin vermeyin – partneriniz ilk kez yaptığınızı bilirse, her şey hem sizin için hem de partneriniz için daha iyi gider. Düğün gecesi, sevgililer günü ya da doğum gününüz gibi özel bir günde ilişkiye girmeyi planlayıp da işler kafanızda kurduğunuz gibi yolunda gitmezse bunda bir sorun yok. Siz ya da partneriniz çok içmiş olabilirsiniz, çok yorgun olabilirsiniz ya da planlarınızı sekteye uğratan başka bir şey olmuş olabilir. Bekâretinizi balayının ikinci gününde ya da sevgililer gününden bir gün sonra kaybetmeniz ilk deneyimin seksiliğinden bir şey kaybettirmez. İkimiz de bakireydik, dışarıda hava yirmi dereceydi, hava koşulları pek de elverişli değildi. İki azgın ergendik işte. O boşaldı ama ben çok gergindim. Çevremdeki herkes çok acıyacağını ve pek de hoş olmayacağını söylüyordu bana. Hiç de öyle olmadı, harika bir histi. Partnerimle birbirimize karşı öylesine rahattık ki, ne hoşumuza gidiyorsa onu yaptık, birbirimize ne hissettiğimizi ve düşündüğümüzü sormaktan çekinmedik ve o ânın tadını çıkardık. İkimiz için de fena bir ilk deneyim olmadı. 4. Sarhoş olmayın. Parmak sallayarak nasihat veren tipler olmak istemeyiz ama bu konudaki tecrübelerimiz bize şunu söylüyor İlk ilişkilerinden zevk alanlar, büyük olaydan önce içmeyen insanlar oluyor genelde. Daha çok şey hissediyorlar, daha iyi iletişim kuruyorlar, kondomu daha doğru kullanıyorlar ve en önemlisi ertesi gün ne yaşadıklarını hatırlıyorlar. Sarhoştum ve çok acımıştı hem de sarhoş olmama rağmen. Partnerim orgazm olmamı istediyse de olamadım, öyle devam ettik işte. Durmak istediğimi hatırlıyorum ama devam ettik, çünkü benim orgazm olmam onun için önemliydi. Ama olmadım. O sırada sarhoştum, pek bir şey hatırlamıyorum, yalnızca aceleyle bir şeyler yaptığımızı ve hayal kırıklığına uğradığımı hatırlıyorum. 5. Beklentilerinizi çok yüksek tutmayın. İlişkiye girmek ilk seferde pek de sorunsuz gitmeyebilir. En başından itibaren iyi hissetmeyebilirsiniz. İlk seksin kusursuz olmasını beklemek hayal kırıklığına davetiye çıkarmaktır. Gerçekçi olmak çok daha iyidir – belki o zaman hoş sürprizlerle bile karşılaşabilirsiniz. Çok pis acıdı. Biraz da hayal kırıklığına uğradım. Benim hayatımda seks yasaklı bir şeydi, yapmamam gereken bir şeydi, dolayısıyla kafamda şöyle bir şey evirip çeviriyordum Yasak bir şeyse beklemeye değer, çok güzel bir his olsa gerek, dünyadaki en tatlı his. İlk defasında kesinlikle düşündüğüm gibi olmadı. Yine de oldukça hoştu. Kitaplarda filan okuduğum kadarıyla ya çok acıyacak ya da dünyanın en güzel deneyimi olacak diye düşünüyordum. Acımadı çünkü birlikte olduğum adamla rahattım ve buna hazırdım, ama bir anda olup bitiverdi her şey, biraz hayal kırıklığına uğradım. 6. Parmaklara alışsanız iyi olur. Seks yaparken bir ya da iki parmağın (kendinizinki veya partnerinizinki) vajinanızda olmasından rahatsız oluyorsanız veya canınız acıyorsa, demek ki ilk ödeviniz bu konuda olmalı. Önceden yapılan parmak deneyi, kızlık zarını esnetmenizi ve vajinanızda bir şey olması hissine alışmanızı sağlayabilir. (Birçok kadının kızlık zarı tampon kullanma ya da başka tür aktiviteler nedeniyle zaten ya esnemiştir ya da yırtılmıştır.) Penisi içeri almadan önce parmakla rahat edecek bir duruma gelmek iyi olabilir. Parmaklarınızı sokmadan önce tükürükle, suyla ya da kayganlaştırıcıyla ıslatabilirsiniz. Parmak egzersizi yapın, çünkü kızlık zarını gevşeterek partnerinizin içeride hoşunuza giden yerleri bulmasını kolaylaştırır. Bu aynı zamanda seksin gizemini azaltarak durumu daha az göz korkutucu hale getirir. Ben kirazımı kendi kendime defalarca parmaklayarak kaybettim. Ondan sonra ilk kez seks yapmak harika bir şeydi, böylelikle arkadaşlarımın beni uyardığı acı verici deneyimi yaşamadım. 7. Doğum kontrolü kullanın. Evet, ilk defasında da hamile kalabilirsiniz. Kondom artı bir takviye yöntemi, örneğin konraseptif film, köpük ya da supap – bunların hepsi eczanelerde ve marketlerde kondomların yanında satılır– hamileliği önlemek için son derece etkili ikililerdir. 8. Öncelikle rahatlayın ve tahrik olun. Penetrasyondan önce uyarılmak bir lüks değildir – ilişkinin konforlu olmasının önkoşuludur. Öpüşmeye, yiyişmeye, birbirinizden keyif almaya bolca zaman ayırın. Hoşunuza gidiyorsa oral seks iyi bir başlangıç olabilir. Penetrasyondan önce orgazm olmak da epey işe yarayabilir. Keşke daha çok ön sevişmeyle daha keyifli olduğunu önceden bilseydim. Bekâretimi kaybettiğim gün neredeyse hiç ön sevişme olmamıştı epey bir fark oluyor arada. Seksten keyif almak için rahat ve gevşemiş olmak çok önemlidir. Ön sevişme yapın ve bedeniniz ikinci aşamaya geçmek için sinyal verene kadar bekleyin. 9. Kayganlaştırıcı kullanın. Hali hazırda ıslak olsanız bile (ki başlamadan evvel biraz ıslanmanız gerekir), partneriniz kayganlaştırıcılı kondom kullansa bile, kondomun üstüne su bazlı kayganlaştırıcı dökün. Kaygan yüzey çok hoş bir his verir. Kanepede oral seksle tutkulu ve yavaş bir şekilde başladık, sonra yatak odasına geçtik ve tatlı tatlı devam ettik. Penisi epeyce büyük bir adamdı, bu yüzden korkuyordum. Fakat çok nazikti ve işleri ağırdan aldı. Epeyce kayganlaştırıcı ve sağlam bir kondom kullandık. Hiç canım yanmadı. Hatta çığırından çıkıp evin her yerinde yaptık banyoda, duşta, küvette, masada. Her yere yayıldı. İnanılmazdı. Zor oldu çünkü o halde sıkışıp kalmaktan korkuyorduk ve ben de çok kuruydum – keşke kayganlaştırıcı diye bir şeyin olduğunu bilseydim de daha rahat olabilseydim. 10. Erkek, güçlü ve kuvvetli bir itelemeyle bekâretinizi bozma planları yapmamalı. Ah. Bütün yolu ilk seansta gitmeseniz de olur. Rahat hissetmiyorsanız, gidebildiğiniz kadar gidin, sonra bir daha denersiniz. Partneriniz üstteyse penisini azıcık sokup beklemeli, iyi hissettiğinizden emin olduktan sonra birazcık daha girip tekrar beklemeli. Bu sırada öpüşüp derin nefes almanız gerekebilir, sonra birlikte rahat rahat gevşeme olanağınız olacaktır. İyi olduğunuzu söyledikten sonra biraz daha girebilir ya da her defasında biraz daha fazla girdiği ileri geri hareketi yapabilir. Burada kontrol kadında olmalı Ne zaman daha fazla gideceğine, ne zaman bekleyeceğine, nerede duracağına siz karar verin. Bu yaklaşımı, yavaş ve nazikçe ve şöyle yaparsak daha rahat olacağını biliyorum gibi ifadelerle önceden konuşmanız gerekir. Kadının üstte olması daha iyi olabilir – bu pozisyonda penetrasyonun derinliğini ve hızını kontrol etmesi daha kolay olur. Nefes alın. Partnerinizin yavaş yavaş, belki her defasında birkaç santim girmesini sağlayın, siz tekrar gelmesini söyleyene dek beklemesini isteyin. İçeri tam olarak girene kadar kırmız ışık/yeşil ışık oyununu oynayın ve tekrar hareket etmeden önce birkaç dakika bekleyin, bu sürecin yavaş yavaş ilerlemesini sağlayın. Benim yaşadığım şey, filmlerdeki romantik sevişme sahneleri gibi olmadı. Erkek arkadaşımla yurt odasındaydık. Tuhaf bir seks deneyimi yaşıyorduk. Penisi uzun süre benimkine sığmadı. Nasıl yapacağımızı çözmemiz biraz zaman aldı. 11. İlişkiye girerek orgazm olmayı beklemeyin. Journal of Sex Research'te yayımlanan bir araştırmaya göre, kadınların sadece % 7'si ilk deneyimlerinde orgazm oluyor. İlişkiye girmek –bütün cinsel beceriler gibi– bu konuda deneyiminiz arttıkça daha zevkli hale gelir. Umduğumdan tamamıyla farklıydı. İlk başta hiç canım acımadı. Bana her zaman çok fena acıyacağını söylerlerdi ama hiç de öyle olmadı, bununla birlikte sonraki birkaç gün cidden canım yandı. İkincisi tam bir hayal kırıklığıydı. Kimse size bunun pratikle daha iyi olduğunu söylemiyor. Sanki her defasında orgazm olunuyormuş gibi gösteriyorlar (yaptığınız şey hakkında hiçbir fikriniz olmasa bile). 12. Dalgaya almayı da bilin. İlk deneyiminizin kusursuz olmasını bekliyorsanız muhtemelen hayal kırıklığına uğrayacaksınız. Birbirinizden keyif almaya, aksaklıklarla dalga geçmeye hazırsanız, en sonunda ufak tefek şeyleri aşıp her ne olursa olsun unutulmaz ve stressiz bir deneyim yaşarsınız. Yıllarca aynı kişiyle olsanız bile, seks her zaman aksaklıklarla doludur. O komik yatak odası aksaklıklarının tadını çıkarın. Son derece acı verici olacağını düşünüyordum ama öyle olmadı, öte yandan pek de zevkli değildi. Çok güldüğümü hatırlıyorum. G Noktayı Koyar g-noktası ve kadın boşalması Marshall'ın, üniversitedeki ilk yılında yurt odasına dönerken lobide bir broşür çarpar gözüne. Times New Roman fontunda basılmış bu broşürde Kadın Nasıl Boşalır yazıyormuş, aşağısına bir sonraki günün tarihiyle birlikte yer ve saat notu düşülmüş ama bunun dışında başka bir bilgi yokmuş. Marshall, doğru okuduğundan emin olmak için noktalama işaretine bir daha bakmış. Ama soru işareti yokmuş Konu kadın boşalmasıymış ve bir sonraki akşam kampüste bir tür etkinlik olacakmış. Bir sonraki sabah lobiden geçip kahvaltıya gidiyorken broşürün orada olmadığını fark etmiş. O gün Marshall etkinliğin gerçekleşeceği amfiye gitmiş, amfiyi tıklım tıklım dolduran insanları görünce şaşkınlığını gizleyememiş. Işıklar loşlaşmış ve seksi giyimli kıvırcık sarışın bir kadın olan Deborah Sundahl sahneye çıkmış. Şimdi size aklınızı uçuracak bir şey göstereceğim, demiş. Sundahl videoyu başlatmak için elindeki uzaktan kumandayı projektöre doğrultmuş ve arkasındaki ekranda gerçek hayattakinden çok daha büyük kalçaları ve çatısı olan bir kadın belirmiş. Aniden kadının bacakları arasından net bir biçimde bir sıvı fışkırmış. Öğrenci kitlesinin nefesi kesilmiş ve sonra bir anda şaşkın bir halde fısıldaşmaya başlamışlar. Kadın boşalması, demiş Sundahl, son derece normaldir. Kimi kadınlar boşalmasını biliyor, demiş, kimileri de henüz öğrenmemiştir, kimileri de yapmamak için kendini engeller. Çünkü kadın boşalması idrar yolundan gelir, kadınların işerken kullandıkları delikten, birçok kadın boşalmayı idrar yapmayla karıştırır. Kadın cinselliğine dair verdiğimiz eğitimlerde, kadın boşalmasından söz ettiğimizde kadınların başlarının üzerinde ampuller yandığını gördük. Birçoğu bunun uzun süreden beri cinsellik deneyimlerinin bir parçası olduğunu söyledi bize. Gerçekten uyarıldıklarında birden çişlerinin çıktığı yerden bir sıvı çıkıyormuş. Birçoğu seks sırasında idrarını kontrol edemediğini düşünerek dehşete kapılmış. Bir kadın bu işeme ihtiyacından öylesine korkuyormuş ki ne zaman uyarılmanın zirvesine çıksa, yataktan fırlayıp tuvalete gidiyormuş. Kadın, bu durumu bir cinsel münasebeti bitirmenin son derece tatsız bir biçimi olarak tarif ediyordu. Aslında yatağı ıslatmak üzere olduğunu düşünen bu kadının ve kendini bırakan diğerlerinin yaptığı işemek değil. Hissettikleri şey boşalma dürtüsü gelen sıvı da idrar değil, kendi eşsiz sıvıları – kadının boşalma suyu. Daha da önemlisi kadın boşalması, altını ıslatmak gibi, bir şeylerin yanlış gittiğinin alameti değil, aksine cinsel haz ve ferahlama göstergesi. Bir kez bu idrak edildiğinde, bu deneyim kadınların ve partnerlerinin korkmak yerine kutlayacağı bir şey haline gelir. Ben kadın boşalmasını ergenlik döneminde keşfettim. Yıllardır hoşlandığım bir çocukla telefonda konuşuyordum. Konu konuyu açtı ve birbirimizle tahrik edici bir konuşmaya başladık. Asla unutmam. İlk kez batik boyalı armut koltukta boşaldım. Sonra hatırlıyorum da çok korkmuştum ve ne olduğuna dair hiçbir fikrim olmadığından ona telefonu kapatmam gerektiğini söyledim. Her yere işediğimi sandım. Ama sonrasında defalarca yaşadım bunu. Fark ettim ki, normal bir fışkırtıcı ymışım ve bunu tekrar tekrar yapabiliyormuşum. Başlangıçta bu konuda çekincelerim olsa da partnerlerimi tahrik ettiğinden sonraları hoşuma gitmeye başladı. Şimdi kesinlikle bayılıyorum buna. Sanki bütün bedenime o sıcak his yayılıyor. Bacaklarım karıncalanmaya başlıyor, ayak parmaklarım kıvrılıyor, sırtım kavisleniyor ve sonra patlayıveriyor ve tir tir titriyorum. İnme gibi geliyor kulağa, değil mi. Ama sonra en iyi tarafı da şu İnanılmaz gevşiyorum ve kuş gibi hafifliyorum. Harika. Ayrıca G-noktasını sıvazlamak, boşalsın ya da boşalmasın, kimi kadınların çok hoşuna gidebilir. Kadın bedeninin dışında yer alan klitoristeki hassas bölgelerin aksine, G-noktası tamamıyla vajinanın içindedir. Vajinanın ön duvarına doğru yaklaşık beş sekiz santim kadar içeridedir ve tırtıklı bir dokusu vardır. Kadın, parmağını sokarak kendi G-noktasını hissedebilir ya da G-noktasını bulmaya yönelik tasarlanmış seks oyuncaklarını kullanabilir. Birçok kadın, sevgilisinin parmaklarını G- noktası saadetini açan anahtar olarak görür. Gnoktası şişmeye meyillidir ve kadın uyarıldıkça daha duyarlı hale gelir, bu yüzden kadın tahrik olduğunda orayı hissetmek isteyebilir. G-noktası, en çok da sıkı yapılan masaj hareketine duyarlıdır, bu yüzdendir ki uzun süre vajinada sinir uçları olmadığına inanılmıştır. 1950'lerin önde gelen seks araştırmacılarından Alfred Kinsey ve ekibi kadının cinsel organının farklı bölgelerinin duyarlılığını test ettiğinde, nazikçe bir dokunuş için kulak pamuğuna benzer bir araç kullanmış. Hiç de şaşırtıcı olmayan bir şekilde, G-noktası dahil olmak üzere kadının vajinasının bu türden nazik dokunuşlara genelde duyarlı olmadığını bulmuşlar. Daha derine gitselermiş, birçok kadın çok daha farklı tepkiler verirmiş. G-noktasına dokunulmasından hoşlanan çoğu kadın, bu hissin klitoral stimülasyondan oldukça farklı olduğunu söylüyor. Dokunan kişinin ve G-noktası hissinin kadından kadına devasa değişiklikler göstermesi, bu bölgenin var olup olmadığına dair kafa karışıklığının başlıca nedenleri. Kimi kadınlar G-noktasının küçük bir tümsek gibi (dokunulduğunda çok zevk veren vajina duvarının çıkıntılı yeri) olduğunu söylüyor. Kimi kadınlar da özellikle bastırıldığında hassas olduğunu hissettikleri bir bölge olduğunu söylüyor. Kimileri de bu hassas bölgenin farklı günlerde sanki farklı yerlerde olduğunu söylüyor. Vajinalarının içini saatler, haftalar boyu kurcalayanlar da nihayetinde şu sonuca varıyormuş, G-noktası varsa bile bende yok. Bütün bu tepkiler son derece normal. Gerçekten hassas olan bir G-noktanız olması normal, keza hiçbir his vermeyen ya da ikisinin arası bir G-noktanız olması da normal. Araştırmacılar bedenin bu bölgesindeki sinir uçları sayısının ve uyarılma dokusu miktarının kadından kadına devasa değişiklik gösterdiğini söylüyor. G-noktasını oluşturan erektil doku aslında klitorisin iç kısmıdır, yani birbirine bağlı dokuların ve sinir uçlarının oluşturduğu ağın bir parçasıdır (sayfa 160'taki diyagrama bakabilirsiniz). İdrar yolunun etrafını saran dokuya üretral sünger denir ve uyarılma arttıkça bu süngerimsi doku kanla dolup şişer. Üretral sünger içinde kadın prostatı olarak da bilinen otuz kırk tane ufak paraüretral bez vardır. Bunlar, kadınların boşalma sıvısını üretir, özellikle de sıvazlanıp uyarıldığında. Bu sıvı, boşalma sırasında kanallar aracılığıyla bezlerden idrar yoluna akar ve sonra kadının bedeninden dışarı çıkar. koyduğunu unuttuğu telefonunu ya da anahtarını bulmaya çalışır gibi telaşlı bir arayış yerine gevşeyip rahatlayacağı yepyeni bir maceraya çıkacaktır. Bu keşif araştırmasına en çok da cinsel olarak biraz uyarılmış halde çıkarsanız iyi sonuçlar alırsınız. Rahat bir pozisyon aldıktan sonra, avuç içiniz göbek deliğinize dönük, bir ya da iki parmağınızı nazikçe vajinanızdan içeri sokun. Parmaklarınızı rahatça girebildiği kadar vajinanızın içine sokun, sonra biraz kıvırarak vajinanın girişine doğru yavaşça hareket ettirin. Parmaklarınızı vajinanızın tepesinde hareket ettirirken aldığınız hislere odaklanın. Aşağıdaki şeyleri yoklayın ○ Bastırma yoğunluğu Vajinanın duvarına doğru çok sert bastırdığınızda mı, yoksa hafifçe dokunduğunuzda mı daha çok hoşunuza gidiyor. ○ Konum En çok hassasiyeti parmağınız tamamıyla içerideyken mi, girişteyken mi, yoksa ortalardayken mi hissediyorsunuz. ○ Hız Daha süratli hareketlerde mi, yoksa daha yavaş hareketlerde mi daha çok şey hissediyorsunuz. Aynı zamanda parmaklarınızı kıvırdığınızda mı, yoksa vajinanızın duvarına dokunduğunuzda mı daha çok şey hissettiğinize dikkatinizi verin birçok kadının keşif sürecinde en önemli rolü oynar bu. Esasında vajina duvarına masaj yapıyorsunuz, nitekim hedefiniz de tekniğinizi en incelikli hale getirip en çok haz aldığınız dokunuşu bulmak. Hoşunuza gidiyor mu. Güzel. Bilekleriniz mi yoruldu. Yok canım yorulmamıştır. Kimi kadınlar kendi elleriyle G-noktasına stimülasyon vermenin, kıvırma hareketinden dolayı el ya da bilek için yorucu olduğunu söylüyor. Partneriniz varsa eğer, bu konuda harika bir yardımcı buldunuz demektir. Yatağa uzandığınızda partneriniz bacaklarınızın arasında oturabilir ya da diz çökebilir, böylelikle ikinizin de yorulmayacağı bir konumda G-noktanıza rahat bir erişimi olur. Önceki paragrafta tarif ettiğimiz teknikleri partnerinize uygulatın. İşte ona neyin hoşunuza gidip neyin gitmediği konusunda açık açık feedback verme şansı. Kimi çiftler bunu oyuna çevirir, sevgilisi o noktanın tam üzerindeyse sıcak der, uzağındaysa soğuk , yön bulma konusunda yardımcı olmak için de ılık ve serin der. Partnerin yerine (ya da yanı sıra), G-noktası stimülasyonu için tasarlanmış seks oyuncakları da iyi vakit geçirmek için bir başka unsur olabilir, ayrıca eliniz ve bilekleriniz yorulmamış olur. Bu konuda daha çok şey öğrenmek için sayfa 189'a bakabilirsiniz. Parmaklar ve oyuncaklar doğrudan G-noktası stimülasyonu sağlasa da, G-noktasına zevk verme olasılığı bir o kadar yüksek olan ilişki pozisyonları da var. Bu konuda 5. Bölüm'e bakabilirsiniz. Çoğu kadın için G-noktası stimülasyonu, boşalmaya gitme olasılığı en yüksek cinsel aktivitedir. Kimi kadınlar G-noktası stimülasyonu olmadan da boşalabilir, kimileri de G-noktası stimülasyonunu, boşalmaya götürmese de, kendi içinde zevk verici bir şey olarak görür. Öte yandan, G-noktasına masaj yapılmasından zevk almayan çok sayıda kadın vardır, ki bu da son derece normaldir. partnerlere seks parmaklama dersleri tüyoları Bu talihsiz ifade, kuşaklar boyu erkekleri yanlış yönlendirmiş, acemi âşık olduklarını ifşa ederek partnerlerini hayal kırıklığına uğratmıştır. İyi parmaklama tekniği, kadının vajinasına bir, iki ya da olabildiğince çok parmak sokup hızlıca içeri dışarı itmek değildir. Kimi kadınlar bundan hoşlansa da, çoğu kadın memnuniyetsizlik içinde yüzünü buruşturur. Parmaklarınızın kadının mahrem yerlerine doğrudan ulaşmasını mı istiyorsunuz. İlk olarak klitorisin yerini bulun ve oraya yeterince zaman ayırın, dış kısımlarıyla birlikte kadının cinsel organının (sayfa 42) her tarafını okşayıp uyarın. Parmaklarınız daha fazla keşif gezisi yapmak istiyorsa, vajinaya nazikçe parmağınız sokun, bu sırada kulağına İyi mi. diye fısıldayın (hayır diyorsa hemen durun). Kadınlar değişen ölçülerde kendi kayganlaştırıcılarını ürettiklerinden, girişte sürtünme ya da kuruluk hissediyorsanız, öncelikle parmaklarınızı tükürükle ya da kayganlaştırıcıyla ıslatın. İçeri girdiğinizde yavaşça G-noktası stimülasyonuna başlayın, daha önce anlattığımız teknikleri kullanın. Kimi kadınların, G-noktası stimülasyonu yerine parmağınızın başka bir şeyle uğraşmasını –ya da hiç hareket etmemesini– isteyebileceğini göz önünde bulundurun. Neyden hoşlandığını sorun. Başlamadan unutmayın. önce tırnaklarınızı kesmeyi Klitorisle başlayın ve sonra hem klitoris hem de G-noktasıyla ilgilenin. Birlikte olduğum erkeklerin çoğu doğrudan beni parmaklamaya koyuldu ve klitorisime hiç ilgi göstermedi benim için büyük bir hayal kırıklığı oldu bu. Sizden bu parmak hareketlerini yapmanızı açıkça istemediği sürece, sakınmanız gereken üç şey var hızlı ve kuvvetli biçimde girip çıkmak, parmağınızı vajinasından sonuna kadar çıkarıp pat diye geri sokmak, eldiven takıyor gibi bir defada olabildiğince fazla parmak sokmaya çalışmak. ( Shocker ın bütün bunlarla nasıl çelişmediğini merak ediyorsanız, sayfa 254'e bakabilirsiniz.) En iyi parmaklama tekniğine dair bir belirsizlik olsa da, parmakların zevk verme konusundaki devasa potansiyelini de es geçmeyin. Ellere bayılıyorum. O kadar marifetli ve duyarlılar ki. Benim tavsiyem, çok haşin olma, önce bir sor, tıka basa parmakla mı dolmak istiyorum yoksa parmaklarını gezdirmeni mi istiyorum, ben kendime nasıl dokunuyorsam sen de bana öyle dokun, kayganlaştırıcı kullan. En önemlisi nazik olmak. Ellerin temiz olması şart. İlk başta çok yavaş git ve partnerini havalı, pahalı ve narin bir zamazingonun kullanma kılavuzu gibi okuduğundan emin ol. Öncelikli olarak dikkatini ver. kızlar da boşalabilir. (Sık rastlanmasa da, kimileri yalnızca klitoral stimülasyonla bile boşalabilir.) Kadın boşalması, üstüne pek konuşulmadığından çoğu insanın kafasının karışık olduğu bir konudur. ya da eğitici olmaktan uzak. Tipik bir porno videosu çekiminde kadın yıldız, odanın diğer ucuna fışkırtmayı dramatize edebildiği için işe alınır. (Bu videolarda rol alan kadınların bazısı yaptıkları şeyin işemek olduğunu söylüyor.) Gerçekte idrar yapmakla boşalmak aynı şey değildir. Kimi kadınlarda çok miktarda sıvı çıkabilir ama her defasında da yerden yukarı fışkıran bir gayzer gibi olmaz. Bu ölçüde dramatik olmasa bile keyifli olmasından bir şey kaybetmez. Benim için seksin en güzel yanı boşalmak galiba. Keşke her zaman olsa, ama o zaman da sürekli çamaşır yıkamam gerekir. Partnerim ben ona oral seks yaparken boşaldı (aynı anda vibratörle penetrasyon yapıyordum), dolayısıyla vajinasına çok yakındım. Gördüğüm en güzel, en seksi şeydi. Birkaç ay önce kendime yaptım [kendi kendime boşaldım]. Harika hissettim ve bedenimin bunu yapabildiğine çok şaşırdım. Uçabildiğimi öğrenmek gibi bir şeydi – her ne kadar bayat laflar olsa da capcanlı ve güçlü hissettim kendimi. kadın boşalması üstüne soru-cevap Bir kadın boşaldığında, aynı zamanda orgazm da olur mu. Boşalan kadınların çoğu için cevabımız evet, orgazm ve boşalma aynı anda olur. Tabii bütün kadınlar için geçerli değildir bu – kimi kadınlar orgazmdan önce ya da bir süre sonra boşalır ya da orgazm olmadan boşalır. Ve tabii ki pek çok kadın boşalmadan da orgazm olur. Her zaman olduğu gibi, kişiler arasındaki cinsel farklılıkların sözü geçer. Genelde orgazm olduğumda oluyor. Orgazm ne denli şiddetli olursa boşalmanın gerçekleşmesi de o denli muhtemeldir. Bazen kısa ve şiddetli bir fışkırma şeklinde oluyor, bazen de yavaşça süzülüyor, orgazm olmak için sarf ettiğim çabaya göre değişiyor. Benim için boşalma orgazmdan farklı bir his yaratıyor. Anlatması zor. Bedenimi baştan aşağı güzel bir his kaplıyor, deyim yerindeyse yoğun ve taşkın bir his. Orgazm olduğumdaki titreme ve ürperme hissinden başka bir şey. Boşalma her defasında farklıdır. Bazen orgazm olmadan çok önce, bazen orgazm olurken, bazen de orgazmın hemen öncesinde. Ne kadar çıkar. Bir kadının boşaldığı miktar, birkaç damladan birkaç fincana kadar değişiklik gösterir. Düzenli olarak devasa fışkırmalarla boşalan kimi kadınlar, altlarına birkaç kat havlu koyarak ya da çarşafın altına plastik yatak örtüsü sererek ortamı hazırlar. Bütün bedenim kan ter içinde kaldı. Bacaklarım titremeye başladı ama öyle güzel bir histi ki. O kadar çok geldi ki, etrafımda kocaman bir gölet oluştu. Bedenimin bu kadar sıvı barındırdığını bilmiyordum. Sonra bitkin düştüm. Her defasında hemencecik uykuya dalarım. İlk başta boşaldığımı fark etmedim, çünkü hep az miktarda sıvı gelirdi, sağdan soldan duyduğum kuvvetli boşalmalar gibi olmazdı. Ama bu konuda daha çok şey öğrendikten sonra aslında boşaldığımı fark ettim. Önce az miktarda sıvı geliyor, hemen sonrasında o muazzam hisse erişiyorum. G-noktam uyarıldığında işeyecek gibi hissediyorum. Bu his oldukça normal, G-noktası uyarıldığında duyulan en yaygın his budur, ama bazen de G-noktası teması olmadan uyarılma sonucu duyulan bir şeydir. Cinsel olarak uyarılmış bir kadında idrar yolunu saran süngerimsi doku kanla şiştikçe idrar yolunu sıkar ve mesaneye baskı yapar, bu yüzden işeme dürtüsüne benzer bir his yaratır. Kadınların seks yaparken bazen de çişi gelir (işte bunları filmlerde göstermiyorlar. ), dolayısıyla emin değilseniz yaptığınız şeye ara verip çişinizi yapmaya gidin, sonra cinsel aktivitelerinize kaldığınız yerden devam edin. İlk birkaç dakikada yoğun bir işeme dürtüsü hissediyorsanız mesaneniz boş demektir, dolayısıyla bu durumda hissettiğiniz doluluğun uyarılmış idrar yolu süngerinden ve boşalma suyundan ileri geldiği konusunda içiniz rahat olabilir. İlk kez erkek arkadaşımlayken yapmıştım. Dehşete kapıldım ve yatağa işediğimi düşündüm, sonra erkek arkadaşım bana güldü ve ne olduğunu izah etti. Artık beni ne zaman parmaklayacak olsa uzandığım yere önceden bir havlu koyuyoruz. İşeme korkusu birçok kadını boşalmaktan alıkoyar. Boşalmak isteyip de kendinizi işeme dürtüsüyle mücadele ederken buluyorsanız, öncelikle unutmayın ki çoğu kadın ve erkek cinsel olarak epeyce uyarılmış bir haldeyken idrar yapmakta zorlanır. İdrar torbasını seksten önce ya da hızlı bir tuvalet arasıyla boşalttığınızda, işeme konusunda endişelenmenize gerek kalmaz. Bedeninizden çıkan şey ne olursa olsun buna izin verin. Kafanız rahat olsun istiyorsanız yatağa bir iki havlu serin. Böylelikle pek de ihtimal dahilinde olmayan boşalma suyu yerine idrar gelmesi durumunda boşaldığınızda ne yapıyorsanız yine aynı şeyi yaparsınız Havluları çamaşır makinesine atın ve geçirdiğiniz güzel gecenin tadını çıkarın. Çiş ve boşalma suyu arasındaki fark nedir. Kadınların boşalma suyu ve idrarı bedenlerindeki aynı delikten (idrar yolu) çıktığından, birçok insanın, kadın aslında boşalmışken onun işediğini düşünmesi pek de şaşırtıcı değil. Kadınların boşalma suyunun idrar torbasından gelen çiş olduğunu iddia eden kuşkucular da yok değil. Gerçekteyse kadın boşalmasında gelen, idrar yolu süngerindeki bezler tarafından üretilen ya su gibi renksiz ya da süt rengi bir sıvıdır. Bu sıvıyı üreten bezlere kadın prostatı da denir. Kadınların boşalma suyu, idrar gibi kokmaz ve sarı değildir. Laboratuvarda yapılan testlere göre, boşalma suyu, idrardan daha fazla prostatik asit fosfataz (prostat spesifik antijen) ve glukoz içeren alkali bir sıvıdır. Ancak, aynı kanaldan geçtiğinden, bazen eser miktarda idrar içerebilir. Belki de kadınların boşalma suyunun çiş olmadığının en güçlü kanıtı orgazmik patlamanın kaynaklarını öğrenmeye meraklı bir kadın tarafından ortaya konmuştur. İdrarı maviye çeviren bir ilaç almış ve sonra mastürbasyon yapmaya koyulmuş bu deneyi defalarca tekrarlamış. Önce çarşafa boşalmış sonra aynı çarşafa işemiş. İdrarlı bölgeler, ilacın etkisinden koyu mavi renkteymiş. Boşaldığı bölgelerdeyse ya renk yokmuş ya da soluk mavi tonda bir renk varmış. İnsan cinselliği konusunda uzman bir profesör, bu deneyi Journal of Sex Research'te yazmıştı. Mastürbasyonun bilimin ilerlemesine katkı sağlayacağı kimin aklına gelirdi. Islanmak (kayganlaşmak) ve boşalmak arasındaki fark nedir. Bir kadın uyarıldığında vajina duvarları terler, tıpkı sıcak havalarda terlemeniz gibi. Sıvı ya da transüdat, vajina duvarlarının salgıladığı renksiz bir kan bileşenidir. Kadın boşalmasında çıkan sıvıysa idrar yolunda bulunan süngerin içindeki paraüretral bezlerde üretilir, idrar yolundan salgılanır. Bu farklara rağmen bazı durumlarda kadının boşalıp boşalmadığını anlamak zor olabilir – az miktarda boşalma suyunun gözden kaçması sık rastlanan bir durumdur. Sonuç olarak kimse kadınların yüzde kaçının boşaldığını bilmiyor, çünkü boşalanların birçoğu boşaldıklarının farkında olmayabilir. Islandınız mı, yoksa boşaldınız mı. Bu konuda kafanız karışıksa, birkaç önemli farkı gözden geçirmek işe yarayabilir Islanma yavaş yavaş olur, bu sıvı vajinanın içinde üretilir ve uyarılma sürecinin ilk aşamalarında başlayabilir. Boşalmaysa bir anda olur, idrar yolundan gelir, her zaman olmasa da genelde orgazmla aşağı yukarı aynı anda olur. Bir kadının idrar yolu süngeri sıvıyla dolduğu halde kadın boşalmıyorsa sıvıya ne olur. Boşaltılmayan sıvı, idrar torbasına taşar ve kadın çişini yaptığında dışarı atılır. Kadınlar boşalmayı seviyor mu. Tek başına orgazmdan daha mı iyi. Kimi kadınlar boşalmayla gelen gevşeme hissine bayılır ve orgazmlarının fiziksel kanıtının bedenlerinden çıktığını görmekten keyif aldıklarını söyler (birçok erkeğin boşalmanın çok cool bir şey olduğunu düşünmesi gibi.) Kimi kadınlara göre de, bu deneyim yalnızca farklı bir şeydir, boşalmak orgazm olmaktan ne daha iyi ne de daha kötüdür. Boşalan kadınların,