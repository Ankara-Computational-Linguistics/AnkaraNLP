Raetialılardan ilk bahseden (sadece tesadüf olarak) Polybius'tur (Histories xxxiv. 10, iS) ve haklarında Cumhuriyet dönemi sonuna kadar pek bir bilgi yoktur. Biraz şüpheli olsa da özgürlüklerini, bölge M.S. 15 yılında Tiberius ve Drusus tarafından zaptedilene kadar korumuşlardır (karşılaştırma Horace, "Odes", iv. 4 and 14). Raetia başlangıçta bağımsız bir eyalet olarak düzenlendi ancak M.S. 1. yüzyıl sonlarına doğru Vindelicia da bu eyaletin sınırları içine dahil edildi; bu yüzden Tacitus ("Germania", 41) "Augusta Vindelicorum" adlı bölgeden (Augsburg) "Raetia eyaletinin bir Kolonisi" diye bahseder. Tüm eyaletin yönetimi (Vindelicia dahil) ilk olarak bir askeri prefect'e emanetken sonradan bir procurator tarafından yürütülmüştür; eyaletin sınırları içerisinde konuşlu bir Lejyon olmamıştır ve koruması, M.S. 2. yüzyıla kadar yerel birlikler ve militia tarafından sağlanmıştır. Marcus Aurelius'un saltanatı sırasında, Raetia M.S. 179 yılıyla birlikte Castra Regina'da (Regensburg) konuşlu Lejyon III "Italica"'nın komutanı tarafından yönetilmiştir. İmparator Diokletian zamanında Raetia, "vicarius Italiae" piskoposluk bölgesinin bir parçası haline geldi ve "Raetia prima" ve "Raetia secunda" (her biri bir "praeses" altında) adında iki alt parçaya bölündü. Eski Raetia olarak kastedilen bölge Vindelicia'dır. Bu bölgeler arasındaki sınır net olarak tanımlanamamıştır ancak genellikle "lacus Brigantinus" adlı gölden (Konstanz Gölü) "Oenus" nehrine (Inn nehri) yönünde Doğuya doğru çizilen bir hat olarak kabul edilir. Batı Roma İmparatorluğu'nun son yıllarında, bölge metruk bir haldedir ve Büyük Teoderik zamanında Ostrogotlar tarafından işgal edilmiştir. Bölge oldukça dağlık bir arazi yapısına sahipti ve yerli halk yağma seferleriyle meşgul olmadığı zamanlarda hayvan yetiştiriciliği, kerestecilik ve tarımla uğraşırdı. Bazı vadiler zengin ve verimliydi, böylece mısır yetiştirmek ve şarap üretmek mümkündü. Şaraplarının kalitesi İtalya'daki herhangi bir şaraptan farksızdı. Hatta Augustus'un Raetia şarabını tüm diğer şaraplara tercih ettiği söylenir. Kayda değer ticaret ürünleri bal, balmumu ve peynir olarak sayılabilir. Raetia'nın başlıca şehirleri (Vindelicia hariç) "Tridentum" (Trento) ve "Curia'dır" (Coire ya da Chur). Eyalet, Biri Verona ve Tridentum'dan, Brenner geçidi üzerinden Innsbruck ve orandan da "Augusta Vindelicorum'a" (Augsburg) uzanan, diğeride "Brigantium" (Bregenz), Chur ve Chiavenna'dan Como ve Milano'ya uzanan Roma İmparatorluğunun iki ana aksının kesişme noktasında bulunmaktaydı. Rätikon dağ sırası adını Raetia'dan alır. Cermanya Cermanya veya Germania, antik çağda Cermenler adı verilen boyların Kuzey ve Orta Avrupa'da yerleşim kurdukları tarihsel bölge. Germania, tarih boyunca çoğunluğu Germanik kabileler tarafından olmak üzere bazı Keltler, Baltıklılar, İskitler ve proto-Slavlar tarafından da yerleşim görmüştür. Kabilesel ve etnik yapı, asimilasyon ve göçler nedeniyle yüzyıllar boyunca değişikliğe uğramıştır. Germanik halklar birkaç farklı dialekt konuşmuşlardır. Klasik dönemde Avrupa'nın kuzeyinde yerleşik halklar hakkında MÖ 2. yüzyıl'dan önce pek az şey bilinirdi. Yunanlar MÖ 5. yüzyıl'da "Keltoi" olarak çağırdıkları Keltler'den haberdardılar. Herodot aynı zamanda İskitlerden de bahseder ancak başka barbar kabile ismi bilinmezdi. MÖ 320 yılında, Massalia'lı Piteas Britannia'nın etrafında ve Avrupa'nın Kuzeyi boyunca seyahat etti ve seyahatlerinde rastladığı şeyler öylesine inanılmaz şeylerdi ki, sonraki yazarlar ona inanmayı reddetmişlerdi. O, belki de Germanik halkların Keltlerden farkını ayırt eden ilk Akdenizli olmuştur. Caesar, Germanik kabile üyeleri, Romalılar ve Galyalılar arasındaki farklılıkları tanımlamıştır. O, Galyalıların kavgacı oldukları halde uygarlaştırılabilineceklerini ancak Germanik kabilelerin çok daha vahşi olduklarını ve bu sebeple Roma Galya'sı için tehlike teşkil ettiklerini ve fethedilmek zorunda olduklarını söylemiştir. İşgal altındaki iç Germania topraklarının MÖ 46 yılından MÖ 23 yılına kadarki valisinin adı Gavin Dalyius'tur. Kuzeyli barbar kabileler hakkında anlattıkları, Roma Galyası da dahil Roma üstünlüğünün dışa vurumu olarak tasvir edilebilir. Sezar'ın anlattıkları, Romalıların Germanik kabile korkusunu ve verdikleri gözdağını betimler. Germanik kabilelerin fark edilen tehditlerinin doğruluğunu da ispatlar. Romalılar Germania'nın geri kalan kısmını fethedebilmek için sadece bir kez Ren sınırını geçmeyi denemişlerdir. Bu işgal denemesi M.S. 9 yılında, Roma tarihindeki en büyük yenilgilerden biri olan ve onbinlerce Roma askerinin yok edildiği Teutoburg Ormanı Savaşı ile son bulmuştur. Sadece birkaç yüzyıl sonra, Romanın kendisi bizzat Germanik kabileler tarafından fethedilecekti. Germania, Romalılar tarafından iki bölge olarak tanımlanmıştır: 'iç Germania', Romalılar tarafından işgal edilmiştir ve Ren nehrinin Batısı ve Güneyi iken, 'büyük Germania' ("Magna Germania") Ren nehrinin Doğusudur. İşgal edilmiş Germania iki eyalete bölünmüştür: "Germania Inferior" ( aşağı yukarı günümüz Alçak Ülkeler bölgesine karşılık gelir) ve "Germania Superior" ( aşağı yukarı günümüz İsviçre ve Alsace'ye karşılık gelir). Romalılar, Augustus'un saltanatı sırasında MÖ 12 yılında Germanicus ve Tiberius komutasındaki Lejyonlar yardımıyla Germania Magna'yı fethetmeye başladılar. M.S. 6 yılıyla birlikte, Elbe Nehri'ne kadar olan Germania'nın tamamında Romalılar tarafından geçici olarak sükûnet sağlandı ve bölge işgal edildi. Almanya'nın İngilizce karşılığı olan "Germany" sözcüğü, ülke kendi yerli halkı tarafından "Deutschland" olarak çağrıldığı halde, İngilizce ve diğer dillerde "Germania" sözcüğünden türetilmiştir. Çağdaş İbranice'de, Latince "Germania" kullanımı değişmemiştir (גרמניה). 2007-08 TÃ¼rkiye Bayanlar Voleybol Ligi Türkiye Bayanlar Voleybol Ligi 2007-08 sezonu, Sultanlar Ligi'nin 24. sezonudur. Yedi şehirden (İstanbul, Ankara, İzmir, Diyarbakır, Gaziantep, Kocaeli ve Muğla) 11 takımın katıldığı lig, deplasmanlı normal lig + Play-Off grubu usulüne göre oynandı. Play-Off serisinde Fenerbahçe takımını 3-0 yenen Eczacıbaşı Zentiva ligin şampiyonu olurken, ligi son sırada tamamlayan Yeşilyurt ile sezon sonunda ligden çekilen Şahinbey Belediyesi ve Marmaris Belediyesi ligden düşmüştür. Ligin ilk etabı çift devreli lig usulü oynanmıştır. Bu karşılaşmalar sonucunda ligi ilk 8 takım arasında tamamlayan takımlar Play-Off etabına yükselmişlerdir. Ligi son sırada tamamlayan takım ise ligden düşmüştür. Play-Off serisinde eşleşmeler 1.-8., 2.-7., 3.-6. ve 4.-5. takımların eşleşmesi prensibince yapılmıştır. Play-Off Çeyrek Final eşleşmeleri bir takımın 2 galibiyeti sağlaması üzerinden oynanmıştır. Takımlar ilk maçı sıralama da daha altta olan takımın sahasında, ikinci maçı ise sıralamada daha üstte olan takımın sahasında oynamıştır. İki karşılaşma sonucunda galibiyetlerde eşitlik olması durumunda ise üçüncü ve son maç sıralamada daha üstte olan takımın sahasında bir sonraki gün oynanmıştır. Play-Off Yarı Final eşleşmeleri bir takımın 3 galibiyeti sağlaması üzerinden oynanmıştır. İlk maç sıralamada daha üstte olan takımın sahasında oynanırken, 2. ve 3. maçlar ise sıralamada daha altta olan takımın sahasında oynanmıştır. Dördüncü maça ihtiyaç duyulması halinde bu karşılaşma sıralamada daha üstte olan takımın sahasında oynanmıştır. Dört maç sonunda galibiyetlerde eşitlik olması durumunda ise beşinci ve son maç sıralamada daha üstte olan takımın sahasında oynanmıştır. Play-Off Final eşleşmeleri bir takımın 3 galibiyeti sağlaması üzerinden oynanmıştır. İlk maç sıralamada daha üstte olan takımın sahasında oynanırken, 2. ve 3. maçlar ise sıralamada daha altta olan takımın sahasında oynanmıştır. Dördüncü maça ihtiyaç duyulması halinde bu karşılaşma sıralamada daha üstte olan takımın sahasında oynanmıştır. Dört maç sonunda galibiyetlerde eşitlik olması durumunda ise beşinci ve son maç sıralamada daha üstte olan takımın sahasında oynanmıştır. Ligde puanlama sisteminde; Wenger Wenger, İsviçre çakısı ve saat üreticisi firma. 1893'te kurulmuştur, merkezi İsviçre'dedir. 2005'te Victorinox firması tarafından satın alınmıştır, fakat marka değiştirilmeden satılmaya devam etmektedir. Talpa Talpa, Köstebekgiller (Talpidae) familyasından bir köstebek cinsi. Parlak, Karaburun Parlak, İzmir'in Karaburun ilçesine bağlı bir mahalle. Damalı su yılanı Damalı su yılanı ("Natrix tessellata"), Colubridae familyasından Avrupa'da görülen zehirsiz bir yılan türü. Dişiler erkeklerden daha büyüktür. Maksimum büyüklüğü 1.0-1.3 m arasındadır. Rengi grimsi yeşil ila kahverengimsi veya siyaha yakın, sırtında koyu benekler bulunur. Karnı bazen parlak sarı veya turuncu renkte siyah benekli bir zara benzer. Aslında tam bir su yılanı değildir sadece suyu seven bir yılandır Natrix Natrix gibi Başlıca besinini balıklar oluşturmasına rağmen, bunun yanında kurbağalar, iribaşlar ve amfibyumlar da yemek listesinde bulunur. Gündüz aktif olan yılan, ağırlıklı olarak suda vakit geçirir ve 20 dakikaya kadar dalabilir. Çoğunlukla nehir, ırmak ve göl yakınlarında bulunurlar. Sudan çıkmış dallarda güneşlenirken kış uykusu ve yumurta bırakmak için kıyıya gelirler. Bu yılan türü zehirli değildir. Kendini savunmak için anüsünden çok kötü kokan bir salgıyı yayar. Başka bir savunma mekanizmasıda ölü taklidi yapmasıdır. Çiftleşme mevsiminde (Mart-Nisan) büyük gruplar oluştururlar. Yumurta bırakma Temmuz ayında olur, bir defada çıkan yumurta sayısı 10-30 kadardır. Genç yılanlar, erken Eylül'de yumurtadan çıkar. Damalı su yılanı, suyun yakınındaki kuru deliklerde Ekim'den Nisan'a kadar kış uykusuna yatar. Damalı su yılanı, Avrupa ve Asya boyunca bulunur: Almanya, İsviçre, Avusturya, Fransa, Belçika, Hırvatistan, Slovenya, Bosna-Hersek, Karadağ, Makedonya, Sırbistan, İtalya, Çek Cumhuriyeti, Arnavutluk, Romanya, Bulgaristan, Macaristan, Türkiye, Yunanistan, Kıbrıs, Afganistan, Rusya, Ukrayna, Ermenistan, Gürcistan, Azerbaycan, Kazakistan, Türkmenistan, Tacikistan, Özbekistan, Kırgızistan, Irak, Suriye, Ürdün, Yemen, Mısır, İsrail, Pakistan, Çin. Türkiye´de her tarafa yayilmıştır. Deniz sevyesinden 2500 m yüksekliklerde görülür. Damalı su yılanı birçok ülkede doğal koruma altında bulunur. Mevcudiyetleri Orta Avrupa'da tehlikededir. Örneğin Almanya'da 2003 yılında tahminen sadece birkaç yüz örnek mevcut durumdaydı. Monika Bejnar Monika Bejnar (d. 10 Mart 1981, Tarnów, Polonya) Polonyalı sprint atletidir. Atina 2004 Yaz Olimpiyatları'nda 4 x 400 metre bayrak yarışında Polonya takımında yer aldı ve finalde 3:25.22'lik dereceyle 5. olmuşlardır. İzmir'de gerçekleşen 2005 Üniversite Oyunları'nda Polonya adına 4 x 400 m bayrak koşusunda takım arkadaşları Ewelina Setowska, Marta Chrust ve Grażyna Prokopek ile birlikte 3:27.71'lik bir dereceyle Rusya'nın ardından gümüş madalyanın sahibi olmayı başarmıştır. Göteborg'da düzenlenen 2006 Avrupa Atletizm Şampiyonası'nın 200 metre final koşusunda 4. olmuştur. Como Ama una Mujer Como Ama una Mujer (Türkçe: "Bir Kadın Nasıl Sever?"), Jennifer Lopez tarafından çıkarılan ilk tam-uzunluklu İspanyolca albümdür. Bu albüm esasen Kolombiyalı besteciler Julio Reyes ve Estéfano tarafından yapılmıştır. Thalia ve Marc Anthony gibi şarkıcılar da şarkı sözlerinde katkılarda bulunmuşlardır. Baskı Altında Baskı Altında (özgün adı: Under Pressure veya Bad Day on the Block), 1996 yapımlı psikolojik gerilim filmidir. Yönetmenliğini Craig R. Baxley'in yaptığı filmde bir kahraman itfaiyecinin komşularının baskısı altında gittikçe kontrolden çıkmasını, sorunlu davranışlar sergilemesi ve en sonunda bir manyağa dönüşerek komşularına zarar vermesini konu almaktadır. Filmdeki kahraman itfaiyeci Lyle Wilder'i Altın Küre ödüllü oyuncu Charlie Sheen canlandırmaktadır. Film içerdiği şiddet ve argo konuşmalardan dolayı 15 yaş ve üzeri yaş grubuna MPAA tarafından uygun görülmektedir. Senaryosunu Betsy Giffen Nowrastehin yazdığı film Türkiye'de çok daha erkenden (22 Ağustos 1996) gösterime girmiştir. Fakat film bazı ülkelerde direkt piyasaya da sürülmüştür. Mare Winningham ve David Andrews filmdeki diğer başrolleri paylaşmaktadırlar. Film Toronto ve Ontorio'da çekilmiştir. Film 88 dakika sürmektedir. Charlie Sheenin ismi filmde Charles Sheen olarak geçmektedir. Oyuncunun sonraki iki filmi Free Money (1998) ve No Code of Conduct (1999) filmlerinde de ismi Charles Sheen olarak geçmektedir. Lyle Wilder (Charlie Sheen) siyah bir çocuğu kendisine yangına atarak, hayatını tehlikeye atarak kurtarmasıyla başlıyor. O göz önünde bir kahraman itfaiyecidir ancak herkes onu yakından tanımamaktadır. Kimse Lyle'nin çocuğu kurtarırken çocuğun annesini öldürdüğünü bilmez. Lyle Wilder'in şiddetli davranışları çok yüksektir. Hatta karısıyla Rus Ruleti bile oynamıştır. En sonunda şiddete dayanamayan eşi Marge, oğlu Kenny'yi de yanına alarak Lyle'yi terk eder. Lyle'nin şiddetsever bir manyağa dönüşmesine ise az kalmıştır. Yan komşuları Reese Braverton, karısı Catherine, çocukları Zach ve Chelsea ise mutlu bir şekilde geçinmektedirler. Kendi dertlerinin üzerine başkalarının mutluluğuna dayanamayan Lyle, gittikçe şiddet seven bir adamdan çok bir psikopata dönüşmektedir. Lyle Wilder artık Bravertonları mahvetmeye hazırdır. Onlara gittikçe zarar vermeyen başlayan Lyle'yi gören Bravertonlar polisi ararlar ancak böyle kahraman ve herkesin sevdiği bir itfaiyecinin böyle bir şey yapmasının zor olduğunu bildiklerinden onları pek dikkate almamaktadırlar. Ancak Lyle işi cinayete kadar götürünce Al Calavito (John Retzenberger, Cheers) ve Sandy Tierra onlara yardım etmeye çalışırlar. Lyle Wilder ise artık Bravertonları yok etmek için ellerinden geleni yapacaktır. Şimdi Rus Ruleti oynama sırası Lyle ile polisler arasındadır. Çalpara (yengeç) Çalpara ("Necora puber"), Atlas Okyanusu ve Akdeniz'in bazı bölgelerinde, kumluk alanlarda yaşayan ve ağları keserek balıkçılara zarar veren bir yengeç türü. Çiftevi, Ortaköy Çiftevi, Ortaköy, Aksaray ilçesine bağlı bir kasabadır. Arpa, buğday be şeker pancarı kuru fasulye üretimi ile ünlüdür. Kente göçler ile nüfusu yıllar içinde azalmıştır. Ç’eraşe Tembot Tembot K'eraş (1902-1988),ünlü Adıge yazarı ve bilgini (Batı Çerkesçesi "КӀэрэщэ Тембот", Rusça "Тембот Керашев"),Türkçe Çeraşe Tembot olarak da bilinir.1902'de şimdiki Adigey Cumhuriyeti'nin (AC) Koşhabl (Кощхьабл) beldesinde doğdu.1910'da bir Tatar ilkokuluna yazıldı,1914'te öğrenimini sürdürmek için Ufa'daki bir okula gönderildi,ama çok geçmeden savaş çıktı ve köyüne dönmek zorunda kaldı.1915-1917 yılları arasında,1880'lerde Adıgelerden boşaltılıp bir Kazak köyüne dönüştürülen,şimdi AC'de bulunan Dondukovskaya (Хьаджэмыкъохьбл) beldesindeki dükkânlarında babasına yardım etti,bu arada Rusçayı da öğrenmiş oldu. 1918'de yeniden okula yazıldı ve 1921'de ortaokulu bitirdi.Ardından Krasnodar'daki Politeknik Enstitüsü'ne alındı,bir yandan da Krasnodar'daki Adige Özerk Oblastı (AÖO) parti (Rusya Komünist Partisi-bolşevik) bürosunda çevirmenlik işiyle görevlendirildi.Böylece politik bir dünyanın içine girmiş oldu.Bazı çevirileri Adıgece yayınlanan "Adıge maq" (Адыгэ макъ) gazetesinde basılmaya başlandı. 1924'te,öğrenimini tamamlaması için Moskova'daki "Karl Marks Halk Ekonomisi Enstitüsü"ne gönderildi ve 1929'da mezun oldu.Artık Tembot K'eraş,tanınır biri olmuştu.Bu arada "Arq" (Аркъ;İçki) adlı ilk öyküsü de yayınlanmış ve beğeni kazanmıştı.Dört yıl sonra Arq'ı genişletti,ona yeni bir içerik ve sanatsal öğeler kattı.Aynı zamanda Adıge maq gazetesinin yönetmeni,Adıge Bilimsel Araştırma Enstitüsü'nün müdürü ve Krasnodar Pedagoji Enstitüsü'nde de öğretmen olmuştu.O zamanlar Krasnodar kenti -1922-1936 yılları arasında - AÖO'nın başkenti idi. Bu arada Adıge toplumunun ekonomik ve sosyal durumunu,devrimin toplumun psikolojisinde oluşturduğu dönüşümleri ortaya koyan bir roman yazımı işine girişti."Şambul" adını verdiği roman denemesini ilkin Rusça olarak yazdı (1932),1934'te romanın Adıgecesini de yayınladı.Şambul,giderek 1939'da yayınlanan Mutluluk Yolu (Насыпым игъогу/Nasıpım yığogu) adlı ünlü romanının ilk bölümüne dönüştü.Romanda eski bir köle (пщыл1ы) çocuğu olan ve Moskova'da yükseköğrenim görmekte olan Bibolet,bir Abadzeh (Абдзах) köyüne -ablasının bir köy zenginin oğlu ile evli olduğu köye - giderken,yolda o köyden Nefiset (Nafset/Нафсэт) ile tanışır.Köyde birlikte kadın haklarını savunurlar.Devrimci bir öğrenci olan Bibolet ile köylü kızı Nefiset arasındaki yakınlaşma,daha sonra Nefiset'in yanlış bir algılaması sonucu kesintiye uğrar. Romanın ikinci bölümünde,köy kolhozu (köy tarım kooperatifi),istifa ve ayrılmalar nedeniyle çökmek üzeredir.Köy zenginleri sabotajlar yoluyla köy kolhozunun hayvanlarının telef olmasına ve kundaklama yoluyla da yangınlara yol açmaktadırlar.Amaç bir an önce kolhozu çökertmektir.Bibolet, bu Abadzeh köyü kolhozunun sorunlarını araştırmak ve çözümlemek üzere müfettiş yetkisiyle köye gönderilir.Araştırmalara başlar,kolhozdan istifa dilekçelerinin tek bir elden (karargahtan) çıktığını saptar,sessizce kanıt toplar,suçluları bir bir ortaya çıkarır,bunların köydeki halk mahkemesi kararıyla AÖO sınırları dışına çıkarılmalarını,kararı bir üst yargının onamasıyla, sağlamış olur,kolhoz işlerini yoluna koymayı başarır,ama asıl sabotajcıyı bir türlü ortaya çıkaramaz.Onu da yakalayıp köyden ayrılmayı düşünürken,bir gece,ansızın üzerine bir ateş açılır,ama isabet almaz,her an eli tetikte gezen Bibolet,hemen karşılık verir ve saldırganı vurur.Bu kişi,hiç ummadığı biri,eniştesinin kardeşidir.Yaşıtı ve dostu sandığı bu kişi,ölmeden önce,"Bibolet,beni yendin!" diyebilir,ardından gözlerini yumar. Bibolet ile Nefiset,bu uğraş içinde yeniden karşılaşır ve barışır,sonunda da evlenirler;ablası da,"köle soylu" diye aşağılandığı köy zengini Behuko (Бэхъукъо) ailesinden ve kocasından ayrılır,her iki kadın öğrenim görüp birer öğretmen olurlar (Romanın çevirisi için bk."Mutluluk Yolu",Circassiancanada,internet). "Mutluluk Yolu" romanı 1947'de Rusçaya çevrilerek yayınlanır ve 1948'de Devlet Ödülü alır.Daha sonra "Şapsığ Kızı" (Шапсыгъэ пшъашъэ;1951;Türkçesi:Çerkes Kızı Gulez),"Hacret" (Kaçak,1960,5 uzun öykü) ve "Abadzehli Avcı (1969,Абдзэхэ шэкӀожъыр/Abdzexe şekvozhır) adlı uzun öyküleri basılır.Öyküler 1972'de bir kitapta toplanarak yeniden yayınlanır.Bunları "Şıv zako/Шыу закъу" (1972;Türkçesi:Tek Atlı) romanı izler."Şıv zako",eski Adıge yaşamını ele alan bir serüven romanıdır. Güncel sorunları işleyen "Типшъашъэхэр" (1956;"Tipşaşekher"/Kızlarımız),"Akıllı Ananın Kızı" (1962) ve Kuko (1968;bir kız adı) romanları da yayınlanır.Romanlarında aşağılık duyguları,Ruslaşma,yozlaşma ve bunların zararlarını,Adıge ulusal değerlerine bağlılığı,kendine güveni,ulusal değerleri korumanın gerekliliğini dile getirir.Tembot K'eraş'ın yapıtlarını asıl değerli kılan şey ise,yerel ile evrensel değerleri,estetik düzeyde kaynaştırabilmiş olmasıdır. 1940'ta "Eski Adıge Şarkıları" (Адыгэ орэдыжъхэр) derleme kitabını,geniş bir önsözü de ekleyerek yayınlar.Bu arada Adıge folkloru ve Nart destanları üzerine incelemeleri,bilim çevrelerince önemli bulunmaktadır.Daha başka yapıtları ve öğrenciler için yazılmış piyesleri de vardır (Daha çok bilgi için bk.Шъхьэлахъо Абу,Адыгэ литэратурэр,Мыекъуапэ,1991,s.73-118).Yazarın tüm yapıtları,1987-1989 yılları arasında üç büyük ciltte toplanıp Maykop'ta yeniden basılmış,"Şapsığ Kızı" adlı ve Adıge cins atı eğitimini de anlatan uzun öyküsü ise,yatağında hasta yatan yazarın son günlerinde,ölüm gününe değin radyodan,Adıgece bölüm bölüm olarak yayınlanmıştır. Tembot K'eraş'ın adı, ilk müdürü olduğu Adıge Sosyal Bilimler Araştırma Enstitüsü'ne (şimdi Maykop'ta) verilmiş, ayrıca doğduğu Koşhabl beldesinde de adına bir müze kurulmuştur. Yazar 8 Şubat 1988'de 86 yaşında gözlerini yaşama yumdu. Dive into Yourself DIVE into YOURSELF, "HIGH and MIGHTY COLOR" 'ın 26 Ocak 2006'da piyasaya çıkan singleıdır. Oricon Satışları Listesi (Japonya) Branislav Ivanović Branislav Ivanović (Sırpça: Бранислав Ивановић, ), 22 Şubat 1984'te Yugoslavya'da doğan Sırp defans. Rossiyskaya Premyer-Liga takımlarından FK Zenit'de ve Sırbistan millî takımında forma giymektedir. Ivanović futbola Remont Čačak'da başlamış, sonra doğduğu şehrin takımı FK Srem'e transfer olmuştur. Aralık 2003'te Beograd'a transfer olmuştur. Superliga'da 3 yıl oynadıktan sonra Ocak 2006'da Rusya'nın Lokomotiv Moskova takımına transfer olmuştur. O zaman kırmızı-yeşilli takımın teknik direktörü yurttaşı Slavoljub Muslin'di. Rusya kariyeri boyunca düzenli olarak Sırbistan millî takımının kadrosunda yer aldı. 2007 yılında Lokomotiv ile Kubok Rossii'yi kazandı. 15 Ocak 2008 tarihinde Chelsea ile anlaştı. Chelsea transfer için bonservis bedeli olarak 13 milyon € ödemiştir. Sırp futbolcu yeni takımı ile 3,5 yıllık sözleşme imzalamıştır. Ivanović Chelsea'de ilk kez Kasım 2008'de Ricardo Carvalho'nun sakatlanmasıyla forma şansı bulmuştur. İngiliz ekibinde ilk golünü ise Liverpool ile oynadıkları Şampiyonlar Ligi çeyrek final ilk maçında atmıştır. Sırp futbolcu, o maç Liverpool filelerine 2 gol atmıştır. Ivanović Chelsea'de 2 numaralı formayı giymektedir. UEFA Avrupa liginin final maçı Benfica-Chelsea FC maçında kupayı getiren golü atmıştır. 12 Mart 2014 tarihinde, Chelsea ile sözleşmesini 2018 yılına kadar uzattı. GÃ¼ncelleme : 9 Nisan 2012 55||5||0||0||colspan="2"| ||2||1||57||6 54||5||9||0||colspan="2"| ||8||2||71||7 104||8||14||0||6||0||28||6||152||14 213||18||23||0||6||0||38||9||280||27 HastalÄ±k isimleri listesi Hastalık isimleri listesi, bu listede hastalık isimleri yer almaktadır. Ozancık, Ortaköy Ozancık, İçanadolu Bölgesinde Aksaray İli, Ortaköy İlçesine bağlı bir köy. Harmandalı, Ortaköy Harmandalı, Aksaray ilinin Ortaköy ilçesinin bir beldesi. Oğuzların Harbendelu veya Harmandalı aşireti tarafından kurulmuştur Harmandalı'nda 27 Şubat 1976'da İçişleri Bakanlığı kararıyla belde belediyesi kuruldu. Devedamı, Ortaköy Aksaray'ın Ortaköy ilçesine bağlı 1.464 nüfuslu mahalledir. https://web.archive.org/web/20170917014908/http://devedami.eu/ Mahmuzlu Ã§inte Mahmuzlu çinte ("Calcarius lapponicus"), kiraz kuşugiller (Emberizidae) familyasından bir kuş türü. Kalın sarı bir tohum-yiyici gagasıyla, güçlü bir kuştur. Yaz erkeğinin, siyah baş ve boğazı, beyaz göz çizgisi, kestane rengi ensesi, beyaz alt parçaları ve fazlaca çizgili siyah-gri arkası vardır. Diğer kuş tüylerinin, daha açık portakal rengi-kahverengi bir baş, daha kahverengi bir arka ve kestane rengi ense ve kanat panelleri vardır. Huş ağacı veya söğütle ıslak alanlarda görülürler ve veya yalın dağlar ve ekili kara veya kıyılarda kışlarlar. Doğal yiyeceği, yavruyu besleyeceği zaman böceklere dayanır ve aksi takdirde tohumlardır. Yuva yerdedir. 2-4 yumurta koyulur. Arktik Avrupa ve Asya'nın karşısında ve Kanada ve en kuzey ABD'de görülürler. Kuzey Amerika'da, Lapland Longspur olarak bilinirler. Göçmendirler, Rus bozkırları, güney ABD ve kıyısal Danimarka ve büyük Britanya'da kışı geçirirler. Balmaceda Dağı Balmaceda Dağı (İsp "Monte Balmaceda"), Şili'nin Magellan Bölgesi'nde yoğun olarak buzullarla kaplı bir dağdır. Ultima Esperanza Fiyortu'nun başında bulunur. Bernardo O'Higgins Milli Parkı'nın güney parçasında olup, Serrano Nehri ağzının yakınlarındadır. Dağın yamaçlarını Balmaceda ve Serrano buzulları örter. Dağ aynı zamanda Torres del Paine Milli Parkı civarında bulunur. İngilizce Monte Balmaceda 19 Eylül 2007 sürümü Felagund Finrod J. R. R. Tolkien'in kurgusal Orta Dünya evreninde Noldor soyundan bir elf beyi. Finwë oğlu Finarfin'in oğludur. Galadriel'in ağabeyidir. Doğum adı Finrod'dur. Nargothrond'a yerleşip mağaralar oyduğu için cüceler tarafından Felagund ("Mağara Oyucusu") adı verildi, bilgeliğinden dolayı insanlar tarafından Nom adı verildi. Nargothrond'da krallığını kurmadan önce Sirion nehri üzerindeki bir adacıkta ilk Minas Tirith'i kurmuştu. Amarie adlı bir Vanya'yı sevdi ama Amarie onunla Orta-Dünya'ya gitmeyi reddetmesinden dolayı kalbini mühürledi. Akrabakıyımı'nda hiçbir katkısı olmadı. Noldor prenslerinin en güzeli ve zarifidir. Fëanor ile birlikte Orta Dünya'ya geldi. Nargothrond'da kendi krallığını kurdu. Orta Dünya'da "Edain"i (Batı'ya göçen ilk insanlar) ilk gören kişidir. İnsanlar onun bilgeliğine hayran kaldılar ve ona kendi dillerinde "Nom" (bilge) adını verdiler. İnsanlara verdiği bir yemin nedeniyle, Morgoth'un çaldığı Silmarilleri geri almaya giden Beren yardım istediğinde geri çeviremedi ve onunla birlikte Angband'a doğru yola çıktılar. Amaçları Melkor'dan Silmarillerin en az birini kesip almaktı, Beren'in bunu Thingol'ün kızı Luthien için yapması gerekiyordu ve hiçbir insanın Melkor'dan o Silmarilleri alamayacağını biliyordu; fakat Luthien hapis tutulduğu yerden kaçtı ve Oromë'nin köpeği Huan ile birlikte Beren ve Finrod'un peşlerine düştü. Bu sırada Finrod, Beren ve diğer yoldaşlar Sauron'un eline düştü, zindana atıldılar ve Sauron kimliklerini söyleyene kadar hepsini tek tek öldürmekle tehdit etti ve öldürdü de. Sonunda sadece Finrod ve Beren kalmışken Finrod zincirlerini kırdı, karşısına çıkan bir kurtla savaştı ve kurt tarafından öldürüldü. Elfler Finrod için ağıtlar yakıp yas tuttular ve şiirler yazdılar. Sibirya dağ bülbülü Sibirya dağ bülbülü ("Prunella montanella"), dağ bülbülügiller (Prunellidae) familyasına ait bir kuş türü. Ural Dağları'nın her iki kenarında kuzey Sibirya'da görülen bir kuştur. Göçmendirler, güneydoğu Asya'da kışı geçirirler. Batı Avrupa'da nadir bir serseridirler. Bayağı dağ bülbülü boyutlarında olup, 13-14.5 cm kadardır. Çizgili kırmızımsı-kahverengi bir arkası vardır ama erişkinlerin, kahverengimsi-siyah bir taç, koyu yanaklar, ve kahverengimsi sarı bir kaş bölgesi vardır. Alt tarafın tamamı, sarımsı paslı-sarımsı kahverengidir. Sivri, zarif bir gagası vardır. Fikobilin Fikobilin (Yunanca: "alg" anlamına gelen "phykos" ve Latince: öd anlamına gelen "bilis") , fotosentezde görevli, fikobilin olarak bilinen pigment maddesi ile proteinlerin oluşturdukları komplekslerdir. Suda çözünebilir protein gruplarıdır. Yapsındaki protein ve fikobilin pigmenti arasında kovalent bağ bulunur, oluşan yapı ışığı yakalamada bir kromatofor olarak görev yapar. Fikobilinler sadece su yosunlarında (algler) bulunurlar. Kırmızı alglerde bulunan ve bu grubun renginin nedeni olan kırmızı renklisine "fikoeritrin"; mavi- yeşil su yosunlarında bulunan mavi-yeşil renkli fikobiline "fikosiyanin" denir. Bu pigmentler de fotosentezde kullanılan ışık enerjisinin soğurularak klorofile aktarılmasıda rol oynarlar. Tilakoid Tilakoid, kloroplast ve siyanobakterilerde bulunan zar sistemi. Klorplastın büyük eksenine paralel dizilmiştir. Anatomik açıdan iki tipe ayrılır. Birincisi, madeni para gibi dizilmiş diskler şeklinde bulunur. Bunlara granum (granum tilakoidleri) denir. İkincisi, stromayı bir baştan öbür başa kadar kateden az çok polimorfik boşlukları sınırlayan zardır. Bu zarlar ayrıca fotosentez zinciri adını alan bir elektron taşıyıcı zincir ve 1 ATPaz enzimi içerir. Calgary-Edmonton Koridoru Calgary-Edmonton Koridoru, Kanada'nın Alberta eyâletinin Calgary ve Edmonton şehirlerinin arasında kalan bir bölgedir. Alberta eyâletinde birçok petrol şirketleri olduğu için bu koridor dünyanın en zengin bölgelerinden biridir. Kuzeyden güneye kadar bu koridorun boyu 400 kilometredir. İki şehrin arasında Red Deer adlı orta büyüklü bir şehir mevcuttur. Bu koridorda Alberta eyâletinin nüfusunun %73.3'ü yaşamaktadır. Kalp (anlam ayrımı) Üç Kalp, Hepsi Grubunun ilk albümü Bir(2005)'ten çekilen son klip'tir. Balmaceda Balmaceda aşağıdaki kişilerin soyadıdır: Balmaceda ayrıca: Bernardo O'Higgins Bernardo O’Higgins Riquelme (20 Ağustos 1778 Chillán, Şili - 24 Ekim 1842, Lima, Peru), asker ve Şili'nin bağımsızlık savaşçısıdır. 1817-1823 yılları arasında Şili'nin ilk "Director Supremo"sudur. Concepción'nun o zamanki belediye başkanı Ambrosio O’Higgins'in evlilik dışı oğlu olarak Chillán'da dünyaya gelir. Daha sonra babası Şili valisi ve Peru valisi olur. Annesi "Isabel Riquelme" Chillán'da tanınmış bir kişidir. İlk yıllarında annesinin ailesinin yanında yaşar. Babası, finansal açıdan onu desteklese ve eğitimi ile ilgilense de ilişkisi mesafelidir. O zamanlar İspanyol hükûmet memurlarının yerli kadınlarla evlenmesi yasaktır. Ambrosio O’Higgins, Peru valisi olduğunda eğitimini tamamlaması Bernardo’yu Londra’ya gönderir. O’Higgins, mesela Venezuellalı Francisco de Miranda gibi Güney Amerika’nın bağımsızlık savaşçılarının çevresine girer. "Lautaro" mason locasına katılır. 1810'da Şili'nin bağımsızlık savaşçılarına katılmıştır. 1813'de hareketin savaş kanadının komutanlığına getirilir. 1814'te Rancagua Muharebesi'nde yenilir ve Arjantin'e kaçmak zorunda kalır. Şili'de Reconquista devrine girilir. 1817 General José de San Martín ile Andlar'dan yürüyüşe geçerek İspanyolları Chacabuco Muharebesi'nde yener. Kaybedilen Cancha Rayada Muharebesi'nde 1818 yılında kolundan yaralanır. Maipú Muharebesi 5 Nisan 1818 tarihinde Şili bağımsızlık savaşçılarına nihai galibiyeti getirir. Muzaffer José de San Martín milli bir hükûmet kurar. Bununla birlikte Şili devlet başkanlığını Bernardo O’Higgins’in lehine reddeder. O'Higgins, Ülkenin aristokrasisi tarafından bağımsız Şili’nin ilk lideri olarak tanınır ve diktatör yetkileri ile donatılarak "Director Supremo" unvanı verilir. Makamına 16 Şubat 1817'de çıkar. 12 Şubat 1818'de Şili bağımsız olur. Hükûmet'inin altı yılı içinde askeri akademi kurar ve yeni bir Şili Bayrağı yürürlüğe koyar. Dış politikada San Martin’in başarısız olan Peru'daki diğer akınlarını destekler. Bu askeri mağlubiyetler ile radikal ve liberal refaormları (arsitokrasinin kaldırılması, arazi sahipleri ve kilisenin güçlerindeki sınırlamalar) büyük toprak sahiplerini ve muhafazakârları kızdırır. 28 Ocak 1823'de indirilir. O’Higgins sürgün olarak Peru'ya gider ve 1842’de Lima'da ölür. 1869 bedeni Şili’ye nakledilir. 1979'dan beri mezarı Santiago'da, başkanlık sarayı La Moneda önündeki "Altar de la Patria"-Mozolesi'nde bulunur. Ankara'daki Aşağı Ayrancı semtinde bulunan Şili Meydanı'nda kendisine ait bir anıt bulunmaktadır. Bekir Ilıcalı Bekir Ilıcalı (23 Temmuz 1964, Erzurum), Erzurumspor eski başkanı. İTÜ inşaat fakültesinden inşaat mühendisi olarak mezun olduktan sonra Ulaştırma Ana Bilim Dalı'nda yüksek lisans yaptı. TCDD Genel Müdürlüğü ve sektörde yöneticilik yaptı, 5 yıldır kendi kurduğu inşaat şirketinin yönetim kurulu başkanlığını yürütüyor. Evli ve 2 çocuk babası olan Ilıcalı birçok sivil toplum kuruluşunda da görev yapıyor. Almanya'daki Danimarkalı azınlık Almanya'daki Danimarkalı azınlık, Almanya'da resmen azınlık olarak kabul edilen ve kuzeydeki Schleswig-Holstein eyâletinde yaşayan etnik grup. Sayıları, farklı kaynaklara ve tanımlamalara göre 8.000 ile 50.000 bin arasında değişmektedir. Danimarkalı azınlık, Sorblar, Frizler, Sinti ve Romanlar ile birlikte 1 Şubat 1998 tarihinde resmen yürürlüğe giren Avrupa Konseyi'nin etnik azınlıkların korunmasına ilişkin Çerçeve Sözleşmesi kapsamında değerlendirilen ve Alman federal hükümeti tarafından bu özellikleri onaylanan, Almanya'daki etnik azınlıklar kapsamına girmektedir. Almanya'daki Danimarkalı azınlığın statüsüne 1955 tarihli Bonn-Kopenhagen Bildirgesi'nde açıklık getirilmiştir. Belgede, Alman federal hükümeti Danimarkalı azınlığın korunmasını taahhüt ederken Danimarka da benzer hakları Danimarka'da yaşayan Alman azınlık için güvence altına almıştır. Almanya'daki Danimarkalı azınlığın resmi siyasi temsilcisi kabul edilen parti, Seçim Kanunu uyarınca 1955'ten beri Schleswig-Holstein eyalet parlamentosu için geçerli yüzde 5 barajından muaftır. SSW, yine 1953'ten beri Almanya Federal Parlamentosu'na girebilmek için geçerli yüzde 5 seçim barajından, Federal Seçim Yasası'nın 6. maddesi'nin 6. paragrafı 2. bendinde ifade edildiği üzere muaf tutulmaktadır. Güney Schleswig Danca Eğitim Birliği kamu kaynaklarından destek aktarılmakta, Danimarka ile dini, kültürel ve diğer bazı konularda irtibatın geliştirilmesi teşvik edilmektedir. Danimarkalı azınlığı ilgilendiren tüm meseleler 1965 yılından bu yana federal içişleri bakanlığı bünyesinde kurulan danışma kurulunca („Beratenden Ausschuß für Fragen der dänischen Minderheit beim Bundesminister des Innern“) ele alınmaktadır. İçişleri bakanının başkanlığını yaptığı kurul, içişleri bakanlığının ilgili müsteşarı, federal mecliste grubu bulunan partilerden ikişer temsilci, ikisi SSW üyesi olmak üzere Danimarkalı azınlığın üç temsilcisi ve Schleswig Holstein eyâlet yönetiminin azınlık temsilcisinden meydana gelmektedir. Danimarkalı azınlıkla ilgili tüm resmi açıklamalara bu kurulda son şekli verilmektedir. Ele alınan konunun özelliğine göre, geçici olmak kaydıyla içişleri bakanlığı haricindeki diğer bakanlıkların temsilcileri de kurula zaman zaman dahil edilmektedir. Söz konusu kurulun SSW gibi Danimarkalı azınlığın resmi temsilcisi statüsündeki kurumlara dayandırdığı rakamlara göre azınlık nüfusu yaklaşık 50 bini bulmaktadır. Bu rakam hesaplanırken bir taraftan SSW'ye seçimlerde verilen oylar göz önünde bulundurulurken diğer taraftan azınlık üyeleri tarafından kurulan spor kulüpleri, dernekler, ana okulları, ilk ve orta okullar, kütüphaneler ve kilise cemaatlerinin üye sayıları temel alındı. Bunların bazılarının birden fazla sivil toplum kuruluşunda üye olabileceği göze alındı. "Bonn-Kopenhag Bildirgesi" uyarınca kendini Danimarkalı olarak tanımlayan Danimarkalı olarak kabul edilmektedir. Danimarkalı azınlığın resmi temsilcisi statüsündeki kurumların işaret ettiği tahmini 50 bin rakamı, dil esasına dayanmaktadır. Buna göre Schleswig Holstein eyaletinde en az 8 ila 10 bin arasında Dan dilinde konuşan kişinin varlığı öngörülmektedir. Azınlık tanımlamalarında farklı uluslararası kriter ve kesin sayının belirlenmesinin güçlüğü, zaman zaman Danimarkalı azınlıkla ilgili çok farklı rakamların ortaya çıkmasına neden olmaktadır. Fischer Yıllığı 1994'e kadar Almanya'daki Danimarkalı azınlığı 30 bin olarak verirken 1995'te bu rakam iki katı artışla 60 bine çıkarılmış, 2001'ten itibaren 50 binlerde seyretmiştir. Almanya'daki Danimarkalı azınlığa ilişkin rakamlar hesaplanırken bazı tarihi veriler de dikkate alınmaktadır: 1955 tarihli Bonn-Kopenhagen Bildirgesi, ilgili dernek ve sivil toplum kuruluşlarının Danimarkalı azınlıkla ilgili rakamlarının resmi kurumlar tarafından denetlenmesine izin vermemektedir... Güney Schleswig'deki Danimarkalı azınlık ya da Danimarka'daki Alman azınlık 1920 tarihinde Schleswig'de yapılan referandumla ortaya çıkmıştır. Almanlar ve Danimarkalılar, kral ve kraliçelerin belli hanedan aileler arasından seçildiği uzun yüzyıllar boyunca barış içinde yan yana yaşadılar. Bu dönemi takip eden liberal Danimarka mutlakiyet rejiminde de öneml sorunlar yaşanmadı. Ancak 19. yüzyılla birlikte yükselen milliyetçi düşünceler bölgede de etkili oldu; hak talepleri, iki milliyet arasında çeşitli ihtilaflar doğurdu. Bölgede 1848 yılında Danimarka yönetimine karşı bir isyan patlak verdi. Gelişmeye komşular da müdahale edince Danimarka ile Prusya-Avusturya savaşı yaşandı. Danimarka savaşı kaybedince 1864 - 1920 yılları arasında Schleswig bölgesinin tamamı Prusya'nın egemenlik alanında kaldı. 1920 tarihinde Schleswig'de yapılan referandumla kuzey kesimi Danimarka'ya bırakıldı. 1920 referandumu sonrası günümüzde hala geçerli olan sınır ve sınırın her iki yakasında farklı milliyetlerden azınlıklar ortaya çıktı. Güney Schleswig'deki Danimarkalı azınlık, 1920'de Schleswig'de yapılan referandumla ortaya çıkmıştır. Sınır belirlenirken , Danimarka'ya daha fazla toprak sağlayabilme gayesiyle, Almanca ve Dancanın yoğun olarak konuşulduğu bölgelerin somut olarak belirlenmesinden uzak duruldu. Bu tutum sınırın her iki yakasında da önemli büyüklükte milli azınlıkların ortaya çıkışına vesile oldu. 1920 tarihli, Schleswig'in hangi devletin egemenlik sahasında yer alacağına dair referandum. Flensburg, Tondern ve Husum'dan meydana gelen, Schleswig'in kuzey kesimlerinden oluşan 2. Bölge'de toplam 12.800 kişi tercihini Danimarka yönünde belirtti. Danimarkalı azınlığın sayısı ilerleyen yıllarda 7.000'e kadar geriledi. Danimarkalı azınlık, 1933 - 1945 yılları arasındaki Nazi rejimi döneminde doğrudan hedef alınmasa da baskılara maruz kaldı. Buna karşılık azınlık üyeleri diğer vatandaşların zorunlu olarak katılmak zorunda oldukları faaliyetlerden muaf tutuldular. Söz konusu dönemde 1.000'den fazla azınlık mensubu milliyetini terk etti. Schleswig-Holstein Eyeleti Tarih Araştıma Cemiyeti, savaş sonunda örgütlü Danimarkalı azınlık mensubunun sayısını 2.700 olarak belirtmektedir. İkinci Dünya Savaşı sonrası Danimarkalı azınlığın derneklerinin üye sayısında adeta patlama yaşandı. Savaşın iki yıl ardından kendini "Danimarkalı azınlık" olarak tanımlayanların sayısı yaklaşık 100.000'i buldu. (Bu rakam Kühl tarafından 120.000 – 150.000, Schleswig-Holstein Eyâleti Tarih Araştıma Cemiyeti'nce (GSHG) 62.000 olarak aktarılmaktadır). 1945'te Danimarkalı azınlığın 9 okulunda 500 öğrenci eğitim görürken bu rakam 1948'te 60 okulda 14.500 öğrenciye yükseldi. 1947'de yapılan ilk eyalet seçimlerinde azınlığın adayları toplam 99.500 oy aldılar. 1948 yılının başında Danimarka Kültür Derneği 78.000 üye sayısına ulaştı. Ancak araştırmacılar, savaş sonrası ortaya çıkan bu gelişmede "Yeni Danimarkalı" adı verilen toplumsal kesimin etkili olduğuna işaret ediyorlar. Danimarka milliyetinde olmayan bu kesim, Danca da bilmiyordu: Kühl, bu gelişmede siyasi ve milli etkenlerin yanı sıra maddi kaygıların da rol oynadığını savunuyor. Kühl'e göre savaş sonrası Almanya'nın eski, doğu bölgelerinden gelen sürgün ve mültecilerin yoğun olarak yerleştirildiği Schleswig Holstein'ın yerlileri Danimarkalı azınlık seçeneğine yöneldiler. Yerliler, Almanya'dan bağımsız Güney Schleswig devletini mülteci akınından kurtuluş imkânı olarak gördüler. Schleswig-Holstein Eyeleti Tarih Araştırma Cemiyeti de benzer bir tespitte bulunmaktadır: „Kendilerini 'Yeni Danimarkalı' olarak niteleyenler arasında Dan dili ve kültürüne tamamen yabancı olanlar da vardı. Bunlar, Güney Schleswig'in Almanya'dan ayrılmasını, Danimarka'ya bağlanmasını umuyor ve talep ediyorlardı. Bu adım, bölge yerlilerinin kimliklerini tehdit edici nitelikte görülen ve bir yük olarak algılanan mültecilerin sınır dışı edilmesini de mümkün kılacaktı." Gerçekten de Schleswig-Holstein Almanya'nın doğu bölgelerinden gelen mültecilerin yerleştirildiği eyaletlerin başında geliyordu. Schleswig-Holstein Eyeleti Tarih Araştıma Cemiyeti yerli-mülteci oranını 1946 Ekim'inde 4:3 olarak vermektedir. Hemen her eve bir mülteci yerleştirilirken gıda maddeleri uzun süre karneyle dağıtıldı. 1950'de eyalet nüfusunun yüzde 33'ü mültecilerden meydana geliyordu. Bu oran, açık arayla en yüksek sayıyı meydana getirmektedir. Bu süreçte yerel siyaset dünyasında özellikle Sosyal Demokratlar Danimarka'ya yaklaşımı savundular. Buna karşılık merkez ve sağ yelpazeden de Danimarka'yı talep edenler çıktı. 1945 yazında, daha sonra eyâletin başbakanlığını yapacak Hristiyan Demokrat politikacı Friedrich-Wilhelm Lübke Angeln'de yaptığı bir konuşmada Danimarka'ya bağlanma arzusunu dile getirdi. Ancak aynı Lübke bu konuşmanın bir yıl ardından sınır operasyonuna şiddetle karşı çıkan grubun sözcüleri arasında yer aldı. Eyalet yönetimi 1953'te "Kuzey Programı" adını verdiği bir projeyi uygulamaya koydu. Projenin amacı, ekonomik zayıflığı mülteci akınıyla daha da derinleşen kuzey bölgelerinin güçlendirilmesiydi. Proje, umudunu Danimarka ile birleşmeye bağlayanların önünü kesmeyi hedefliyordu. Bu kapsamda özellikle Almanya - Danimarka sınır bölgesinde geniş kesimler imar ve tarıma açıldı; yeni çiftlik bölgelerine mülteciler yerleştirildi. Danimarka hareketine önemli darbe indiren bu müdahale toplumsal yapıyı da değiştirdi. İster Danimarkalı isterse Alman olsun bölge halkınca uzun yıllardır konuşulan "Güney Jüt" ağzı hızla geriledi. Günümüzde azınlığın siyasi temsilcisi SSW özellikle diğer eyaletlerden gelen seçmenler tarafından desteklenmektedir. "Yeni Danimarkalı" olgusu, azınlık kimliği açısından tehdit olarak algılanmaktadır. 90'lı yıllarda yerel seçimlerde önemli başarı sağlamasına rağmen partinin temsilcileri hem dil hem de azınlıkla ilgili yetersiz bilgiye sahip olmaları dikkat çekti. Güney Schleswig Derneği'nin üye sayısı son 10 yılda yaklaşık 3.500'e düştü. Aynı şekilde Danca eğitim veren okullardaki öğrenci sayısı yaklaşık 300 civarında geriledi. Schleswig'in güneyinde yaşayan Danimarkalılar Güney Schleswig Derneği'nde örgütlüdür. Bu derneğin yanı sıra Güney Schleswig Eğitim Birliği, Güney Schleswig için Danca Merkez Kütüphanesi ve Güney Schleswig Dan Kilisesi gibi oluşumlar da faaliyet göstermektedir. Danimarkalı, Friz azınlık tarafından kurulan Friz Birliği (Friisk Foriining) ile ortak çalışmalar yapmaktadır. Eyâlette azınlığın haricinde 6.000 dolayında Danimarka vatandaşı da yaşamaktadır. SSW, Danimarkalı azınlığı Almanya genelinde temsil etmektedir. Seçim Kanunu uyarınca 1955'ten beri Schleswig-Holstein eyâlet parlamentosu için geçerli yüzde 5 barajından muaftır. 80'li yılların sonuna kadar SSW'nin oyları 20.000 - 25.000 arasında değişti. 2000 yılında Seçim Kanunu'nda yapılan değişiklikle "İkinci Oy" uygulaması getirildi. Yeni düzenleme, SSW'yi Schleswig'in haricinde Holstein'da da seçimlere girmesine izin verdi. SSW, Danimarkalı azınlığın ya da Frizlerin yaşamadığı Holstein bölgesinde ikinci oy sistemi sayesinde oy patlaması yaşadı. Böylece oyları günümüzde 50.000'in üzerine çıktı. Sevda FerdaÄŸ Sevda Ferdağ, gerçek adı; Lütfiye Dumrul, (d. 15 Ağustos 1942, Edremit) Türk sinema, dizi oyuncusu ve şarkıcı. 1958 yılında çevirdiği ilk filmindeki başarısızlık sonucu Almanya'ya yerleşen Ferdağ, ablasının ısrarlarıyla yeniden sinemada yer almak üzere Türkiye'ye döner. "Azrailin Habercisi" filmiyle beklemediği bir ilgi gören sanatçı, vamp rolleriyle arka arkaya birçok filmde yer alır. Salon komedileri ve "sabun köpüğü" tabir edilen filmlerde başrol, daha kalıcı filmlerde ise yardımcı kadın oyuncu rollerinde oynayan Sevda Ferdağ, Türk filmlerine ilginin azaldığı bir dönemde geçinebilmek için sahneye çıkarak (1968) şarkı söylemiştir. Ferdağ, 150'yi aşkın sinema filminde rol almış bir sinema emekçisidir. Kurta, Leningor Kurta, Güney Osetyada Gürcistan tarafından görevlendirilen yönetimin bulunduğu şehirdir. Sovyetler Birliği'nin dağılması sürecinde, Rusya desteğindeki ayrılıkçı güçler tarafından Güney Osetya Oblast'ında tek yanlı olarak bağımsızlık ilan edildi. Ayrılıkçı "de facto" yönetim tarafından Güney Osetya Cumhuriyeti olarak adlandırılan Şinvali kenti ve çevresi dışında, bölgenin yarınısını Güney Osetya Geçici Yönetimi kontrol altında tutmaktadır. Merkezi Kurta olan bu yönetim, bölgedeki anlaşmazlığın barışçı görüşmelerle çözmek için Nisan 2007’de Gürcistan parlamentosu kararıyla atanmıştır. Samand IKCO Samand (), Iran Khodro tarafından 2003 yılından bu yana üretilen alt orta sınıf otomobil modelidir. Araç, Peugeot 405 platformunun temelinde geliştirilmiştir. Samand, 1967-2005 yılları arasında üretilen Paykan'ın yerini almıştır. Samand, SE ve LX donanım paketlerine sahip olup ek olarak Soren, Soren ELX ve uzun şasili Sarir modelleri ile satılmaktadır. IKCO Samand'ın ihracatına Rusya ve Bulgaristan ile 2006 yılında başlamıştır. Araç şu anda Cezayir, Mısır, Gana, Mali, Afganistan, Ermenistan, Bangladeş, Tacikistan, Irak, İsviçre ve Türkiye'ye ihraç edilmekte olup daha sonra Polonya, Gürcistan ve Almanya'ya da ihraç edilmesi planlanmaktadır. Beyaz Rusya, Azerbaycan, Çin, Venezuela, Senegal ve Suriye'de üretimi yapılmakta olup Mısır'da da üretilmesi düşünülmektedir. codice_1 Bel kanto Bel kanto, müzik parçası içerisindeki duygusal farklılıkların vurgulanması, notaların daha cazibeli bir şekilde söylenmesi, melodi ve şarkı sözlerinin anlamlandırılması şeklinde bir şarkı yorumlama tekniğidir. İtalyanca'da "güzel şarkı söyleme" anlamında kullanılır. Jürgen Kesting, bel kantoyu "belli bir teknikten doğan ihtiyaçla ortaya çıkan şarkı söyleme stili (şan) ya da bu şarkı söyleme stilinin tekniği" olarak tanımlamaktadır. Bel kanto, sıkça bel kanto repertuvarından olmaksızın klasik şarkı söyleme tekniğine sahip güzel sesli şarkıcıları tanımlamakta ve oldukça yanlış anlamda kullanılmaktadır. Genel anlamında formal yapısı içerisinde yetkin bir tını, mükemmel bir legato, "messa di voce" (ton değişimleri), apojatürler ve portamentolar olarak tanımlanabilir. Koloratür ya da fioritür sesler de süslemeler, biçimden sapmaksızın varyasyonlar yaparken ön plana çıkartılabilir. "Canto fiorito" yani süslemeli şanın en parlak zamanı 17. yüzyıl sonları ve 19. yüzyıl başları arasında kalan dönemdir. Bel kanto şarkıcıları arasında en dikkat çekicileri özellikle bu dönemde Italyanca'da "evirati" olarak bilinen kastratolardır. Kastratoların opera sahnelerinden kaybolmasından sonraları ise bel kanto tekniğinde, bu tekniği kullanan diğer sesler giderek daha kısıtlı doğaçlama olanaklarına sahip olmuşlardır. Bu özellikleri ile bel kanto tekniğine sıkısıkıya bağlı kalarak ama süslemelerde daha fazla ölçülü olarak bel kanto şarkıcıları 1810-1850 yılları arasında tekniği en yüksek noktasına getirmişlerdir. Küçük çıvgın Küçük çıvgın ("Phylloscopus neglectus"), ötleğengiller (Sylvidae) familyasına ait bir ötleğen türüdür. Afganistan, Bahreyn, Hindistan, İran, İsrail, Lübnan, Umman, Pakistan, Rusya, İsveç, Tacikistan, Türkmenistan, Birleşik Arap Emirlikleri ve Özbekistan'da görülürler. Doğal habitatları, ılımlı ormanlardır. RuneScape RuneScape, Jagex Ltd. tarafından işletilen Java tabanlı devasa online (MMORPG) oyun. Yaklaşık 190 milyon ücretsiz, 47 milyon oyuncuya sahiptir ve Mmogchart.com ve Guinness tarafından dünyadaki en popüler MMORPG oyunlardan biri olarak nitelendirilmektedir. Oyunda, tane saldırıya yönelik 8, toplamda 24 yetenek vardır. Bunların 8 tanesi sadece paralı üyeler içindir. Oyuna Yönelik Küçük Notlar: Oyunda Karakter sınıfı diye bir şey yoktur. Ancak kendiniz bunu tecrübe puanı kazanarak değiştirebilirsiniz. Mesela Warrior denilen Sınıf Çok yüksek Savunmaya sahip olur ve kolay kolay yenilmezler. Mage Sınıfı ise Çok zayıf zırha sahiptir ancak çok yüksek damage vurarlar ve rakibini çok kolay alt ederler. Ranged Sınıfı ise orta derecede zırhlara sahiptir ve Seri şekilde ok firlatarak rakibini alt ederler. Bu oyunda bazı silahları, büyüleri, zindanları, şehirleri hatta bazı diyarları bile kullanmak için belirli görevleri yapmanız gerekli. Bu görevlerin çeşitli ödülleri vardır. Kimisi seviye atlamanıza yarayacak puanlar verir, kimisi para, kimisi silah kullanma yeteneği. Bazı görevleri yapmadan bu oyunu oynamak neredeyse imkânsızdır. Görevleri yani Quest'leri bitirince size ödül olarak Quest Point'ler yani görev puanları da verilir. Bu puanların sayısı görevin zorluğuna göre belirlenir. Şu anda toplanabilecek maksimum Quest Point sayısı 332'dir. Bu sayı, oyuna eklenen her görevle artmaktadır. Eğer tüm görevleri yapıp toplanabilecek tüm Quest Point'leri toplarsanız, size Quest Cape yani tüm Quest Point'leri topladığınızı başka oyunculara kanıtlayacak bir pelerin satın alma hakkı verilir. NOT: Bu oyunun kesinlikle hile kodları yoktur. Gerçek para ile karakterler arası para-eşya alım satımı yasaktır(Olağan bir sistem ile korunuyor). Bu referandum sayesinde Trade Limit denilen ticaret limiti kaldırılmış, Wilderness denilen yerde de artık her worldde size saldırılabiliyor ve mezar taşı koruması da olmuyor. Buna bütün oyuncular da çok sevindi. (1 Şubat 2011 tarihi ile oyunda aktif hale geçmiştir.) A Film Johnnie (film, 1914) A Film Johnnie, başrolde Charles Chaplin, Mabel Normand ve Roscoe 'Fatty' Arbuckle' in yer aldığı, yönetmenliği George Nichols'a ait olan 1914, ABD yapımı sessiz ve kısa bir komedi filmidir. Bu film, Chaplin' in sinemaya ilk başladığı dönemlerde, Mack Sennett'ın sahibi olduğu Keystone Studios' da çalışırken çektiği ilk dönem filmlerindendir. Chaplin'in oradaki altıncı filmidir. Bu dönemdeki pek çok slapstick filminde olduğu gibi bu filmde de olayların çoğu doğaçlamalar ile yaratılmış, konu için başı sonu belli bir senaryo yazma gereği duyulmamıştır. Bu film Charlie at the Studio, Charlie the Actor, Film Johnny , Million Dollar Job ve Movie Nut gibi adlarla da gösterilmiştir. Charlie, film afişlerinde gördüğü güzel kadınları yakından görebilmek amacıyla Keystone Stüdyoları' na girmeye çalışır fakat kapıdan kovulur. Bir şekilde içeriye girmeyi başardığında ise film çekildiğini fark etmeyip ortalığı karıştıracaktır. Daha sonra da gerçek bir yangını arka fon olarak kullanmaya çalışan film ekibinin işine engel olur. İtfaiyenin de olay yerine gelmesiyle kargaşa başlar. Lapu-Lapu (anlam ayrımı) Lapu-Lapu, aşağıdaki anlamlara gelebilir: Tom Wilkinson Tom Wilkinson (d. 12 Aralık 1948), Akademi Ödülü adaylığı bulunan İngiliz oyuncu Oscar and Lucinda, Wilde, Aşık Shakespeare, The Patriot, Sil Baştan, İnci Küpeli Kız, The Exorcism of Emily Rose, Batman Başlıyor, Yatak Odasında, Separate Lies ve Cassandra's Dream gibi filmlerde rol almıştır. 2001 yılında Yatak Odasında filmiyle En İyi Erkek Oyuncu Akademi Ödülü'ne aday gösterilmiştir. 2007 yılında 65. Altın Küre Ödülleri'nde Avukat filmiyle En İyi Yardımcı Erkek Oyuncu dalındaki ödüle aday olmuştur. 5 Ocak 1988'de Diana Hardcastle ile evlenmiştir. Çiftin Alice (d. 1989) ve Molly (d. 1992) isminde 2 çocuğu vardır. Kral Türkiye Müzik Ödülleri Türkiye Müzik Ödülleri, (1995'ten 2009'a kadar Kral TV Video Müzik Ödülleri ve 2009'dan 2013'e kadar Kral Müzik Ödülleri adıyla) her yıl Doğuş Yayın Grubu tarafından düzenlenen, Kral TV'de yayınlanan ve internet ortamında da canlı izleme imkânı bulunan müzik ödülleri törenidir. Uzan döneminde de Star TV ile ortak yayınla yayınlanan ödüller 2012'de düzenlenen törenle birlikte Kral Pop TV ve Star TV ile ortak yayınla yayınlanmaya başlamıştır. Ödüller yıllara göre değişiklik göstermekle beraber son yıllarda sms ile halk oylaması sonucuna göre verilmektedir. Geçtiğimiz 2007 yılından itibaren internet üzerinden aday adayları halkın oylamasına sunuldu, on beş günlük süre sonucu oylamalarla adaylar belirlendi. Ödüller, cep telefonlarından gönderilen kısa mesajlar ile en çok mesaj alan kişiye gitti. 2013 yılından sonra gala gecesi yapılmamaya başlanmıştır. Kazananlar törensiz olarak televizyon'dan açıklanmıştır. 2016 yılında ise Kral Türkiye Müzik Ödülleri başlatılmamıştır. Yıllar geçtikçe ödül törenlerinde değişiklikler gösterilmiştir. Program akışı, ödül tasarımları, kategoriler vb. Cem Uzan, TMSF, Doğan Yayın Holding dönemlerinde kategoriler daha fazla iken; kanal Doğuş Yayın Grubu'nun eline geçince kategoriler En İyi Kadın Sanatçı, En İyi Erkek Sanatçı, En İyi Çıkış Yapan Sanatçı şeklinde daraltılmıştır. Adaylarda çoğunlukla pop sanatçılarından oluşmaya başlamıştır. Bunun haricinde En İyi Enstrümantal Müzik gibi yeni kategoriler eklenmiştir. Tek bir ödül töreninde seslendirdiği ve (veya buna ek olarak) bestelediği şarkı birden fazla ödül alanlar listelenmiştir. En iyi sanatçı ödülü şarkının aldığı ödülün içine dahil edilmiştir. Onur ödülleri de eklenmiştir. Klip ödülü yönetmene verildiğinden dahil edilmemiştir. Hristo Boyçev Hristo Boyçev (d. 05 Mart 1950, Bulgaristan) Bulgar oyun yazarı ve televizyon programcısıdır. Adı "Hristo Boytchev" veya "Hristo Boychev" olarak da kullanılır. Kuzey Bulgaristan'da küçük bir köy olan Oriovetz'de doğdu. 1974'te makine mühendisliği diploması aldı. On yıl fabrikada teknik müdür olarak çalıştı. 1984'te ilk oyununu yazdı. 1985/1989 yılları arasında Tiyatro ve Sinema Sanatları Ulusal Akademisi'nde okudu. 1989'da Bulgaristan'da "yılın oyun yazarı" seçildi; o sırada ülkenin 40 ayrı tiyatrosunda oyunları oynanıyordu. 1990'da televizyonda siyasal hiciv programı yapmaya başladı. 1996'da cumhurbaşkanlığı adaylarından oldu ve mizahi yaklaşımıyla oyların %2'sini aldı. Albay Kuş adlı oyunu ile British Council tarafından düzenlenen Uluslararası Oyun Yazma Yarışması'nda 400 oyun arasından birinci seçildi. Topkapı (film) Topkapı 1964 ABD yapımı bir serüven filmidir. Özgün adı Topkapi şeklinde yazılmaktadır. Film, Türkiye'de ilk kez 1965 yılında İstanbul Beyoğlunda "Yeni Ar" (Sonradan "Sinepop") ve "Şan" sinemalarında gösterime girmişti. Senaryosunu casus romanları yazarı Eric Ambler'ın 1962 tarihli The Light of Day adlı romanından Monja Danischewsky'nin uyarlayıp yazdığı filmin yapımcılığını ve yönetmenliğini Jules Dassin yapmış, önemli rollerinde Melina Mercouri, Peter Ustinov, Maximilian Schell, Robert Morley ve Akim Tamiroff oynamıştır. Ege Ernart, Senih Orkan ve Danyal Topatan gibi Türk sinemasından oyuncuların da yer aldığı filmin müziklerini Manos Hacidakis yapmıştır. Jules Dassin'in filmde küçük bir de rolü vardır (Türk polis memuru rolünde). Filmi Fransız görüntü yönetmeni Henri Alekan görüntülemiştir. Eric Ambler'ın romanı Türkiye'de 1963 yılında Gün Işığı adıyla yayımlanmıştı. Dış mekân çekimlerinin tamamının İstanbul'da gerçekleştirildiği filmde, uluslararası bir hırsızlık çetesinin Topkapı Sarayı Müzesi'nden kıymetli bir hançeri çalmak üzere geliştirdikleri zekice soygun planını uygulamaya koyarken, onların silah kaçakçısı ve suikastçı olduklarını düşünen Türk istihbaratı ile aralarındaki kedi fare oyunu anlatılmaktadır. Peter Ustinov, Arthur Simpson rolüyle En İyi Yardımcı Erkek Oyuncu Akademi Ödülü'nü kazanmıştı. Ustinov ve Melina Mercouri aynı zamanda Altın Küre ödüllerine de aday gösterilmişlerdi. Küçük bir üçkâğıtçı olan Arthur Simpson (Peter Ustinov) biraz para kazanabilmek için, uluslararası çapta mücevher hırsızlığı yapan bir çetenin işini almak zorunda kalır; Görevi çeteye ait bir otomobili Yunanistan'dan Türkiye'ye geçirmektir. Çete İstanbul'daki Topkapı Sarayı'nda bulunan çok değerli bir hançeri çalmayı planlamaktadır. Başlarda soygundan haberi olmayan Simpson, istemeden de olsa çete ile işbirliğine mecbur kalır. Türk İstihbaratı ise ülkeye silah sokulduğundan ve sonuçta ülkeyi kargaşaya sürükleyebilecek bir suikast yapılacağından kuşkulanarak çeteyi takibe alır, bir yandan da Simpson'ı işbirliğine zorlayarak çetenin içinden bilgi sağlamaya çalışır. Filmin başında, mücevherlere (ve erkeklere) çılgınlık derecesinde düşkün bir kadın olduğunu öğrendiğimiz Elizabeth Lipp (Melina Mercouri)'i kameraya doğru konuşarak biz seyircilere İstanbul'daki Topkapı Müzesi'ni gezdirirken izleriz. Asıl amacının da müzedeki zümrüt ve elmaslarla bezeli çok değerli bir antika hançeri çalmak olduğunu açıkça söyler. Sonra da Fransa'ya dönerek eski ortağı (ve eski sevgilisi) becerikli soyguncu Walter Harper (Maximilian Schell)'ı bulur ve onu soygun için ikna eder. Walter çok deneyimli, soğukkanlı ve temkinli bir profesyoneldir ve soygunun ancak sabıka kaydı bulunmayan amatörlerden oluşan tanınmamış bir ekiple gerçekleştirilirse başarılı olacağını böylelikle yakalanma ihtimallerinin ortadan kalkacağını söyler. Elizabeth ve Walter vakit kaybetmeden ekibi toplamaya başlarlar. Ekibe ilk alınan eleman elektronik dahisi bir İngiliz olan Cedric Page (Robert Morley)'dir. Cedric müzenin zemininde çok hassas bir alarm sisteminin kurulu olduğunu, en küçük bir dokunmayla bile alarmın devreye gireceğini, bu yüzden hançere ancak tavandan ulaşabileceklini açıklar. Bunun üzerine Giulio (Gilles Ségal) adında dilsiz bir akrobatı ve onu iple çekebilecek güçlü bir adam olan Hans Fisher (Jess Hahn)'ı ekibe alırlar. Soygunda kullanacakları sis bombaları ve bir tüfeği bir otomobilin gizli bölmelerine yerleştirerek Türkiye'ye geçirmeleri gerekmektedir. Bunun için de alâkasız ve saf birine ihtiyaçları vardır. Kendi deyimleri ile aradıkları 'enayiyi' Yunanistan'ın Kavala kentinde bulurlar: İngiltere'ye pornografik yayınlar soktuğu için sınır dışı edilmiş küçük bir üçkağıtçı olan Arthur Simpson (Peter Ustinov), aslında İngiliz asıllı Mısır doğumlu bir vatansızdır. Kavala'da turistlere ufak tefek hediyelik eşyalar satarak geçimini sağlamaya çalışmaktadır. 100 dolar karşılığında arabayı sınırdan geçirmeyi seve seve kabul eder. Arabayı İstanbul'da Hilton Oteli'ne götürüp anahtarını resepsiyona bırakacak ve görevi sona erecektir. Ancak hesapta olmayan bir gelişme yaşanır ve Türk gümrüğünde araba didik didik aranır, silah ve bombalar ortaya çıkar. Tutuklanan Simpson Türk gizli servisinde sorguya alınır. Gizli servisin şefi Binbaşı Ali Tufan (Ege Ernart) ve yardımcısı (Titos Vandis) tarafından titizlikle sorgulanır. O günlerde büyük bir askeri kutlama töreni yapılacaktır ve bu silahların yüksek askeri erkâna yapılacak bir suikastte kullanılacağından kuşkulanılmaktadır. Ancak deneyimli bir istihbaratçı olan Ali Tufan, sorgu sırasında Simpson'ın gerçekten saf olduğuna ikna olur ve onu bu kez Türk istihbaratı için çalışmak üzere görevlendirir. Silâhlar eski yerine konarak sökülmüş olan araba tekrar monte edilir. Simpson hiçbir şey olmamış gibi arabayı Hilton'a teslim edecektir. Daha önce İstanbul'a gelmiş olan yabancı ekibin Simpson'u tekrar Kavala'ya savmaması için de bir mizansen uydurulur ve Hilton'a arabayı teslim almak için gelen Cedric'e sözde Türk kanunlarına göre arabayı ülkeye kim soktuysa sadece onun kullanabileceği bildirilir (Bunu Cedric'e bildiren trafik polisini bizzat yönetmen Jules Dassin oynuyor-Cameo rol). Artık Simpson Türk istihbaratı için çalışacak ve kuşkulandığı her şeyi küçük kâğıtlara yazıp sigara paketleri içinde kendisini gölge gibi takip edecek olan iki sivil Türk polisine (Senih Orkan ve Ahmet Danyal Topatan) ulaştıracaktır. Yabancılar silahları arabadan çıkartır çıkartmaz da tutuklanacaklardır. Soygun ekibi Boğaz'da kiraladıkları bir yalıya yerleşmişlerdir. Arabayı yalıya getiren Cedric'in yanında Simpson'ı da görünce şaşırır ve bozulurlar, ancak durumu kabullenmek zorunda kalırlar. Yalının acayip tavırlı ayyaş aşçısı Gerven (Akim Tamiroff) ekipten pek hoşlanmamıştır ve Simpson'a onların Rus ajanı olduklarını söyler, Simpson da bunu yazdığı notla Türk istihbaratına iletir. Gerven'le Hans arasındaki bir itiş kakış sırasında Hans'ın parmakları kırılır. Şimdi Giulio'yu tavandan sakıtacak başka bir güçlü adama ihtiyaçları vardır, Walter bu işi Simpson'ın yapmasını ister. Elizabeth cinsel cazibesiyle yükseklik korkusu olan Simpson'ı işi yapmaya ikna eder. Ancak boşboğaz bir adam olan Simpson Türk istihbaratı için çalıştığını ağzından kaçırıverir. Ekip buz kesmiştir, tam soygunu iptal edip geri dönmeyi düşünürlerken Walter ufak bir değişiklikle plânlarını uygulamaya karar verir. Silah ve bombaları kullanmayacak, müzeyi dıştan aydınlatan deniz fenerini başka bir yöntemle devre dışı bırakacaklardır: Elizabeth yine cinsel cazibesini kullanarak fener bekçisini oyalarken Cedric fenerin çarklarını yavaşlatacaktır. Kendilerini akşama kadar sürecek bir yağlı güreş festivalinde gösteren ekip bir fırsatını bularak oradan gizlice ayrılır, arabayı festival alanında bırakarak kapanış saati gelmiş olan müzenin içine gizlenirler. Hazine bölümüne tavandan girerek hançeri sahtesiyle değiştirirler (filmde bu nefes kesen yüksek teknolojili soygun sahnesi tam yarım saat sürer). Hançer o gece Yunanistan'a geçecek olan panayır konvoyundaki Joseph (Joseph Dassin)'e teslim edilir. Panayırda sergilenen tarihi şahsiyetlerin mankenleri arasında bir de padişah mankeni vardır ve hançer onun göğsünde gümrük polislerinin gözleri önünde hiç şüphe çekmeden yurt dışına kaçırılacaktır. Değerli hançer ülke dışına doğru yol alırken, sözde turist ekibi de polise başvurup kendi arabalarında tesadüfen silah ve bomba bulduklarını ihbar edecekler, suikast filan gerçekleşmediği için de rahatça ülkelerine geri dönebileceklerdir. Ancak bu sırada hiç hesapta olmayan bir şey gerçekleşir ve soygun sırasında açılmış olan pencereden içeriye giren bir serçe uçarak gelip hassas zemine konunca tüm kentte alarmlar çalmaya başlar. Zeki bir polis olan Ali Tufan önünde duran birkaç ipucunu hızla birleştirir ve durumu derhal kavrayarak karşısında sakin sakin oturan soygun ekibine tutuklandıklarını bildirir ("Binbaşı Ali Tufan: "Niçin burada olduğunuzu şimdi anlıyorum", Simpson: "Gerçekten mi efendim?", Tufan:"Evet bay Simpson, küçük bir kuş söyledi" ve Binbaşı Tufan filmin başından beri sürekli taktığı kara gözlüklerini çıkartır"). Joseph de sınır kapısında tutuklanır hançer ait olduğu yere geri getirilir. Orhan Pamuk'un diğer dillerde yayımlanmış eserleri Aşağıda Orhan Pamuk'un Türkçe dışındaki dillerde yayımlanmış eserlerinin listesi bulunmaktadır. Birleşik Krallık bayrağı Birleşik Krallık bayrağı, veya Birliğin Bayrağı (ingilizce: Union Jack) Birleşik Krallık devletinin resmi bayrağı. Krallık Devletleri'nin bütününü temsil eden bayraktır. Bayrak mavi zemin üstünde beyaz bir çarpı "(Aziz Andrew Haçı)" ve artı onların üstünde de kırmızı bir çarpı " (Aziz Patrick Haçı)" ve artı "(Aziz George Haçı)" bulunmaktadır.Ancak Sivil, Hükûmet ve Gemi Bayraklarında bayrak sol üst köşeye çekilir. Sivil bayrakta zemin kırmızı, Hükûmet bayrağında mavi, Gemi bayrağında beyaz olur. Ancak gemi bayrağında beyaz zeminin yanı sıra zeminin üstünde kırmızı bir artı bulunur. Birleşik Krallık Bayrağı ise artının sol üstünde bulunur. Albay Kuş Albay Kuş Hristo Boytchev tarafından yazımış 2 perdelik tiyatro oyunu. Oyun Türkiye'de ilk kez 2001/2002 Sezonu'nda İstanbul Şehir Tiyatrosu'nca Macit Koper'in Yönetmenliğinde "Kuş Operasyonu" adı ile sahnelenmiştir. Oyun daha sonra 2007/2008 Sezonu'nda Tiyatroadam tarafından Murat Karasu yönetmenliğinde sahnelenmiÅŸtir. Ayrıca 2010/2011 Sezonu'nda ABT(Antalya Belediye Tiyatrosu) tarafından Murat SARI'nın yönetmenliğinde sahneye konmuştur. 2008-2009 sezonunda Süleyman Demirel Üniversitesi Tiyatro Kulübü tarafından Şefik Ordukaya yönetmenliğinde sahneye konmuştur. Oyun 2012-2013 sezonunda Çukurova Üniversitesi Tiyatro Kulübü(ÇÜTİK) tarafından sahnelenmiştir.Oyunun Yönetmenliğini ise Fatih Yalçın ve Nail Çiftçi yapmıştır. Oyun savaş sırasında, Balkan dağlarında belirsiz bir yerde... Ne ilaç ne yatak çarşafı, ne doğru dürüst yiyecek, giyecek" hiçbir şeyin olmadığı,manastırdan bozma bir psikiyatri kliniğinde geçer. Kaderlerine terkedilmiş ve donmamak için aynı odada birlikte kalmak zorunda olan iginç ama zarasız altı deli ve yine onlar kadar ilginç olan doktor... Ve bir sabah manastırın bahçesine gökten bir sandık düşer... İç içe geçmiş halkların birbiri içine dal budak salmış kültürlerin vatanı Balkan Yarım Adası'nda akıl sahiplerinin başaramadığı bir arada yaşayabilme durumunun, delilerce başarılmasının, insanın büyük bir hayal ve paranoya da olsa harika bir dünyayı arayışının [Trajikomik] öyküsü. Dinsizlik Dinsizlik, kontekste bağlı olarak, ateizm, agnostisizm, deizm, dini kuşkuculuk, özgür düşünce veya seküler hümanizm anlamı taşıyabilen bir kelimedir. Dinsizlik kelimesi üç tane bağlantılı anlama sahiptir: Dinsiz olarak sınıflandırılan insanlar herhangi bir dine sahip olmamalarına karşın, doğaüstü veya tanrı inancına sahip olabilirler; böyle bir insan dinsiz veya uygulamayan teist olabilir. Özellikle organize dini negatif özelliklerle ilişkilendirenler ama aynı anda dini inançlara sahip olanlar kendilerini dinsiz olarak sınıflandırabilirler. Yukarıda listelenen 10 ülkede dindar olmayanların ülkenin çoğunluğunu oluşturmasına rağmen, bu durum ülkelerin nüfus olarak çoğunluğunun herhangi bir dine inanmadığı anlamına gelmez. Örneğin, İsveç nüfusunun 70% 'i kendilerini Lutheran Hristiyan Kilisesine ait ve Arnavutluk nüfusunun 58.7% 'si ise kendisini Müslüman olarak tanımlamaktadır. Mekanik bulmaca Mekanik bulmaca, mekanik olarak birbiriyle bağlantılı parçalardan oluşan bulmaca. Parçaları birbirinden ayırma, düğümleri çözme, gizli bölmeleri bulma, kilidi açma gibi birbirinden farklı kategorileri vardır. Son dönemler mekanik bulmacalar özellikle el ve göz koordinasyonlarını geliştirmesi nedeni ile anneler ve babalar tarafından çocukları için tercih edilmeye başlamıştır. José Manuel Balmaceda José Manuel Balmaceda Fernández (19 Temmuz 1840, Hacienda Bucalemu, Santo Domingo - 18 Eylül 1891, Santiago) Şilili siyasetçi. 1886-1891 yılları arasında Şili devlet başkanı olarak görev yaptı. Harold Lloyd Harold Clayton Lloyd, 20 Nisan 1893 – 8 Mart 1971 yılları arasında yaşamış Amerikalı oyuncu ve yönetmendir. Sessiz film döneminde ünlü olmuş ve pek çok başarılı komedi filmine imza atmıştır. Oyuncu Mildred Davis' in eşidir. Özellikle Safety Last! filmiyle ünlüdür. Harold Lloyd, Charlie Chaplin ve Buster Keaton gibi sessiz film döneminin özgün ve etkili sanatçılardan biriydi. 1914 ve 1947 yılları arasında 200'e yakın film çekti. Bunların bir kısmı sessiz film, bir diğer kısmı da "talkies" diye adlandırılan sesli filmlerden oluşur. Yarattığı "Glasses Character" olarak da bilinen becerikli, tuttuğunu koparan azimli genç adam karakteri 1920'lerin Amerikasının ruhuna bir hayli uyunca başarılı olmuş ve Lloyd'u alanında özgün bir isim haline getirmiştir. Harold Loyd filmleri, bugünün izleyicisinde bile heyecan yaratabilecek, gözüpek bir fiziksel beceriyi gerekli kılan ustalıklı sahneleri ile hatırlanmaya devam etmektedir. "Haunted Spooks" adlı filminin çekimleri sırasında bir patlayıcı nedeniyle sağ elinin baş ve işaret parmaklarıni kaybetmesine rağmen filmlerindeki beceri gerektiren tehlikeli tırmanış sahnelerinin pek çoğunda yine de kendisi oynamış ve çekimlerde elindeki sorunu gizlemek için protezli özel bir eldiven kullanmıştır. Harold Lloyd'un Safety Last! filminde bir gökdelenin tepesindeki saatin yelkovanına tutunmuş haldeki görüntüsü, sinema dünyasının en unutulmaz karelerinden biri haline gelmiştir. Ortalamaya vurulduğunda, Lloyd'un bireysel filmleri Chaplin'inkilere kıyasla ticari olarak daha az başarı kazanmışa da, Chaplin'in toplamdaki 10.5 milyon dolarına karşılık Lloyd 15.7 milyon dolar kazanmıştır. Bunun sebebi de Lloyd'un sürekli çalışması ve film çekmesidir; zira Lloyd 1920'ler boyunca uzun metrajlı yirmi film yapmışken, Chaplin'in sadece üç filmi gösterime girmiştir. Lloyd, James Darsie Lloyd ve Elizabeth Fraser çiftinin çocuğu olarak Burchard, Nebraska'da doğdu. Baba tarafından ataları Amerika'ya İngiltere'nin Galler bölgesinden gelmişti. Babasının sayısız iş girişiminin başarısızlıkla sonuçlanmasının ardından aile ülkenin batısına taşındı. 1912'de San Diego, Kaliforniya'ya taşınmalarının hemen ardından tek makaralık (one-reel) komedi filmlerinde oynamaya başladı. Kısa bir süre sonra Thomas Edison'un film şirketinde ("Thomas Edison's Motion Film Company" ) çalışmaya başlayan Harold Lloyd, kendi film stüdyosunu 1913'te kurmuş olan arkadaşı Hal Roach (yönetmen ve oyuncu) ile ortak oldu. Bir hayli çalışkan olan Harold Lloyd, 1915 - 1919 yılları arasında Roach'un en başarılı aktörü olacaktı. Lloyd 1914' te destekleyici kadın oyuncu olarak Bebe Daniels'ı kullanmaya başladı. İkili, romantik bir ilişki içindeki "The Boy" ve "The Girl" olarak tanınıyordu. 1919' a gelindiğinde Danniels'in sahne tutkusu Lloyd'u terk etmesiyle sonuçlanacaktı. Lloyd da onun yerine daha sonra karısı olacak olan Mildred Davis'i buldu. Lloyd'un ilk dönem filmlerindeki "Lonesome Luke" gibi karakterleri, kendisinin de daha sonra itiraf edeceği gibi Chaplin'in erken dönem komedilerinin taklidiydi. Lloyd ve Roach, bu dönemde Chaplin'in bu erken dönem komedilerinin ruhunu taşıyan altmıştan fazla tek makaralık (one-reeler) film yaptılar. Lloyd ve Roach, 1918 itibarıyla Lloyd'un karakterini geliştirerek onu çağdaşlarının taklidi olmaktan büyük ölçüde kurtardılar. Lloyd bir süre sonra traji-komik karakterlerden uzaklaşıp tereddütsüz bir güven ve iyimserlik sergileyen sıradan insanları canlandırdırmaya girişecekti. Bu dönemde canlandırdığı ve filmlerde daima "Harold" adıyla anılan genç adam portresi, -"Glasses Character" ("Gözlüklü Karakter") olarak da bilir - sempatikliği ve duygusal derinliği ile ilk dönem filmlerindeki karakterlerine kıyasla çok daha olgun ve dönemin Amerikan halkının kendini yakın hissetmesi için uygun bir karakterdi. Lloyd o dönemdeki pek çok oyuncunun aksine, canlandırdığı "Harold" karakterini belirgin bir sosyal sınıfa oturtmamıştır; zira "Harold", "From Hand to Mouth" filminde açlıktan kıvranan yoksul biriyken, "Captain Kidd's Kids" filmine zengin bir adamdır. 1921 sonrasında kısa filmlere son verip normal uzunluktaki komedi filmlerine yöneldi. Bunlardan Grandma's Boy filmindeki karakteri, Safety Last! filmindeki karakterinin habercisiydi. 1924'te Hal Roach'tan ayrılıp bağımsız bir prodüktör olarak kendi filmlerini çekmeye başladı. "Girl Shy, The Freshman, The Kid Brother" ve "Speedy" gibi olgunlaşmış filmleri bu döneme aittir. Bu filmler büyük ilgi görmüş ve Lloyd'u erken Hollywood sinemasında kendi alanında özgün bir isim haline getirmiştir. Lloyd'un 1924'te kendi bağımsız film şirketi olan "The Harold Lloyd Film Corporation'ı" kurmasının ardından, filmleri önce "Pathé" sonra da Paramount ve Twentieth Century-Fox tarafından piyasaya sürüldü. Lloyd aynı zamanda Sinema Sanatları ve Bilimleri Akademisi'ın da kurucu üyelerinden biri olmuştu. 1929 yılında -gösterime girmemiş orijinal versiyonunda sessiz olan- "Welcome Danger" ile sesli filme geçiş yaptı. Film Büyük Buhran'dan sadece birkaç hafta önce gösterime girmişse de, Lloyd'un sesini merak eden seyircilerin sinemaya hücum etmesi sayesinde büyük bir ticari başarı kazandı. Bu dönemde gösterime giren filmlerinden biri de Safety Last! filmi ile benzerlikler taşıyan ve onun gibi gökdelene tırmanma sahneleri içeren Feet First'ti. "Movie Crazy", siyasal eleştiriler içeren "The Cat's Paw" ve Lloyd'un o dönemde hayli moda olan screwball comedy tarzını denediği 1936 yapımı "The Milky Way" filmleri bu döneme aittir. Lloyd'un 1920'lerin Amerikan halkına hitap eden girişimci ruhlu karakterinin, 1930'ların ekonomik buhranla sarsılmış sinema izleyicisine ulaşmakta yetersiz kalması nedeniyle Lloyd, bir süre sonra hem kariyeri hem de ekonomik durumu bakımından çöküş sürecine girdi. Bu dönemin son filmi ise "Professor Beware" oldu. 23 Mart 1937'de yapım şirketi "Harold Lloyd Motion Picture Company"'nin stüdyosunun bulunduğu arsayı bir kiliseye sattı. Bu alanda bugün "Los Angeles California Temple" vardır. Lloyd 1940'lar boyunca RKO Radio Pictures için bazı komedi filmleri yapsa da aslında beyaz perdeden emekliliğe ayrılmış durumdaydı. Ancak 1947' deki "The Sin of Harold Diddlebock" ile perdede bir kez daha görülecekti. 10 Şubat 1923 yılında evlenen Harold Lloyd ve Mildred Davis çiftinin "Gloria Lloyd" ve "Harold Lloyd, Jr." olmak üzere iki çocukları oldu. "Peggy" adındaki kızlarını ise sonradan evlatlık edindiler. Mildred Davis, evlilikleri boyunca kocası Lloyd tarafından oyunculuk kariyerine devam etmesi konusunda pek fazla desteklenmemiş, ancak birkaç projede yer almıştır. Davis kocasından iki yıl önce, 1969'da hayatını kaybetti. Harold Lloyd, prostat kanseri nedeniyle 8 Mart 1971'de Beverly Hills, Kaliforniya'da 77 yaşında hayatını kaybetti. Lloyd'ların 44 odası, 26 banyosu, 12 çeşmesi, 12 bahçesi ve 9 golf sahası ile yapımı üç yıl (1926–1929) süren evleri "Greenacres", günümüzde müze olarak hizmet vermektedir. Harold Lloyd'a ait filmler dünyanın çeşitli yerlerindeki arşivler sayesinde günümüze kadar gelmiştir. Lloyd' un ilk dönemlerine ait kısa filmlerinin pek çoğu 1943'te Lloyd'un evinde çıkan bir yangında kaybolmuşsa da Lloyd asıl filmleri çok iyi bir şekilde korumayı başarmıştır. 1915 1916 1917 1917 1918 1919 1920'ler Topkapı (anlam ayrımı) MehmetÃ§ik-1 Mehmetçik-1, MKEK Tarafından 2008 yılı Ocak ayında basına tanıtılan, Türk Silahlı Kuvvetleri'nin gereksinimlerini karşılayacak bir biçimde Makine ve Kimya Endüstrisi Kurumu tarafından tasarlanmış bir sürümüdür. Standart olarak Türk Silahlı Kuvvetleri'nin kullandığı Heckler & Koch G3'ün yerini alması planlandı fakat Heckler & Koch ile lisans anlaşmazlığı üzerine proje iptal edildi. Kuzey çıvgını Kuzey çıvgını ("Phylloscopus borealis"), ötleğengiller (Sylvidae) familyasına ait bir ötleğen türüdür. Görünüşte tipik bir çıvgındır, grimsi-yeşil yukarısı ve kirli beyaz aşağısı vardır. Tek kanat barı, en benzer tür olan yeşil çıvgından onu ayırır. O türden daha büyüktür ve daha ağır, daha aşağı alt çenesi karanlık bir uçla, hançer-gibi bir gagası vardır. Yuva, alçak bir fundada yerdedir. Ötleğengiller gibi, böcekçildirler. Bu ötleğen, kuvvetle göçmendir; bütün popülasyonları güneydoğu Asya'da kışlarlar. Bu yüzden, ötleğengillerden herhangi birine göre en uzun göçlerden birini bu böcekçil kuş yapar. Suya yakın huş ağacı veya karışık huş ağacı ormanında yaygın bir ötleğendir, Fennoscandia ve kuzey Asya'da görülürler. Onların garantili yerleri Kuzey Amerika'dır, Alaska'da ürerler. Bu tür, batı Avrupa'da bir sonbahar serserisi olarak meydana gelir ve büyük Britanya'da yıllıktır. Şili bayrağı Şili bayrağı, Şili'nin milli bayrağıdır ve 18 Ekim 1817'de yürürlüğe sokulmuştur. Mavi, gökyüzü, beyaz Andlar'ın karı ve kırmızı kahramanların cesaret ve kanları için vardır. Beyaz yıldız "onur" ve "ilerlemeyi" sembolize ederken, diğer bir yoruma göre ise Şili'nin federal organize bir devlet olmayıp merkezi bir devlet olduğunun sembolü olduğudur. Şili üzerindeki İspanyol kontrolünün sona ermesinden kısa süre sonra, Şili'nin ilk milli bayrağı 27 Ekim 1812'de göndere çekilir. İlk cumhuriyetin bu bayrağı ("Patria Vieja"), mavi-beyaz-sarı üç yatay şeritten oluşuyordu. Bu bayrak, İspanyolların Şili'de tekrar güç elde etmeyi başardığı 1814 yılına kadar kullanıldı. Şilililerin, Şubat 1817'de yeniden ülkeyi kazanmasındam sonra, ikinci cumhuriyetin ("Patria Nueva") kurulmasıyla, sarı şeridin kırmızıyla değiştirildiği yeni bir milli bayrak kullanılır. 12 Şubat 1818'daki nihai bağımsızlık deklarasyonundan sonra Ekim 1817 tespit edilen milli bayrağa, - oval bir alan üzerinde iki çapraz milli bayraklı bir sütundan oluşan- özel bir sembol daha katılır. Murat Soydan Murat Soydan (gerçek adı Rüjdan Tercan) (d. 2 Ekim 1940, Lüleburgaz), Türk sinema ve dizi oyuncusu. Murat Soydan, 2 Ekim 1940, Babasının memuriyeti dolayısıyla Kırklareli’in Lüleburgaz ilçesinde doğmuştur. Gerçek adı Rüçhan Tercan’dır. İlk ve ortaokulu Lüleburgaz’da, liseyi Edirne’de okudu. Üniversite için İstanbul’a geldi. İktisadi İlimler Akademisi’nde okurken bir yandan da İstanbul Belediye Konservatuvarı Türk Musikisi bölümünü bitirdi. Aynı zamanda üniversite tahsili sırasında Tekel’de memurluk yaptı. Askerliğini yedek subay olarak yaptıktan sonra 1966 yılında “Perde” mecmuasının açtığı yarışmayı Tanju Korel ile birlikte kazanarak sinemaya geçti. Sanat hayatına sinemada 1966 yılında "Kolsuz Kahraman" adlı filmle başlayan Murat Soydan, 200'e yakın filmde rol aldı. Dizi filmlerde de oynayan sanatçı, bir dönem Sinema Oyuncuları Derneği başkanlığı yaptı. 1970'li yılların "Jön" oyuncularından olan Murat Soydan, birçok filmde Türkân Şoray ve Hülya Koçyiğit'le baş rolü paylaşmıştır. Murat Soydan, 2016 yılında hayatını ve filmlerini konu alan bir kitap çıkardı. Murat Soydan 1966 yılında "Perde" Mecmuası'nın düzenlediği yarışmada birinci seçilmiş ve «Kolsuz Kahraman» filmiyle sinemaya başlamıştır (1966). "Dünyanın En Güzel Kadını", «Ayşem», «Yalan Yıllar», "Kahveci Güzeli", "Sana Dönmiyeceğim", 'Nisan Yağmuru", "Yarın Başka Bir Gündür" gibi birçok filmin başrolünde oynayan, 1969 yılında İzmir’de 'Över' bahçesinde sahneye çıkan Murat Soydan hâlen filmlerde oynamakta ve şarkıcılık yapmaktadır. Censor Censor, Antik Roma'da beş yılda bir yurttaşların sahip oldukları servetlerin sayımını (census) yapmak, kaydını tutmak, senatörlerin listesini belirlemekle yükümlü memuriyettir (Magistra). Censor nüfus sayımlarından, yurttaşların morallerinden ve devlet hazinesinin denetiminden mesuldür. Censor kelimesi bugün İngilizcede hâlen kullanılan "censor" ve "censorship" kelimelerinin atasıdır. Censor'ların imperium yetkileri yoktur. Çoğunlukla daha önce konsüllük yapmış kişilerden seçilirlerdi. Cato en tanınmış Censorlerden birisidir. Mehmet AykaÃ§ Mehmet Aykaç, (d. 1956, Yaydiğin, Çorum, Türkiye) Türk Akademisyen, Siyasetçi Bursa Yüksek İslam Enstitüsünü Bitirdi. İslam Ansiklopedisinde çalıştı (1987-1995). 1993 yılında doktorasını tamamladı. 1995 yılındaki Genel Seçimler sonucunda XX. Dönem Çorum Milletvekili olarak TBMM'de görev yapmıştır. 2010-2011 yılları arasında Hitit Üniversitesi İlahiyat Fakültesinde İslam Tarihi dersleri verdi. TOBB Ekonomi ve Teknoloji Üniversitesi'nde Arapça dil dersleri vermektedir. Ayrıca Yeni Dünya Vakfı'nın genel koordinatörlüğünü yürütmektedir. MÃ– 53 Burhanettin Kocamaz Burhanettin Kocamaz (27 Ocak 1955, Nacarlı, Tarsus), Türk siyasetçi. 1994-2014 yılları arasında Tarsus Belediye Başkanı ve 2014-19 yılları arasında ise Mersin Büyükşehir Belediye Başkanlığı görevinde bulundu. Kocamaz aynı zamanda Çukurova Belediyeler Birliği başkanlığı görevinde bulundu. 1977 yılında Gazi Üniversitesi'nden mezun olarak kimya öğretmeni olan Kocamaz Hatice Yılmaz ile evli ve üç çocuk babasıdır. 2014 Türkiye yerel seçimlerinde Milliyetçi Hareket Partisi'nden aday olarak Mersin Büyükşehir Belediyesi başkanı olmuştur. 04 Aralık 2018 tarihinde Milliyetçi Hareket Partisi den istifa ederek İYİ Parti ye geçmiştir. Yerel seçimlerde İYİ Parti Mersin Büyükşehir Belediye başkanı olacağı açıklanan Kocamaz listelerin zamanında Yüksek Seçim Kuruluna yetiştirilememesi sebebiyle adaylık başvurusu yapılamadığı açıklandı. Hüseyin Balyalı Hüseyin Balyalı (d. 10 Temmuz 1942, Balıkesir, Türkiye), Türk siyasetçi. Eskişehir İktisadi ve Ticari İlimler Akademisi (Anadolu Üniversitesi) İktisat bölümünü bitirdi. Maliye Bakanlığında kontrolörlük, deftardarlık gibi birçok görevde bulundu. Ankara, Bursa, Diyarbakır Defterdarlığı ve 19. Dönem Balıkesir Milletvekilliği görevlerinde bulundu. Maliye Bakanlığı Bütçe Komisyonunda çalıştı. Balyalı, Yeminli Mali Müşavir unvanına sahiptir. Evli ve üç çocuk babasıdır. Hande GÃ¼rler Hande Gürler, Türk tiyatro oyuncusu. Ankara Anıttepe Lisesi'nde öğrenim görürken okulun tiyatro topluluğunda Ah Şu Gençler adlı oyunda rol aldı. Daha sonra Millî Eğitim Bakanlığı bünyesinde ve Ankara Sanat Tiyatrosu'nda tiyatro çalışmalarına devam etti. Bilkent Üniversitesi Güzel Sanatlar Fakültesi'nden mezun olduktan sonra Van Devlet Tiyatrosu'nda, daha sonra da İzmir Devlet Tiyatrosu'nda oyuncu olarak çalıştı. Rol aldığı oyunlardan bazıları Sersem Kocanın Kurnaz Karısı ve Töre'dir. Rezervuar Rezervuar, tuvaletlerde işlem bittikten sonra, klozet, helataşı ya da pisuvarları temizleme amacıyla kullanılan tanktır. Rezervuarlar su biriktirmek ve sonradan boşaltmak için kullanılır. Genelde rezervuarlarda şamandıra sistemi ile çalışan mekanizmalar bulunmaktadır. Bu mekanizmaların amacı suyu depolamak, su akışını yönetmek; depolanan suyu boşaltmak, boşalınca tekrar doldurmak ve dolunca tanka su akışını durdurmaktır. Alaturka tuvalet Alaturka tuvalet, çömelerek kullanılan tuvalet türüdür. Bu tuvalet türünün olduğu yerde "hela taşı" adı verilen seramik bulunur. Güney Çin, Japonya, Fransa, İtalya, Türkiye, İran, Pakistan, Hindistan, ve çoğu Ortadoğu ülkeleri ile eski SSCB devletlerinde kullanılmaktadır. Çömelme pozisyonu nedeniyle sağlık açısından daha avantajlı olduğu iddia edilmektedir. Sağlık açısından yararlı olduğu düşünülen hastalıklardan bazıları şunlardır: KÃ¼vet Küvet, yıkanmak için kullanılan tekne şeklinde bir gereçtir. Genellikle banyolarda duşun altında bulunur. Modern banyo küvetleri akrilik ve fiberglas malzemeden yapılmaya başlanmıştır. Emayeden yapılmış küvetler olduğu gibi, ahşap küvetlere de rastlanmaktadır. Şamandıra Şamandıra aşağıdaki anlamlara gelebilir: Eşitlikçilik Eşitlikçilik veya egaliteryanizm bir ya da tüm canlı varlıklar için belirli kategorilerde eşitlik talebinde bulunan düşünce biçimidir. Çağdaş bağlamda özellikle ırk, etnisite, cinsiyet, ve cinsel yönelim bağlamında