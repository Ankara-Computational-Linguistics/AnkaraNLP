yer almıştı. Bu cüreti hayatına mal olacaktı, Flossenburg Toplama Kampı‘nda piyano teliyle kasap çengeline asılması gerekirdi. 1 Bira mahzeni, (ç.n.) 2 Ümitleri ilk kıranlar olmaya çalışırken, ne kadar karmaşık bir örümcek ağı örüyoruz, (ç.n.) O gün bilmediği, kendine biçtiği kaderin birkaç ay sonra gerçekleşeceğiydi. Buruşuk sivil elbiseler giymiş, pardösü ve şapkasını almış ve bir casusluk uzmanı olarak evden yürüyüş için çıktığı andan beri peşine takılan Gestapo görevlisini ekmekte zorlanmamıştı. Önündeki büyük bardaktan bir yudum ılık bira aldı ve saatine baktı. Bierkellere ondan iki dakika kadar sonra giren genç kadın zayıf ve sarışındı. Bilerek giydiği geniş elbiseler ve aşırı makyaj güzel vücudunu ve bir heykeli andıran yüzünü saklıyordu. Canaris'i gördü. Buluşmalarında bir sakınca olmadığını belirtmek için şapkasını masanın kenarına koymuştu. Karşısındaki sıraya geçti, gülümsedi. Wilhelm. - Sevgili Silvia, dedi Canaris içten gelen bir sıcaklıkla. Evli olmasaydı, karşısında oturan bu nefis yaratığa kolayca âşık olabileceğini düşündü. Kontes Silvia Königsberg İsveçli bir diplomatın eşi ve uzun zamandır dostuydu. Burayı bulman zor olmadı ya. - Hayır. Hınzırca gülümsedi. Gestapo takipçimi metroda ektim. Zavallı adam şu sırada hiddetten tırnaklarını kemiriyor olmalı. Canaris onun için bir bira ısmarladı, garson kızın uzaklaşmasını bekledi. Demek bu akşam Stockholm'e uçuyorsun. - Gece yarısı. Posta kuryeliği. Beni mutlaka görmek istemenin şu önemli nedeni ne. Canaris gırtlağını temizledi. Yazılı bir belge vermesi, daha sonra aleyhine kanıt olarak kullanılabileceğinden, söz konusu değildi. Diğer taraftan Silvia, diplomatik dokunulmazlığa ve İsveç kralına kadar uzanan bir güçlü dostlar ağına sahipti. Yakalansa bile, güç kullanılarak sorgulanması düşünülemezdi. Ancak bu da, hayatını tehlikeye atmadığı anlamına gelmezdi. Gestapo sözde kazalar düzenlemekte uzmanlaşmıştı. - Sevgili Silvia, sana hayatî ve acil bir mesaj emanet edeceğim. O kadar önemli ki, savaşın sonucunu bile etkileyebilir. Bu mesajı ezberlemeye hazır mısın. Silvia hiçbir tepki göstermedi. Cesur bir kadın diye düşündü Canaris, en ağır şartlarda bile sakin olmayı beceren tipik bir Kuzeyli . Sadece, Söyle demişti. Canaris tereddüt etti. Söyleyecekleriyle Haider'i ve o kadını başarısız olmaya, hatta ölmeye mahkûm ettiğinin bilincindeydi, vicdanını beş günden beri rahatsız eden korkunç ağırlık buydu. Ancak diğer alternatif, düşünülmeyecek kadar korkunçtu. Schellenberg ve Himmler, Amerikan başkanı ile İngiliz başbakanını öldürmek için bir plan hazırladılar. Roosevelt'in ayın yirmi ikisinde üç gün sonra- Kahire'ye gelip Churchill'le buluşacağını biliyorlar. Niyetleri her ikisini de öldürtmek. İsveçli meleğinin yüzü soldu, derin bir nefes almak için ağzını açtı. Canaris devam etti - Bu mesajı her zamanki kişiye iletmek zorundasın. Bu kalleşçe planın başarılı olması durumunda, sonuçlarını hepimiz tahmin edebiliyoruz. - Peki bu, bu nasıl olacak. - Operasyonu hazırlamak için özel bir ekip kırk sekiz saat içinde Mısır'a uçacak. Belki de daha önce. Alarm sirenleri işte o anda duyulmaya başladı. Orkestra durmuş, insanlar panik içinde koşuşmaya başlamışlardı. Masalar ve iskemleler devrilirken bar personeli müşterileri bodrumdaki sığınaklara gönderiyordu. Aman Allahım, yine başlıyor dedi yüzü solmuş Canaris, ülke kısa zamanda harabeye dönecek . Elini aceleyle Silvia'nın omzuna koydu. Bu akşam uçağa binebileceğinden emin misin. Silvia onayladı. Eşimin Stockholm'de önemli diplomatik işleri var. Her zamanki gibi koridordan geçeceğiz. Canaris duyduklarının saçma olduğunu biliyordu. İnsanlık tarihinin en korkunç savaşının ortasında Almanya ile Müttefikler, Baltık hava koridorunu açık bırakmak konusunda anlaşmış gibiydi, böylelikle tarafsız İsveç‘in havayolu açık kalıyordu. Dışarıdaki gürültü arttı tavan sarsıldı, sıvalar döküldü, ışıklar göz kırpmaya başladı. Silvia endişeyle ayağa kalktı. Gitsem iyi olacak. Eğer bulada kalırsam, uçağı kaçırırım. - Tanrı yardımcın olsun, dedi Canaris aceleyle. Tanrı aşkına dışarıdayken dikkat et ve lütfen beni yüzüstü bırakma. Yakınlarda bir sokağa bir bomba daha düştü, bierkeller'deki askerler aşağıda sığınağa girmeyenlere bağırmaya başladı. Stockholm'deki dostumuzun bilmesi gerekenler var dedi Canaris aceleyle. Zamanım yok, Wilhelm. Silvia kapıya yönelmişti bile. - Ama sana bazı ayrıntıları anlatmak zorundayım. Silvia'nın koluna girip çıkışa doğru götürürken iriyarı bir başçavuş onlara doğru yürüdü. Tam o sırada güçlü bir patlama binayı temellerinden sarstı, Feldwebel neredeyse yere yıkılıyordu. - Siz ikiniz sağır mısınız. Aşağıya, çabuk. Parçalara bölünmek istemiyorsanız. Başçavuş onları sığınağa doğru iterken, Silvia Königsberg tek kelime etmeden onu itti, kapıdan fırlayıp merdivenleri tırmanmaya başladı. Salak orospu, çıldırdın mı. diye bağırdı asker ve peşine düşmeye davrandı. Canaris adamın koluna yapıştı. Hayır. Bırak gitsin. - Nasıl istersen babalık, eğer siktiri boktan emekli maaşına kavuşmak istiyorsan, götünü oynat ve doğru aşağıya in. Hemen, şimdi. Toz bulutu bierkeller'i doldurur ve bina yeniden sallanmaya başlarken, Canaris, Silvia'nın merdivenlerin tepesinde kaybolduğunu gördü. Boğulmamak için elini ağzına kapattı. Aman Tanrım. Ya bombardımanda ölür ve İsveç‘e gidemezse. Ona daha fazla ayrıntı verebilmek için elinden geleni yapmıştı, Stockholm'deki İngiliz istihbarat subayının Haider ve kızın bu ölümcül oyunda birer piyon olduklarını öğrenmesi gerekiyordu geç kalmıştı. Silvia gitmişti, asker de onu aşağıya, sığınağa doğru sürüklüyordu. Walter Schellenberg'in iki kilometre kadar ötede götürüldüğü sığınak bambaşka bir yerdi. Gestapo Karargâhı‘nın bodrumundaki zindanı ziyaret etmek, her zaman iç kapatıcıydı. Korkunç bir yerdi, dehşetin kokusu ve işkence gören tutukluların çığlıklarıyla dolu. Ancak bu kez, geniş omuzlu SS gardiyanı onu merdivenden aşağıya götürürken kalbi neşeyle çarpıyordu. Her iki tarafta sıralanan demir kapıların önünden geçerek, loş ve soğuk koridorun sonuna vardılar. Gardiyan en sondaki kapılardan birinin önünde durdu ve anahtarını çıkardı. Schellenberg bir sigara yaktı. - Adam ne durumda. - Buradakilerin çoğundan daha iyi, Herr General. Günde üç öğün yemek. Artık dayak ve işkence de yok. Ama kafasının iyi olduğunu sanmıyorum. Güçlükle cevap veriyor. - Hiç kızından söz etti mi. - Bildiğim kadarıyla hayır, efendim. Sürekli ağlıyor. Hiç durmuyor. Tam o sırada Schellenberg bir hıçkırık duydu, koridorun öbür tarafına, sesin geldiği hücreye baktı. Bir dakika bekle. Yürüdü, duvardaki bir düğmeye bastı ve demir kapının içine açılmış gözetleme deliğini açtı. İçeride biri yirmisine yakın, diğeri en fazla on dördünde iki çocuk vardı. Her ikisinin de yüzü fena halde şişmiş, birbirlerinden destek alır gibi hücrenin bir köşesinde birbirlerine sarılmışlardı. Küçük olanı hıçkırıklarını tutamıyordu. Çiğ ışığın altında gözlerini kırpıştırıyor, korkmuş yaratıklara benziyorlardı. - Kim bunlar. diye sordu omzunun üzerinden. - İki hain, Führer'e karşı komplo düzenlediler, Herr General. Daha itiraf etmediler ama, her şeyi anlatacaklarından emin olabilirsiniz. Sonunda da hak ettikleri cezayı alacaklar, hiç şüpheniz olmasın. Schellenberg zindanın derinliklerinden bir yerden bir kadın çığlığı duydu, tiksintiyle omuzlarını silkti. Gözetleme deliğini kapadı, bekleyen gardiyana döndü ve öteki hücreyi göstererek, Şimdi kapıyı açabilirsin dedi. Gardiyan söyleneni yaptı, dışarıdan hücrenin ışığını yaktı. Schellenberg pis kokulu hücreye girdi. Hücre, iki kişinin zor sığacağı genişlikteydi. Üzeri kirden leş gibi gri battaniyelerle kaplı demirden bir yatak, eskimiş bir tuvalet kovası, hepsinin tepesinde de tavandan gelen çiğ ışık. Gri saçlı, zamanında zarif olduğu anlaşılan yaşlı bir adam bir köşeye kıvrılmıştı, ellerini yüzüne kapatmış, ileri geri sallanıyor, bir bebek gibi ağlıyordu. - anlaşılan, sana iyi davranıyorlar, dedi Schellenberg sakin bir sesle. Adam cevap vermeye ya da başını kaldırmaya yeltenmeyince gardiyan bağırdı. General sana söylüyor, cevap ver. Schellenberg öfkeyle ellerini çırptı. Bizi yalnız bırak. Dışarı. Gardiyan emre topuklarını vurarak itaat etti. Schellenberg tutukluya bakarak sigarasından bir nefes çekti. Bu adamların kusuruna bakmaman gerek. Bazıları hayvandan da beter. Moralini düzeltecek iyi haberlerim var. Kızın teklifimi kabul etti. Eğer kendinden beklenenleri yapar ve hayatta kalırsa, bu tatsız durum kısa zamanda bitecek. Eee, söyleyecek bir şeyin yok mu. Adam inledi, titreyen ellerini başının üzerinden çekti. Sakalsız yüzü çürük içindeydi, iyileşmeye başlayan yaraları koyu pembe kabuk tutmuştu. Korkmuş bir çılgın gibi baktı, deli gözlerini kontrol edemiyordu. Yine ağlamaya başladı, yüzünü kapattı ve ileri geri sallanmaya koyuldu. Schellenberg umutsuzca içini çekti, sigarasını yere atıp topuğuyla ezdi. İçimde sanki kurtulamayacakmışsın gibi korkunç bir his var, dostum. Bu hayvan herifler beynini çorbaya çevirmiş. Dışarı çıkıp gardiyana döndü. Bir doktor getirt. Her zamanki hücre farelerinden birini değil. Gerçek bir hekim. Raporunu da görmek istiyorum. - Emredersiniz, Herr General. Hücre kapısı gürültüyle kapandı, Schellenberg koridorda yürümeye başladı. Kahire, 18 Kasım O perşembe öğleden sonra Reggie Salter epey sıkıntılıydı, sıkıntılı olmak için de geçerli nedenleri vardı. Bir gece önce depolarından biri baskına uğramıştı. Baskım düzenleyenler polisler değil, Arap hırsızların kurduğu düzenli bir çeteydi. Nöbetçilerden birinin gırtlağını kesmişler, Salter'ın gözü gibi sakındığı mallardan 5.000 pound değerinde bir bölümünü kaldırmışlardı. Adamları nöbetçinin cesedini çölde gömmüşlerdi bile, o hırsız pezevenklerden birçoğu da kısa zamanda kendi mezarlarını kazacaklardı. Deposunu soyanlar bunu pahalıya ödeyeceklerdi, ancak Arap çetelerini iyi tanıyan Salter mallarını bir daha göremeyeceğini adı gibi biliyordu. 5.000 pound kaybetmenin kızgınlığıyla homurdanmaya devam ediyordu ki, ellerini yağlı bir paçavraya silen Costas merdivenlerden çıktı. Deacon aşağıda, Reggie. Onu yukarı göndereyim mi. - Hayır, ben inerim. Şu Allah'ın belası cip ne oldu. - Dışarıda, avluda. Adamlar kontrol ediyorlar. Tamam. Gidip Deacon'un parasının rengini görelim. Salter, peşinde Costas, deponun merdivenlerinden indi, Deacon ve Arap'ın zemin katındaki sandıkların yanında beklediğini gördü. - Harvey, eski dostum, seni yeniden görmek ne kadar güzel. - Cip ile üniformaları buldun mu. - Sadece iş konuşacağız, öyle mi. Seni hiç düş kırıklığına uğratır mıyım. Her şeyi beklediğimden de erken buldum. Beni takip et. Salter deponun içinden, arkada üstü kapalı avluya geçti. Adamlarından ikisi Amerikan malı bir cipin kaputunu açmış, bir şeyler yapıyorlardı. Bir üçüncüsü de iki yana yapıştırılmış askerî inzibat işaretlerinin üzerindeki tozu almakla meşguldü. - Costas motorun iyi olduğunu söylüyor neredeyse yepyeni. Salter konuşmaya devam etti - Genellikle rastladığın, Allah'ın belası çölde çatlayıp gebermiş olanlardan değil. Deacon arabaya baktı. Nereden buldun. Salter sırıtarak burnunu sıvazladı. Ne kadar az şey bilirsen, o kadar iyi. - Evrakın düzgün olduğundan, cipin izinin sürülmeyeceğinden emin misin. Salter güldü. Yapma, Harvey. Tabiî ki eminim. Eğer başka türlü çalışsaydım, çoktan tabutum çivilenmiş olurdu. Deacon elini boyanın üzerinde gezdirdi. Salter hâlâ gülüyordu. Malı istediğin gibi kontrol et. Müşteri sensin. Deacon şoför koltuğuna oturup motoru çalıştırdı. Arap'a güve verici bir homurtu çıkardı. Cipten indi ve Hasan'ın da yardımıyla arabanın altına baktı. Neden sonra ellerindeki tozu silkeleyerek konuştu - İyiye benziyor. - Sana hiç kazık atar mıyım. Salter cipin kâğıtlarını uzattı. Hepsi düzenli, istersen kendi bak. Deacon kâğıtları inceledi. Hepsi tamam gibi. Ya üniformalar. Salter parmaklarını şaklatarak adamlardan birini çağırdı. İçerdeki malları getir, Joey. Adam depoya girdi, birkaç dakika sonra omzunda iki büyük askeri torbayla çıktı. Salter torbalardan birini açıp içindekileri boşalttı. Bir Amerikan albay üniforması, bir inzibat çavuş üniforması, her ikisinin şeritleri, kılıflarıyla birlikte iki Colt 45'lik, iki Amerikan M3 makineli tüfek ve her bir silah için birer yedek şarjör. - Siparişlerinin hepsi. Emin olmak için kontrol etsen daha iyi olur. Deacon torbaların içindekileri kontrol etti. Salter sordu. Mutlu musun. - Tamam gibi. - Bir beş yüzlük daha demiştik galiba. - Üniformaların ve silahların bu gece kulübe getirilmesini istiyorum. Personel kapısını kullan ve Tanrı aşkına çok dikkatli ol. - Dikkat benim göbek adım. - Cipe ihtiyaç duyana kadar bir iki gün burada kalmasının bir sakıncası olmadığından eminsin, değil mi. - Konuştuğumuz ardiye ücretini ödediğin sürece, bir sakıncası yok. Deacon cebinden bir zarf çıkarıp uzattı. Salter banknotları saydı, zarfı cebine koydu. - Seninle iş yapmak bir zevk, Harvey. - Daha bitmedi, kamyonlardan ne haber. Salter bir sigarillo yaktı ve çenesini kaşıdı. Galiba o konuda geçici bir sorun var, değil m Costas. Yunanlı omuzlarını silkti. Ordunun görünürdeki bütün araçlara el koyduğu söyleniyor, Harvey. Allah bilir neden, ama şu anda bir kamyon kıtlığı var. Merak etme, elimizden geleni yapacağız. - Elinizden gelen yeterli değil. Deacon endişeliydi, Kamyonların hazır olduğunu önümüzdeki iki gün içinde öğrenmem gerek. Sesindeki belli belirsiz umutsuzluk Salter'ın dikkatinden kaçmadı, Deacon'u sakinleştirmek istedi. Bu konuyla şahsen ilgileniyorum, Harvey, merak etme. Burada olacaklar, hem de zamanında, bunun için elimi kesmem gerekse bile. Sana söz veriyorum. - Güzel. Deacon rahatlamıştı, Hasan'a işaret etti, gitmeye hazırlandılar. Haber vereceksin, değil mi. - Bir haber alır almaz, evlat. Salter onları avludan çıkarken izledi, gözden kaybolduklarında adamlarından ikisine seslendi - Ne yapacağınızı biliyorsunuz. Deacon nereye giderse, kiminle buluşursa, haberim olacak. Bu işi karıştırıp kendinizi ele verirseniz, timsahlara yem olursunuz, anlaşıldı mı. - Tamam, Reggie. Adamlar gitti. Costas sırıttı. İşe yarayacağından emin misin. Salter parmaklarını kütürdetti. Yaramak zorunda, evlat. Dün gece o Arap pezevenklere 5000'lik kaptırdık, zararımı kapatmak zorundayım. Aklından ne geçerse geçsin, Deacon ve arkadaşları bunda hoşlanmasalar da, bizim de bir payımız olmak. Yirmi ikinci bölüm Berlin, 20 Kasım O öğleden sonra, arkasında Haider ve diğerlerini taşıyan kapalı kamyon ve Schellenberg'in Mercedes'i girişten geçtiğinde, Luftwaffe'nin Gatow'daki havaalanı çok hareketliydi. Kilitli bir hangarın önünde durdular ve Schellenberg adamları ya kapıdan içeri soktu. İçeride sarı kamuflaj renklerine boyanmış, kimliğini gösterecek hiçbir işareti olmayan bir uçak vardı. Pilot kabininde iki pilot, uçağın çevresinde de çalışan birkaç makinist görülüyordu. - Vito. Schellenberg'in çağrısına kaptan pilot elini sallayarak karşılık verdi. Birkaç dakika sonra uçağın kapısında göründü, merdivenleri inerek yanlarına geldi. Herr General. - Nakliye uçağımız nasıl. Vito Falconi bir İtalyan'a göre uzun sayılırdı, kıvırcık siyah saçları, narin Romalı burnuyla çok yakışıklı bir erkekti. Kırklarına yaklaşmıştı ve bir savaş pilotu için oldukça yaşlı sayılırdı. Luftwaffe'nin deri uçuş ceketini giymiş, boynuna da beyaz ipekten bir eşarp bağlamıştı. Hareketli gözleri, adamın bitmek tükenmek bilmeyen enerjisini dışa vuruyordu. - Bene. Onu bu sabah iki kere havalandırdım, çok kullanışlı. Haider'e döndü, dostça elini sıktı. Jack, hâlâ hayattasın demek. - Merhaba Vito, görüşmeydi uzun zaman oldu. Falconi gülümsedi - Seni tekrar görmek iyi mi, bilemiyorum. Özellikle operasyon için beni seçtiğini duyduktan sonra. Ölmemi mi istiyorsun. Pekâlâ, nasılsın, dostum. - Umutsuzlukla iyilik arasında. Falconi güldü. Hepimiz öyle. Bu Allah'ın belası savaş hepimizi iyice gerdi. Şu arada neyle uğraşıyorsun. Bütün savaşın kaderini değiştirebilecek kadar gizli bir işle mi. - Bunu Herr General'e sorman gerek. - Maalesef bu seni ilgilendirecek bir konu değil, Vito. Schellenberg daha sonra ekibin diğer üyelerini tanıtmaya girişti. Pilotunuz Gruppenkommandant Falconi, sizi Mısır'a kadar o götürecek. Vito, Rachel'in elini öptü. Ne şeref, Bella Sinyorita. Uzun zamandan beri gördüğüm en güzel yolcusunuz. - Vito'nun söylediklerine aldırmayın. Schellenberg araya girdi. Birinci sınıf bir çapkındır. Kleist kızgın suratıyla konuştu. Herr General, pilot İtalyan, neden Alman değil. Bu aşağılık korkaklar düşmana teslim oldu. Tek bildikleri, başımızı derde sokmak. Pilotlarına gelince, herkes ne kadar işe yaramaz olduklarını biliyor. Burada hemen ölüm fermanımızı vermenizi tercih ederdim. Falconi'nin gözleri buz gibiydi. Eğer duymadınsa söyleyeyim. Moskova ve Stalingrad önlerinde binlerce İtalyan'ın cesedi yatıyor. Bu da sana yeterli cevap, sence de öyle değil mi. Schellenberg kızgın gözlerini Kleist'a dikti. Öyle. Senin yerinde olsam, Gruppenkommandant'ın pilotluk yetenekleri hakkında endişe etmezdim. 1940 yılından beri eğitmen olarak Luftwaffe'nin emrinde çalışıyor ve elimizdekilerin en iyisi. Üstelik Kuzey Afrika uçuşlarında büyük tecrübe sahibi. Savaş başlamadan önce de oralarda uçuyordu, bu da güvenli ellerdesiniz demektir. Falconi, Schellenberg'e döndü. Saygısızlık etmek istemem ama, son günlerde askere alma standartlarını epey düşürdünüz galiba. Şu arkadaşınız tutumunu düzeltse iyi olacak. Onun yanında iki dakika bana yetti bile. Schellenberg tekrar Kleist'a baktı. Dilini tut, davranışlarına da dikkat et. Binbaşı Haider'den haddini aştığını duydum. Operasyonun bu bölümünün sadece onun sorumluluğunda olduğunu unutma ve ona gereken saygıyı göster. Bu bir emirdir. Kleist suratını astı, esas duruşa geçti. Emredersiniz, Herr General. - İstersen Vito, biraz da uçaktan bahsedelim. Vito onları kamuflaj boyalı uçağın yanına götürdüğünde, Haider mırıldandı. ‘Tanrı aşkına, ne bu. - Amerikan yapımı bir C47 kargo uçağı, bilinen adıyla Dakota. Herhalde Müttefiklerin elindeki en iyi nakliye uçağı. Gördüğünüz bu kuş, yakıtı tükendikten sonra Kuzey İtalya'da tarlalara indi ve sadece ufak tefek yaralar aldı. Civardaki bir SS devriyesi, pilot uçağı havaya uçurmadan önce davrandı. Tamir edildikten sonra Luftwaffe'nin özel operasyonları için kullanılmaya başlandı. - Peki bunun anlamı ne. - Dakota Müttefikler hava kuvvetlerinde en sık rastlanan uçaklardan biri. Bizim açımızdan da, ideal. - Yani bizi Müttefikler hava savunmasından sorun çıkarmadan geçirecek mi demek istiyorsun. Falconi sırıttı. Bildin. Schellenberg açıklama yapma ihtiyacı duydu. Bu Vito'nun fikriydi. Dostumuz albay için de bunun eşi iki uçak daha var. Böylelikle düşman kıyı devriyelerinin dikkatini çekmeden sizi varış noktanıza götürebileceğimizi düşündük. - Duyduklarım doğruysa, Müttefiklerin güvenlik önlemleri şu sıralar epey sıkıymış, dedi Falconi. Spitfire'lar ve Tomahawk'lar gece gündüz ava çıkıyor ve işlerini de çok iyi yapıyorlar. İtalya'daki Luftwaffe bombardıman uçakları son haftalarda Sicilya ve İskenderiye'yi vurmaya çalıştı ama önemli kayıp verdiler. Zavallıların çoğu daha hedefe yaramadan düşürüldü. - Bütün bunlar bizim için iyi haber, dedi Haider. Müttefikler uçağı işaretlerine ihtiyacımız olmayacak mı. Hava devriyelerinden biri tarafından vurulmak istemem. - Yakıt almak için Roma'ya indiğimizde, uçağa Amerikan işaretleri çizilecek. Hareket noktası olarak İtalya'yı kullanmanın küçük bir faydası var. Müttefikler en çok Kuzey Afrika'ya yakın olan Rodos ve Atina'daki havaalanlarıyla ilgileniyorlar. Bir kez havalandıktan sonra, yasal görevini yapmakta olan bir Amerikan uçağı olacağız. Falconi gülümsedi. Eğer endişeleniyorsanız, Luftwaffe bize İtalya'nın güneyine kadar eşlik edecek, böylece kendi adamlarımız tarafından düşürülme tehlikesi yaşamayacağız. Haider sordu. Ya ondan sonra. - Kuzey Afrika'ya inmek için denizin üstünde uçacağız. Issız havaalanına vardığımızda yere konup sizleri indireceğim ve derhal havalanacağım. Dakota'ya fazladan bir depo yerleştirdik, böylece yakıt almadan Roma'ya dönebileceğim. - Peki ya Müttefikler hava savunması bizi görür de telsiz bağlantısı kurarsa, o zaman ne yapacağız. Falconi omuzlarını silkti - Bu da mümkün, tabiî. Eğer böyle bir şey olursa, kendimize bir yol bulmaktan başka çaremiz kalmayacak. Bak, bizimle telsiz bağlantısı kurmak isteyip istemeyeceklerini bilmeyeceğiz bile. Neden. - Güvenlik nedeniyle, telsiz frekanslarını her gün değiştiriyorlar, bazen her devriye için ayrı frekans kullanıyorlar, bu nedenle hangi frekansı kullanacaklarını bilme imkânımız yok. - Ama cevap vermezsek onların uçakları bir şekilde bizimle temas kurmaya çalışacaktır. Falconi onayladı. Normal temas sonuç vermezse, sinyallerle görüntülü temas kurmaya çalışırlar. Bunun için ya Müttefikler uçaklarının gövde altına taktıkları Mors ışıklarını kullanırlar ya ‘Very' sinyal tabancasını. Ya da temas kurmaya hiç yeltenmeden bize ateş ederler. - Bütün bunlar bana inanılmaz güven verdi, Vito. Başka iyi haberin var mı. Falconi güldü. Onların uçaklarından birisiyle uçmakla küçük bir avantajımız var. Önce ateş edip, sonra soru soracaklarını sanmam. Bu da bize onları kandırmak, iletişim sistemimizin ya da elektrik kaynağımızın bozuk olduğu izlenimi vermek fırsatı yaratabilir. - Eğer gece uçan bir uçakla karşılaşırsak, pek öyle bir şansımız olmaz. Onlar bizden çok daha hızlı. Schellenberg araya girme ihtiyacı duydu. Söylediğim gibi, Jack, bu işin riski yok değil. Ama Vito'nun düşman toprağı üzerinde buna benzer uçuşlar yaptığını sen de biliyorsun. Güvenli ellerdesiniz. Falconi tekrar Haider'e döndü. Beni asıl endişelendiren hava. Meteoroloji raporları Akdeniz üzerinde hızla hareket eden bir kötü hava cephesinden söz ediyor. Önümüzdeki yirmi dört saat boyunca İskenderiye yolu üzerinde yağmur, Mısır kıyısında da kum fırtınasından başka bir şey görünmüyor. - Harika. - İyi haberlere gelince, kötü havanın düşman sahil korumasını yerde çakılı durmaya mahkûm edeceğini umuyorum. Rachel söze girdi. Gerçekten emniyette olduğumuza inanıyor musunuz. Falconi bütün dişlerini göstererek gülümsedi. Savaştayız, Bella Sinyorita. Hiç kimse gerçekten emniyette olamaz, hele bizim durumumuzda. Ama bazen şeytanın da iyiliği üzerinde olur. Bu kadar uzun süre hayatta kaldığım için, bana karşı bir düşmanlığı olmamalı diye düşünüyorum. - Sizleri rahatlatmak için, diye söze girişti Schellenberg. Roma'da Luftwaffe'nin en uzman mekanikleri uçağı tepeden tırnağa gözden geçirecek. İsteyeceğimiz son şey, uçuş sırasında çıkabilecek bir teknik sorun bu her şeyin sonu olurdu. Hazır mıyız, Vito. - Yardımcı pilotum Remer'le birlikte son kontrollerimizi yapıyorduk. Schellenberg çevresindeki yüzlere, soran gözlerle baktı. Başka sorunuz var mı. Tamam. Uçağa girin ve malzemenizi yerleştirin. Kısa süre sonra yola koyuluyoruz. Dakota'nın tekerlekleri Gatow'un pistine son kez değdiğinde saat bire geliyordu. Falconi önce 14.000 feet'e tırmandı, kontrolleri kopilotuna devredip önündeki haritaları incelemeye koyuldu. Uçağın arkasında Haider, Rachel'in yanma, yere oturmuştu. Karşılarında da Kleist ve Doring vardı. Schellenberg daha önde yere uzanmış, evrak çantasının etrafında kollarını kavuşturmuş, subay şapkasını kaşının üzerine yıkmış, uyumaya çalışıyordu. C47 oldukça sadeydi, oturacak hiçbir yer olmadığı gibi, kargo ağları her yeri kaplamıştı. Uçuş yüksekliğine çıktıklarında Haider havanın soğuğunu hissetti, Rachel'in yüzünün solduğunu fark etti. - Nasılsın. - Yorgun ve donmuş. - Uzun bir uçuş olacak. Seni ısıtacak bir şeyler bulmaya çalışayım. Ambalaj varillerinden birinde iki battaniye buldu, geri döndüğünde Rachel'i başı bir kenarda kıvrılmış, uyurken buldu. Haider battaniyelerden birini kızın üzerine örttü, neden olduğunu kendi de bilmeden eğilip ensesini öptü. Karşıda oturan Kleist'ın kendisini izlediğini, bıyık altından Doring'e bir şeyler söylediğini ve iki adamın sırıttığını gördü. Daha sonra Kleist nefret dolu gözlerini ona dikti, kaldı. Haider meydan okumayı görmezden geldi, öteki battaniyeyi aldı, kasketinin gözlerinin üzerine çekti. Dakota'nın çifte pervanesinden ninni gibi gelen homurtu, kısa süre sonra uykuya dalmasına neden oldu. Yirmi üçüncü bölüm Kahire, 20 Kasım, 13.45 - Adı imperial, dedi Reeves. Hepsi hepsi yirmi oda. İçerisi tam bir felaket. Orada kalmaktansa, sıçan dolu bir lağımda gecelemeyi tercih ederdim. Weaver az önce işaretsiz bir otomobilde, Sanson'un yanına arka koltuğa yerleşmişti. Her ikisi de sivil giyinmiş, tabancalarını almışlardı. Sanson'un imperial Oteli'ni gözetlemekle görevlendirdiği adamlarıyla buluşmak üzere bir taksiye binmişler, Ezbekiye'nin sıcak ve kalabalık ara sokaklarından gelmişlerdi. Sanson'un adamlarından biri, ince bıyıklı genç bir istihbarat subayı Reeves, sivil elbiseleriyle şoför koltuğundaydı. Sokağın öte yakasında, imperial Oteli hiç de adının çağrıştırdığı görkeme sahip değildi. Panjurlarının boyaları kabarmış, yıkılıyormuş izlenimi veren duvarlarında çatlaklar oluşmuş ucuz ve harap bir yapıydı ve kendine benzer otel ve binaların arasına sıkışmış dört kattan oluşuyordu. Girişin üzerindeki levhanın bütün harfleri solmuştu. - Sahibi hakkında neler biliyoruz. diye sordu Weaver. Sanson dizleri üstündeki defteri açtı. ‘Tarık Nasır siyasal görüşleri bilinmeyen küçük bir işadamı. Düzenli denetleme adı altında oteli üç gün önce kontrol ettik, kayıtlar düzgündü, kâtipse Ferid Gabar benzeri hiç kimsenin gelip oda istemediğini söyledi. Tarık Nasır'ın sempatizan olmasından kuşkulanmamızın tek nedeni, ihbarcılarımızdan birinden duyduğumuz bir söz. Rommel'in ilerleyişi sırasında, Almanları Kahire'de kucaklamayı dört gözle beklediğini söylediği duyulmuş. Olacak bir şey değil ama, böyle söylemek için de geçerli bir nedeni var bundan birkaç yıl önce küçük kardeşi İngiliz ordu deposunu soyarken vurularak öldürülmüş. Şu ana kadar Nasır, bulabildiğimiz tek muhtemel şüpheli. Mahallede üç otel daha gözetleniyordu, Sanson sabırsızlıkla bir gelişme beklemekteydi. Bana hikâyeyi anlat dedi Reeves'e. - Bir oda istedim, kâtip de dolu olduklarını söyledi. Yirmi odanın hepsi de doluymuş, iki aylık bir süre içinde de boşalma ihtimali yokmuş. Buradaki bütün otellerde durum aynı. Ne kadar para önerirseniz önerin, bir tek oda yok. Sanson içini çekti. Niyeti adamlarından birini İmperial'e yerleştirmek ve orada Gabar'a benzer birinin bulunup bulunmadığını kontrol etmekti. Planlarımız yine altüst oldu. Elimizde oteli basmaktan ve Nasır'ı sorguya çekmek üzere götürmekten başka çare kalmıyor. Müşteriler nasıl. - Görebildiğim kadarıyla çoğunluğu Avrupalı göçmenler. Birkaç tane de Arap var. - Otel defterine bakabildin mi. - Hayır, imkân bulamadım. - Otele girip çıkarken Gabar'a benzeyen kimse gördün mü. - Hayır, efendim. - Ya Nasır. Onu gördün mü. - Oda bulamayınca, otelin sahibiyle görüşmek istediğimi söyledim. Geldi. Ona her zamanki tiyatroyu oynayıp acele bir odaya ihtiyacım olduğunu, bunun için ne gerekirse ödeyeceğimi söyledim, iş yaramadı otelin tıka basa dolu olduğunu söyledi. Yarım saat kadar önce otelden çıktı, daha geri dönmedi. Briggs onu izliyor, efendim. Sivil giyimli ve şapkalı bir adam arabanın kapısını açtı, Reeves'in yanına oturdu. Sanson sordu. - Nasır nerede. Briggs pencereden dışarıyı gösterdi. İşte o, efendim. İki sokak ötedeki Yunan lokantasında yemeğe gitti. Daha sonra köşedeki bakkaldan bir şeyler aldı. Yolun öbür tarafında, kaldırımda yürüyen şişman adama baktılar. Başında fes, elinde bir kesekâğıdı vardı, öteki elindeki elmayı ısırırken çifte çenesi titriyordu. Otele yöneldi, basamakları güçlükle tırmanırken kısa bacakları titriyor, yanakları aldığı soluklarla şişip şişip iniyordu. Sanson arabanın kapısını açtı. ‘Tamam, henüz elimizdeyken enseleyelim. Reeves, sen benimle gel. Briggs, sen arkaya dolan. Kaçmaya çalışan kim olursa olsun, ateş edin ama herifleri öldürmeyin. Eğer kaçıyorlarsa, saklamak istedikleri bir şey var demektir, bunun da ne olduğunu öğrenmek istiyorum. Hasan yatağa uzanmış, yağlı bir bezle Walther tabancayı siliyordu. Küçük oda onu çıldırtıyor, kendisini kafese konmuş bir hayvan gibi hissettiriyordu. Yerlerde bir sürü Arapça gazete vardı, hepsini de en az altışar kere okumuştu. Huzursuzdu, biraz yürümek istiyordu. Midesi gurulduyordu. Öğle zamanıydı ve iki sokak ötedeki Yunan lokantası nefis yemek yapıyordu. Sivil elbisesi ve sakalsız suratıyla yeterince güvenlikte olacağını düşündü. Tabancasını kenara koydu, yataktan kalktı, kapının arkasındaki askıdan elbisesini ve kravatını aldı, giyinmeye başladı. Weaver lobiye Sanson'la birlikte girdi. Arkalarında Reeves vardı. Etraf dökülüyor, bayat yemek ve sigara külü kokuyordu. Sol tarafta ahşap bir tezgâh, onun arkasında da elindeki teşbihi çeken genç bir Arap kâtip vardı. - Tarık Nasır, nerede. Kâtip gözlerini kırpıştırarak ziyaretçilere baktı. Bil… bilmiyorum. - Bana yalan söyleme. Biraz önce girerken gördüm. Genç adam endişeyle bir kapıyı gösterdi. Bay Nasır'ı bürosu orada. Belki onu içeride bulabilirsiniz. Sanson, ardında Weaver ve Reeves, hızla gösterilen kapıya yöneldi, açtı ve küçücük odaya girdi. Nasır karşı duvarın önündeki masasının başında, elindeki kâğıtları okuyordu. Girenleri görünce ayağa kalkmaya çalıştı. Evet. Tarık Nasır. - Evet, benim. - Ben askeri istihbarattan Yarbay Sanson. Yanımdaki de Yarbay Weaver. Nasır yutkunmaya çalıştı, bacakları ağırlığını daha fazla taşıyamayacakmış gibi titriyordu. Bu şerefi neye borçluyum. Sanson Reeves'e döndü. Otel defterini al, çabuk ol. Nasır itiraz etti, Neler oluyor. Reeves dışarı çıktığında Sanson tekrar Nasır'a döndü. Oturun, Bay Nasır. Nasır oturdu. Ensesinin kökünden aşağıya ter sızdığını, kalbinin daha hızlı çarpmaya başladığını hissetti. Masanın altındaki düğmeye basmayı düşündü, sonra kararını değiştirdi. Hâlâ bana ne istediğinizi söylemediniz. - Öyleyse hiç zaman kaybetmeden konuya gireyim. Alman casuslarına yataklık yaptığınızdan şüpheleniyoruz, Bay Nasır, aynı zamanda da sizin bir Alman casusu olmanızdan. Başı gerçekten dertteydi. Nasır birdenbire göğsünde bir ağrı hissetti, buna rağmen pek de inandırıcı olmayan kuru bir kahkaha attı. Nedir bu. Yeni bir şaka mı. - Melek tavırlarını bırakın, Nasır. Elimizde, yakaladığımız bir Alman istihbarat subayının ifadesi var. Nasır yutkundu, masadaki mendile uzandı, alnını sildi. Herhalde herhalde bir yanlışlık olmalı. Ben namusuyla çalışan bir işadamıyım. Reeves birkaç saniye sonra kalın bir defterle döndü. Ne dokuz ay önce, ne de şimdi Gabar adıyla kaydedilmiş bir müşteri yok, efendim. Nasır'ın göğüs ağrısı, söylenen adı duyunca daha da arttı. Kusmak istiyordu, ona rağmen titreyen elini masanın altına, düğmeye uzattı. Sanson'un baktığını görünce, elini sakince geri çekti. - Oteli arayacağız. Eğer gerekiyorsa duvarlarını yıkacağız, oda oda bütün müşterileri elden geçireceğiz. Siz de sorgulama için Genel Karargâh'a götürüleceksiniz. Gitmeden önce size bir itiraf fırsatı veriyorum. Evet, Nasır. Nasır kararını vermişti. Mendili sıkı sıkı kavrayan titrek elini masanın altına soktu, düğmeye iki kere bastı. Sanson derhal koluna yapıştı, sırtına doğru büktü. Ne oyun oynuyorsun. Nasır acıyla kıvrandı. Sanson onu kenara itti, masanın altına eğildi, düğmeyi gördü. Bu pezevenk birine haber verdi. Arap'ın burada olduğuna bahse girerim. Bu herife göz kulak ol Reeves, bu arada lobiye de dikkat et. Peşimden gel, Weaver, çabuk. Hasan giyinmişti. Sırrı dökülmüş aynada kendine baktı, tam dışarı çıkmak üzereyken zilin, odaya girmiş büyük ve kızgın bir sivrisineği andıran vızıltısını duydu. Kalbi duracak gibi oldu. Bir saniye kadar susan, sonra da yeniden başlayan zile baktı. Dikkatli olmak için bir, kaçmak için iki işaret. Hızla davranıp Walther'i aldı, ardında bir şey bırakmadığından emin olmak için gözleriyle odayı taradı, kapıya yöneldi. Weaver, Sanson'la lobiye geri döndüğünde otomatik Colt'unu eline almıştı. - Her birimiz bir kata bakacağız, dedi Sanson. O da Smith Wesson'unu kılıfından çıkarmıştı. - Ben ilk kata bakacağım, sen ikinciye öyle devam ederiz. Tanrı aşkına dikkatli ol. Önde Sanson, merdivenleri tırmandılar, sahanlığa vardıklarında Weaver ikinci kata fırladı. Merdivenin tepesinde ufak bir sofaya vardı. Uzak duvarda bir pencere, sofaya bakan altı kapı ve lobide de duyduğu mide bulandırıcı pislik kokusu. Kapıların hepsi kapalıydı. Sağdaki ilk kapıyı denedi. Kilitli. Bütün gücüyle omzunu kapıya dayadı, itmekteyken içeriden bir ses duydu. Kapı açıldı, elinde harap bir evrak çantası, orta yaşlı bir Avrupalı göründü. Çok korkmuş gibiydi. - Ellerini başının üzerine kaldır. Weaver tabancasını adamın yüzüne dayadı ve odanın için itti. Elleri titreyen adam korkuyla kekeledi. Kâğıtlarım, kâğıtlarım var. Adım, adım Josef Esher. Macar göçmeniyim. Adamın Gabar olmadığı açıktı. Weaver odada başka kimsenin bulunmadığını gördü. - Bir Arap arıyorum. Gabar'ı tarif etmeye çalıştı. Böyle bir adama rastladın mı. Adam titreyerek başını salladı. Hiç görmedim. - Odana gir ve kapıyı kilitle. Weaver tekrar sofaya döndü. Kapının kapandığını, anahtarın döndüğünü duydu. Yandaki odayı denedi. Kilitli. Hemen karşıdaki odaya geçti, kapıya baktı. Açıktı. Küçücük bir odaya girdi. Yatak dağınık, biraz önce içinde birisinin yattığını belli edercesine çöküktü. Gazeteler yerlere saçılmıştı. Her şey, içeridekinin odayı aceleyle terk ettiğini belli ediyordu. Weaver kapının üzerindeki anahtarı gördü, sofaya çıktı. Öbür uçtaki pencere yan açıktı. Hızla yaklaşıp dışarıya baktı. Paslı bir yangın merdiveni arka avluya iniyordu ama görünürde kimse yoktu. - Allah kahretsin. O sırada aşağıdan, otelin içinden birbiri ardına iki el silah sesi duydu, daha sonra dış avluda yankılanan iki tane daha. Hızla sofaya, oradan da merdivenlere koştu. - Öldü efendim. Kaçmaya çalıştı ön kapıya gitmeye yeltendi. Onu korkutmak içim havaya iki el ateş ettim, göğsünü tutarak yere yığıldı. Korkudan kalp krizi geçirdi sanki. Onu canlandırmaya çalıştım ama iş yaramadı. Kâtip ambulans çağırdı hoş onun da pe faydalı olacağını sanmıyorum. Reeves konuşurken, Weaver, Tarık Nasır'ın halıya yığılmış aşırı şişman vücuduna baktı. Suratı mosmor olmuştu. Sanson diz çöktü, emin olmak için nabzını aradı. Hay Allah kahretsin. Bu heriften öğreneceklerimiz vardı. Sen bir şey gördün mü, Weaver. - İkinci katta açık bir pencere var. Oradan yangın merdivenine ulaşılabilir, ama kimseyi görmedim. Reeves'e döndü, iki el silah sesi daha duydum, Briggs nerede. - Hâlâ arka tarafta olmalı, efendim. Sanson'un yüzü soldu, ayağa kalktı. Gidip bakalım. Yürümeye başladıklarında Briggs koşarak ön kapıdan girdi, tabancası elindeydi. Sanson aceleyle sordu. Arap'ı yakaladın mı. - Kaçtı, efendim. - Hay Allah kahretsin. 14.45 Deacon geri vitese taktı ve Packard'ı Ramses İstasyonu yakınındaki ıssız aralığa soktu. Kızgınlıktan köpürüyordu. Berlin'e haber göndermeden önce, o öğleden sonra yapmayı tasarladığı önemli işleri vardı ama bu beklenmedik felaket bütün planlarını altüst etmişti- Her şeyi de altüst edebilirdi. Arabayı durdurdu, el frenini çekti, camı indirdi. Aralık leş gibi kokuyordu ve görünürde kimse yoktu. Kokuyu duymamak için bir puro yaktı, arabadan indi ve yüksek sesle konuştu. Ortalık güvenli, gelebilirsin. Bir saniye kadar sonra, elinde Walther tabancayla, Hasan kapının girintisinden çıktı. Tabancayı kemerine sıkıştırdı. Nerede kaldın. Sana telefon edeli yarım saat oldu. - Mümkün olduğu kadar çabuk geldim. Deacon hâlâ çok öfkeliydi. Boş ver bunları şimdi. Yine ne iş becerdin. Hasan gözlerinde soru işaretleri, olanları anlattı. Anlamıyorum, otele girip çıkarken çok dikkat ettim. Askerler benim orada olduğumu nereden bildi. Tarık polisin kentteki bütün otelleri aradığını söylemişti. Onu da birkaç gün önce çağırmışlar, ama kuşkulanacak bir şey olmadığını söyledi. Belki de bir şeyler biliyorlardı, belli etmediler. Belki de oteli başından beri gözetliyorlardı. Deacon kızgın bir sesle konuştu. İşin içinde başka şeyler de olmalı, yoksa seni günler önce yakalamaları gerekirdi. Tarık'ın ötmüş olmadığından emin misin. Hasan hakarete uğramış gibiydi. Asla. O benim kuzenim. Hayatımı kurtardı. O sıralarda Deacon mantıklı düşünecek durumda değildi. Tek bildiği, içinden bir sesin başının belada olduğunu söylediğiydi. - Otelden kaçarken yüzünü gören oldu mu. Hasan başını salladı. Arka taraftan damlara çıktım, oradan kaçtım. - Bu da neye benzediğini başkalarından öğrenmelerini engellemez. Tarık'ın müşterilerinden bazıları yüzünü mutlaka görmüşlerdir. Ateş edildi demiştin, değil mi. - Arka avluda bekleyen bir adamları vardı. Sanıyorum beni dama tırmanırken gördü ve iki el ateş etti. Otelin içinden de iki el silah sesi duydum. Bu arada şu Amerikan subayını, Weaver'i gördüm. Ne dedin. - Damda etrafın sakinleşmesini beklerken onu yangın merdiveninin yanında gördüm. Hasan'ın gözleri nefretle doldu. Eğer Tarık'a bir şey olduysa, Amerikalıyı öldürürüm. Deacon umutsuzlukla dişlerini gıcırdattı, bagajın kilidini açtı. Hasan'a gecikmesinin nedeninin otelin önünden geçmesi olduğunu söylemekten vazgeçti. Otelin önünde bir ambulans görmüş, iki görevlinin sedyede battaniyeyle örtülü bir ceset taşımalarını izlemişti. Bütün bunları Hasan'a daha uygun bir zamanda, neler olduğunu kesin olarak öğrendikten sonra anlatacaktı. Kimseyi öldürmeyeceksin. Bagaja gir. Seni öne alamam. Endişelenme, nefes alabileceksin. Hasan bagajın içine gönülsüz uzandı. Beni nereye götürüyorsun. - Villaya. Elimizdeki tek güvenli yer orası. Bundan sonra, sana sokakların yine güvenli olduğunu söyleyene kadar orada kalırsın. Anladın mı. Kontrol noktalarında arabayı durdurup bagajı aramamaları için dua etmeye başlasan iyi olur. Yirmi dördüncü bölüm Kahire, 20 Kasım, 16.00 Weaver, Helen Kate'in Gize'ye doğru götürdüğü cipin yolcu koltuğunda oturuyordu. Sanson nedenini söylemedi mi. - Sadece General Clayton'un seni çok acele Mena House'ta beklediğini. İngiliz Köprüsü‘nü geçmişler, kentten çıkıp çölün kıyısında, kerpiçten yapılmış evleriyle köylere ve şekerkamışı tarlalarına girmişlerdi. Kısa süre sonra Kahire'nin sekiz mil batısına vardılar tozlu yol Amerikan ve İngiliz askerî araçlarıyla doluydu, motosikletli haberciler her iki yönde de gelip geçiyordu. Weaver kızı son üç gündür ihmal etmiş olmaktan dolayı kendini kötü hissediyordu, onunla yatmakla çok önemli bir çizgiyi geçtiğini düşünmekteydi. Bak, geçen gece olanlar için üzgünüm, Helen. - Ama ben değilim. - Doğru mu bu. - Tabiî. Kafanı bu konuya bu kadar takmamanı tercih ederdim. Weaver'in yüzüne baktı. Zavallı Harry. Hayatının düzenli akışını bozdum galiba. - Eh, biraz. Neşeyle gülümsedi. Artık bütün kadınların şeytan olduğunu öğrendin. - Bu, işleri daha da mı zorlaştırır. - İzin verirsen, evet. Hepimiz insanız, savaşın ortasındayız, askeri kurallar ne derse desin, bunlar hep oluyor. Buna rağmen görevimizi yerine getirebileceğimize inanıyorum, ya sen. Eğilip kızın yanağını öptü. Harika bir kızsın, biliyor musun. Helen de gülümsedi. Dikkatli ol. Sonra daha da ileri gitmek isteyebilirim. Eğer zaman bulabilirsen, bu gece birlikte yiyebiliriz. - Bu günlerden beri duyduğum en güzel teklif, ancak General Clayton'un benim için ne hazırladığını öğrenene kadar bekleyelim. İmperial'de olanlardan sonra beni iki kolunu açarak karşılayacağını sanmıyorum. Fakirlerin kerpiçten evleri yerlerini Kahireli zenginlerin lüks sayfiye villalarına bırakmıştı. Sfenksin ve üç Gize Piramidi'nin eteğinde, küçük ve pis Nazlattı‘sSaman köyüne vardılar. Köyden çıkan geniş ve palmiyeli yolun ucunda, özel bir bahçenin içinde, çevresinde konuk evleriyle birlikte muhteşem bir beyaz bina görülüyordu. Geçen yüzyılda Osmanlılar tarafından av köşkü olarak düşünülen Mena House daha sonra bir İngiliz karıkoca tarafından satın alınmış, dünyaca ünlü lüks bir otele dönüştürülmüştü. Piramit manzaralı ve yüzme havuzlu otel, bu haliyle kral ailelerinin ve dünya sosyetesinin uğrak yeri olarak tanınmıştı. - Bir kız burada bir hafta sonu hak etmek için ne yapmalı. - Bir şeyler düşünebiliriz. Helen güldü. Düşünebileceğimizden eminim. - Peki, şimdi güvenliğin gerçekten ne kadar iyi olduğunu bir görelim. Özel izin kartını hazırlasan iyi olur. Cipin burnunu otele çevirdi. Otele giden geniş yolun iki tarafında ve birbirinden yüz metre kadar ötede ikişer kontrol noktası bulunuyordu. işareti asılmıştı. İlk kontrol noktasında önlerine çıkan iriyarı Amerikan yüzbaşısı onlara motoru durdurmalarını söyledi. Kâğıtlarını uzun uzun inceledi, generalin emriyle Genel Karargâh'ın hazırladığı özel giriş kartlarına baktı, daha sonra nöbetçi kulübesine geri dönüp bir yerlere telefon etti. O sırada altı yedi kadar silahlı asker cipi tepeden tırnağa arıyor, uzun bir borunun ucuna taktıkları aynayla arabanın altına bakıyorlardı. En sonunda yüzbaşı geri döndü, belgeleri iade etti, selam verdi. Her şey tamam, efendim. Sizi bekliyorlar. Adamlarımdan biri size otele kadar refakat edecek. - Buna gerek yok, Yüzbaşı. Subay bilgiççe gülümsedi. Emirler böyle, efendim. Yanınızda refakat olmazsa, bir sonraki kontrol noktasındakiler hiç soru sormadan sizi vurma emri aldılar. Arka koltukta elinde M3 makineli tüfek tutan bir çavuşla birlikte, ikinci kontrol noktasına geldiler. Aynı denetim, bu kez daha da sıkı uygulandı, daha sonra devam etmelerine izin verildi. Otelin önüne varıp girişin karşısındaki ziyaretçi otoparkında durdular. Otelin önünde Sherman tankları ve zırhlı personel taşıyıcıları duruyordu. Bunların yanı sıra çevreye ve binanın damına çok sayıda kum torbalarından yapılmış makineli tüfek yuvaları ve uçaksavar bataryaları yerleştirilmişti. Herkes hareket halindeydi, kuryelerin biri gelip diğeri gidiyordu. Otelin lobisinde kurulan kontrol noktasında İngiliz ve Amerikan askeri inzibat görevlileri çalışıyor, ordunun mühendislik ve marangozluk uzmanları, tekerlekler üzerinde işleyen bir rampa sisteminin son denetimini yapıyorlardı. Weaver bu sistemin Roosevelt'in tekerlekli sandalyesinin merdivenlerden kolayca çıkıp inmesi için hazırlandığını düşündü. Arabadan inerken çavuşa, Her şey çok etkileyici dedi, burası hiç de sabahın dördünde otel kapıcısına görünmeden odaya bir misafir getirilecek yer değil. - Daha yarısını görmediniz, efendim. Bölgenin çevresine çelikten bir halka koyduk. Yaptığımızı tanımlamak için su geçirmez demek bile yetmez. Otelin merdivenlerinden düşünceli görünen General Clayton indi yanında yorgun görünüşlü ve bıyıklı bir İngiliz binbaşısı vardı. Weaver selam verdi. - Beni görmek istemişsiniz, efendim. - Cipe bin, Harry. Konuşmamız gerek. Clayton arka koltuğa yerleşti, yanma da Sanson ve binbaşı sıkıştı. General İngiliz'i tanıştırdı. Binbaşı Blake, Özel İstihbarat Bölümü‘nden. Blake, Weaver'a elini uzattı. Memnun oldum, efendim. Sanson birdenbire, Rehberli bir gezinti yapmanın zamanı geldi, Weaver dedi, yolda konuşuruz. Helen Kane'e işaret etti, Yola çıkalım, Helen. Dikkatli kullan, burada bazı yerlere mayın döşendi. Güvenlik önlemlerini görmek yirmi dakikalarını aldı. Weaver bütün otelin ve çevredeki çölün çeyrek mil karelik bir bölümünün dikenli tellerle çevrilmiş olduğunu, yer yer makineli tüfek yuvaları yerleştirildiğini, civarın devriyelerce kontrol edilmekte olduğunu gördü. Askerler, görevli birliklerin kalabilmeleri için otel bahçesine çadırlar kurmakla meşguldü. Kampın güvenlik çemberinin ötesinde, bütün ihtişamlarıyla sfenks ve piramitler görünüyordu. Clayton açıklamaya başladı. Bölgede on binden fazla asker var. Başkan geldiğinde burası Fort Knox'tan (l ) da daha sıkı korunuyor olacak. Delegasyon üyelerinden her biri, rütbelerine göre, kendilerine ayrılmış bölümler ve kişisel koruma önlemleri bulacaklar. Buna ek olarak, başkanın yaranda, onu korumak için sürekli olarak yirmi gizli servis ajanı bulunacak. Kimse, hiç kimse özel giriş izni olmadan bölgeye giremeyecek. Bu sabahtan itibaren İngiliz Hava Kuvvetleri ve Kahire'de konuşlanmış Amerikan Hava Kuvvetleri on mil yarıçapında bir bölgeyi uçuşa yasak alan ilan ettiler, elimizde Luftwaffe'nin yarısını düşürecek kadar uçaksavar var. Eğer herhangi bir kimse havadan gelmek cüreti gösterirse, soru sormadan ateş etme emri verildi. - Başkanın nerede kalacağını sorabilir miyim, efendim - Otelin süitlerinden birinde. Eğer güvenlik nedeniyle onu buradan çıkarmamız gerekirse, buradan bir mil ötede büyükelçinin özel villasına götüreceğiz. Orası da sıkı biçimde korunuyor, ama sadece bizimkiler tarafından. Otele gelince, bütün çalışanları askeri personelle değiştirdik, sadece otel müdürü kaldı. Bütün Arap memurlara ücretli izin verildi. Etraftaki Bedevi aileleri konferans süresince başka yere götürüyoruz. 1 Amerikan altınlarının saklandığı bina. (ç.n.) Bu da sözü Arap dostumuza getiriyor. General ciddîydi, sıkıntısı yüzünden okunuyordu. Bütün bu olanlar, tam bir felaket. Çok daha iyi olmanı beklerdim, Harry. Turu tamamlamışlar, Helen arabayı park yerine sokmuştu. Weaver askerlerin tekerlekli sandalye rampasını tamamladıklarını ve kenarda bir yere taşıdıklarını gördü. Clayton içini çekerek cipten indi. Bu arada endişe verici bir gelişme oldu. Binbaşı Blake, belki sizin anlatmanız daha doğru olur. Binbaşı Weaver'a döndü. Dün gece geç vakit, Stockholm'deki istihbarat görevlilerimizden biri önemli bir mesaj aldı, haber yüksek bir Alman kaynağı tarafından İsveçli bir aracı vasıtasıyla gönderilmiş. Habere göre Almanlar Amerikan başkanını ve İngiliz başbakanım öldürmeye karar vermişler. Weaver kaşların çattı. Nasıl. - Elimizde ayrıntı yok, ancak casusların her ikisinin de yirmi ikisinden önce Kahire'de olacaklarını öğrendiklerini biliyoruz. Operasyonu hazırlamak için uzman bir ekibin kırk sekiz saat içinde Mısır'a geleceğini öğrendik. İsveçli aracı bu haberi dün gece aldı. Bu da uzmanların yarın akşama kadar burada olacakları anlamına gelir. Blake durdu. - Bütün söyleyeceklerim bu kadar, efendim. Weaver'in benzi soldu. Anladım. Clayton söze girdi. Duydukların işin yepyeni bir açıdan ele alınması gerektiğini gösteriyor. Arap hakkındaki kuşkularının başından beri doğru olduğu anlaşıldı. Bu sabahtan itibaren kıyıların havadan denetlenmesini daha da yoğunlaştırdık. Önümüzdeki iki gece Kuzey Akdeniz kötü hava şartlarının etkisinde olacak. Bu durum onların işlerini güçleştirebilir ama yine de ihtiyatı elden bırakmamak gerekecek. Almanlar o denli ümitsiz ki, her şeye cesaret edebilirler. - Bu nedenle de onlara kadife eldivenle yaklaşmamak gerekir, diye araya girdi Sanson. Yoksa aynı fikirde değil misin, Weaver. Weaver cevap vermedi, Clayton sordu. Sanki dilinin ucunda bir şey var, evlat. Ne söyleyeceksen söyle. Weaver cevap verdi. Hiçbir şey yok, efendim. Clayton diğerlerine döndü. Yarbay, baylar, bizi biraz yalnız bırakır mısınız. Biraz yürüyelim, Harry. Weaver'i biraz öteye götürdü. Seninle açık konuşacağım, evlat. Senle Sanson arasında bir sorun var anlaşılan. Efendim. - Bana Berger'le olanları anlattı. Bir tutukluyu dövmek sana pek uygun görünmeyebilir, ama savaştayız Harry ve hepimiz de savaşmaktan bıktık. Daha önce de söylediğim gibi, Sanson bu konularda çok daha tecrübeli. Sonuç alıyor. Bundan böyle, onun kararlarına uymak zorundasın. Patron o. Anlaşıldı mı. - Evet efendim. - Eğer Almanlar bir şey denemeye kalkışırlarsa, bunu çok yakında yapacaklarına bahse girerim. Gabar, ya da adı ne boksa, bu işe bir şekilde karışacak. Onu durdurma işini Sanson'a ve sana havale ediyorum. Eğer Alman ekibi havada vurulmazsa, sizden istediğim bütün işi halletmeniz, bir kutuya koymanız ve derine gömmeniz. - Anlaşıldı, efendim. - Öyle olsun, Harry. Başkan otuz altı saat sonra burada. Senden iyi haberler istiyorum. Arap dostumuzu bul, hem de çabuk. Yirmi beşinci bölüm Gize, 20 Kasım, 16.00 Nazlattı‘sSaman köyü, tozlu bir anayol boyunca uzanan bir kerpiç evler ve dökük dükkânlar topluluğundan başka bir şey değildi. Birkaç yüz metre ötedeki piramitler, köyün tek varlık nedeniydi köydeki dükkânlar hatıra eşyası ve deriden yapılma düşük kaliteli eşya satışıyla geçiniyordu. Harvey Deacon'un tozlu arabası durur durmaz paçavralar giymiş, çıplak ayaklı köy çocukları Packard'ın çevresini sardı. Aralarından en irisini yanına çağırdı ve on kuruş verdi. - Döndüğümde bir bu kadarını daha vereceğim. İçlerinden birinin arabama dokunmasına izin ver, kulaklarını keserim. Deacon çocuğun yanağını okşadı, iki yanı incir ağaçlı, taş döşeli avluya girdi. Avludan geçerek köyün öbür ucuna çıktı, toprak yoldan piramitlere doğru yürüdü. Platonun üzerinde yıkıntılar, yıkıntıların ötesinde de Nil Vadisi görünüyordu. Yamaca doğru yürürken, çölün hemen kenarındaki otları yiyen bir keçi sürüsünün arasından geçti. Sfenksin çevresindeki kum torbalarının yerlerinde olduğunu gördü. Bu torbalar, tarihî eserleri Alman bombalarından korumak isteyen, İngilizler tarafından yerleştirilmişti. Etraf kalabalıktı. Civarda birçok askerî otobüs ve atlı araba duruyordu. Kiraladıkları at arabalarıyla kentten gelmiş Amerikan ya da İngiliz askerleri Bedevi develeri üzerinde resim çektirirken, kimi subay ve sivil mastabaların firavunluk dönemi soylularının ya da prenseslerinin mezarlarının yerini belirleyen geniş ve dört köşe taşlarçevresinde dolaşıyor, onları rahat bırakmayan, hatıra eşyası, kâğıt yelpaze satmak ya da rehberlik etmek isteye yerli halktan kurtulmaya çalışıyorlardı. Mezarların büyük bir çoğunluğu Mö 3000'e, 4. ve 5. sülalelere dayanıyordu. Deacon çoğunun kazılmış olduğunu ama işin henüz bitmediğini biliyordu. Arap öğrenci ve arkeologlardan oluşmuş bir grup, bazı mezarlardaki güç ve karmaşık kazılarına devam ediyordu. Etrafta, gezmek için gelen askerlerin dışında, nöbetçi ya da görevli birlik görülmüyordu. Yamacı tırmanmaya devam etti ve tepeye varınca durdu. Güneye bakınca, uzaktaki Sakkara Piramitleri'ni seçti. Güneşin güçlü ışınlarından korumak için ellerini gözlerine siper etti, Nil Vadisi'ni hayranlıkla seyrediyormuş gibi orada öylece durdu. Kimsenin kendine bakmadığından emin olduğunda yavaşça kuzeye döndü. Mena House bölgesi ayaklarının altında, yarım kilometreden az bir uzaklıktaydı. Manzarayı izledi, gördüklerini aklında tutmak için dikkatle baktı, bölgenin etrafını çeviren önlemleri, makineli tüfek yuvalarını, otelin girişinde duran tankların ve zırhlı araçların korkutucu görüntüsünü beynine kazımaya çalıştı. Birkaç gün önceki gördükleriyle şimdikiler arasındaki farkları aklına yazdı. Biraz sonra gece olduğunda, bütün ayrıntıları Berlin'e iletecek, hazır olduğunu söyleyecekti. İmperial'de olanlar onu hâlâ rahatsız ediyordu, ancak bunların çalışmalarını etkilememesi gerektiğine karar vermişti. Askerlerin Hasan'ın yerini nasıl olup da bulduklarına hâlâ aktı erdiremiyordu ya rastlantı, ya da şans- ama bundan böyle onu bulmak için ellerinden geleni yapacaklarından kesinlikle emindi. Tarık Nasır'dan başlayarak sürülecek bir izin onlara kadar ulaşması mümkün değildi. Üstelik adam kalp krizinden ölmüştü, askerlere hiçbir şey anlatamayacaktı. Oda istemek bahanesiyle oteli aramış, cevap veren saf kâtibe bir iki soru sormuş ve olanları ayrıntılarıyla öğrenmişti. Yaptıkları ve gördüklerinden memnun, köye geri yürümeye başladı. Çocuk hâlâ bıraktığı yerdeydi, güneşin altında kaşınıyor, kimseyi Packard'ın yanına yaklaştırmıyordu. Deacon çocuğa bir onluk daha fırlattı, arabaya binip motoru çalıştırdı ve güneye, Şabramant Havaalanı‘na doğru yola çıktı. 17.00 Weaver, Genel Karargâh'a döndüğünde odasına girdi, kafası karmakarışık düşüncelerle dolu, masasına oturdu, imperial Oteli'nin bir avuç çalışanı ayrıntılı bir sorgulamadan geçirilmiş, bekleneceği gibi hiçbiri Gabar hakkında herhangi bir bilgi verememişti. Oda tepeden tırnağa aranmış, hiçbir kişisel eşya bulunamamıştı. Briggs yangın merdiveninden dama tırmanan bir Arap'ı ancak görebilmişti en azından gördüğü adamın aradıkları Arap olduğunu sanıyordu. dikkat edilmesi gereken nokta, adamın cellabe değil takım elbise giydiğiydi. Briggs adamı uyarıp iki el ateş edene dek yüzünü görememişti. Otel müşterilerinden hiçbiri Gabar'a benzeyen birini gördüklerin söylememişti. Yine de Weaver kaçan adamın Gabar olduğunu biliyordu. Kentteki randevuevleri ve düşkünler yuvaları polis denetimi altındaydı. Ordu her mahallede kontrol noktaları kurmuştu. Ama zaman hızla tükenmekteydi. Masasına, son beş gündür göz atmadığı kâğıt yığınına baktı. Gözü Sakkara'da çekilmiş resme takıldı, hiçbir neden olmaksızın çerçeveyi eline aldı ve Rachel Stern ile Jack Haider'e bakmaya koyuldu. Çok uzak ve çok mutlu günlerdi. Daha sonra kendi kendine kızdı. Bu karamsarlıktan kurtulman gerek, Harry. Çerçeveyi masaya bıraktı ve interkomun düğmesine bastı. Helen Kane içeri girdi. Otel aramalarından bir şey çıktı mı, Helen. - Bu akşamüstü tamamlanmaları bekleniyor. Ee. - Pek ümit yok. Bu sefer de karavana. Weaver içini çekti. Aklına yapılabilecek başka bir şey gelmiyordu. Bitkindi, Acı Göller'den döndüğünden beri bir şey yememiş, uyuyamamıştı. Yarbay Sanson nerede. - Bir not bıraktı ve İngiliz Hava Kuvvetleri Genel Karargâhı‘na gittiğini söyledi. Generalin de bahsettiği hava devriyeleriyle ilgili bir konuymuş. Fazla sürmez, dedi. Weaver'in ensesi ağrıyordu artık morfin almak istemiyordu, çünkü ilaç onun sağlıklı düşünmesine engel olmaktaydı. Arap sempatizanları dosyası var ya, ona bir kere daha göz atmak istiyorum. Galiba akşam yemeğinden vazgeçmemiz gerekecek. Ya da Kalafa'ya gitmeye ne dersin. Sonra buraya döner ve dosyaları birlikte inceleriz. Kalafa sadece bir sokak ötedeydi. Yemekleri pek lezzetli olmamasına, lokantanın da askerlerce tercih edilmesine rağmen Helen Kane öneriyi gülümseyerek karşıladı. Nöbetçi subayla görüşüp orada olacağımızı söylerim, gerekirse bizi orada bulabilirler. 16.45 Deacon, havaalanına yaklaştığında çevresine bakındı. Alanın çevresinde, sadece yarım metre yükseklikte bir dikenli tel dışında gerçek bir engel yoktu. Topraktan yapılmış piste, kenardaki barakalara ve iki hangara baktı, alanda duran iki eski Gloster Gladiator ve çift pervaneli uçağı gördü. Bu, son üç günde Şabramant'a yaptığı ikinci ziyaretti ve hiçbir şey değişmemişti. Girişteki iki nöbetçi kulübesinde yine Mısır Hava Kuvvetleri'nden iki er, yakıcı güneşten kaçmak için gölgeye oturmuş, ellerindeki kâğıt yelpazelerle sinekleri kovmaya çalışıyordu. Deacon geçerken tembelce başlarını kaldırdılar, daha fazla ilgi göstermediler. Uçaklardan birinin yanında çalışmakta olan iki teknisyen dışında pistte hareket yoktu. Albay Rahman burasının sadece eğitim uçuşları için kullanıldığını söylemişti. Yön bulma malzemesi yoktu ve gündüzleri bütün bölge yirmi kadar adama ev sahipliği ediyordu. Bu sayı akşamları daha da azalıyordu. Saat daha 18.00 olmadan bütün subaylar Kahire'ye geri dönmüş oluyor, geriye sadece beş altı asker kalıyordu. Deacon alanın güvenliğinden söz edilemeyeceğini farkındaydı. Rahman'a kalırsa, nöbetçilerden bazıları gece olunca yakındaki köye gitmeyi ya da bisikletlerine atlayıp geceyi evlerinde geçirmek için Kahire'ye dönmeyi gelenek haline getirmişti. Pist tam aradıkları gibiydi, buradan Gize ve Mena House'a giden yol sekiz kilometreden azdı. Bütün sorun, gürültü çıkarmadan alanı ele geçirmek, kimsenin durumdan haberi olmadan SS paraşütçüleri gelene kadar da elde tutmaktı. Zol Deacon pistin yanından geçip, üç kilometre ilerideki Şabramant köyüne girdi, köy pazarından taze sebze aldı. Daha sonra arabasının burnunu döndürdü, güneş batarken Kahire yolun tuttu. Havaalanını geçer geçmez, yaşlı bir adamın bir keçi sürüsünü yolunun üzerinden geçirmesini beklemek için birkaç dakika durmak zorunda kaldı. Deacon yolun kenarına oturdu, gördüğü her şeyi tekrar hatırlamak, kafasındaki krokiyi daha da gerçeğe yakın duruma getirmek için çevresine dikkatle baktı nöbetçi kulübelerinin içerideki binalara, hangarlara ve piste uzaklığı yol kenarındaki direklerle köye giden telefon hatları binalardan birinin damına yerleştirilmiş telsiz anteni. Göremediği tek şey, onu Kahire'den beri uzak arayla izleyen ve beş yüz metre kadar uzakta bekleyen motosikletti. Motosikletin üzerindeki, güçlü İngiliz dürbünüyle Deacon'un her hareketini görmeye çalışıyordu. 17.30 Kalafa doluydu, bu nedenle kapının yanında bir masaya oturmak zorunda kaldılar. Yemek berbattı fazla yağlı ve fazla pişmiş kahvelerini içerken, Weaver konuştu. Bu son günlerde pek görüşemediğimiz için üzülüyorum, Helen. - Üzülme. Elini Weaver'in elinin üzerine koydu. Bütün bunlar bittikten sonra, telafi ederiz. Restoranın kapısı açıldı, Sanson masanın yanında bitti. Sonunda buldum seni, Weaver. Bize bir dakika izin verir misin, Helen. Özel bir konu var da. Helen kızardı, elini çekti. ‘Tabiî. Zaten ben de gidiyordum. Ne diyeceğine karar verememiş gibi Weaver'a baktı. İstediğiniz dosyaları bulacağım, efendim. Kız uzaklaşınca, Sanson kepini çıkardı, masaya koydu ve Helen'in iskemlesine yerleşti. Çok samimi. Böyle bir kriz zamanında bile buna nasıl vakit bulabiliyorsun, şaşıyorum. - Yemek için geldik. Ne söyleyecektin. - İngiliz Hava Kuvvetleri komutanlarıyla görüştüm. Herhangi bir şey olursa, bize haber verecekler. İkimizden birinin bu gece büroda kalması gerekecek, bakarsın bir gelişme olur. Bu şerefi sana vermek istemiştim. 2.32 - Gabar'dan haber var mı. - Bu aşamada, kontrol noktalarından, randevuevlerinden ya da düşkünler yurtlarından iyi haber beklemek dışında fazla ümidimiz yok. Sanson düşünceliydi. Bir şey daha var. Generalle bir şeyler konuştuğun anlaşılıyor. - Doğru. - İyi. Bundan böyle rolünün ne olduğunu biliyorsun demektir. Savaş kötü bir şey, Weaver, hangi taktikleri uygulayacağıma da ben karar veririm. Eğer yaptıklarımı beğenmezsen, hiç durma, üstlerine şikâyet et, ama bir daha asla emirlerime karşı gelme, özellikle de tutukluların yanında. Anlaşılacak kadar açık konuştum mu. - Daha açıkça söyleyemezdin. Sanson kepini aldı. Eğer bana ihtiyacın olursa, evde biraz uyumaya çalışacağım. Yoksa beni sabah erken görürsün. Weaver'a baktı. Her şeyin apaçık olduğunu sanıyorum. Eğer Almanlar bir şans eseri şu ekibi hatlarımızın gerisine geçirmeyi başarırlarsa, onları yakalamak bizim görevimiz olacak. Gerekirse öldürmek de. Yanımda en az isteyeceğim kişi, emirlere itaat etmeye ve kendi görevini yapmaya hazır olmayan bir subay. Yirmi altıncı bölüm Roma Dakota deniz üzerinden alçalarak geldi ve o akşam saat yediyi biraz geçe Practica di Mare Askerî Havaalanı‘na indi, pistte dönerek geniş bir hangara doğru ilerledi. Hangarın kapıları açıktı ve içerisi güçlü Klieg ampulleriyle gündüz gibiydi bütün bölge SS askerlerinden en seçmelerinin doldurulduğu altı zırhlı personel taşıyıcısıyla korunmaktaydı. Uçak hangara girdikten sonra, Falconi motorları susturdu ve kapılar kapandı. Luftwaffe teknisyenleri derhal işe koyuldular, uçağı kontrole giriştiler. Boya ekibi gövdeye ve kanatlara Amerikan işaretleri çizmek için harekete geçti. Haider hangarda park edilmiş, çöl kamuflajına boyanmış ve Amerikan Hava Kuvvetleri işaretlerini taşıyan iki Dakota daha gördü. Schellenberg yolcuların önüne düştü, onları uçağın merdivenlerinden indirip hangarın öbür tarafına götürdükten sonra, dinlenme odası olarak da kullanılan bir bölüme soktu. Odada bir büyük masa, birkaç koltuk, altı tane ranza, içecekler, sandviçler ve taze yapılmış gerçek kahve vardı. Falconi kopilotuyla birlikte onları izledi ve kokuyu duyunca keyifle güldü. - Gerçek kahve. İnanamıyorum. Kendini gerçekten aştın, Walter. Umarım bu da senin son yemeğin değildir. - Umarım değildir, fırsatını bulmuşken tadını çıkarmaya bakın. Falconi bir fincan doldurup büyük bir yudum aldı. ‘Tanrım, ne kadar güzel. Berlin'de verdikleri o felaket erzats onların olsun. Roma'yı ziyaret etmek için birkaç saat izin yoktur herhalde. - Kesinlikle yok. Bu odadan ayrılmanız yasak. Falconi gülümsedi. Yazık. Tekrar görmekten hoşlanacağım genç bir hanım vardı da. Birkaç tane sandviç aldı ve kopilotuyla birlikte kapıya yöneldi. Ben Remer'la son hava raporlarına bir göz atmaya gidiyorum. Bize biraz kahve ayırmaya bakın. Falconi ve Remer dışarı çıktıktan sonra bir SS onbaşısı girip selam verdi. Sizin için bir mesaj, Herr General. Schellenberg süvari kırbacını koltuğunun altına sıkıştırdı, zarfı yırttı, içindekileri okudu ve onbaşıyı gönderdi. Gidebilirsin, cevap vermeyeceğim. Sen en iyisi Albay Skorzeny'yi bul ve geldiğimizi bildir. - Albay buraya gelmek üzere, Herr General. - Harika. Schellenberg Haider'i kenara çekti ve diğerlerine döndü. Ben binbaşıyla özel bir konu görüşürken sizler lütfen bir şeyler yiyip için. Haider'le birlikte hangarın karşı tarafında, uzaktaki karanlık denize bakan özel odaya girdiler, Schellenberg evrak çantasını masanın üzerine bıraktı. Haider sordu. Bir şey mi oldu. - Sana daha iyi haberler vermek isterdim ama Uboot'lar Roosevelt'in gemisini durdurmayı başaramadılar. Son aldığımız haberlere göre dün akşamüstü Cebelitarık'tan geçtiler. Geminin etrafında o kadar güçlü bir koruma var ve o kadar sık rota değiştiriyorlar ki, bir torpil sallayacak kadar yaklaşmak imkânsız. Benim hesabıma göre başkan önümüzdeki kırk sekiz saat içinde Kahire'ye varacak. - Demek öyle. Artık her şey bize bağlı. Schellenberg onayladı. Artık tek beklediğimiz, her şeyi hazır olduğunu teyit eden bir mesaj. Bunu da her an bekliyorum. Evrak çantasının kilitlerini açtı. Rachel Stern'in bu operasyon için çok önemli olmasının bir nedeni daha var demiştim. Senin de çok iyi bildiği gibi, eski Mısırlılar gizli geçitlere çok düşkündü. Anladığım kadarıyla bu gelenek günümüze kadar sürdürülmüş. Bütün Kahire şehrini altında bir gizli tüneller ağı olduğunda bahsedilir. - Ne olacak. - 1939'da sizler Mısır'dayken, Gize Piramitleri'nde, Mena House'a yakın bir yerde önemli bir buluş yapıldı. Keops Piramidi'ne giden gizli bir geçit bulundu. Tünelin büyük bir bölümünün doğal bir mağaradan oluşturulduğu, geri kalan kısımların da mezar hırsızları tarafından kazılmış olduğu söyleniyor. Haider kaşlarını çattı. Bunu daha önce hiç duymamıştım. - Biraz sonra açıklayacağım bir nedenden ötürü duymadın. Sakkara'daki kazıyı hatırlıyor musun. - Tabiî hatırlıyorum, neden. - Söylediğim geçit Profesör Stern tarafından bulundu. Karısı ve kızı o kazı sırasında yanındaydı. Ama buluşlarını bir aile sırrı olarak sakladılar. Haider iyice şaşırmıştı. Bütün bunları nereden biliyorsun. - Sana söylemiştim, Jack, dersime hep iyi çalışırım. Kriegsmarine onları yakaladığında profesörün notlarına ve haritalarına da el koydu. Gerçeği de Gestapo'daki sorgusu sırasında ortaya çıkardık. - Rachel'in haberi olduğundan emin misin. - Tamamen. Profesör savaştan sonra Mısır'a dönmeyi ve Gize'de çalışmayı planlıyordu. Biraz sinsice bir plan, öyle değil mi. - Peki bu geçit bizim işimize nasıl yarayacak. Schellenberg omuzlarını kaldırdı. İşinize yarayacağından emin değilim, bunun için geçidi kendi gözlerinizle görmeniz gerekecek. Ancak diğer hazırlıklarımız işe yaramazsa, belki de size ilginç bir imkân verir. Belki de Skorzeny'nin saldırısının çok şaşırtıcı olmasına nede olur. - Skorzeny'nin tünelden haberi var mı. - Tabiî ki var. Ne gibi bir taktik kullanacağını belirlemesi için, ona bütün bildiklerimizi anlattık. Schellenberg yıpranmış bir harita çıkarıp masaya yaydı. Harita Gize Piramitleri'ni ve çevresini gösteriyordu. İşte profesörün haritası. Geçidin girişi Keops Piramidi'nden iki yüz metre uzaklıkta, şuralarda bir yerde olmalı. Tünel bilinmeyen bir soylunun mezarında sona eriyor ve profesör bu mezarın bozulmadığını belirtmiş. Mezarı kazmayı ve ilginç şeyler bulmayı umuyordu ki savaş patladı ve işini tamamlamaya fırsat bulamadı. - Bütün bunların ne işimize yarayacağını hâlâ söylemedin. - Profesör Stern'e göre Mena House başlangıçta kral ailesinin av kulübesi olarak yapılmış. Bundan binlerce yıl önce buraları piramitlerde çalışan taşçıların ve ustaların kamp yeriymiş. Stern işçilerden bazılarının doğal bir mağara bulmuş olabileceğini, hayatların tehlikeye atarak burada ilerlediklerini ve firavun mezarlarındaki akıl almaz zenginlikleri yağmalamak istediklerini sanıyor. Bütün bunlar şu an için anlamsız. Ancak, tersine kullanıldığında bu tünel sizleri otelin bahçesine, ya da biraz şansla otelin içine çıkarabilir. Ancak bütün bunları tüneli yeniden açmadan ve ucuna kadar gitmeden bilemezsiniz. Beşeba dün akşamki raporunda Gize'de arkeolojik kazıların devam etmekte olduğunu bildirdi, bu da sahte kimliklerinizi kullanmanıza ve bölgede araştırma yapmanıza fırsat verir. Haider'e baktı. Ne oldu. Bir şeye aklın mı takıldı. - Sen söyleyince hatırladım, profesör ve eşi geceleri kaybolmayı âdet edinmişti. Schellenberg sırıttı. İşte bak, gördün mü. Artık insanlara inanmanın ne kadar yersiz olduğunu gördün. Senin yerinde olsam, daha Frâulein Stern'e hiçbir şey söylemezdim. Hiç olmazsa Kahire'ye varıp yardıma ihtiyaç duyana kadar. Eee, ne düşünüyorsun. Haider omuzlarını silkti. İşe yarayabilir. Ama her şey bölgenin ne kadar iyi korunduğuna ve tünelin durumuna bağlı. - Çok çalışmanız gerekecek, Jack. Sana da söylediğim gibi, bu operasyonun başarısız olmasını düşünmek bile yasak. Skorzeny'nin paraşütçüleri gelmeden önce durumu bütün açıklığıyla bilmemiz gerekecek. Haritayı mümkün olduğu kadar ezberle. Durdurulup aranabileceğiniz için bu haritayı yanına alman mümkün değil, ama hiç endişelenme, Frâulein bu haritayı avucunun içi gibi biliyordur. Haider haritayı incelerken, kapı vuruldu, Otto Skorzeny içeri girdi. Albay kolunun altında bir as taşıyordu, Ss üniformasının üzerine de paraşütçü ceketi giymişti. Selamlamak için kolunu kaldırdı. Herr General, geldiniz demek. Ah, Otto. Bak, bu senin de ilgini çekebilir. Biraz önce aldığı mesajı uzattı. Skorzeny başım kâğıttan kaldırdığında okuduğu haberlere sevinmiş gibi gülümsüyordu. Demek artık her şey bize bağlı. - Öyle görünüyor. Ben de Haider'e tünelden bahsediyordum. - İlginç bir mekân. Skorzeny asasının ucuyla profesörün haritasına dokundu. İşimize yarayacağım umalım. Haider'e baktı, gözleri tehdit eder gibiydi. Beni ya da askerlerimi zor durumda bırakmamaya çalışın. Bu sefer aslanın inine giriyoruz. Her şey sizin görevlerinizi tamamlamanıza bağlı. Emrinizde adamlarımdan en iyi ikisi var ne pahasına olursa olsun görevlerini yapacaklardır. Siz de kendi payınıza düşeni yapın, Haider. - Bir sorum var, Albay. Müttefikler her halde Kahire çevresinde uçuşa yasak bir bölge ilan edeceklerdir. Radara yakalanıp düşürülme riskine girmemek için ne yapmayı düşünüyorsunuz. Skorzeny güldü. Oldukça kolay olacak. Gelirken gördüğünüz öteki Dakotalar bizim uçaklarımız. Şansımız var, kent yakınındaki çölün yüzeyi düz. Havaalanına elli kilometre yaklaşınca, iki yüz metreye kadar ineceğiz. Bu kadar alçakta radar bizi göremeyecektir. Düşman uçaklarımızı çıplak gözle görse bile kanatlarımın altındaki işaretlerden yasal görevimizi yaptığımızı sanacaklar. Schellenberg'in övünmesi sırıtmasından bile belli oluyordu. Sana söylemiştim, Jack, her işin bir usulü vardır. Haider devam etti. Konuştuğumuz hassas bir konu daha var, bun da bir cevap gerek. Albayın adamlarının havaalanından Gize'ye kadar güvenlik içinde nakledilmesi konusu. Ya kamyonlar herhangi bir nedenle durdurulup aranırsa, ne olacak. Herhalde oyun orada bitecektir. Schellenberg albaya döndü. Cevabını verelim mi, Otto. - Zevkle, Herr General. Skorzeny kapıya yöneldi açtı ve kükredi. Teğmen Eberhard, size ihtiyacımız var. Dışarıda beklediği anlaşılan, daha yirmilerinin henüz başlarındaki çocuk yüzlü, genç ve sarışın teğmen içeri girdiğinde Haider şaşkınlığını gizleyemedi. Amerikan piyade subaylarının yazlık üniformasını giymiş, başına da siperlikli bir şapka geçirmişti. Belindeki deri kılıfta bir 45'lik otomatik Colt taşıyordu. Selam verdi ve esas duruşta bekledi. - Çok güzel, Eberhard, dedi Skorzeny. Bize biraz Amerika'daki hayatınızdan bahsedin. Eberhard kusursuz bir Amerikan İngilizcesi'yle cevap verdi. O iki yıl Philadelphia'da kaldım, efendim. Annem ile babam ben daha çocukken göçmüşler. 1934 yılında dönmeye karar verene kadar babam bir makine imalathanesinde ustabaşı olarak çalıştı. Skorzeny emir verdi. Gömleğinizin önünü açın. - Emredersiniz, efendim. Eberhard düğmelerini açınca altından gümüş iplikle işlenmiş, SS işaretli bir subay gömleği gözüktü. - Gömleğinizi ilikleyin, Eberhard. Gidebilirsiniz. Teğmen gömleğini ilikleyip odadan çıkınca Skorzeny sırıtarak Haider'e döndü. Duyduğunuz gibi Eberhard çok iyi İngilizce konuşur. Üstelik gerçek bir Amerikan aksanıyla. Tam anlamıyla saf ve temiz bir Amerikalı çocuk, aynı fikirde değil misiniz Haider. - Saygısızlık etmek istemem Albay, ama aksanı ne kadar mükemmel olursa olsun, yüz kişiden birinin Amerikan subayı kılığına girmesinin kamyonların durdurulup, aranmasına yeteceğine inandığınızı sanmıyorum. - Anlamak istemiyorsun, Jack, araya giren Schellenberg'di. Albayın Mısır'a uçma zamanı geldiğinde, askerlerin hepsi Alman üniformalarının üzerine Amerikan kıyafetleri giyecekler. - Anladım. Haider gözlerini kaldırdı. anlaşılan, yine her şeyi düşünmüşsünüz. - Otele girdikten sonra Amerikan kıyafetlerini çıkarıp çantalarında miğferleri ve silahlarının yanı sıra getirdikleri SS paraşütçü ceketlerini giyebilirler. Ama o ana kadar Amerikan askeri numarası onların binaya girmesinde yardımcı olabilir. Adamlardan on beşe yakını Amerikan aksanıyla iyi İngilizce konuşabiliyor. Schellenberg, Skorzeny'ye döndü. Adamlarınız hazır mı, Otto. - Her zamanki gibi, Herr General. Benim gibi onlar da sabırsızlıkla Haider'in işaretini bekleyecekler. - Bana onları denetleme şerefini verecek misiniz. - Daha sonra, tabiî. Kapı vuruldu, Schellenberg seslendi. Girin. Gelen, biraz önceki SS onbaşısıydı. Sizin için acil bir mesaj, Herr General. Schellenberg balmumuyla kapatılmış zarfı açtı, içindeki iki sayfayı okudu, onbaşıyı gönderdi. Haider sordu. Bir sorun mu var. Schellenberg başını salladı. ‘Tam tersine. Adamınız planladığımız gibi sizi Abu Sammar yakınındaki havaalanında bekleyecek. Kahire'deyse her şey hazır ve gelişinizi bekliyorlar. Skorzeny'ye keyifle gülümsedi, Haider'e döndü. Jack, harekete geçme zamanı geldi gibi. Gidip elbiselerinizi ve kişisel eşyanızı ayıralım sonra d yola koyulursunuz. Falconi ve yardımcı pilot geldiğinde elbiselerini değiştirmişlerdi. İtalyan pilot, Amerikan ordusu üniformasının üzerine kuzu postu yakalı bir uçuş ceketi giymişti. Yardımcı pilotun ceketinin altındaysa teğmen üniforması vardı ve her iki adam da bellerine birer otomatik Colt takmıştı. - Sanki bir kostümlü baloya gider gibiyim, dedi Falconi gülerek. Rachel'se diğerleri gibi hâkî renkli bir safari takım giymiş, boynuna beyaz pamuklu bir eşarp bağlamıştı. Falconi, Haider'in eski safari şapkasına, hâkî pantolon ve gömleğine, bağcıklı yüksek çöl çizmelerine bakarak güldü. - Hollywood filmlerinin figüranlarına dönmüşsün, Jack, bana Kral Süleyman'ın hazinelerini aradığını sakın söyleme. - Gülme, Vito, rolüme alışmaya çalışıyorum. - Cecil B. de Mille seni görseydi, etkilenirdi. Bundan eminim. Schellenberg herkesin giyimini ve eşyasını denetledi, dağıtılan Gladstone çantaları karıştırdı. En sonunda Her şey yolunda dedi, hiçbirinizin yanında olmaması gereken kişisel eşyasını almadığından emin olmak gerekir. Böyle eşyaların insanı ele vermek gibi kötü alışkanlıkları vardır. Bir seferinde en iyi ajanlarımdan birini kaybettim, çünkü herif operasyona çıkmadan önce Alman yapımı saatini çıkarmayı unutmuştu. Falconi'ye döndü. Hava raporlarından ne haber. - Bütün Kuzey Afrika üzerinde felaket bir hava var. - Felaket ne kadar kötü demek. Falconi gülümsedi. Fırtına, şimşek, kuvvetli rüzgâr. Yerdeyse muhtemel kum fırtınaları. Tercih edilecek bir karışım değil yani. İyi tarafıysa Müttefikler devriyelerinin sayısını azaltacağı. Schellenberg endişeli görünüyordu. Ne düşünüyorsun. - Kötü havada çok uçtum. Falconi omuzlarını silkti. Yalnız yolcularım sağa sola savrulmaktan pek hoşlanmayacaklardır. Schellenberg kesin bir tavırla, Ama yine de gideceğiz dedi. - Öyleyse ben de hazır olduğunuzda enirinize amadeyim. Schellenberg Haider, Kleist ve Doring'i çevresinde topladı. anlaşılan hareket zamanı geldi. Elbise ve eşyalarını son bir kez denetledi, Kleist ve Doring'i uçağa gönderdi. Falconi ve yardımcı pilot metal merdivenden tırmanırken Schellenberg seslendi. Yolcuların sana emanet, Vito, onlara iyi bak. Bu çok değerli bir yük ve çok şey onlara bağlı. - Tabiî, Herr General. Rachel merdivene yöneldiğinde, Haider onu izlemeye davrandı. Schellenberg onun koluna yapıştı, heyecanı sesinden belli oluyordu. İşte, başlıyor. - İyi biteceğini umalım. Schellenberg veda işareti olarak kırbacıyla şapkasına dokundu. B tamamen sana bağlı, Jack. Unutma, yüzde yüzden azı başarısız sayılır. Söylememe gerek var mı. Bu andan itibaren, Reich'ı hayatta kalması ve savaşın kaderi senin ellerinde. Haider ona uzun uzun baktı, sonra diğerlerini izleyip uçağın içinde kayboldu. Yirmi yedinci bölüm Ebu Sammar, 21 Kasım 1943 Ahmed Farnad karanlıkta küfrederek uyandı. Uzandı, öfkesinin nedenini İngiliz yapımı eski bir çalar saat susturdu, gözlerini kaşıyıp saate baktı 03.00. Yatakta doğruldu, kaşındı ve yanında horlayan karısına baktı. Tembel orospu zelzelede bile uyuyabilirdi. Sıcak battaniyenin altından zorlanarak çıktı, ayakları soğuk yere basınca titredi, odadaki çöl soğuğunun iliklerine işlediğini hissetti. Bu sabahki görevinin son derece tehlikeli olduğunun farkındaydı ve midesinde asabi bir kramp duyuyordu. Bu kadar erken saatte Ebu Sammar halkının topu topu iki yüz kişi- derin derin uyuduğunu biliyordu, buna rağmen köpeğin havlamasını duyduğunda endişeyle pencereye koştu ve boyası dökülmüş panjurların aralığından dışarı baktı. Kara bulutlar hilalin önünden dört nala geçerken, köy karanlığa bürünmüştü. Rüzgâr uğulduyor, ıssız sokaklarda kum tepecikleri ve çalı topları savruluyordu. Yapması gereken önemli iş için ideal hava değildi. Köpek ulumayı kesti ve rüzgârın homurtusu dışında köy yeniden sessizliğe büründü. Ahmed çabucak giyindi, yüreği gitgide daha hızlı çarparak aşağıya indi. Seti Oteli yıkılmaya yüz tutmuş altı odalı bir handı, yine de köyün kerpiçten yapılmış evleriyle karşılaştırıldığında, sarayı andırıyordu. Bir zamanlar Tunus ile Mısır arasındaki yolu kullanan Arap tüccarların tercih ettikleri yerdi Seti Oteli. Ama artık Ahmed, Kahire'ye gitmekte olan tek tük yolculardan başka müşteri görmüyordu. Oysa Almanlar İskenderiye'ye yaklaştıkları zamanlarda durum çok daha farklıydı. O dönemde otel İngiliz subaylarıyla dolup taşınış, hatta bazı zamanlarda komuta merkezi olarak da kullanılmıştı. Ahmed subayları memnun edebilmek için elinden geleni yapmış, sadık bir köpek gibi yanlarından ayrılmamıştı. Sersem herifler bu yakınlığı sadakat sanmışlar, ona sırlarını açıp başarılarını ve başarısızlıklarını anlatmışlardı. Bu konuşmalar sonucunda Ahmed, taktikleri ve moralleri hakkında hatırı sayılır bilgilere sahip olmuştu. Subayların bilmediği, otelin arkasındaki samanlıkta saklı radyo vericisi ve Luger tabancaydı. Almanlar verdiği bilgilerin karşılığında cömert davranmışlardı. Oysa Ahmed bu işi bedava da yapmaya hazırdı. İngilizlerden nefret ediyor, o piçlerin bir an önce Mısır'dan def edilmelerini istiyordu. Dökük resepsiyonun önünden geçerken, tezgâhın arkasındaki çuvalı almak için durakladı. - İşe başlama zamanı geldi. Otelin arkasındaki kapalı avlu ve samanlık hem genel depo, hem Ahmed'in tavukları ve keçileri için ağıl, hem de Fiat kamyonu için garaj görevi görüyordu. Cömert bir İngiliz subayı konukseverliğinin karşılığını ele geçirilmiş bir İtalyan kamyonuyla ödemiş, Ahmed de o günden beri arabayı çalışır halde tutabilmek için elinden geleni yapmıştı.