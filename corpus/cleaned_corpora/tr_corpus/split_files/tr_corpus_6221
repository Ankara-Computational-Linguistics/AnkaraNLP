t.A.T.u grubu ise Belçika'nın bir puan gerisinde kalarak yarışmayı üçüncü sırada tamamladı. Türk asıllı Amerikalılar Türk asıllı Amerikalılar (), Amerika Birleşik Devletleri'nde yaşayan, ABD içinde doğmuş veya ABD'ye göç etmiş Türk kökenli kişilerdir. 2005 yılındaki ABD nüfus sayımında 164.945 Amerikalı tamamen veya kısmen Türk kökenli olduklarını belirtmişlerdir. Türklerin ABD'de en yoğun olarak yaşadıkları eyaletler New York, Kaliforniya, New Jersey, Florida, Teksas, ve Illinois'tir. Türkler şehir olarak da Paterson, New York, Miami, Chicago, Boston, ve Los Angeles şehirlerinde yoğunlaşmışlardır. Türklerin Amerika'daki geçmişleri 17. yüzyıla kadar uzanır. Ancak, oldukça detaylı olan Osmanlı Devleti arşivleri dışında bunu doğrulayan fazla bir kayıt bulunmamaktadır. Osmanlı Devleti'nden ABD'ye en büyük göç dalgası ABD'de köleliğin yasaklanmasından sonra olmuştur. 20. yüzyılın başlarında Ford Motor Şirketi'nin Detroit fabrikalarında çoğu Elazığ kökenli 7 binden fazla Türk işçinin çalıştığı bilinmektedir. Ancak I. Dünya Savaşı Türklerin ABD'deki varlığını olumsuz yönde etkilemiştir. Bu Türklerin çoğu ülkelerine dönüp Osmanlı ordusu saflarında savaşa katılmıştır. İstanbul ve İzmir'in işgalleri üzerine fabrikalardaki Yunan ve Türk işçileri arasında kavgalar çıktığı, ABD'deki Türklerin yarısına yakınının Türkiye'ye dönerek Türk Kurtuluş Savaşı sırasında işgalci kuvvetlere karşı savaşmayı tercih ettikleri bilinmektedir. Türklerin ikinci büyük geri göçü, Büyük Buhran sırasında olmuştur. Cumhurbaşkanı Mustafa Kemal Atatürk ABD'ye gemiler göndererek geri dönmek isteyen Türklere ücretsiz biçimde Türkiye'ye geri dönüş imkânı sağlamıştır. Türklerin ABD'ye olan ikinci büyük göç dalgası, II. Dünya Savaşı sonrasında ABD'nin "Alien Registration Act" kanununu kabul etmesi ile başlamıştır. Bu dönemde özellikle Türk entelektüeller daha iyi eğitim ve araştırma imkânları için ABD'ye göç etmişlerdir. ABD'ye olan ilk göç dalgası sırasında giden Türkler çoğunlukla kırsal kökenlidir. Bu göçmenler sanayileşmiş büyük şehirlere yerleşip vasıfsız işçi olarak çalışmışlar, kazandıkları paraların büyük bir kısmını Türkiye'ye geri göndererek ailelerine katkıda bulunmuşlardır. 1950'den sonraki göç dalgası ise vasıflı ve iyi eğitimli Türklerin de ABD'ye olan göçüne sahne olmuştur. Meslek olarak çoğunlukla doktor, mühendis veya bilim insanı olan bu göçmenler günümüzde giderek göze batan bir etkinliğe ulaşmışlardır. Çoğu meslek sahibi insanlar olan bu Türkler, ortanın üstünde bir gelir seviyesine sahiptirler. ABD'deki Türkler özellikle müzik, yüksek eğitim, bilim ve tıp dallarında yaşadıklara topluma büyük katkılarda bulunmuşlardır. Ancak bu dalların dışında bile bazı Amerikalı Türklerin büyük başarılar elde ettiği bilinmektedir. Örneğin tiyatro sanatçısı Tunç Yalman 1966-1971 yılları arasında Milwaukee Repertuvar Tiyatrosunun sanat müdürlüğünü yaparak takdir toplamıştır. Türk kökenli gazeteci Osman Karakaş 1991 yılında ABD'nin prestijli Ulusal Basın Ödülü'ne hak kazanmıştır. Sanat tarihçisi Esin Atıl uzun yıllar boyunca ABD'nin ulusal müzesi olan Smithsonian Enstitüsünün Sacchler İslam Sanatı Galerilerini yönetmiş, çok sayıda makale ve kitaba imzasını atmıştır. Fizikçi Feza Gürsey Yale Üniversitesi'nde uzun yıllar öğretim üyeliği yapmış, katkılarından dolayı 1977 yılında Oppenheimer Ödülünü, 1979'da Einstein Madalyası, 1981'de de New York Akademisi'nin Morrison Ödülünü kazanmıştır. ABD'deki Türklerin en iyi bilinen katkıları müzik sanayinde olmuştur. 1947 yılında Atlantic Records müzik firmasını kuran Ahmet Ertegün ve kardeşi Nasuhi Ertegün 1960-1990 yılları arasında çok sayıda Amerikalı pop müzik sanatçısını üne kavuşturan kişiler olarak bilinmektedir. Gene müzik dalında Manhattan/EMI Records firmasının kurucusu Arif Mardin Norah Jones dahil birçok ismi üne kavuşturmuştur. Günümüzde ise en iyi tanınan Amerikalı Türklerden biri kalp cerrahı Mehmet Öz'dür. New York kentindeki Columbia Üniversitesinde öğretim üyeliği yapan Öz, ABD'de her gün yayınlanan Oprah Winfrey Show'da sık sık ekranlara çıkmasıyla tanınmaktadır. Ayrıca 2005 yılında yazdığı "Siz: Kullanım Kılavuzunuz" adlı kitabı ABD'de aylar boyunca New York Times gazetesinin en çok satan kitaplar listesinde kalmayı başarmıştır. Yine tıp alanında beyin cerrahı Dr. Zeki Uygur'da Türk asıllı Amerikalıların önde gelenlerindendir. Google firmasının üst düzeydeki elemanlarından biri olan Orkut Büyükkökten ise kendi adını verdiği sosyal iletişim servisi Orkut'u geliştirmesiyle tanınmaktadır. Ayrıca ABD'deki Türkler siyaset alanında isimlerini duyurmaya başlamışlardır. Osman Öz Bengür 2006 yılındaki ABD Temsilciler Meclisi seçimlerine Maryland kentinden adaylığını koyarak ABD tarihinde ABD Kongresi için yarışan ilk Amerikalı Türk olma ayrıcalığını kazanmıştır. Selahattin Doğan ise 2008 yılında New Jersey eyaletinin 3. bölgesinden ABD Temsilciler Meclisi üyeliği için yarışmıştır . Her iki aday da yeterince oy kazanamamakla birlikte ABD'de Türklerin ilk defa siyasete adım atmalarını sağlamışlardır. OkÃ¼lt terimleri listesi Bu maddede okült gelenekleri ve büyücülük ile ilgili terimlerin bir listesi mevcuttur. Jinekoloji Jinekoloji, kadın sağlığı ve hastalıklarını inceleyen bilim dalıdır. Daha çok kadın hastalıkları ve doğum ana bilim dalı ile eğitim verilen tıp fakülterinde obstetrik, yani doğum ve ilgili patolojileri dışarıda tutan ancak bir noktada onkolojiyi de içeren bilim dalıdır. Bu bilim ile ilgilenen uzman doktorlara jinekolog denir. Ursaring Ursaring, 2. nesil Pokémonlardandır. Teddiursa'nın evrimleşmesiyle oluşur. Eski şirinliğini kaybetse bile güçlü saldırıları vardır. Jigglypuff ve Wigglytuff Jigglypuff ve Wigglytuff Pokémon türleridir. "Jigglypuff" 1. nesil Pokémonlardandır. Şarkı söylediğinde herkesi uyutma gibi bir özelliği vardır. Jigglypuff uyuyan kişilere çok kızar ve yüzlerini çeşitli şekillere boyayıp onları cezalandırır. Gelişmemiş formu Igglybuff, gelişmiş formu Wigglytuff'tır. Wigglytuff, Jigglypuff kadar sevimli değildir ve Jigglypuff'a nazaran 7 kat güçlenmiştir. "Wigglytuff" (プ ク リ ン, Pukurin) normal ve peri türünde bir balon pokémonu olarak bilinir. Büyük yuvarlak gözlere, tavşan kulaklara ve bir tutam pembe saça sahiptir. Güzel kürkü, kendisine dokundurmaya teşvik eder. Havayı içine çekerek bedenini genişletebilir. Bir peri pokemonu olan Wigglytuff, evrimin son aşamasındadır. Aynı zamanda ilk nesil pokemonlardan biridir. Wigglytuff daha fazla gelişemez, bir gelişmemiş hali Jigglypuff’tır. Abramelin yağı Abramelin yağı, paganizm'de ayin sırasında bulunulan ortama mistik bir güç kattığına inanılan abramelin adlı bitkiden hazırlanan özüttür. Pagan ayinleri sırasında transa girişi kolaylaştırdığına inanılır. Nidoqueen Nidoqueen, bir Pokémon karakteri. Nidoqueen’in iri ve ağır gövdesi bu ağır gövdeden beklenmeyecek kadar çevik ve hareketlidir. Kuyruk kamçısı saldırısı ise rakibinde sanki hiçbir yerden gelmiyormuşcasına hızlı geliyormuş gibi bir etki bırakır. Toplu iş sözleşmesi Toplu İş Sözleşmesi (TİS), işyeri veya işletme düzeyinde, işkolu esasına göre işyeri veya işletmede TİS yapma yetkisini haiz işçi sendikası ile işveren sendikası veya sendika üyesi olmayan işveren arasında yapılan iş sözleşmesidir. Buradan anlaşıldığı gibi, TİS'in işçi tarafında mutlaka işçi sendikası olmalıdır. Ancak işverenin sendika üyesi olması zorunlu değildir. . İşyeri uygulamasında ve işçi-işveren ilişkilerinde, emredici yasa hükümlerinden sonraki kaynaktır. Çalışma koşulları ve ücreti belirleyen "normatif" hükümler ile, işçi sendikası ve işveren sendikası ya da sendika üyesi olmayan işveren arasındaki ilişkileri düzenleyen "düzenleyici" hükümleri bulunur. Kanunda yasaklanmış konularda ve emredici kanun hükümlerine aykırı olarak TİS'e hüküm konulamaz. Sendika üyesi olmayan işçiler, "dayanışma aidatı" ödeyerek, TİS'in normatif hükümlerinden yararlanabilirler. Tarihte bilinen ilk toplu iş sözleşmesinin Osmanlı döneminde 18. yüzyıl ortalarında Kütahya'da çini ve kahve fincanı üreten bir imalathanede yapıldığı bilinmektedir. Numitor Numitor, Roma mitolojisine göre Alba Longa'nın kralı, Procas'ın oğlu ve Rea Silvia'nın babasıdır. Kardeşi Amulius tarafından tahttan indirilmiştir. Amulius oğullarını da öldürmüştür. Ancak Numitor'un torunları Romulus ve Remus Amulius'u öldürüp Numitor'u tekrar tahta çıkarmışlardır. Amulius Amulius, Roma mitolojisine göre Numitor'un kardeşi ve Procas'ın oğluydu. Kardeşi Numitor Alba Longa'nın kralıydı. Amulius kardeşini tahttan indirip kendisi başa geçmişti. Amulius Numitor'un kızı Rea Silvia'yı Vesta rahibesi olmaya zorladı, böylece Rea bakire kalacak ve Amulius'u devirecek evlatlar doğuramayacaktı. Ancak Rea Mars'ın tecavüzüne uğramış ve Romulus ve Remus'u doğurmuştu. Amulius Rea Silvia'yı yeminini bozduğu gerekçesiyle canlı canlı gömmüş ve oğullarını da Tiber nehrine atmıştı. Ancak nehir tanrısı Tiberinus ikizleri bulmuş ve onları emzirmesi için dişi bir kurta vermişti. Ardından da Rea Silvia'yı kurtarmış ve onunla evlenmişti. Some Kind of Monster (şarkı) "Some Kind of Monster" Metallica'nın St. Anger albümünde yer alan bir şarkıdır. Türkçede "Bir Tür Canavar" anlamına gelir. Bu parça aynı zamanda grubun dağılmanın eşiğine geldiği bir sırada çektiği "Some Kind of Monster" belgeselinin de isim annesidir.Grubun aynı isimli bir single'ı da vardır. Alba Longa Alba Longa, İtalya'da bugünkü Lazio bölgesindeki antik kent. Efsaneye göre Aeneas'ın oğlu Ascanius tarafından kuruldu. Latium'un otuz şehrinden oluşan konfederasyon üzerinde hâkimiyet kurmuştu. Yeni yeni gelişen Roma'ya rakipti. SamipaÅŸazade Sezai Sami Paşazade Sezai (Osmanlı Türkçesi: سامی پاشازاده سزائی), (d. 1859, İstanbul - ö. 26 Nisan 1936 İstanbul) Türk realist öykücü, romancı. Türk Edebiyatının ilk gerçekçi romanlarından birisi olma özelliğiyle edebiyat tarihinde büyük önem taşıyan "Sergüzeşt" adlı romanın yazarıdır. 1892'de yazdığı "Küçük Şeyler" ile Türk edebiyatında modern kısa hikâyenin kurucularındandır. 1859 yılında İstanbul’da dünyaya geldi. Tanzimat devrinin ileri gelen isimlerinden, Osmanlı Devleti’nin ilk Maarif Nazırı (Eğitim bakanı) Abdurrahman Sami Paşa ile Paşa’nın ikinci eşi olan Gürcü asıllı Dilârâyiş Hanım’ın oğludur. Babasının Taşkasap’taki konağında özel öğrenim gördü. Konaktaki eğitim yıllarında Farsça, Arapça, Fransızca, Almanca; daha sonra Londra’da görev yaptığı yıllarda İngilizce öğrendi. Yirmi yaşına kadar resmi bir görev almayıp, edebiyat konusundaki bilgilerini artırmayı tercih etti. “"Maarif"” başlıklı ilk yazısı 1874 yılında “"Kamer"” adlı gazetede yayımlandı 3 perdelik bir piyes olan “"Şir"” isimli ilk eseri 1879’da yayımlandı. 1880'de, ağabeyi Abdüllatif Suphi Paşa’nın başında olduğu Evkaf Nezareti Mektubi Kalemi’ne memur oldu. Babasının ölümünden sonra da Londra elçiliği ikinci kâtipliğine atandı. Orada kaldığı dört yıl boyunca İngiliz ve Fransız edebiyatlarını yakından izledi. 1885’te elçilik görevlerinin şapka giymesi yasağına uymadığı için elçilik kadrosu azledildiğinde İstanbul'a döndü 1885 - 1901 arasında İstanbul’da yaşadı ve edebi açıdan verimli bir dönem geçirdi. Abdülhak Hamit ve Recaizade Ekrem ile yakın dost oldu. 17-18 yaşlarında iken tanıştığı Namık Kemal ile sürekli mektuplaştı. Diğer Tanzimat yazarları gibi çok sayıda eser vermedi; bir roman, iki küçük hikâye kitabı, hatıra ve seyahat yazıları yazdı. 1888’de bir paşazade ile cariyenin aşk öyküsünü anlattığı Sergüzeşt adlı romanı yayımlayarak Şemseddin Sami, Namık Kemal ve Ahmet Mithat Efendi'den sonra Türk edebiyatının ilk romancıları arasına girdi. Alphonse Daudet'den “"Jak"” romanını Türkçeye çevirdi. 1891’de hikâyelerini “"Küçük Şeyler"” adlı kitapta topladı. 1897'de İkdam Gazetesi'nde makaleler ve hikâyeler yazdı. Bazı makale ve hikâyelerini “"Rumuzü'l-Edeb"” (1898) adlı kitapta topladı. Sergüzeşt romanı yüzünden göz hapsine alındığını düşünerek bundan kurtulmak için 1901’de Paris'e gitti ve 1908'de Meşrutiyet'in ilanına kadar da orada kaldı. Yurtdışına kaçışını Servet-i Fünun Dergisi’nde yayımlanan “"1901‘e Ait Bir Hatıra"” başlıklı yazısında anlattı. Paris’te Jön Türkler’le tanıştı; İttihat ve Terakki Cemiyeti’ne katıldı ve cemiyet içinde saygın bir yere geldi. Cemiyetin 15 Şubat 1902’de yayın hayatına başlayan ""Şüra-ı Ümmet"" adlı yayın organında Osmanlı Devleti politikalarını ve rejimini eleştiren yazılar yayımladı. Paris yıllarını “"1901’den İtibaren Paris’te Geçen Seneler"”, “"Paris Hatıratından"”, “"Paris’te Yedi Sene"” adlı yazılarında anlattı. II. Meşrutiyet’in ilanı üzerine İstanbul'a döndü ve Madrid elçisi olarak görevlendirildi. I. Dünya Savaşı başlayınca Madrid'den İsviçre'ye geçti, savaşın sonuna kadar burada kaldı. İspanya yıllarını “"Gırnata ve El-Mescidü’l Camia: Elhamra"” adlı iki yazıda, İsviçre’de geçirdiği zamanı “"İsviçre Hatıratı"” başlıklı yazılarında anlattı. Mütareke devrinde 1921 yılında yaş haddi dolmadan hükûmet tarafından emekliye sevkedildi ve İstanbul'a döndü. Son yıllarını Kadıköy’ün Mühürdar semtindeki evinde geçirdi. Çok sevdiği yeğeni İclal'in ölümü üzerine yazdığı mensur bir mersiye ile daha bazı nesir ve hatıralarını 1924’te yayımladığı “"İclal"” isimli kitapta topladı. 1927'de kendisine Türkiye Büyük Millet Meclisi'nin kararıyla ""Hidamat-ı Vataniyye"" tertibinden maaş bağlandı. 26 Nisan 1936 tarihinde İstanbul'da zatürreden öldü. Cenazesi, Göksu’daki aile mezarlığına, yeğeni İclal’in yanına defnedildi. Zeynep Kerman kendisinin tüm eserlerini üç cilt halinde topladı. İlk eserini Namık Kemal etkisinde yazdığı “Şir” adlı eseri ile tiyatro oyunu alanında veren sanatçı; roman, hikâye, hatıra, sohbet, makale ve şiir ile üne kavuştu. Tek romanı olan Sergüzeşt, bütünüyle esaret konusunu işleyen ilk roman olarak Türk edebiyatında yer aldı; cariyelik ve kölelik siteminin eleştirildiği roman, onun en ünlü eseri oldu. Besim Ömer Paşa tarafından Fransızca’ya çevrildi. Romanının getirdiği ünle hikâyeci yönü gölgede kalmış olsa da hikâyecilik yönü çok güçlü bir yazardı. Küçük olayları konu alan hikâyeleri ile kısa hikâye türünü, Türk edebiyatına soktu. Tanzimat döneminin en genç yazarı olan sanatçı, “Küçük Şeyler” adlı kitabı ile Servet-i Fünun yazarlarını etkiledi. Namık Kemal’in etkisiyle birçok hikâyesinin dilini süsledi, uzun cümleler kullandı. Yazılarında romantizm ile realizmi birleştirdi. “"Sanat için sanat"” anlayışıyla eserler verdi. Konularını her zaman yerli hayattan seçti. Robbie Fowler Robert Bernard "Robbie" Fowler (d. 9 Nisan 1975, Liverpool, İngiltere) İngiliz futbolcudur. Hyundai A-Ligi ekiplerinden North Queensland Fury formasını giymektedir. Liverpool Futbol Akademisi'nde yetişti. 1993'te Liverpool ile sözleşme imzaladı. Leeds United, Manchester City formalarını giydi. 1995'te EFL Cup finalinde Arsenal'e, 4 dakika 33 saniyede attığı 3 gol ile kırılması güç bir rekora imza atmıştır. Oynadığı 365 maçta 183 gol attı. Bunların 128'ini Liverpool formasıyla kaydetti. Premier League tarihinde en fazla gol atan 4 oyuncu arasındadır. PFA Yılın Genç Oyuncusu Ödülü'nü 1995 ve 1996'da üst üste kazandı. (Bu ödülü iki kez üst üste kazanan diğer oyuncular Wayne Rooney ve Ryan Giggs'tir.) Liverpool taraftarı, Fowler'a "God" lakabını takmıştır. Öyle ki, 2006'da Liverpool'a geri döndüğünde The Guardian gazetesi "God returns to Anfield" başlığını attı. Vezüv Yanardağı Vezüv yanardağı (İtalyanca: "Monte Vesuvio", Latince "Mons Vesuvius") Napoli'nin doğusunda bulunan, 1281 m yüksekliğindeki aktif bir yanardağdır. Avrupa ana karasındaki son yüz yılı içinde aktivite gösteren tek yanardağdır. Diğer iki benzer yanardağ olan Etna ve Stromboli adalarda yer almaktadır. Vezüv'ün MS 79 yılındaki püskürmesiyle Pompei, Herculaneum ve Stabia kentleri haritadan silinmiştir. Vezüv yanardağı aynı zamanda Spartaküs'ün başlattığı isyana ilk ev sahipliği yapan yerdir. Spartaküs MÖ 73'te kendisiyle birlikte Capua'daki gladyatör okulundan kaçan 77 arkadaşıyla Vezüv Yanardağı'na sığınmıştır. Vezüv aktif yanardağlardan bir tanesidir Bijelo Dugme Bijelo Dugme, Boşnak müzisyenlerden oluşan ve Goran Bregoviç'i de içinde bulunduran bir rock grubudur. Bijelo dugme, Saraybosna doğumlu, çocukluğunda keman eğitimi almış Goran Bregović tarafından kurulmuş bir rock grubudur. Keman eğitimi alırken okuldan yeteri kadar iyi olmadığı için atılan Bregovic gitara başlayıp şarkı yazmaya başlar. İlk grubu Jutro'yu ("Sabah") kuran Bregovic, Jugoton plak şirketiyle anlaşıp "Kad bi' bio bijelo dugme" ("Beyaz Bir Düğme Olsaydım") single'ını çıkarttıktan sonra grubun adını da Bijelo dugme'ye çevirir. Grubun ilk albümü "Kad bi bio bijelo dugme" 1974'te yayınlanır. Bu ilk albüm grubun heavy metal'e en yakın albümü olur. İkinci albüm şarkılarını Bosna'da bir köyde yazan Bregovic albümü Londra'da kaydeder ve 1975'te ikinci albüm "Šta bi dao da si na mom mjestu"yu yayınlar. Daha sonra hard rock'tan progresif rock'a kayan grup zaman zaman üye değişiklikleri yaşa da vokalistleri Željko Bebek'in etkileyici performansıyla beraber ününü arttırır. "Eto! Baš hoću!" ve "Bitanga i princeza" ile en olgun albümlerini yapıp Yugoslavya'nın Beatles'ı olarak adlandırılır. 1980 tarihli "Doživjeti stotu" albümü ile Bijelo dugme artık müzik yönünü pop ve new wave'e çevirmiş ve daha çok yöresel öğeler kullanmaya başlar. 1983 albümü "Uspavanka za Radmilu M"in başarı sağlamaması grup içinde ve grubun plak şirketi ve hayran ilişkilerinde problem çıkarmaya başlar. Bu sırada vokalist Bebek de gruptan ayrılır. 1984'te yeni vokalist Tifa ile "Bijelo dugme" albümü folk rock'a daha yakın duran sound'uyla beraber büyük başarı toplar. Ancak Tifa alkol ve uyuşturucu problemleri yüzünden gruptan atılır. Bijelo dugme yeni vokalistleri Alen Islamovic ile "Pljuni i zapjevaj moja Jugoslavijo" ve "Ćiribiribela" albümlerini yayınlar. 1989'da Islamovic'in fiziksel rahatsızlıkları yüzünden ve Yugoslavya'nın dağılmasının ortaya çıkardığı problemler yüzünden grup ayrılma kararı alır. Grup 2005'te üç konser için 3 vokalistiyle birden yeniden birleşmişlerdir. 2008'de de Bregovic'in önderliğinde bir küçük turne daha yapar. Claire Bennet Claire Bennet, Heroes isimli bilimkurgu dizisindeki kurgusal karakter. Hayatının en güzel döneminde sahip olduğu güçleri öğrenen ve buna inanamayan, ilk bölümlerde okuldan arkadaşı Zach ile sürekli gücünü test eden bir karakter. Gerçekte Nathan Petrelli senatör adayı olmadan önceki dönemlerde Meredith Gordon ile olan bir ilişkisinden olan kızı. Dizinin 1. sezonunda Claire gerçek annesi ile tanışıyor. Gerçek hayatta Noah Bennet'ın üvey kızı ve ailesi ile yaşıyor.4.sezon üniversiteye başlamıştır.En yakın arkadaslarını öldürmeye kalkan samuel'e hem kızgınlık hem de büyük bir hayranlık duymaktadır. Sezon 1 ve sezon 2 de olayların sürekli üvey babası ve güçleri sayesinde içinde olan Claire dizinin ilk sezonunda sıradan bir lise öğrencisi ve amigo kızı canlandırıyor. Bir kaza sonucu düşüyor ve bacağını kırıyor,sonrasında bacağını tekrar yerine takıp normal olarak devam edince buna inanamıyor ve yakın arkadaşı Zach ile bunu denemeye başlıyor. Claire nin gücünü bilen ve ölümsüzlük için sürekli peşinde olan Sylar, dizinin ilk sezonunda neredeyse hep arayışta. Dizide Mr Bennet in kızını şirkete vermeden olayların dönüşünü anlatıyor. -Hızlı hücre yenilemesi. Ve 3.sezon başından itibaren artık acılarıda hissetmemekte. - Hediyen, Beni bununla çağarabilirsin. - Bununla mı çağıracağım? - Ben seni duyarÄ±m. - Claire, Haitili (Godsend) - Gelecek kaçınılmazdır. Gelecek daha yazılmadı.. - Claire (Angela ve Nathan' a) (How to Stop an Exploding Man) - Paraşütsüz serbest düşme yapabilir misin? - Uçaksız serbest düşme yapabilir misin? - West, Claire (Kindred) Dizide Claire'nin doğum tarihi çelişki içermekte. 18 aylıkken 28 Şubat 1992 de bir yangın çıkmış ve tüm kayıtları silinmiş. Doğum tarihi Ağustos 1990 olarak kabul ediliyor. Daha sonra bu yangından sonra ilk görünüşte yalnız olarak kurtulan Claire yi o günkü şirkette yetkili olan Kaito Nakamura (Hiro'nun babası) bakmak ve ileride alınmak üzere Noah'a veriyor.Bu görevi Noah kabul ediyor ancak ilerleyen günlerde çok fazla bağlanıyor ve şirketten kızını kaçırmaya başlıyor. Daha sonra Haitili ile gerçek ailesini buluyor. Simone Deveaux Simone Deveaux, Heroes dizisinin bir karakteri olan Simone'u pek çok izleyici iki erkeğin arasını bozduğu için sevmemektedir. Herhangi bir özel gücü yoktur. Isaac Mendez in eroin kullanması sebebiyle ayrılmış, babasının hastabakıcısı Peter Petrelli ile yakınlaşmışlardır. Isaac Mendez tarafından kazayla öldürülmüştür. Dizinin gelişimine katkıları olmuştur. Ayhan KarataÅŸ Ayhan Karataş (1948, Adana - 12 Aralık 2004, İstanbul), Türk milli yüzücü. Ayhan Karataş, yüzme ve sutopunda 150 kez milli olarak en fazla milli olan sporcu unvanını bugüne kadar korudu. Serbest yüzmede Türkiye’de ilk kez 100 metreyi 1 dakikanın altında yüzen Ayhan Karataş, 100 metre serbestte 15 yıl üst üste Türkiye şampiyonu oldu. 18 yaşında milli takımla Hollanda’da yapılan Avrupa Şampiyonası’na katıldı. 1963 Napoli, 1967 Tunus ve 1971 İzmir’de yapılan Akdeniz Oyunları’nda yeni Türkiye rekorları kırdı. Sutopu’nda Avrupa Karması’na seçilen ilk Türk sporcusu oldu. 1971 yılında, 23 yaşında yakalandığı kas erimesi hastalığıyla tam 33 yıl mücadele eden milli yüzücü yokluk içerisinde İstanbul'da yaşamını yitirmiştir. Ayhan Karataş memleketi Adana'da toprağa verildi. RÃ¶nesans mimarisi Rönesans mimarları Antik Yunan ve Roma sanatından esinlendiler. İtalya'da Milano kentinde, Rönesans ustalarından Donato Bramante'nin yaptığı Santa Maria delle Grazie Kilisesi dönemin sanat anlayışının örneklerindendir. Yapı büyük bir kubbeyle örtülüdür. Kubbeyi taşıyan zarif sütunlar, dış yüzeyi süsleyen yuvarlak pencereler, üçgen alınlıklar ve iç yüzey süslemeleri klasik öğelerin yoğun biçimde kullanıldığı Rönesans dönemi mimarlık anlayışını yansıtır. Rönesans'ın önemli mimarları Michelangelo, Floransalı Filippo Brunelleschi (1377-1446), Donato Bramante (1444-1514) ve Andrea Palladio (1508-80). 88 Dakika 88 Minutes 2007 yılı yapımı baş rollerini Al Pacino ve Alicia Witt'in paylaştığı, yönetmenliğini Jon Avnet'in yaptığı "gerçek zamanlı" bir polisiye-gerilim filmi. Pacino'nun F.B.I için çalışan bir adli psikiyatri dalında Jack Gramm adlı bir üniversite profesörünü canlandırdığı filmde olaylar onun yakalanma sonrası tutuklanmasını sağladığı Jon Forster adlı bir seri katil ekseninde gelişir. Mahkûmun idamına az bir süre kala derslerine de devam etmektedir. Asistanları ve öğrencileri ile dersler dışında da gece yaşantısı bulunması , kimilerini kıskandırmaktadır. Bu arada seri katilin cinayetlerine benzer bir cinayet daha işlenir. Bu cinayet araştırıldığı sırada Gramm'e 88 dakika içinde öleceğine dair gizemli bir telefon gelir. Önce şaşkınlık yaşayan Gramm, işlenen cinayetin bir gece önce gördüğü öğrencilerinden biri olduğunu öğrenince panik yaşamaya başlar. Çevresindeki öğrencileri tek tek düşünerek olayla ilişkilendirmeye çalışır. Bu esnada yanında olan asistanı ve arkadaşı Kim'den bile şüphelenmeye başlar. Zira onun eski erkek arkadaşı bir süre önce Jon Forster ile beraber cezaevinde yatmıştır. Ancak Kim ile evindeyken kapıya gelen erkek arkadaşı da bir başkasınca öldürülür. Bir süre yaşanan kaçış esnasında süre geçmekte ve Gramm'e çalıştığı yerden ve üniversitedeki kişilerden olayla ilgili olduklarını anlatan telefonlar gelmektedir. Gramm'in kız kardeşi yıllar önce tutuklatamadığı bir başka seri katil tarafından işkence ile 88 dakika içerisinde öldürülmüş ve bu olayda sorumluluğu olduğu düşünmektedir. Bunu Kim'e anlatır ancak bunu başka birinin bilmesine olanak olmadığını düşünür. Ofisine birinin girip gizli belgelerini ele geçiren biri olduğunu düşünür ve bu tehditi yapanın ofisten biri olduğuna kanaat getirir. Ancak bir yandan da olayın Forster ile bağlantısını düşünmektedir. Nihayetinde öğrencilerinden birinin aynı zamanda Forster'ın avukatlarından biri olduğunu keşfeder. Bu arada katil rehinelerini ele geçirmiş ve Gramm'le hesaplaşmak üzere onu çağırmıştır. 88 dakikanın son saniyelerinde devreye giren F.B.I dedektifi ile mutlu sona ulaşılır. Tohru Honda , Fruits Basket anime ve manga serisinin baş kahramanıdır. Özverili doğası, iyi kalpliliği ve çoğu zaman neşeli oluşu hikâyede ona özel bir yer kazandırıyor. Arisa Uotani ve Saki Hanajima adında iki dostu vardır. Hikâye başlamadan önce Tohru’nun ebeveynleri vefat etmiştir ve onu öksüz olarak tek başına yaşama terketmişlerdir. Hikâyenin başında Tohru tek başına çadırda yaşamaktadır çünkü annesi ve babası (Kyoko Honda and Katsuya Honda) ölmüştür ve büyükbabasının evi de inşaat halindedir. (Büyükbabası, ev tekrar yapılandırılırken arkadaşlarının birinde kalabilir mi diye sormuştu fakat Tohru kimseye yük olmak istememişti.) Rahat olmayan şartlara rağmen tipik iyimserliğiyle ve sevgiyle çadırını “benim kalem” diye nitelendiriyordu. Etrafı keşfe çıktığı bir gün Shigure Sohma ve Yuki Sohma tarafından keşfedildi. Bu hikâyedeki ilk büyük gelişmedir çünkü bu sayede Sohmaların evinde ev işleri karşılığı kalmaya başlar. Zaman geçtikçe Tohru’nun Sohmalarla olan ilişkisi daha da karmaşıklaşmaya başlar. Bu arada Tohru’nun garip davranışlarının da (konuşması gibi) nedeninin aslında babasının karakterini –Kyoko ve büyükbabasından, Katsuya hakkında dinledikleri kadar- taklit etmesinden kaynaklandığı ortaya çıkar. Bu davranışına başlangıçta aynen Kyoko’ya benzemesi ve nerdeyse Katsuya’yı hiç andırmaması neden olmuştur. Bazı akrabaları Tohru’nun gerçekten Katsuya’nın kızı olup olmadığından endişeleniyorlardı ve bir gün yüksek sesle tartışırlarken Tohru onları işitti. O günden sonra babasının davranışlarını elinden geldiği kadar, Honda ailesinin bir ferdi olduğu ispatlamak için taklit etmeye karar verdi. Diğer garip davranışlarından birisi de hasta olan insanlara düşkünlüğü idi. Bu da babasının ölüm nedeninden ileri geliyordu. Ateş tanısı konmuştu fakat iyileşmemiş ve sonunda zatürreden ölmüştü. Tohru’nun çocuk bahçesinde bir keresinde sembolik bir deneyimi olmuştur. Sınıf, Meyve Sepeti adında her kesin bir dairenin içinde oturduğu bir oyun oynamaktadır. Dairenin ortasında oturan oyun lideri, her bir oyuncuya bir meyve ismi verir. Oyuncunun meyvesinin ismi çağrıldığında, o kişi kalkar, kendisiyle aynı meyve adına sahip olanla hemen yerini değiştirmeye çalışır. Bu arada da ortadaki oyuncu kendine oturacak bir yer kapmaya çalışır. Ayakta kalan oyuncu dairenin ortasına geçer. Tohru bu oyunu ilk kez oynadığında ona, “onigiri” ("pirinç topu", bir Japon yiyeceği) adı verilmişti. Buna sevinmişti çünkü onigirilerin çok lezzetli olduğunu düşünüyordu. Ancak sonradan anladı ki tek "onigiri" görevi verilen çocuk kendisi idi ve ondan başka herkesin adı çağrılmıştı ama o hep oturuyordu. Tohru, "onigiri"nin bir meyve olmadığının farkına vardı: onun adı asla çağrılmayacaktı. Kasten oyunun dışında tutulmuştu, bu da sınıf arkadaşlarının zalimce hilelerinden birisiydi. Kendi deyişiyle, farkına varmıştı ki: “Meyve Sepeti’nde, bir Onigiri için hiç oda yoktu”. Bununla beraber, dizinin gidişatı üzerine, Tohru, Sohma ailesine ait olabileceği bir yer bulur. Tohru, mangada kahverengi gözlü; animede mavi gözlü çizilmiştir. Karamannâme Karamannâme, Kitâb-ı Karamaniyye ya da Kitâb-ı Tevârîh-i Karamaniyye: Kahramân-ı Zamân, Şikârî tarafından kaleme alınan ve Karamanoğulları Beyliği'nin resmî tarihçesi olarak kabul edilen el yazması eser. Arap alfabesi kullanılarak Türkçe kaleme alınan eser yazıldığı döneme hakim olan Osmanlı bakış açısının dışında yazılan "Düsturnâme-i Enverî", "Bezm ü Rezm" ve "Kitâb-ı Diyârbekriyye" ile birlikte az sayıdaki eserlerden biri olma özelliğiyle ayrı bir öneme sahiptir. Eserin orijini Yârcânî'nin 14. yüzyıl dolaylarında yazmış olduğu Karamanoğullarının tarihini anlatan eser olup, "Karamannâme" Şikârî'nin bu eseri Türkçeye çevirmesi ve eklemeleri ile oluşmuştur. Yazılış zamanı tam olarak bilinmeyen ancak 16. yüzyılın ortalarında yazıldığı tahmin edilen eserin bilinen en eski nüshası 1614'te yazılan Konya nüshasıdır. Kitabın ilk Türkçe baskısı Konya nüshası üzerinden "Konya Mecmuası"nda tefrika edilmiş ve Mahmut Mesut Koman tarafından "Şikârî'nin Karamanoğulları Tarihi" adıyla 1946'da Konya'da yayımlanmıştır. Son olarak ise yine Konya nüshasından yararlanılarak 2005 yılında "Karamannâme" adıyla yayımlanan kitapta tıpkıbasımı ve Necdet Sakaoğlu tarafından yapılan çevriyazısı yayımlanmıştır. Eser ilk olarak Mehmet Fuad Bey tarafından 1926 yılında bilim dünyasına tanıtılmış, 1927'de Halil Ethem Bey onu izlemiştir. Kitaptan modern bilimsel araştırmalar amacıyla ilk yararlananlardan biri Menteşe Beyliği araştırmaları sırasında Paul Wittek olmuştur. Bunun öncesinde ise Müneccimbaşı'nın "Cami'ü'd-Düvel" adlı eserinde kaynak olarak "Karamannâme"den yaralandığı bilinmektedir. Her ne kadar farklı bir kaynaktan çeviri olsa da içerdiği alıntılar dışında herhangi bir kaynağa başvurulmadan yazılmış olan eser destansı bir anlatım biçimi ile kaleme alınmış, içerdiği abartılı anlatıma rağmen gerçek kişi ve olaylar aktarılmıştır. Genel olarak Karamanoğulları lehine, Osmanoğulları aleyhine bir bakış açısı içermektedir. Şikârî eserin giriş kısmında Yunan, Roma ve Acem tarihlerine yer verdikten sonra Muhammed'in peygamberliğine değinmekte ardından da Bizans, Acem ve Araplar arasındaki savaşlarla Anadolu'nun harap hale geldiğini, bundan 325 yıl sonra Selçukluların Anadolu'yu tekrar imar ettiğini, Haçlı Seferlerini, Kılıç Arslan ve Sultan Mesud'un iktidar dönemlerini anlatmaktadır. Eser, Karamanoğullarının tarihini anlatmaya ise Kalhanoğullarından ve Şirvân Han soyundan Oğuz Beyi Saadeddin'in Şirvan'dan Kayseri'ye göçünü, oğlu Nureddin Bey'in Kayılar ve Türkmenlerle işbirliği içinde Ereğli (Herakl) Kalesi'ni alışını ve burada yerleşik hayata geçişini aktararak başlamaktadır. Eserin kalanında ise Karaman beylerinin kişisel hayatları, savaşlar, divanlar, yaşanan kayda değer olaylar anlatılmaktadır. Eserde anlatılan olaylar dönemin Anadolu'daki diğer önemli gücü Osmanlı Devleti vakanüvislerinin eserleri ile uyuşmazlık içermektedir. Örneğin Osmanlı vakanüvislerinin tamamı Osman Bey'e bağımsızlık alametlerinin Alâeddin Keykubad tarafından verildiğini yazmalarına, "Düsturnâme-i Enverî"de ise Karamanoğullarının atasının Osman Bey'in hizmetinde olduğunun aktarılmasına karşın "Karamannâme"de Selçuklu sultanının sürülerinin "çobanbaşısı" Osman Bey'e bağımsızlık alametlerinin Karamanoğulları tarafından verildiğini ancak daha sonra Osmanoğullarının bu iyiliği unuttukları savunulmaktadır. Yine Karamanoğulları hükümdarının Osmanlı kaynaklarında yalnızca "bey" olarak geçmesine karşın Şikârî "şah" ve "sultan" sanlarını da taşıdıklarını vurgulamakta, bu bilgi Karaman kitabelerince de doğrulanmaktadır. Kitabın Türkçe ilk baskısını hazırlayan Koman kitabın yedi nüshası olduğunu aktarmaktadır: Günümüzde dört nüsha kayıp olup Konya'daki Yusuf Ağa Kütüphanesi nüshası, İstanbul'daki Millet Yazma Eser Kütüphanesi nüshası ve Berlin'deki Berlin Eyalet Kütüphanesi nüshaları koruma altındadır. Etna Yanardağı Etna Yanardağı (Sicilya lehçesinde "Mongibeddu", İtalyanca "Mongibello", dağ anlamına gelen Latince "mont-" ve Arapça "jebel"-'in kombinasyonu), Sicilya'nın doğu kıyısında, Messina ve Katanya'ya yakın aktif yanardağ. Avrupa kıtasındaki en yüksek yanardağdır. Şu anki yüksekliği 3.326 m olmakla beraber zirvedeki püskürmelerle bu yükseklik zaman zaman değişmektedir. Dağ, 1865'teki yüksekliğine göre 21,6 m daha alçaktır. İtalya'da Alplerin güneyindeki en büyük dağdır. 1190 km² alan kaplamakta, taban çevresi 140 km'ye varmaktadır. İtalya'nın en büyük üç aktif yanardağından biridir, yüksekliği en yakın rakibi Vezüv'ün üç katı, Stromboli'nin 3,5 katı kadardır. 2013'te Dünya Mirası ilan edilmiştir. Stromboli Stromboli, Tiren Denizinde, Sicilya'nın kuzey kıyısı açıklarında bulunan, İtalya'nın aktif ve adayla aynı ismi taşıyan yanardağı bulundurdan küçük ada. Stromboli yanardağı, sık sık püskürmesi sebebiyle ortaya çıkan ışıktan, "Akdeniz'in Deniz Feneri" olarak da bilinir. Sicilya'nın kuzeyindeki volkanik takımadalar olan Eolie Adalarından biridir. İsmi eski Yunanca'daki yuvarlak formu sebebiyle verilmiş olan Στρογγυλή (Stroŋgulḗ) adının bozulmuş halidir. Ada nüfusu 400 ile 750 kişi arasında değişir. Stromboli Adası yanardağ etkinlikleri sonucunda ortaya çıkmıştır. Adanın yanardağı en son 2 Ağustos 2008 patlamıştır. Oldukça etkin görünen Stromboli'den denize sürekli lav akıntısı karışır. Guti HernÃ¡ndez Jose Maria Gutiérrez Hernández veya kısaca Guti (d. 31 Ekim 1976, Torrejón de Ardoz), orta saha mevkiinde görev yapmış İspanyol eski millî futbolcudur. Real Madrid'de oynadığı dönemde takımın 2. kaptanı olmuştur. Kulüp tarihinin en fazla formasını giyen 10 futbolcu arasındadır ve 2008 yılında takımının ligde 5000. golünü atmıştır. Son döneminde geldiği Beşiktaş'ta 12 gol ve 14 asist ile taraftarın kalbine girdiği bir isim olmuştur. Kasım 2010'da Galatasaray ile Beşiktaş arasında Ali Sami Yen'de oynanan maçta takımına 1 gol ve 1 asist ile katkı bulunması Beşiktaş'ın Ali Sami Yen'deki 8 yıllık kazanamama durumuna son vermiştir. Madrid doğumlu olan Guti futbola 1986 yılında Real Madrid alt yapısında başladı. Futbola başladığı yıllarda forvet pozisyonunda görev yapan Guti, daha sonra orta sahada oynamaya başlamıştır. 1994'te İspanya'nın üçüncü lig seviyesi olan Segunda División B'da Real Madrid C takımında forma giymeye başladı. Takım ligde başarısız olsa da Guti, 12 maçta 3 gol attı. 1995'te ise ikinci ligdeki Real Madrid Castilla'ya geçti. Burada ise 26 maçta 11 gol kaydetti. 1995'te ayrıca Real Madrid'in A takımı ile de çalışmaya başladı. 2 Aralık 1995'te Sevilla karşısında ilk maçına çıktı. Real Madrid, maçı 4-1 kazandı. Guti'yi A takıma çıkaran teknik direktör Jorge Valdano, önceden Real Madrid'in altyapı hocalığını da yapmıştı. Guti sezon içinde 9 maçta forma giyip, 1 gol kaydetti. 1996-97 sezonunda takımın başına Fabio Capello geldi. Capello zamanında da Guti, forma şansı bulmaya devam etti. Raúl González ve Álvaro Benito ile birlikte takımın en genç oyuncusu olmasına rağmen 14 lig maçında forma şansı bulabildi. Sezon sonunda lig birincisi oldular ve Guti kariyerinin ilk La Liga şampiyonluğunu yaşamış oldu. Sonraki sezon olan 1997-98'e Supercopa de España'yı kazanarak girdiler. Ligde 4. oldular. İlk kez Avrupa sahnesine çıkan Guti, bir de UEFA Şampiyonlar Ligi şampiyonluğu gördü. 1998-99 sezonunda tek gördüğü kupa Kıtalararası Kupa oldu. UEFA Süper Kupa kadrosunda yer alsa da teknik direktör Guus Hiddink tarafından tercih edilmedi. Real Madrid, Chelsea'ye 1-0 yenilerek kupayı kaybetti. 1999-2000 sezonunda takımdan ayrılan Clarence Seedorf'un yerini doldurma görevini aldı. Ancak ilk maçlarında kırmızı kart görerek sezona kötü başladı. Buna rağmen ligde 28 maçta 6 gol kaydetti. Şampiyonlar Ligi'nde de 10 maçta 1 gol attı ve kariyerinin ikinci Şampiyonlar Ligi şampiyonluğunu gördü. 2000 UEFA Süper Kupası maçına ilk 11'de çıktı. Ancak iyi bir maç çıkaramadı ve 53. dakikada oyundan çıktı. Galatasaray'a uzatmalarda yenilen Real Madrid, kupayı alamadı. 2000-01 sezonu başında Fernando Morientes'in sakatlanmasıyla teknik direktör Vicente del Bosque, Guti'yi onun yerinde forvet olarak oynatmaya başladı. Guti böylece en gollü sezonunu geçirdi ve 32 maçta 14 gol kaydetti. Guti, kariyerinin ikinci La Liga şampiyonluğunu da bu sene yaşadı. Sezon içinde yine bir Kıtalararası Kupa finaline çıksa da 90 dakika oynadığı maçta Boca Juniors'a 2-1 yenilip kupayı kaybettiler. 2001-02 sezonunda Guti'li Real Madrid sezona İspanya Süper Kupası'yla başladı. Sezon içinde bir kez daha Şampiyonlar Ligi'ni kazandı. Avrupa arenasında 9 maçta 3 gol atan Guti, finalde ilk 18'lik kadronun içinde olsa da forma giymedi. 2002-03 sezonu Guti'nin kariyeri boyunca en çok maça çıktığı sezon oldu. Sezon ilk maçlarından olan 2002 UEFA Süper Kupası maçında ilk 11'de başlayıp 71 dakika forma giyen Guti, takımının 3. golünü attı. Real Madrid, Feyenoord'u 3-1 yenerek tarihinin ilk Süper Kupası'nı kazandı. Bu kupa, Guti'nin de kariyerindeki tek UEFA Süper Kupası oldu. Ligde ise Real Sociedad ile yaşanan çekişmeli sezonun ardından birincilik geldi. Şampiyonlar Ligi'nde ilk maçta Roma deplasmanında 2 gol atıp, Madrid'in maçı 3-0 kazanmasını sağladı. İkinci maçta da Genk'e bir gol attı. Üçüncü maçta da AEK deplasmanında maçı 3-3'e getiren beraberlik golünü attı. Real Madrid gruptan birinci olarak çıktı, ancak yarı finale kadar ilerleyebildiler. Kıtalararası Kupa'da da forma giyen Guti, final maçında 82. dakikada Ronaldo'nun yerine girdi ve 2 dakika sonra gol atarak durumu maçın skoru olan 2-0'a getirdi. Paraguay takımı Club Olimpia'ya karşı alınan bu galibiyetle Guti, kariyerinin ikinci Kıtalararası Kupa şampiyonluğunu kazandı. 2003-04 sezonunda İspanya Süper Kupası dışında başarılı olamadı. 2004-05 sezonu da pek başarılı geçmedi. Guti, kariyerinde ilk kez bir sezonu golsüz geçirdi. 2005'te Guti'nin ilk 11'de çıktığı maçta Atlético Madrid'i penaltılarla yenen Madrid, ilk kez düzenlenen Jésus Gil Kupası'nı kazandı. Sezon içinde Şampiyonlar Ligi gruplarında 2 gol kaydetme başarısını gösterdi. 2006-07 sezonunda bir La Liga şampiyonluğu daha gördü. 2007-08 sezonunda Guti, en çok ilk 11'de maça çıkan oyunculardan biri oldu. Sezon sonunda kariyerindeki 5. ve son La Liga şampiyonluğunu kazandı. 2. hafta oturdukları liderlik koltuğunu sezon sonuna dek bırakmadılar. Sonraki sezon ise Guti formasını Júlio Baptista'ya kaptırdı ve sadece 18 lig maçında forma şansı bulabildi. Sezonun başında ise bir kez daha İspanya Süper Kupası'nı kazandı. Teknik direktör Bernd Schuster, Guti'ye iki maçta da şans verdi. Bu kupa Guti'nin kariyerindeki ikinci ve son Süper Kupa oldu. 2009-10 sezonu Guti'nin Real Madrid'deki son sezonu oldu. Kaptan Raul'un ardından, Iker Casillas ve Sergio Ramos ile birlikte ikinci kaptanlığı paylaştı. Takımın en yaşlı ikinci ismi olmasına rağmen 26 lig maçında forma giydi ve 2 gol kaydetti. İspanya Kupaları ve Avrupa maçları ile 30 maç oynayan Guti, bunların 13'ünde ilk 11'de başladı. Buna rağmen takımın asist kralı oldu. Copa del Rey'de 3. lig takımı AD Alcorcón'a elenmeleri en büyük hayal kırıklığı oldu. İlk yarısı Real Madrid'in 3-0 mağlubiyetiyle biten maçın devre arasında teknik direktör Manuel Pellegrini, Guti'yi oyundan alınca ikili arasında tartışma yaşandı. İkinci yarı Madrid bir gol daha yedi ve 4-0 yenildi. Sonraki lig maçında ise Guti formda olduğunu belirtse de teknik direktör Pellegrini, Guti'nin sakatlıktan yeni çıktığını belirterek kadroya almadı. Guti, daha sonra yedekten oyuna dahil olmaya başladı. La Liga'nın 25. haftasında oynanan Sevilla FC karşısında takımı 2-0 yenikken oyuna girdi ve başarılı oyunuyla takımının maçı 3-2 almasına yardım etti. Madrid bu sonuçla liderliği yükseldi ve 6 hafta liderliği korusa da FC Barcelona'ya yenilip, ikinciliğe düştü ve ligi ikinci olarak bitirdi. 25 Temmuz 2010'da yaptığı basın toplantısıyla Real Madrid'den ayrılacağını açıkladı. Kendisinden bir gün sonra da takım arkadaşı Raul da Real Madrid'den ayrılacağını açıkladı. 2009-10 sezonu itibarıyla Guti, tüm maçlar (lig, kupalar, UEFA ve FIFA maçları) dahil olmak üzere 541 resmi maçta forma giyerek Real Madrid tarihinin en çok forma giyen 9. ismi olmuştur. Ayrıca 14 Eylül 2008'de Numancia'ya attığı gol, Real Madrid tarihinin 5000. golü olmuştur. 26 Temmuz 2010 tarihinde Beşiktaş'a transfer oldu. İlk resmi maçı olan Bucaspor karşılaşmasında Bobô’nun attığı golde bir asist yapan Guti, Beşiktaş’ın ligdeki ilk galibiyetine yardımcı olmuştur. Avrupa kupalarındaki ilk golünü 26 Ağustos 2010 tarihinde HJK Helsinki karşısında kaydetti.Süper Lig'deki ilk golünü 29 Ağustos 2010 tarihinde Kardemir Karabükspor'a atmıştır. Beşiktaş formasıyla çıktığı ilk derbi maçı olan ve Şükrü Saraçoğlu Stadı'nda 1-1 beraberlikle sonuçlanan Fenerbahçe - Beşiktaş maçında 86.dakikada kazanılan penaltıyı gole çevirmeyi başarmıştır. 28 Kasım 2010 tarihinde 2010 yılının son derbisi olan ve Ali Sami Yen Stadı'nda oynanan Galatasaray - Beşiktaş maçında kazanılan penaltı vuruşunu gole çevirmiştir. 2. golde de Mert Nobre'ye yaptığı asist ile Beşiktaş'ın bu derbiyi kazanmasında önemli rol oynamıştır ve maçın adamı seçilmiştir. Ligin 17. haftasına kadar Beşiktaş'ın kazandığı 7 penaltının, 6'sını gole çevirmeyi başarmıştır. Tecrübeli isim daha sonra Hugo Almeida, Simão Sabrosa ve Manuel Fernandes'in de ilk maçı olan Manisaspor maçında 1 gol ve 2 asist ile galibiyete yardımcı olmuştur. Daha sonraki Bucaspor maçında 2 gol ve 1 asist ile yine önemli rol oynamıştır. Guti'nin sözleşmesi, Kasım 2011'de 1.400.000 € alacağına karşılık, karşılıklı olarak feshedilmiştir. Geldiği günden beri Beşiktaş'ta toplam 7 gol ve 6 asist yaparak takımına katkıda bulunmuştur. Guti takımdan ayrılmasının sebebinin o zamanki teknik direktör Carlos Carvalhal olduğunu söylemiştir. Guti, 21 Eylül 2012 tarihinde futboldan emekli olduğunu duyurdu ve bir sportif direktör ya da bir koç olmak için eğitmek ve gençleri yetiştirmek istediğini ve Real Madrid genç takımında koçluk yapmak istediğini, bunu rüya ettiği şeklinde demeç verdi. 3 Aralık 2012 Guti kendi Twitter hesabından Beşiktaş'ta antrenörlük yapmak istediğini vurguladı "I want to work in BESIKTAS to coach". 10 Nisan 2013 tarihinde Guti kendi Twitter hesabından "Beşiktaş'ta oynamak istiyorum" anlamına gelen "I want to play at BESIKTAS" tweeti attı. Beşiktaşın 2015 / 2016 sezonu süper lig ilk maçında Mersin İdman Yurdunu 5-2 yendiği maçın ardından Guti, twitter hesabından "Büyük Beşiktaş, harika bir lig başlangıcı" paylaşımında bulunarak Beşiktaş'ın galibiyetini kutladı. 1 UEFA Şampiyonlar Ligi ve UEFA Avrupa Ligi içerir. 2 Supercopa de España, UEFA Süper Kupası, Kıtalararası Kupa, FIFA Kulüpler Dünya Kupası gibi diğer rekabetçi yarışmalara dahildir. 4 kez İspanya U-18 forması giymiş 1 gol atmıştır. İspanya U-18 takımı ile 1995 Yunanistan'da Avrupa 18 Yaş Altı Futbol Şampiyonluğu yaşamıştır. İspanya, finalde İtalya'yı 4-1 yenerken, gollerden birini de Guti kaydetmiştir. 8 kez takımı forması giyen Guti, 1 gol atmıştır. takımı ile de 1998 Romanya'da Avrupa 21 Yaş Altı Futbol Şampiyonu olmuştur. 14 kez İspanya A millî takım forması giyen Guti bu maçlarda toplam 3 gol atmayı başarmıştır. İlk maçına 5 Mayıs 1999'da Hırvatistan'ı 3-1 yendikleri maçta çıktı. 2004 Avrupa Futbol Şampiyonası elemelerinde Iñaki Sáez tarafından iki maçta şans bulan Guti, Kuzey İrlanda'yı 3-0 yendikleri maçta kariyerinin ilk millî takım golünü kaydetti. İspanya, Yunanistan'ın bir puan gerisinde ikinci olarak play-off'lara kaldı. Guti diğer iki golünü de 12 Şubat 2003'te Almanya ile oynanan hazırlık maçında ve 9 Şubat 2005'te San Marino ile oynanan 2006 FIFA Dünya Kupası elemelerinde kaydetti. Başlangıçta bir forvet oyuncusu olan Guti, daha sonra vizyonu, tekniği, yaratıcılığı, pasör ekibi ve takım arkadaşları için, asist sağlayarak bilinen yetenekli bir oyun kurucu haline geldi. Çok yönlü bir oyuncu olan Guti, tercih edilen pozisyonu olan forvetlerin arkasında genellikle hücum eden bir orta saha oyuncusu olarak görevlendirildi, ancak ikinci bir forvet, kanat oyuncusu ya da savunmacı orta saha oyuncusu olarak derin bir oyun kurucu rolünde oynayabiliyordu. Real Madrid Kavron (arıcılık) Kavron, Rize'nin Çayeli ve Senoz yoresınde kara kovana verilen isim. Kara kovan yuvarlak olup yüksek ağaçlara asılmak suretiyle arının girmesı sağlanır. Arı girdikten sonra kavron daha alçak dallara indirilir. Sonu Nigam Sonu Nigam (Hintçe: सोनु निगम; d. 30 Temmuz 1973 Faridabad, Haryana, Hindistan), Hint şarkıcı. Özellikle birçok Bollywood filmi için söylediği şarkılarla tanınır (İngilizce: "playback singer"). Müzisyen bir aileye mensuptur. Genellikle Hintçe şarkılarıyla tanınsa da Bengal, Pencap, Telugu dillerinde de şarkıları vardır. Sonu Nigam , Madhurima Mishra ile evli olup Neevan isimli bir erkek Ã§ocuk sahibidir. Benjamin Linus Benjamin "Ben" Linus, ABD yapımı televizyon dizisi "Lost"ta Michael Emerson tarafından canlandırılan kurgusal karakterdir. Ben, adanın yerlilerinden olan Diğerleri olarak adlandırılan grubun eski lideridir ve ilk olarak 815 sayılı Oceanic uçuşunun kazazedeleri tarafından Henry Gale olarak tanındı. İlk üç sezon boyunca ana antagonist olarak şovda yer almaya başladı fakat sonraki sezonlarda, protagonistlere huzursuz bir müttefik oldu. Olayların başlangıcından, 22 Eylül 2004 tarihinde kaza yaparak adaya düşen 815 sefer sayılı uçağın kazazedelerini kaçırılışını organize ederek uçakta yer alan Jack Shephard'ın (Matthew Fox) kendisini ameliyat etmesine ikna etmeye çalışır. Daha sonra, diğer bir kazazede John Locke (Terry O'Quinn), Diğerleri'ne katılır ve Charles Widmore'un (Alan Dale) adayı bulmasıyla Ben'in adayı taşıması sonucu Locke, Ben'in yerine geçer fakat Eloise Hawking'in (Fionnula Flanagan) adanın yerini tespit etmesiyle Ben adaya geri döner. Çoğu "Lost" karakteri gibi, Ben'in geçmişi flashbackler ve diğer zaman çizgilerinde yavaş yavaş açıklanmıştır. Emerson'ın esasen ikinci sezonun sadece üç bölümünde konuk oyuncu olarak yer alacaktı fakat üçüncü sezonun ilerleyişiyle Diğerleri'nin lideri olduğu açıklandı ve dizinin ana oyuncu kadrosuna dahil oldu. Ben'in yalan söylemede mükemmel yeteneği vardır. Emerson'ın Ben performansı birçok olumlu eleştiri aldı ve Drama Dizilerinde En İyi Yardımcı Erkek Oyuncu Emmy Ödülleri'nde 2007, 2008 ile 2009'da aday gösterilirken 2010'da ödülü kazandı. Michael Emerson Michael Emerson (d. 7 Eylül 1954, Iowa), Amerikalı oyuncu. 2001 yılında "The Practice" dizisindeki rolü ile ve 2006-2009 yılında Lost dizisindeki Benjamin Linus rolü ile Emmy ödülü kazandı. Diğer en ünlü rolü Testere filmindeki "Zep Hindle" rolüdür. Son olarak Person of Interest adlı TV dizisinde Harold Finch karakterini canlandırmıştır. Michael Emerson, 7 Eylül 1954'te Cedar Rapids, Iowa’da dünyaya geldi ve Toledo, Iowa’da büyüdü. Iowa’da Drake University’de eğitim aldıktan sonra 1976’da tiyatro sanatlarında derece aldı ve New York'a taşındı. oyuncu olarak iş bulamayınca değişik işlerde çalışan Emerson, 1986 yılında ilk karısı ile birlikte Jacksonville, Florida’ya taşındı. 1986-1993 yılları arasında yerel prodüksiyonlarda rol aldı ve oyunculüğü bırakıp öğretmen olmayı düşünürken, MFA oyunculuk programına katıldı. Bu program onun profesyonel tiyatrocular ve çok iyi yönetmenlerle tanışmasına yardımcı oldu ve 1993 yılında Alabama Üniversitesi’nin sponsorluğundaki güzel sanatlar ve profesyonel oyuncu yetiştirme programına (Master of Fine Arts/Professional Actor Training Program) kaydoldu. Bu eğitimden sonra New York'a geri döndü ve geleneksel Alabama Shakespeare Festivali’nin gösterim katoloğunda yer aldı. En sonunda büyük çıkışını 1997 yılında Moises Kaufman’ın Broadway oyunu Oscar Wilde’da oynayarak yakaladı. Sonraki yıllarda tiyatroya devam etti ve 1998’de Uma Thurman’la The Misanthrope, Kevin Spacey ile The Iceman Coment’te (Willie Oben rolünde), Give Me Your Answer, Do! ve Hedda Gabler’da Kate Burton’la birlikte oynadı. 2000–2001 sezonunda The Practice adlı avukat dizisinde 'William Hinks' adlı suçlarını itiraf eden seri katil rolüyle birçok bölümde yer aldı ve buradaki performansıyla 2001’de Öne Çıkan Konuk Oyuncu (Outstanding Guest Actor) dalında Emmy Ödülü kazandı. Without A Trace, Law & Order: Criminal Intent ve The X-Files: I Want to Believe dizilerinde de konuk oyuncu olarak rol aldı. 2002’de Diane Lane, Richard Gere ve Olivier Martinez’in başrollerinde olduğu Sadakatsiz‘de (Unfaithful) oynadı ve 2004'te ses getiren korku filmi Saw’da ‘Zep Hindle’ karakterini canlandırdı. 2004 yılında yayınlanmaya başlayan Emmy Ödüllü dizi Lost'ta 'Benjamin Linus'u (önceden Henry Gale adıyla bilinen) canlandırdı. Başlarda az sayıda bölümde oynayan Emerson, dizinin 3. sezonunda ana karakter olarak diziye döndü. Sinemaya da devam eden Emerson, 2005'te Zorro Efsanesi’nde (The Legend of Zorro) 'Harrigan' ve 2006’da Jumping Off Bridges filminde 'Frank Nelson' rollerini canlandırdı. 2011 yılında başlayan ve Haziran 2016'da finalini yapmış olan Person of Interest adlı dizide başrol karakterlerinden "Harold Finch" i canlandırmıştır. İlk eşinden boşanan Emerson, ikinci karısı aktris Carrie Preston ile Eylül 1998‘de evlendi. Boone Carlyle Boone Carlyle, ABD'de ABC kanal覺nda yay覺nlanan televizyon dizisi "Lost"un kurgusal karakterlerinden biridir. Canland覺ran oyuncu Ian Somerhalder'd覺r. Boone ve Shannon kardeştirler, üvey oldukları dizinin ilerleyen bölümlerinde çeşitli şekilde aktarılmaktadır. Boone kişilik olarak yardım etmeye çalışan ama henüz tam anlamıyla kendi kişiliğini oturtamamış genç bir Amerikalıyı canlandırır. Boone için adaya düştükleri andan itibaren en önemli şey Shannon'ı korumaktır. Bu ilgisinin ve sorumluluğunun abisi olduğunu düşündüğümüz için geliştiğini sanırken aslında Boone'un Shannon'a çocukluğundan beri aşık olduğunu görüyoruz. Bu saplantısından kurtulmasında John'la yaptığı keşif gezileri etkili olmuştur. Bu noktadan sonra Shannon saplantısını yenebilmeyi öğrenmiş ve Shannon'dan uzaklaşmıştır. Bu da Shannon'ın Sayid'e yaklaşması için bir sebep olacaktır. Dizinin 1. sezonunda John'la birlikte buldukları uçak enkazının uçurumdan düşmesiyle hayatını kaybetmiştir. Lost'un Final sezonunda uçakta yaşıyor olarak görülmektedir. Ian Somerhalder Ian Joseph Somerhalder (d 8 Aralık 1978), Amerikalı oyuncu, model ve yapımcı. "Lost" dizisindeki Boone Carlyle ve "The Vampire Diaries" dizisindeki Damon Salvatore karakterleriyle tanınmıştır. Ian Somerhalder, masaj terapisti Edna Somerhalder ve müteahhit Robert Somerhalder'ın oğlu olarak Covington, Louisiana'da doğmuş, büyümüştür. Bob adında eski bir profesyonel bisikletçi, erkek kardeşi ve Robyn adında bir radyo ve televizyon gazetecisi kız kardeşi bulunmaktadır. Babası Fransız ve İngiliz kökenlidir. Annesinin ise kökeni İrlanda ve Choctaw kabilesine dayanmaktadır. Somerhalder soyadı onu evlat edinen büyük büyük dedesinden gelmiştir. Somerhalder'ın biyolojik büyük büyük dedesi ise varlıklı bir İngiliz toprak sahibidir. Göçmen bir işçiye, hamile kalan metresiyle evlenmesi ve bebeğe adını vermesi için para ödemiştir. Biyolojik büyük büyük dedesinin soyadı Hull'dır. Somerhalder on üç yaşındayken anne ve babası boşanmıştır. Ian annesinin yanında büyümüş ve annesini bir söyleşisinde ""Çok inançlı biri."" olarak tanımlamıştır. Somerhalder Katolik okulunda eğitim görmüştür. Annesi onu doğuya özgü tıbbî ve organik gıdalarla besleyerek büyütmüştür. Somerhalder bu konuyla ilgili olarak ""Bebek mamamı annem hazırlardı ve beni mavi-yeşil algler ile oyalardı belki de ilkokul üçten beri. Hiç şeker kullanmadım, beyaz ekmek ya da beyaz unlu ürünler tüketmedim. Ev yapımı alkolsüz bira ve soya ile büyüdüm"". Bir söyleşisinde Ian, ""Fast-Food yiyemem. On yıldır McDonald's dan alışveriş yapmadım. Her gün balık yiyorum."" diye açıklama yapmıştır. Ailesi 2005 yılında Louisiana'daki Katrina kasırgasından büyük boyutta etkilenmiş ve Haziran 2007'ye kadar toparlanamamıştır. Somerhalder ""Harika bir çocukluk geçirdim. Atlarımız, motorsikletlerimiz ve botlarımız vardı; ancak ben hep daha fazla istedim. Daha büyük bir at, daha hızlı bir bisiklet vs."" demiştir. ""İlkokulun sonunda daha 10 yaşlarındayken Edna bana dışarı açılmamı ve hayatımı modellik yaparak kazanmamı önerdi. Ben de hemen kabul ettim ve sonrasında New York'taki Ford ajansında 3 yıllık sözleşmeyle çalışmaya başladım."" diyen Somerhalder on yaşındayken annesinin desteğiyle modelliğe başlamış ve aralarında Gucci'nin de bulunduğu birkaç ünlü markanın modelliğini yapmıştır. Somerhalder, on yedi yaşında oyunculuk dersleri almaya başlamıştır. On dokuz yaşında ise ünlü oyuncu koçu William Esper'le çalışmaya başlamıştır. Somerhalder, kariyerine modellikle başlamıştır. New York, Paris, Londra, Milano gibi şehirlerde "Calvin Klein", "American Eagle Outfitters", "Dolce & Gabbana", "Gucci", "Versace" ve "Guess" gibi markaların modelliğini yapmıştır. Ian, iki sezon boyunca "Guess"' in yüzü olmuştur. Somerhalder, modelliğe DNA Models ile çalışarak devam etmektedir. Somerhalder 2000 yazında "Young Americans" adlı "Dawson's Creek" benzeri kısa süren bir WB dizisinde yer almıştır. Dizide, prestijli bir yatılı okulun dekanının oğlu olan, okul arkadaşına aşık Hamilton Fleming'i canlandırmıştır. Dizi Havre de Grace, Maryland'de çekilmiştir. 2002'de ilk büyük rolü olan; James Van Der Beek, Shannyn Sossamon ve Jessica Biel ile birlikte Bret Easton Ellis'in romanı The Rules of Attraction'ın Roger Avary tarafından uyarlanan filminde, biseksüel karakter Paul Denton'ı oynamıştır. Televizyondaki işleri arasında "Smallville", "", "Law & Order" gibi diziler bulunmaktadır. 2004'te Lost adlı TV dizisinde kariyeri için dönüm noktası olan Boone Carlyle rolünü üstlendi. Canlandırdığı karakter dizinin birinci sezonunun yirminci bölümünde ölmesine rağmen, Somerhalder 2005 - 2010 yılları arasında final bölümü de dahil yedi bölüm için daha diziye geri döndü. İkinci sezonda Boone Carlyle'ın ikiz kızkardeşi Shannon Rutherford'un flashback sahnelerinde ("Abandoned" isimli bölüm), üçüncü sezonda ise John Locke'nin rüya sahnelerinde ("Further Instructions" isimli bölüm) ve "Expose" isimli bölümdeki flashback sahneleri bunlardan bazılarıdır. Somerhalder diziye ilk dahil edilen oyuncu olmasına rağmen dizide ölen ilk karakteri canlandırmıştır. Dizi çekimlerinin yapıldığı Hawaii'de bir ev satın almayı düşünürken, karakterinin öldürüleceğini öğrenince bu kararından vazgeçmiştir. Mayıs 2006'da, DNA Models tarafından En İyi 10 Erkek Modelden biri olarak seçilmiştir. Somerhalder HBO'nun "Tell Me You Love Me"'sinde konuk oyuncu olarak Nick'i oynamıştır. Bayan oyuncu Michelle Borth ile birlikte yer aldığı seks sahnesinde tamamen çıplak görünmüştür. Eylül 2009'da, Somerhalder "The Tournament" adlı filmde görülmüştür. Filmde, diğer süikastçilerle birlikte ölümcül bir yarışa girmiş olan Miles Slater adındaki bir katili canlandırmıştır. 10 Ekim 2009'da, Harry Weinmann tarafından yönetilmesi kararlaştırılan Gotik film "Cradlewood"da başrol oynayacağı duyurulmuştur. Filmin 2012'de gösterime girmesi planlanıyor. Ian Somerhalder ayrıca About Face "" isimli sınırlı sayıda basılan ve ünlü fotoğrafçı John Russo'nun çektiği fotoğraflardan oluşan bir kitapta da yer almıştır. Somerhalder, The CW kanalında yayınlanan genç drama dizisi "The Vampire Diaries"'de tehlikeli, akıllı, canayakın ve erkek kardeşinin kız arkadaşı, Salvatore kardeşlerin eski aşklarının görsel ikizi Elena Gilbert'a aşık vampir Damon Salvatore'u canlandırmıştır. Dizi 10 Mart 2017 tarihinde sona ermiştir. Ian Somerhalder,oyuncu olmasaydı, deniz biyoloğu,yazar ya da reklamcı olabileceğini söylemiştir.Eşi Nikki Reed Somerhalder ile ortak bir yapım şirketleri vardır. Somerhalder ayrıca rol aldığı The Vampire Diaries dizisinde 6x16 bölümünü hem oynamış hem de yönetmiştir. 37 yaşındaki Somerhalder The Vampire Diaries dizisindeki eski rol arkadaşı Nina Dobrev ile 3.5 yıl büyük aşk yaşamıştır.Çift 2013 yılı Mayıs ayında aldıkları ortak karar ile ayrılmıştır.Ayrılık nedeni ise Dobrev ile Somerhalder arasındaki 11 yıllık yaş farkı olarak gösterilmiştir.Ayrılıktan sonra kimseyle anılmayan Somerhalder, 2014 temmuz ayında Twilight serisi yıldızı, eski sevgilisi Nina Dobrev'in bir zamanlar yakın arkadaşı olan Nikki Reed Somerhalder ile aşk yaşamaya başlamıştır.Çiftin aşk yaşamaya başlaması birçok kişi tarafından ağır eleştiri almıştır.En büyük etkenlerden biri de Nikki'nin Nina'nın en yakın arkadaşı olmasıdır.Ian Somerhalder gelen aşırı tepkilere karşı birçok kez sevgilisi Nikki'yi sahiplenmiştir.Hatta Nina Dobrev'in diziden ayrılma kararını The Vampire Diaries hayranlarının büyük çoğunluğu bu aşka bağlamaktadır.Gelen aşırı olumsuz yorumlara rağmen çift, 6 ay sonra 2015 Ocak ayında aile arasında nişanlanmış,25 Nisan 2015'te ise Santa Monica'da yapılan sade bir kır düğünüyle Nikki Reed Somerhalder ile evlenmiştir. Nina Dobrev düğüne davet edilmesine rağmen katılmamıştır. Somerhalder, 22 Nisan 2010'da yaşanan BP Deepwater Horizon petrol sızıntısı felaketinde temizleme çalışmalarına aktif olarak katılan ilk oyuncu. Temizleme çalışmaları dışında halka nasıl yardım edebilecekleri konusunda duyurularda da bulundu. Youtube'da yayınlanan birçok videoda petrolün ekolojik dengeye nasıl korkunç etkileri olduğundan ve insanların bu konuda neler yapabileceğinden bahsetti. Somerhalder, aynı zamanda St. Tammany Humane Society "" isimli hayvan barınakları için kurulan sosyal yardımlaşma derneğini de desteklemektedir. 13 Kasım 2010'da Bayou'da, St. Tammany Human Society adına bağış toplamak için düzenlenen etkinliğe de katılmıştır. Etkinlik boyunca Somerhalder, dernek için, çoğunluğu The Vampire Diaries hayranlarından gelen 11,100$ toplamıştır. The Vampire Diaries'deki rol arkadaşları Candice Accola ve Katerina Graham ile beraber It Gets Better Project'in destekçilerinden biridir. Bu proje, LGBT gençler arasında yaşanan intihar olaylarını engellemek amacıyla kurulmuştur ve The Trevory Project ile bağlantılıdır. Somerhalder, Twitter'da ve bazı röportajlarında, insanları, doğal hayatı ve hayvanları korumanın önemi konusunda eğitecek bir kurum oluşturacağını açıklamıştır ve 8 Aralık 2010'da, doğumgününde, Ian Somerhalder Foundation'ı "" kurmuştur. Mausolos Mausolos (ö. 352-353) (Yunanca: Μαύσωλος veya Μαύσσωλλος), Güneybatı Anadolu'daki Karya bölgesinin Pers satrapı. Pers hükümdarına bağlı olmakla birlikte daha çok bağımsız bir kral gibi hareket etmiştir. Daha çok eşi tarafından kendisi için yaptırılan ve Dünyanın Yedi Harikası'ndan biri olan Halikarnas Mozolesi ile bilinir. Zamanla "anıt mezar" anlamında yerleşmiş olan mozole sözcüğü Mausolos'dan gelir. Persler Anadolu'yu egemenlikleri altına aldıklarında bu geniş coğrafyayı satraplıklara (valiliklere) bölerek yönetmiştir. Pers satraplarının tümü Büyük Kral tarafından anayurttan gönderilen Pers yüksek memurlarıdır. Bu kurala uymayan tek satraplık Karya satraplığıdır. Karya satrapları Karyalı bir hanedana mensuptur. Bu hanedan Hekatomnosoğulları ya da Hekatomnid Hanedanı olarak adlandırılır. Bu sülalenin en önemli ismi kuşkusuz Mausolos'tur. Kyndia'lı Hyssaldomos MÖ 392'de ölünce yerine geçen oğlu Hekatomnos Hanedanlığını bir şekilde güçlendirerek Lidya satraplığından koparatıp Karya satraplığını ele geçirmiştir. Bu dönemde Hekatomnos'un tam 100 parçalık dönemine göre oldukça büyük bir donanması bulunmaktaydı. Ancak Karya tarihindeki en önemli isim kuşkusuz Hekatomnos'un en büyük oğlu olan Maussollos'tur. Satrap Maussollos agresif ve yayılmacı bir politika güderek satraplık sınırlarına Lykia bölgesini de katmıştır. Maussollos büyük bir inşa programını başlatarak Karya'da yeni kentler kurmuş, anıtlar inşa etmiş ve bölgeyi tarihi boyunca ulaştığı en yüksek kültürel, maddi ve politik güce kavuşturmuştur. Maussolos Büyük Kral ile arasını her zaman iyi tutmuş ve ona sadık gözükerek başına buyruk bir kral gibi ülkesini yönetmiştir. Buna karşın asla bir kral olamamıştır. Dil Se Dil Se.. (Hintçe: दिल से, Türkçe: "Gönülden") 1998 yapımı Bollywood filmi. Yönetmeni Mani Ratnam'dır. Preity Zinta'nın oynadığı ilk film olan "Dil Se.." özellikle Shah Rukh Khan ile misafir oyuncu Malaika Arora'nın hareket halindeki tren üzerinde yaptıkları etkileyici dans ve o sırada çalan Chaiyya Chaiyya adlı parçayla tanınır. Shahrukh Khan... Amarkanth Varma Manisha Koirala... Meghna Preity Zinta... Preeti Nair Besteleri A. R. Rahman tarafından yapılan şarkıların sözleri Gulzar'a aittir. Koca Kasım Ağa Koca Kasım Ağa (d. 1567 - ö. 1659), 16. yüzyıl sonunda ve 17. yüzyılda hizmet vermiş Osmanlı mimarıdır. İstanbul'a devşirme olarak geldi. Mimarlığı muhtemelen Davud Ağa'dan öğrendi. Adı ilk olarak 1597 yılında Dikilitaş yakınındaki Validesultan hamamının onarımı sırasında duyuldu. 1622 yılında Mimarbaşı Hasan Ağa'nın ölümünden sonra baş mimarlığa getirildi. 1639'da Üsküdar sarayında Baltacılar koğuşunu onardı. Altı ay süren bir çalışmadan sonra Topkapı Sarayı'nda Sepetçiler Kasrı'nı yeniden yaptı. 1598'de Mimar Davud Ağa'nın planı ile başlanan ve dört mimar tarafından tamamlanan Yeni Cami'nin yapımına yardımcı oldu. 1644'te memleketi Arnavut Belgradı'nda bir çeşme yaptırdı. Kasım Ağa yeteneği ve çalışmalarından ziyade siyasi faaliyetleriyle tanınırdı. Sultan İbrahim döneminde sadrazam Kara Mustafa Paşa'nın yakın dostluğunu kazandı. Kara Mustafa Paşa'nın nüfuzunun azalmaya başladığı dönemde rakibi Kazasker Cinci Hüseyin Efendi'nin de yakınlığını elde etti. Mustafa Paşa öldürülünce Kasım Ağa'nın da mülklerine el konuldu ve 1644 yılında mimarbaşılıktan azledilerek Gelibolu'ya sürüldü. Hüseyin Efendi'nin aracılığyla 1645'te İstanbul'a döndü ve tekrar başmimarlığa getirildi. Kösem Sultan'ın ölümünde sonra Turhan Sultan'la yakınlık kurdu. Köprülü Mehmet Paşa'nın ülkedeki aksaklıkları düzeltebileceğini savundu ve Mehmet Paşa'nın sadrazamlığa getirilmesinde rol oynadı. Ancak rakiplerinin iftiraları yüzünden Turhan Sultan tarafından 1652 yılında Yedikule zindanlarındaki Kanlıkuyu'ya hapsedildi. Zindanda hastalanınca Kıbrıs'a sürüldü. Bir süre sonra Turhan Sultan tarafından İstanbul'da oturmasına izin verildi. 1659'da İstanbul'da öldü. Strobilos Strobilos (), modern Aspat ya da Çıfıt Kalesi, Bodrum Aspat mevkiinde yer alan bir Ortaçağ kentidir. Kentin zirvesindeki kalede MÖ 7. yüzyıla dek inen Leleg yerleşiminin izleri hâlen görülür. Bu kalıntıların üzerinde Osmanlı dönemine kadar kullanılan Çıfıt Kalesi görülmektedir. Kentte hâlen Muğla Üniversitesi arkeoloji bölümü tarafından bir kazı ve restorasyon projesi sürdürülmektedir. Mursiye Mursiye, ortaçağ ispanyasında bağımsız bir müslüman emirliğin adıydı. Merkeziyse Mursiye (Murcia) kentiydi. 1063 yılında Abdurrahman bin Tahir tarafından kurulmuştur. 1092'de murabıtların yönetimi altına girmiş, 1144'te Ebu Cafer bin Hud'un başlattığı isyan sonunda yeniden bağımsızlığına kavuşmuştur. Daha sonra Balancia (Valensiya) kentiyle birleşerek gücünü sağlamlaştıran kent, 1168'de muvahhidlerin egemenliğni tanımasına rağmen özerk yapısını korudu. 1243 yılında Kastilla askeri kuvvetleri tarafından ele geçirilinceye dek yarı-bağımsız konumunu korudu. Yazma SanatÄ± Yazma Sanatı (On Writing: A Memoir of the Craft) Popüler korku-gerilim kitapları yazarı Stephen King tarafından 2000 yılında yayınlanan otobiyografi kitabı. Özellikle imza günleri ve toplantılarda kendilerine dil ve yazım ile ilgili sorular yöneltilmediğini görünce bu kitabı yazmaya karar verdiğini anlatıyor. Kitabın ilk bölümlerinde King kendisinin kısa bir hayat hikâyesi eşliğinde yazma serüvenine yer veriyor. Sonraki bölümde ise yazmaya meraklı kişilere neyin nasıl ve ne şekilde yazılacağı konusunda bilgiler veriyor. Örneklemeleri her ne kadar İngiliz ve Amerikan dili ve edebiyatından olsa da yazmaya meraklı olanların bu konuda pek çok ipuçları yakalayabileceği bir kitap. King yazma konusunda meraklılar ve istekliler için özellikle şu öneride bulunuyor; "Eğer kitap okumaya vaktiniz yoksa, yazı yazacak donanımınız ve de zamanınız da yoktur". Roman ve hikâye yazma inceliklerini anlatan King, bunu bir de pratikle de destekliyor. Hayaletli 1408 nolu otel odasıni konu alan b ir taslak yazıyor yalnızca Yazma Sanatı kitabına özel olarak. Önce taslağı dokunulmamış halde kitaba ekliyor, sonrasında ise kenarlarında notlar eklenmiş bir halde ve kitap boyunca anlatılan tekniklerdeki eksiklikler bulunup düzeltilmiş bir halde kitaba ekleniyor. Taslak bir hikâyenin ilk 5 sayfası gibidir. Hikâye King'in ilgisini çeker ve Yazma Sanatı'ndan sonra hikâyeyi de yazmaya başlar. 1408 hikâyesi doğar böylece ve öykü Karanlık Öyküler öykü derlemesinin bir parçası haline gelir. Daha sonra film uyarlaması çekilen öykü ve film büyük ses getirir ve en iyi korku filmleri listelerinde çokça yer verilen bir film haline gelir. 1999 yazında geçirdiği büyük trafik kazası sonrası yaşadıklarını da yazma anlayışı ile sentezleyerek kitabını tamamlıyor. Petrovaradin Petrovaradin (Sırpça: "Петроварадин"; Macarca: "Pétervárad"), Sırbistan'da Tuna Nehri kıyısında Novi Sad şehrinin karşısında yer alan kasabadır. Tarihî bir yer olarak aynı isimde bir de kalesi vardır. Novi Sad ile beraber genişletilmiş Novi Sad Şehri belediye yapısını oluşturur. Bölgede yerleşimin tarihi Bakır Çağı' na (MÖ 4500 dolayları) kadar uzanmaktadır. MÖ 4. yüzyılda Keltler' in yerleştiği bölge MÖ 1. yüzyılda Roma hakimiyetine girdi. Keltler tarafından burada ilk kale inşa edildi. Roma döneminde kale daha da büyütüldü ve "Cusum" adıyla Pannonia eyaletine bağlandı. Kale, MS 5. yüzyıldaki Hun saldırıları sonucunda tahrip oldu. Kasaba sırasıyla Ostrogotlar, Gepidler ve Lombardlar' ın hakimiyetine geçti. MS 5. yüzyılın sonlarında Bizanslılar tarafında ele geçirilen yerleşim; Cusum, Petrikon veya Petrikov adlarıyla anıldı. Daha sonra Avarlar, Franklar, Hırvatlar, Slavlar, Bulgarlar ve sonrasında yeniden Bizans egemenliğine geçti. Bulgarlar döneminde voyvoda Sermon idaresinde Petrik adıyla anıldı. Bizans döneminde Sirmium Theması içerisinde yer aldı. Kasaba, 12. yüzyılda Macaristan Krallığı tarafından ele geçirildi. 27 Temmuz 1526' da Pargalı İbrahim Paşa tarafından Petrovaradin Kuşatması sonucu Osmanlı topraklarına katıldı. Osmanlı yönetiminde "Varadin" adıyla bilinen yerleşim, seferlerde önemli bir menzil noktası görevi gördü. 1687 yılında Osmanlıların yenilgisi ile Habsburg idaresine geçti. Kale, 19 Eylül 1694 yılında Sürmeli Ali Paşa komutasındaki Osmanlı ordusu tarafından kuşatıldı. Ancak 23 günlük kuşatmada sonuç alınamaması üzerine Osmanlı ordusu Belgrat' a geri çekildi. 1716 yılında, sadrazam Silahdar Damat Ali Paşa' nda hayatını kaybettiği Petrovaradin Muharebesi burada meydana gelmiştir. Petrovaradin, Habsburg yönetiminde sınırdaki askeri savunma sisteminin parçası oldu. 1881' de Avusturya-Macaristan İmparatorluğu içerisinde otonom Hırvat-Slavonia Krallığı yönetimine geçti. 1918 yılında Yugoslavya Krallığı denetimine geçti. II. Dünya Savaşı sırasında kurulan Hırvatistan Bağımsız Devleti denetimine geçti. Savaştan sonra Voyvodina özerk eyaleti ve sonrasında Yugoslavya topraklarının parçası oldu. 2011 yılında yapılan genel nüfus sayımına göre belediyede 33.865, kasaba merkezinde ise 14.298 kişi yaşamaktadır. Murâbıtlar Murabıtlar (Arapça: المرابطون al-Murābiṭūn), bugünkü İspanya ve Fas topraklarında, Orta Çağ sırasında önemli bir siyasi güç olmuş olan Berberî hanedanı ve devleti. Hanedan adını, din alimi Abdullah bin Yâsîn’in Senegal nehri üzerindeki bir adada inşa ettirdiği hem sınır kalesi hem de dini eğitim verilen "ribât"tan almıştır. Kuzey Afrika, 11. yüzyılın ortalarında Zenâte ya da Zenâta adında Berberî kökenli etnik gruplar tarafından birbirinden bağımsız emirlikler tarafından yönetilmekteydi. Bunlardan Cüdâle’nin (Gudala) reisi Yahya bin İbrahim 1036 yılında gerçekleştirdiği hac dönüşünde Mâlikî fakihi Ebû İmrân el-Fâsî ile görüşerek Bölgede İslam'ın zayıf kaldığı kabilelerde dini faaliyetlerin arttırılması konusunda onun desteğini aldı. Bu amaçla din alimi olan Abdullah b. Yâsîn el-Cezûlî’yi görevlendirildi. Cüdâle ve ardından Lemtûne (Lamtuna) kabilelerinin topraklarına giden Abdullah b. Yâsîn, gerçekleştirdiği tebliğ faaliyetlerinden olumlu bir sonuç alamayınca Lemtûne kabilesi liderlerinden Yahyâ bin Ömer’le ve bazı talebeleriyle birlikte Senegal nehri üzerindeki bir adaya ribât yaptırarak buradan tebliğ ve cihad faaliyetlerini sürdürdü. gerçekleştirilen mücadele neticesinde 1043 yılında Cüdâle ve Lemtûne başta olmak üzere Sanhâce’ye (Sanhaja) mensup kabileler itaat altına alındı. Abdullah bin Yâsîn dini yetkileri elinde tutmakla birlikte ordunun kumandasını Cüdâle’nin reisi Yahyâ bin İbrahim’i, o ölünce de Yahyâ bin Ömer’i getirdi. 1053 yılında önemli bir ticaret merkezi olan Sicilmâse (Sijilmasa) ele geçirildi. Yahyâ bin Ömer’in 1055'te ölümünden sonra yerine kardeşi Ebû Bekir getirildi. Ebû Bekir kuzeye yönelerek Sûs bölgesinin merkezi Taroudant’ı 1056 yılında ele geçirdi. Abdullah bin Yâsîn’e bağlı kuvvetler de Ağmât’ı (Aghmat) ele geçirdikten sonra burasını başkent yaparak Murabıtlar devletini kurdular. Murabıtlar, Gane Krallığı topraklarına girerek Evdeguşt şehrini ele geçirdiler. Abdullah bin Yâsîn' in 1059 yılında ölümünden sonra Ebû Bekir bin Ömer önce Bergavata'yı ele geçirdi. 1061 yılında çıkan iç karışıklığı çözmek amacıyla Fas bölgesinin yönetimini amcasının oğlu Yûsuf bin Tâşfîn’e bırakarak Sahra bölgesine gitti. 1062' de Marakeş şehrinin inşasını başlatan Ebû Bekir, 1068 yılına kadar Rif-Tanca arasında kalan bölgeyi tamamen kontrol altına aldı. Daha sonra güneye yönelerek Gāne Devleti’ne bağlı birçok şehri ele geçirdi. 1073 yılında Marakeş yakınlarında Yûsuf bin Tâşfîn' in kalabalık ordusu karşısında tahtını Yûsuf’a devrettiğini açıklayarak ordusunun başında Sahra’ya döndü. Sudan bölgesine hareketle 1076-77 yıllarında Gāne Devleti’nin başkenti olan Koumbi Saleh şehrini ele geçirdi. İslâmiyet’i kabul eden kralı makamında bıraktıktan sonra ordusuyla Batı Sudan’ı ve bölgedeki altın madenlerini ele geçirdi. Bölge halkının büyük bir kısmı İslamiyet’i bu dönemde kabul etti. Bu esnada Yusuf bin Taşfin' de 1078 yılında önemli bir sahil şehri Tanca’ yı ele geçirdi. Daha sonra sırasıyla Vücde, Tilimsan ve Vehrân' dan sonra 1080 yılında Cezayir şehrini ele geçirdi. Yusuf bin Taşfin Endülüs’teki müslüman emirliklerin kendisinden yardım istemesi üzerine 1086 yılında buraya geçerek Ez-Zellaka Muharebesi' nde Kastilya kuvvetlerini ağır yenilgiye uğrattı. Endülüs'teki emirlerin birbirleriyle savaşının devam etmesi üzerine 1090 yılında Endülüs'e geçen Murabıtlar Gırnata ve Maleka şehirlerini ele geçirdiler. Daha sonra İşbiliye, Córdoba, Belensiye, Batalyevs ve Balear Adaları olmak üzere Endülüs' ün büyük bölümü Murabıtların egemenliğine geçti. Ali bin Yusuf döneminde de Murabıtlar' ın Endülüs ve İspanya yarımadasında ilerleyişi sürmüş ve Uclés yakınlarında yapılan savaşta Kastilya kuvvetleri bir kez daha yenilgiye uğratılmıştır. 1112-13 yıllarında Madrid ve civarındaki bazı yerleşim yerleri ele geçirildi.Daha sonraki yıllarda günümüzde Lizbon olarak bilinen Üşbûne, Zaragoza, Pisa, Cenova, Barselona şehirleri ile Mayorka, Minorka ve İbiza adaları ele geçirildi. En parlak döneminde Tunus’tan Atlas Okyanusu’na, Nijer Nehrinden İspanya’da Ebro nehrine kadar olan topraklara hakim olan Murabıtlar, İber Yarımadası' ndaki Hristiyan krallıkların saldırıları, Kuzey Afrika'daki kabile isyanları ve Muvahhidler' le olan mücadele sonrasında önemli oranda güç kaybetmeye başladılar. Ali bin Yusuf’un son yıllarında Kuzey Afrika ve Endülüs'teki şehirlerin büyük bir kısmı Muvahhidler’in eline geçti. 1144 yılında meydana gelen savaşta Murabıtlar ağır bir yenilgi alan Taşfin bin Ali Vahran, Cezayir' daki kalesine çekildi. 1145 yılında Taşfin bin Ali' nin ölümü üzerine Marakeş’te küçük yaştaki oğlu İbrahim hükümdar ilan edildi. Ancak İbrahim' in hükümdarlığını amcası İshak bin Ali'nin tanımaması üzerine Marakeş’te iç savaş başladı. Murabıtlar arasındaki iç savaştan faydalanan Muvahhidler, 1147 yılında Marakeş’i ele geçirdikten sonra İshak bin Ali ve İbrahim bin Taşfin’i öldürerek Murabıtlar Devletini ortadan kaldırdılar. Muvahhidler Muvahhidler (Berberice: ⵉⵎⵡⴻⵃⵃⴷⴻⵏ Imweḥḥden, Arapça: الموحدون al-Muwaḥḥidūn, Türkçe: Birleyenler, Tek Olanı Kabul Edenler; 1121-1269), bugünkü Kuzey Afrika, İspanya ve Batı Sahra topraklarına hakim olan Murabıtlar Devleti'ni yıkarak onun yerine geçen Berberi hanedan ve devletidir. 1146 ila 1248 yılları arasında, bugünkü İspanya topraklarının büyük bölümünün yanı sıra Kuzey Afrika'daki bazı toprakları da denetimleri altında tutmuşlardır. Hristiyan saldırıları ve bazı iç karışıklıklar sonucu 1269'da yıkılmışlardır. İber Yarımadası üzerinde hüküm sürmüş son büyük Müslüman devlettir. Muvahhidler, Murabıtlar’ın bazı dini uygulamalarını karşı yeni bir ıslah hareketinin temsilcisi olarak Kuzey Afrika’da ortaya çıktı. 1116'dan itibaren Trablusgarp'tan Moritanya'ya kadar Kuzey Afrika'daki sahil şehirlerini gezerek ve dini eğitim vererek kendisine taraftar kazandırmıştır. İbn Tûmert 1121 yılında Mehdiliğini ilan ederek Murabıtlar Devleti’ne karşı harekete geçmiş ve bu tarih devletin kuruluşu olarak kabul edilmiştir. İbn Tûmert'in 1130'da ölümünden sonra devletin kuruluşu öğrencisi olan Abdülmümin el-Kûmî tarafından gerçekleştirilmiştir. Sûs bölgesine hakim olan Abdülmü’min, Murabıtlar'la uzun süre mücadele etmiştir. 1139-1146 yılları arasında devamlı yaşanan savaşların sonrasında 1147'de Marakeş'in de alınmasıyla Murabıtlar devleti tamamen yıkılmış ve bölgeye Muvahhidler tamamen egemen olmuştur. Topraklarında çıkan isyanları bastıran Abdülmü’min, sonrasında 1147-1163 yıllarını kapsayan dönemde Libya'dan Moritanya'ya kadar uzanan Kuzey Afrika sahilinde ve Endülüs'te hüküm süren bir devlet kurmuştur.. Abdulmümin'in ölümünden sonra hükümdarlarda önemli bir toprak kazanımı olmamakla birlikte özellikle Yusuf, Yakup (Mansur) ve Muhammed (Nasır) dönemlerinde Muvahhidlerin istikrar ve yükseliş dönemleri olmuştur. Ancak 1212 yılında İkab Savaşı'nda Hristiyanlar karşısında ağır bir yenilgi alınması ve sonrasında 1213 yılında Muhammed'in ölümüyle Endülüs'teki hakimiyetini kaybetmeye başlamasına ve Muvahhidlerin siyasi istikrarsızlık dönemine girmesine yol açmıştır. Muhammed'in ölümünden sonra tahta çıkan genç yaştaki oğlu Yusuf el-Müstansır’ın idari açıdan zayıf bir hükümdar olması nedeniyle bazı devlet adamları ve yerel yöneticiler güç kazanmaya başladı ve devletin otoritesi sarsılmaya başladı. Bu dönemde Endülüs’te yerel hanedanlıklar kurulurken diğer taraftan Portekiz, Kastilya ve Aragon krallıkları da Turtûşe (Tartosa), Belensiye (Valensiya), Batalyevs (Badajoz), Mürsiye (Murcia), Mâride (Merida), Kurtuba (Córdoba) ve İşbîliye (Sevilla) gibi birçok Endülüs şehrini ele geçirdiler. İdris Memun'un Maliki olan halkın desteğini sağlamak amacıyla İbn Tûmert’in görüşlerinden vazgeçtiğini ilan etmesi istediği sonucu vermediği gibi devletinde parçalanmasına sebep oldu. 1228 tarihinde Tunus’u Muvahhidler adına yöneten Ebü Zekeriyya Yahya, İbn Tûmert’in davasını kendisinin savunduğunu söyleyerek bağımsızlığını ilan ederek Hafsiler hanedanlığını kurdu. 1235 yılında Tilimsan ve civarında büyük Berberi kabilesi Zenâte’ye mensup Abdülvadiler bu adla hanedanlık kurdular. Muvahhidler devletinin yıkılmasını sağlayan en önemli hareket ise 1196'dan beri Magrib-i Aksa’da bağımsız yaşayan Meriniler olup, 1247'de Miknâs’ı, 1248'da Fas, Selâ ve Tâze’yi, 1250-1255 arasında Magrib-i Aksa’nın büyük bölümünü Muvahhidler’den aldılar. Muvahhidler bir süre daha direnç gösterse de 1269'da Meriniler tarafından Marakeş'in alınmasıyla Muvahhidler Devleti son buldu. E-muhtıra E-muhtıra, Türk Silahlı Kuvvetleri adına Genelkurmay Başkanlığının cumhurbaşkanlığı seçimi dolayısı ile 27 Nisan 2007 tarihinde gece saat 23.20'de yaptığı, laiklikle ilgili açıklama. Türkiye kamuoyunda hâkim olan görüş, basın açıklamasının "muhtıra" olduğu yönündedir. Bildiri internet aracılığıyla verildiği için "e-muhtıra" olarak da adlandırılmıştır. Genelkurmay Başkanlığının 12 Nisan tarihinde, yapılacak Türkiye cumhurbaşkanlığı seçimleri öncesinde yaptığı ve birçok köşe yazarının katıldığı, Türk Silahlı Kuvvetlerinin "Atatürkçülüğe, laikliğe ve cumhuriyetin temel ilkelerine sözde değil, özde bağlı" bir cumhurbaşkanı adayı profilinin çizildiği "basın bilgilendirme toplantısı"nın ardından yaşanan adaylık sürecinin ve rejim ile ilgili kaygıların değerlendirildiği ve şimdiye kadarki Genelkurmay Başkanlığı basın açıklaması metodolojisine uymayan açıklama ile başlayan süreç. Açıklamanın ardından birçok gazeteci ve yazar tarafından yapılan değerlendirmelerde bu açıklamanın olağan bir açıklama sayılamayacağını, bunun Genelkurmay Başkanlığı tarafından alışılmadık bir üslup ile kaleme alındığı ve bir muhtıra olduğu görüşü ağırlık kazanmıştır. Açıklama, 29 Ağustos 2011'de Genelkurmay Başkanlığının sitesinden kaldırmıştır. 27 Nisan gece yarısına az bir zaman kala resmî internet sitesi üzerinden yapılan açıklamada adaylık süreci ile 23 Nisan öncesi yurdun birçok yöresinde laiklik karşıtı ve din bezirgânlığı olarak nitelendirdikleri olayların gelişiminin vahim derecede olduğu ve bunun rejime meydan okuma olarak değerlendirilmesi gerektiği yer almış, bununla birlikte TSK'nin yasalar ile kendine düşen görev ve yetkileri kullanmaktan çekinmeyecekleri de dile getirilerek dönemin Genelkurmay Başkanı Yaşar Büyükanıt 2009 yılında katıldığı bir TV programında bu internet açıklamasının kendisi tarafından yazıldığını fakat bunun bir muhtıra olmadığını söylemiştir. Türkiye Cumhuriyeti'nin 10. Cumhurbaşkanı Ahmet Necdet Sezer'in görev süresinin Mayıs ayında dolacak olması sebebi ile başlayan cumhurbaşkanı seçimi ile ilgili olarak özellikle ana muhalefet partisi CHP'nin, Türkiye'nin tepedeki üç makamın da "Millî Görüşçü" olmaması ve cumhurbaşkanının tüm partilerin uzlaşısı ile seçilmesi gerektiği düşüncesine birçok sivil toplum kuruluşu ile (cumhurbaşkanının,