çeşitli ülkelerinde ve Amerika'da afiş sanatına farklı bakış açıları doğdu. Cheret, William Bradley, Beggarstaff kardeşler gibi isimler, kendi yöntem ve bakış açılarını geliştirdiler. I. Dünya Savaşı süreciyle birlikte, Sovyetler Birliği'nde Ekim Devrimi'nin ardından El Lisitskiy gibi isimler, "soyut afiş" kavramını oluşturdular. Almanya'da tipografi ve fotoğrafçılığın ilerlemesi afiş anlayışına katkıda bulundu. İki savaş arası kübizmin, fotomontaj ve kompozisyon uygulamanın, ve II. Dünya Savaşının etkileri, afişin ilerlemesine yol açmadı. Savaş sonrasında fotoğrafçılıkta yapılan büyük atılımlarla birlikte afiş de bir devrim sürecine girdi. İtalya ve İsviçre'de dizayn atakları, estetik tasarımı ortaya çıkardı. 1950'lerde gerçeküstücü ve didaktik akımların etkisinde kalan afiş sanatı, yeni isimlerin sivrilmesine yol açtı. 2000'li yıllara gelinirken "pop - art" kültürü, afişin tarihinde belirleyici rol oynadı. Türkiye'de ilk örnekler Osmanlıların son dönemi ve Cumhuriyetin ilk yıllarında görülmeye başlandı. Ağırlığı metne dayanan tiyatro, sinema, yardım dernekleri ve Türkiye'de üretilmeyen ürünlerin reklamları afiş yapılıyordu. İlk dönem büyük çoğunluğu yurt dışından gelen afişler, yarı - kapalı ortamlarda (tiyatro girişi, dükkân vitrinleri vb.) sergilendi. İlk Türk afiş sanatçısı, yurt dışında eğitim görüp, 1925 yılında Türkiye'ye dönen İhap Hulusi Görey olmuştur. 1927'de Güzel Sanatlar Akademisi'nde ilk afiş atölyesi açıldı. Hulusi, Alman afiş sanatından etkilenmelerini yapıtlarına yansıttı. Aynı dönemin sanatçılarında Mithat Özar, Paris'te eğitim alarak Akademi'deki atölyenin başına getirildi. Özar'ın etkisiyle 1930 - 1945 yıllarında Fransız estetik akımı Türk afişinde yönlendirici oldu. 1950'lerin sonunda konu ve içeriğin önem kazanmasıyla, Türk afiş sanatı ulusallaşmanın yanı sıra uluslararasılaşmayı da birlikte götürdü. Basım endüstrisinin gelişmesi, reklam ajanslarının çoğalması, Türkiye'de afişe büyük boyutta hız kazandırdı. Televizyon ve diğer medya reklamlarının darbesine karşın; gerek Billboard yaygınlaşması, gerek maliyetler açısından afiş gelişimini sürdürdü, Türk afiş sanatçıları uluslararası bienallere katılıp birçok ödül aldı. Afiş sergileri açıldı. Geçmiş yıllara ait bazı zor bulunan afişler, açık artırmalarda çok yüksek bedellere satılarak koleksiyoncular arasında alıcı bulmaktadır Bir kampanyaya (alkollü içeceklerle mücadele, karayolu kazalarını önleme) hizmet etmek ve siyasi mesajlar vermek için hazırlanan propaganda afişleri, ender olarak bilgi verici niteliktedir. Örnek işçilerin adlarını açıklayan Sovyet afişleri, emekçiler arasında rekabeti körükleme amacındaydı. Çin'de Mao Zedong'un Sovyetler birliği'nde Karl Marx ve Vladimir Lenin'in dev portreleri, bunların yüzlerinden çok ideolojilerini hatırlatıyordu. Bu ülkeler, piyasa ekonomisine açılınca ticari afişleri keşfetti. Çin'de bunların ilklerinden biri Coca Cola'yı övüyordu. Görüntünün genellikle ikinci planda kaldığı propaganda afişleri pek sanat eseri sayılmaz. Devrimin ilk yıllarına ait Sovyet afişleri veya çoğunlukla serigrafi yöntemiyle tek tek elle basılan Küba afişleri dikkat çekicidir. Nihayet afişler sık sık, graffiti biçiminde kendiliğinden bir propagandaya tabi olur. Reklamcılar graffitinin ek bir grafizm olarak girdiği, bilerek saptırılmış afişlerle bu modaya uydular. Ankara Üniversitesi Ziraat Fakültesi Ankara Üniversitesi Ziraat Fakültesi, Ankara Üniversitesi'nin bir fakültesi. Türkiye'nin ilk ziraat fakültesidir. Fakültenin kökeni, 1930 yılında kurulan Ankara Yüksek Ziraat Okulu'na kadar uzanır. 30 Ekim 1933 tarihinde Yüksek Ziraat Enstitüsü'ne dönüştürülen okul, 1948'de Ankara Üniversitesi bünyesine dahil edilmiştir. 1955 yılına kadar Türkiye'nin tek ziraat fakültesi olarak kalmıştır. Vergi muafiyeti Vergi muafiyeti, aslen vergi kanunlarına göre vergi ödemekle yükümlü olan kişi ya da kişi gruplarının aynı ya da farklı vergi kanunlarıyla vergi dışında bırakılması işlemidir. Cahit Tutum Cahit Tutum, (d. 1929, Adliye, Arifiye, Sakarya), Türk siyasetçi. 1952 senesinde Ankara Üniversitesi Siyasal Bilgiler Fakültesi'ni bitirdi (1952). Kaymakamlık stajını İstanbul'da yaptıktan sonra 1954-1961 yılları arasında Osmaneli, Güney, Kaynarca, Keles ve Ayaş kaymakamlıklarında bulundu. Fark sınavlannı vererek Ankara Üniversitesi Hukuk Fakültesi'nden 1958 yılında diploma aldı. 1961 yılında açılan bir sınavı kazanarak Türkiye ve Orta Doğu Amme İdaresi Enstitüsü'nde asistan oldu, 1963 yılında aynı Enstitüde öğretim üyeliğine yükseltildi. 1963-1964 yılları arasında New York Üniversitesi'nde (ABD) bir yıl süre ile kamu yönetimi konusunda eğitim gördü. Ankara Üniversitesi Siyasal Bilgiler Fakültesi'nde doktorasını tamamlayarak "İdari ve Siyasi İlimler Doktoru" unvanını aldı. Özel uzmanlık alanı personel yönetimidir ve TODAİE'nde yirmi yıl öğretim üyesi olarak çalışmıştır. Bu görevindeyken, 12 Eylül Darbesi'nden sonra Danışma Meclisi Sakarya ili temsilciliğine 1981 yılında atandı. Daha sonra XVII. dönem Balıkesir Milletvekillği yaptı. Bu sürede Halkçı Parti Grup Başkan Vekilliği yaptı. Cooliris (eklenti) PicLens, Cooliris'in sunduğu bir ağ tarayıcı eklentisidir. İnternetteki resimleri interaktif olarak tam ekran slaytlar olarak görüntüler. Eklenti, Safari, Firefox ve Internet Explorer tarayıcılarına uygundur. Google Image Search, Yahoo! Görsel Araması, Ask.com Görselleri, deviantART, Flickr, Facebook, Live Image Search, Photobucket, SmugMug, Fotki, YouTube gibi sitelerdeki görseller ile uyumludur. Fare ile resmin üzerine gelindiğinde resmin köşesinde minik bir ikon çıkar, bu ikon tıklandığında tam ekran bir resim görüntüleyici açılır. Görüntülenen resimleri kaydetme özelliği yoktur. Muammer Yazar Muammer Yazar, (d. 1917, Şavşat, Artvin, Türkiye) - (ö. 7 Eylül 2009, Ankara, Türkiye), Türk hukukçu. 1939 yılında Ankara Üniversitesi Hukuk Fakültesi'ni bitirdikten sonra, önce stajyer Hâkim olarak Artvin’e, ardından Emet Savcı Yardımcılığına atanmıştır. Daha sonra sırasıyla Kars Hâkim Yardımcılığı, Artvin Ceza Hâkimliği, Artvin Hâkimliği, Altındağ Ceza Hakimliği, Yargıtay Üye Yardımcılığı, Yargıtay Cumhuriyet Savcılığı görevlerinde bulunmuştur, 1972 yılında Yargıtay Üyeliğine ve 21 Eylül 1978 tarihinde de Yargıtay Büyük Genel Kurulunca Anayasa Mahkemesi Asil Üyeliğine seçilmiştir. Bu görevi sürdürmekte iken 23 Ekim 1981 tarihinde Danışma Meclisi Artvin Üyeliğine getirilmiştir, Mart 1982’de emekliye ayrılmıştır. Cumhuriyet'i Çok Sevmiştim Cumhuriyet'i Çok Sevmiştim, Hasan Cemal'in 2005'te yayımlanan, "Cumhuriyet" gazetesindeki yıllarını anlattığı kitabıdır. Kitap, kişisel eleştirilerde bulunulması, kişisel detayların ideolojik bir çerçevede tartışma unsuru olarak kullanılması nedeniyle tartışmalara yol açtı. Kitapta eleştirilerin yöneltildiği İlhan Selçuk, gazeteye ve personeline yönelik kitapta bulunan iddiaların Doğan Yayın Holding tarafından "Cumhuriyet" gazetesine karşı yöneltilen planlı bir itibarsızlaştırma harekâtının parçası olduğunu iddia etti. Gazeteci Oray Eğin, Cemal'ın kitapta "en parlak meslek yıllarında beraber çalıştığı arkadaşlarını haksız yere suçladığı" ithamında bulundu. Nursel KÃ¶se Nursel Köse (d. 29 Mart 1961, Malatya), Türk dizi ve sinema oyuncusu. 1978 yılında özel öğrenci olarak Almanya'ya giden Nursel Köse, mimarlık tahsili yaptı. Öğrenciyken paralelinde, aktör, komedyen, yazar, şair ve radyo tiyatrosu yazarı olarak çalıştı. Yönetmen, oyuncu ve komedyen olarak çeşitli off tiyatrolarını kurdu ve oyun koydu ve oynadı. Ayrıca birçok gençlik, çocuk ve Almanya'da kadın tiyatro projelerinde yönetimi devraldı. Nursel Köse 1992 yılında "Yerkozmetikçileri" -Die Bodenkosmetikerinnen- Almanya'daki ilk yabancı kadın kabare gurubunu kurdu. Bu grupta, yönetmen, oyuncu ve söz yazarı olarak çalıştı. 1992-2007 yıllarında kadar tüm Almanya'ya ve Almanca konuşulan ülkelere turneler yaptı. 2009 sezonunda SAKM/İstanbul da "Bacemdeki Ayi" adlı oyunda baş rol oynadı. Halen İstanbul ve Berlin set ve sahnelerinde mekik dokuyor.. Beyaz perdede ilk kez Hark Bohm'un bilinen filmi Yasemin de göründü. 2003 yılında Buket Alakuş'un ödüllü film Anam ile uluslararası üne sahip öncü bir rol oynadı. Daha sonra Savannah, Kebab Connection ve Başka bir lig sinema filmlerinde rol aldı. Almanya'da "Aile Avukat", "Yeni Başlayanlar İçin Türkçe", "Bölge 40", "Soko Köln". Serilerinde bazen Arap, bazen iranlı, bazen İtalyan kadın olarak rol aldı , 2007 yılında Yaşamın Kıyısında adlı Fatih Akın'ın filminde rol aldı ve film 60 Cannes Film Festivali " 44 Antalya Uluslararası Film Festivali "(Türkiye) yarışmalarında çeşitli ödüller kazandı. Ayrıca film 2007 yılında Alman Filmi olarak Oscar‘a aday oldu. Nursel Köse “Yaşamın Kıyısında” filmindeki " Yeter karakteri için 44.Antalya Film Festivali, Ankara Uluslararası Film Festivali ve "1. Yesilçam Film Ödülleri" Yardımcı Dalda En İyi Kadın Oyuncu Ödüllerini aldı. Feo Aladağ yapımı “Ayrılık” “Die Fremde” sinema " Ziegler Film üretimi dizi "Boğazda Cinayet Masası”, Tatort da Mehmet Kurtuluş ve Erol Sander ile oynadı. Nursel Köse, Semir Aslanyürek in ("Yedi Avlu") ve “72.Koğuş” Murat Saraçoğlunun sinema filmlerinde rol aldı. 2012'de yönetmen Züli Aladağ'ın "300 Worte Deutsch" adlı sinema filminde, 2013'te yönetmen Kutluğ Ataman'ın "Kuzu" adli sinema filminde ve yönetmen Erhan Güleryüz ile "Kafkas" sinema filminde oynadı. Nursel Köse 2013 yılında " ENKAZ" adlı kısa filmi yazdı ve yönetti. Nursel Köse’nin radyo tiyatroları 1997-2009 yılları arasında Westdeutscher Rundfunk WDR tarafından üretildi. Kızıl sincap Kızıl sincap ("Sciurus vulgaris"), sincapgiller (Sciuridae) familyasından Avrasya'ya özgü, ağaçlarda yaşayan bir kemirici türü. Başının tepesinden kuyruğuna kadar uzunluğu, 34 cm ila 43 cm , ağırlığı 250 ila 340 g olur. Kızıl sincaplar iğne yapraklı ormanlarda yaşarlar, ama geniş yapraklı ormanlarda da yaşayabilirler. Sincaplar genelde ağaçların tohumlarıyla beslenirler. Bunun yanında mantar, yumurta, meyveler ve yavru kuşları da yiyebilirler. Sincaplar eski ağaçkakan yuvalarında yaşarlar, yuvanın içini yosun, ağaç kabuğu, yaprak ve otlarla döşerler. Baş düşmanları zerdeva, yaban kedisi, atmaca, baykuş,yılan, şahin, tilki gibi hayvanlardır. Sincapların nesli, dünya çapında tehlikede olmasa da Türkiye'de kürkleri için avlanmadan dolayı nesilleri tehlikededir. Anadolu sincabı Anadolu Sincabı, Kafkas Sincabı veya İran Sincabı, Sincapgiller familyasından ağaçlarda ve eski yırtıcı yuvalarında yaşayan bir kemirici türü. Yakın akrabası Kızıl Sincap'tan biraz daha iridir. Geniş yapraklı ormanlarda yaşar. Çam kozalaklarından çıkardığı tohumlarla birlikte, mantar, meyve, yumurta, yulaf, ayçiçeği ve kuş yavrularıyla da beslenir. Eski ağaçkakan yuvalarında yaşarlar. Tilki, kedi, kakım, baykuş ve şahin onun doğal düşmanlarıdır. Dünya çapında tehlikede olmasa da Türkiye'de post için avlanıldıklarından nesilleri tehlikededir. Güne erken saatlerde başlarlar ve çok sıcak günlerde öğle uykusuna yatabilirler. Kış aylarında çok hareket etmezler. Kozalak ve tohumları kışın yemek için toprağa gömerler. Gömdükleri yeri unutup ağaçların yayılmasına bilmeden de olsa yardımcı olurlar. Boz sincap Boz sincap ("Sciurus carolinensis"), sincapgiller (Sciuridae) familyasından Amerika Birleşik Devletleri'nin orta ve doğu kısımlarında yaşayan bir sincap türü. Bununla birlikte İngiltere'ye de götürülmüştür. Hatta İngiltere'ye götürülen boz sincaplar kızıl sincabın neslini tehdit etmektedir. Boz sincaplar yuvalarını ince dallardan yaparlar. Diğer türlerin aksine Kuzey Amerika'daki boz sincaplar evlere bile girmektedir. Orada kuş yemliklerindeki yemleri çaldıklarından hiç hoş karşılanmazlar. Baş düşmanları şahin, gelincik, kokarca, rakun, kedi, yılan ve baykuşlardır. Mustafa Suphi BaltacÄ± Mustafa Suphi Baltacı (1 Ocak 1949, Adana - 2 Ağustos 2014, Sakarya), Türk tiyatro, sinema ve dizi oyuncusu. İlk ve orta öğrenimini Adana'da bitiren Baltacı; İstanbul Üniversitesi, Devlet Konservatuvarı, Türk Sanat Müziği bölümünden mezun oldu. Sanat yaşamına Adana'dayken amatör tiyatro topluluklarında çalışarak başlayan sanatçı, Adana ve İstanbul'da Halkevleri'nin tiyatro etkinliklerine katıldı. 1970 yılından sonra profesyonel olarak özel tiyatro topluluklarında yer alan Mustafa Suphi Baltacı, 1984 yılından itibaren kamera karşısına geçip, sinema ve dizi filmlerde rol aldı. Genellikle yardımcı oyuncu rollerinde oynar ve Çasod üyesidir. 2 Ağustos 2014'te Sapanca'da yaşamını yitirdi. Sapanca, Kırkpınar Hasanpaşa Mezarlığı'nda toprağa verildi. Lina Krasnorutskaya Lina Krasnorutskaya (; d. 29 Nisan 1984) profesyonel Rus tenis oyuncusu. 1999 yılında profesyonel olan sporcunun Grand Slam tek kadınlardaki en büyük başarısı 2001 yılında Fransa Açık'ta çıktığı çeyrek finaldir. Çiftlerde ise vatandaşı Yelena Dementyeva ile 2003 Wimbledon'da yarı finale yükselen Krasnorutskaya 2005 yılının Ocak ayında aktif tenis yaşantısını noktalamıştır. "Yok" "Yok" Bursa Linyitleri İşletmesi Türkiye Kömür İşletmeleri Kurumu (TKİ) Genel Müdürlüğüne bağlı üretim birimlerinden biri olan Bursa Linyitleri İşletme Müdürlüğü (BLİ), Bursa ili, Orhaneli ilçesi, Gümüşpınar köyünde kurulmuştur. Orhaneli İlçesi 8.100 nüfusa sahip olup, 65 km'lik asfalt bir yol ile Bursa iline bağlıdır. İşletmeye yol, Bursa - Orhaneli asfaltının Yürücekler köyü kavşağından ayrılır. Yaklaşık 6 km asfalt yol ile İşletmeye ulaşılır. Orhaneli İlçesi ile İşletme arası yaklaşık 25 km'dir. İşletme 10.01.1979 tarihinde tescil edilerek faaliyetine başlamıştır. One A.M. One A.M., Charles Chaplin'in Mutual Film Corporation 'la 1916 yılında çektiği sessiz filmlerin dördüncüsüdür. Chaplin bu film ile -filmin girişindeki taksiciyi canlandıran Albert Austin' in olduğu sahne dışında- ilk kez bir filmde tek başına rol almıştır. Ayrıca Chaplin bu filmde diğer filmlerinde alışık olduğumuz "Serseri" (Şarlo / Tramp) tiplemesini kullanmaz, hali vakti yerinde sarhoş bir adamı canlandırır. Charlie, geç vakitte eve gelen bir sarhoştur. Evin anahtarını bulamayınca içeriye pencereden girer. Eve girdiği andan itibaren tüm yapmak istediği birkaç yudum daha içki içtikten sonra odasına gidip uyumaktır. Fakat sarhoşluğunun verdiği sakarlıklar ve hayaller nedeniyle bunları yapabilmek için, doldurulmuş hayvanlar, sürekli kayan halılarla dolu bu evle savaşması gerekecektir. Uzun çabaların sonunda içkisini içip sürekli düştüğü merdivenleri aşsa da yatak odasıne gidebilmek için ikinci kattaki kendisine sürekli çarpan saatle uğraşmak zorunda kalır. En sonunda yatak odasına ulaştığında, açılır kapanır otomatik yatağı ile uzun süren mücadelesinde defalarca yatak tarafından sıkıştırılır ve son noktada buna dayanamayan yatak parçalanır. Charlie de banyo küvetinde uyumaya karar verir. Zeynep BeÅŸerler Zeynep Beşerler (d. 1 Ağustos 1979; İzmir), Türk sinema ve dizi oyuncusu. İstanbul Üniversitesi Fransız Dili ve Edebiyatı bölümü 3. sınıf terktir. Millet (Osmanlı İmparatorluğu) Millet, Osmanlı Türkçesinde dini grupları belirtmek için kullanılan terimdir. 19. yüzyılda Tanzimat reformlarıyla, hakim sınıf olan Sünniler dışındaki, kanunen korunan dini azınlıkları ifade etmek için kullanılmaya başlanmıştır. Osmanlı İmparatorluğu'nda tüm Sünni gruplar bir millet kabul edilirken, azınlıklar yani gayrimüslimler sadece dine veya mezhebe göre değil aynı zamanda etnik gruplarına göre de ayrı milletler oluştururlardı. Örneğin Ermeniler tek bir millet olmayıp Ermeni Katolik ve Ermeni Protestan milletlerine ayrılırlardı. "Millet" kelimesi Arapça bir kelime olan "mille" (ملة)'den gelmektedir. Millet kelimesi günümüzde, Osmanlı'da kullanılandan farklı olarak, dinsel bir anlam değil dilsel bir anlam ifade etmektedir. Kökeni Arapça "milla"'dan gelen millet teriminin Osmanlı Türkçesinde din, dini cemaat ve ulus olmak üzere üç temel anlamı vardı. Kur'an'da geçen kullanımından gelen ilk anlamı 19. yüzyıla kadar Osmanlı idari belgelerinde kullanıldığı görülmektedir. Benjamin Braude, 19. yüzyıl reformları döneminden önce, dini cemaat anlamındaki millet kelimesinin Müslüman dini cemaati veya Osmanlı İmparatorluğu dışındaki Hristiyanları ifade ettiğini ileri sürmüştür. Bu görüş Donald Quataert tarafından desteklenmektedir. Michael Ursinus ise bu kelimenin o zamanlardan bile önce Osmanlı İmparatorluğu'nun gayrimüslim tebaasını kastetmek için kullanıldığını yazmaktadır. Esasen, bu terim 19. yüzyıldan önce tutarsız bir şekilde kullanılmıştır. Sistematik olarak millet kelimesinin gayrimüslim Osmanlı cemaatlerini tanımlamak için kullanılması 19. yüzyılın başlarında Sultan II. Mahmud dönemine dayanmaktadır. Bu dönemde resmi belgelerde gayrimüslim tebaanın Rum Ortodoks, Ermeni ve Yahudi olmak üzere üç resmen tasdik edilmiş millet olarak düzenlendiği belirtilmeye başlanmıştır. Bu dönemin bürokratları, millet sisteminin Sultan I. Mehmed (1413-21) dönemine dayanan bir gelenek olduğunu ileri sürmüştür. Birçok tarihçi bu iddiayı kabul etmiş ve bu tür bir millet sisteminin Osmanlı döneminin başlarından beri var olduğunu varsaymıştır. Ancak son araştırmalar, bunun retorik bir şekilde eski bir gelenek kisvesi altında tanıtılan bir siyasi yenilik olduğunu göstererek bu görüş aleyhinde şüphe uyandırmıştır. Osmanlı Devleti, her milleti tanımlamak için etnik köken yerine dini kullanmıştır ve Osmanlı imparatorluğunu inceleyenler, Müslümanları bir milletin mensubu olarak tanımlamamaktadır. 1876 Osmanlı Anayasası'nın Osmanlı Türkçesi versiyonunda “millet” kelimesi Arapça ve Farsça versiyonundaki gibi kullanılmasına rağmen o zamanlarda Arapça “milla” kelimesinin kullanımı azalarak yerini “ümmet” kelimesi almaya başlamıştır. Ermeni, Rum ve Yahudi yerleşikler “millet” kelimesini kullanmak yerine kendilerini ulus olarak tanımlamışlardır (Fransızca: "nation", Ermenice: ազգ ("azg"), Yunanca: Έθνος ("ethnos"), ve Yahudi İspanyolcası: "nasyon"). Hristiyan ve Yahudi azınlıkların arasında “millet” kelimesinin kullanılmaması Osmanlı Anayasası'nın kendi dillerindeki versiyonlarına da yansımıştır. Osmanlı Anayasasının Fransızca versiyonunda “millet” yerine “communauté” kelimesi kullanılmıştır ve böylece diğerleri de Fransızca versiyonunu örnek veya temel alan kelimeler kullanmıştır. Ermenicede հասարակութիւն ("hasarakut‘iwn"), Bulgarcada "obština" (günümüzde Общност), Yunancada κοινότης ("koinotēs"), ve Yahudi İspanyolcasında "komunita" kelimeleri kullanılmıştır. Millet sistemi, İslami idare altında yaşayan gayrimüslim azınlıklara (zimmi) karşı nasıl bir muamelede bulunulması gerektiğine ilişkin olan İslami kurallarla yakından ilişkilidir. Osmanlıca olan bu terim özellikle, (Müslümanların müdahil olmadığı davalarda) azınlıkların Osmanlı hükümetince neredeyse hiç müdahale edilmeksizin kendi kendilerini yönetmelerine müsaade edildiği şahsi hukukla ilgili ayrı hukuk mahkemelerini ifade eder. Millet kavramına göre, insanlar etnik kökenleri yerine mensup oldukları dine (veya dini topluluklarına) göre milletlerine bağlı olurdu (modern çağa kadar Ermeni olgusu hariç). Milletlerin büyük bir gücü vardı - kendi yasalarını koyar, kendi vergilerini toplar ve dağıtırlardı. Gerekli olan tek şey İmparatorluğa sadakatti. Bir milletin mensubu bir başka milletin mensubuna karşı suç işlediğinde, mağdur tarafın yasası geçerli olurdu, ancak hükümran olan İslami çoğunluk üstün konumda olup, bir Müslümanın taraf olduğu herhangi bir anlaşmazlık şeriat temelli yasalara tabi olurdu. Daha sonraları millet kavramı algısı 19. yüzyılda Osmanlı İmparatorluğu'ndaki milliyetçiliğin yükselişi ile değişmiştir. Log-normal dağılım \exp\left[-\frac{\left(\ln(x)-\mu\right)^2}{2\sigma^2}\right]| Olasılık kuramı ve istatistik bilim dallarında log-normal dağılım logaritması normal dağılım gösteren herhangi bir rassal değişken için tek-kuyruklu bir olasılık dağılımdır. Eğer "Y" normal dağılım gösteren bir rassal değişken ise, bu halde "X=" exp("Y") için olasılık dağılımı bir log-normal dağılımdır; aynı şekilde eğer "X" log-normal dağılım gösterirse o halde log("X") normal dağılım gösterir. Logaritma fonksiyonu için bazın ne olduğu önemli değildir: Herhangi iki pozitif sayı olan "a", "b" ≠ 1 için eğer log("X") normal dağılım gösterirse, log("X") fonksiyonu da normaldir. Log-normal dağılım için olasılık yoğunluk fonksiyonu formula_9 için şudur: formula_10 Burada μ ve σ değişkenin logaritma değerleri için ortalama ve standart sapmasidir. Bu halde parametreler kullanılan logaritma türünde (ya e bazlı, 2 bazlı veya 10 bazlı) birimlerdedir. Ancak radyo komunikasyon incelemelerinde bu parametreler tipik olarak desibel birimleri iledir. Log-normal dağılım için yığmalı dağılım fonksiyonu şudur: Bütün momentler şu ifadelerle verilmiştir: Log-normal dağılım için moment ureten fonksiyon bulunmamaktadır. Beklenen değer (ortalama) şudur: Varyans şöyle ifade edilir: ve standart sapma ÅŸu olur: Beklenen değer ve varyans verilmiş olduğu halde "μ" ve "σ" değerlerini elde etmek için kullanılan bağlantılar şöyle ifade edilir: Bu dağılım için mod şudur: Medyan ÅŸudur: Log-normal dağılım için geometrik ortalama formula_20 ve geometrik standart sapma formula_21 olur. Eğer bir örneklem veri serisi log-normal dağılım gösteren bir anakütleden gelmişse, geometrik ortalama ve geometrik standart sapma güvenlilik aralık kestirimi elde etmek için kullanılabilir. Bu noramal dağılım gösteren anakütleden gelen örneklem verilerinden aritmetik ortalama ve standart sapma kullanılarak güvenlilik aralığı bulmaya benzemektedir. Burada geometrik ortalama formula_22 ve geometrik standart sapma formula_23 olur. Bu dağılım için ilk birkaç ham momentler şunlardır: Biyografik filmler listesi Yaşam öyküsel filmler listesidir: Andoni Zubizarreta Andoni Zubizarreta Urreta (, ; doğum 23 Ekim 1961), kaleci olarak oynamış emekli İspanyol futbolcudur. Birkaç yıl boyunca İspanya millî takımının en çok forma giyen oyuncusu unvanını elinde bulundurdu. Athletic Bilbao ve Barcelona'da oynadığı sırada hem kulüp bazında hem de kişisel olarak başarılar elde etti. Kariyerinde 950'den fazla profesyonel maça çıktı. Altısında ilk 11'de olduğu dört FIFA Dünya Kupası ve üç Avrupa Şampiyonası'nda oynayarak İspanya için toplam yedi büyük turnuvada yer aldı. Vitoria-Gasteiz, Álava'da doğan Zubizarreta çocukluğunu futbola başladığı yer olan Guipúzcoa ilinin Aretxabaleta kasabasında geçirdi. Bask bölgesinin diğer tarafında bulunan Deportivo Alavés'teki kısa bir geçiş sürecinden sonra altı sezonunu geçireceği Athletic Bilbao'ya katıldı. Zubizarreta 19 Eylül 1981'de Atlético Madrid'e deplasmanda 2-0 yenildikleri maçta yirminci doğumgününe bir ay kala teknik direktör Javier Clemente'nin yaptığı jest sayesinde forma giyerek La Liga'da ilk kez mücadele etti. Sezonun geri kalanında yerini sağlamlaştırdı, takımın üst üste lig şampiyonlukları ve başka zaferler elde etmesindeki en önemli etkenlerden biri oldu. 1986'da Zubizarreta rekor bir ücret karşılığı 1.7 milyon €'ya Barcelona'ya transfer oldu, çabucak Javier Urruticoechea'nın ilk 11'deki yerine geçti ve poziyonunu nadiren bıraktı. Örneğin Katalanların üst üste kazandığı dört lig şampiyonluğunda sadece dört maçta oynayamadı. 1992'deki maçta Sampdoria'yı 1-0 yendikleri maçta kulübün ilk Avrupa Kupası'nın kazanan kadroda yer aldı. 1993-94 Şampiyonlar Ligi finalinde Milan'a 4-0'lık ağır bir skorla yenilmelerinin ardından takımın Zubi'ye ihtiyacı olmadığına karar verildi ve yine üst seviyede oynamaya devam ederek Valencia'ya transfer oldu. 950 resmi maçta (bunların 622 tanesi lig maçı, toplam 626 gol yedi) oynayan Zubi 1997-98 sezonundan sonra 37 yaşındayken emekli oldu. Başkan Sandro Rosell tarafından 2 Temmuz 2010'da eski kulüp ve millî takım arkadaşı Txiki Begiristain'in yerine futbol direktörlüğüne getirildi. Önceki yıllarda Athletic Bilbao'da da aynı görevi yapmıştı. Ayrıca radyoda ve televizyonda yorumculuk yapmıştı. 23 Ocak 1985'te Finlandiya'yı 3-1 yendikleri dostluk müsabakasında ilk defa İspanya adına forma giydi. Takip eden 13 yıl boyunca da bu formayı toplamda 125 kere terletti. Ülkesiyle 1986, 1990, 1994 ve 1998 FIFA Dünya Kupası'na katıldı. 1998'de son büyük turnuvasında Nijerya'ya 3-2 kaybettikleri grup maçında kendi kalesine gol attı. Ayrıca 1988 Avrupa Futbol Şampiyonası ve 1996'da da takımın kalesini korudu. Zubizarreta ve selefi Francisco Buyo bir zamanlar millî takım bazında en uzun süre yenilmezlik serisi rekorunu ellerinde tutuyorlardı. Iker Casillas ve Pepe Reina bu rekoru Ekim 2008'de kırdılar. Ayrıca en fazla forma giyen oyuncu unvanını da 15 Kasım 2011'de kaptırdı. KÃ¼rtler (kitap) Kürtler, Hasan Cemal'in 2003'te yayımlanan ve Türkiye'deki Kürt sorununun perde arkasını anlatan kitabı. Kitapta yazarın daha önce konu hakkında yazdığı yazı, röportaj, gezi notları, izlenimleri ve görüşmeleri yer alır. Hasan Cemal'in daha sonra "Barışa Emanet Olun" ve "Kürdistan Günlükleri" kitaplarıyla sürdürdüğü konu hakkındaki kitaplarının ilkidir. 1984- 1995 yılları arasına yoğunlaşan kitapta Diyarbakır Askeri Cezaevi’ndeki işkence mağdurları, ordu komutanları ve Abdullah Öcalan, Mesut Barzani, Mehmet Ağar, Bülent Ecevit gibi isimlerle yapılan görüşmeler yer alır. Hasan Cemal onu Kürt sorununu anlamaya ve anlatmaya iten sürecin başlangıcını şu şekilde ifade eder: ""20 yıldır ben hep izlemeye çalıştım Türkiye'nin bu sorununu. Yıllar yılı kovaladım. Değişik taraflarını öğrenmeye çalıştım. Son altı yıldır da kitap haline getirmeyi düşünüyordum. 2000'in mart ayında da yazmaya başladım. Çünkü bu Türkiye'yi 20 yıldır kanatan en büyük sorundu. Hem maddi, hem manevi açıdan çok büyük çöküntülere yol açtı. Ekonomik açıdan, demokrasi ve insan hakları açısından, dış ilişkilerdeki manevralar açısından düşünüldüğü zaman bu sorun sürekli karşınıza çıkıyor. Bu sorun içinde feci bir şekilde kan aktı."" Diyarbakır Sanayi ve Ticaret Odası Başkanı Felat Cemiloğlu ile iş ortağı Bedii Tan’ın Diyarbakır 5 No’lu Askeri Cezaevi’ndeki dışkı yedirilme hikayeleri ile başlayan kitabın önsözünde Hasan Cemal, ""Bir fotoğraf çektim. Ne kadar net bilemiyorum. Ama başkaları da fotoğraf çektikçe görüntünün iyileşeceğine inanıyorum"" der. Güvenlik politikalarının hâkim olduğu yılları, bütün tarafların gözüyle değerlendiren bir gazetecilik çalışması olarak değerlendirilen kitap, Kürt sorunu ile terör sorununu birbirinden ayırmak gerektiği yönündeki yaklaşımıyla kaynak olarak değerlendirilmiştir. Kitabın yasaklandığı yönünde iddialar da dile getirilmiştir. Dolmuş Dolmuş veya kolektif taksi, kişisel taşımacılık ile geleneksel otobüs taşımacılığı arasında bir noktaya düşen, genellikle otobüslerdeki gibi belli bir güzergâhı olan, fakat otobüslere ek olarak yolcu indirip bindirmek için herhangi bir yerde durabilme özelliği olan ve kalkış-varış vakitleri belirli olmayan bir ulaşım aracıdır. Dolmuşlar, standart 4 koltuklu arabalardan minibüslere kadar çeşitli boylarda olabilir. Rusya'daki adı "маршрутка (marşrutka)"dır. "Güzergâhlı taksi" anlamına gelen "маршрутное такси (marşrutnoye taksi)"nin kısaltılmış hâlidir. "Dolmuş" taşımacılığı ilk olarak yoğun göç ile hızlı nüfus artışının yaşandığı ve şehrin alan olarak büyüdüğü bir dönemde İstanbul'da başlamıştır Devletin ulaşım yatırımlarının yetersiz oluşu ve şehirde otobüs ve tramvay taşımacılığı yapan İETT'nin ihtiyaca cevap verememesi sonucunda halkın kendisinin bulduğu bir ulaşım çözümüdür. Önceleri otomobillerin, zamanla minibüslerin de kullanıldığı dolmuş taşımacılığında yola çıkmadan önce bütün koltukların dolması beklenir ve araç tamamıyla dolmadan hareket edilmezdi. Bu nedenle kullanılan araçlara "dolmuş" denilmiştir. Cynthia Rothrock Cynthia Ann Christine Rothrock (d. 8 Mart 1957; Wilmington, Delaware), Amerikalı film yapımcısı ve dövüş sanatları oyuncui. Rothrock 21 yaşındayken, kendi kung-fu hocası olan Ernest Rothrock ile evlendi. Kızı Skylar Sophia Rothrock dünya'ya geldi. Halen bir dövüş sanatları öğretmeni olarak çalışmakta ve Kaliforniya'da bir dövüş sanatları stüdyosunun ortak sahibidir. Borik asit Borik asit, aynı zamanda borasis asit, ortoborik asit ya da hidrojen borat; genellikle antiseptik, böcek ilacı ve koku gidericilerde kullanılan beyaz kristal renkli, suda çözünen bir inorganik asit. İlk olarak Wilhelm Homberg tarafından bulunmuş olup, sülfürik asidin yan ürünü olarak ortaya çıkmıştır. Türkiye'de borik asit, kolemanitten üretilmektedir. Üretimi Eti Maden İşletmeleri Genel Müdürlüğü yapmaktadır. Üretim prosesi temelde, kolemanitin sülfürik asit ile reaksiyonu sokulmasından ibarettir. Aşağıda gösterildiği gibi, reaksiyon sonucu jips ve borik asit oluşur. Üretim sırasında oluşan jips, çevre kirlilğine sebep olmaktadır. CaBO.5HO + 2HSO + 6HO â†’ 2CaSO. 2HO + 6HBO Üretimde öncelikle, kolemanitin boyutu <0,2 mm olacak şekilde, değirmenlerde öğütülür. Öğütülmüş kolemanit, sülfürik asitle reaksiyona sokularak çözeltiye alınır. Bu reaksiyon 80-100 C'de gerçekleşir. Kolemanit asitle çözeltiye alındıktan sonra, kimyasal reaksiyon sebebiyle jips çamuru oluşmaktadır. Bu jipsin ortamdan uzaklaştırılması için çözeltiyi basınçlı filtrelerle süzmek gerekir. Bu amaçla, iki aşamalı süzme yapılır. İlk aşamada tüm çözelti 15-20 dk. boyunca süzülür. İlk aşamadan geçmiş olan süzüntü, ikinci aşamada ise başka bir basınçlı filterede 3 saate yakın süzülür. Bu aşamalar sonucunda elde edilen jips çamuru artık havuzuna gönderilir. Filtrasyon sonrası elde edilen kolemanit çözeltisi, sabit bir debi ile kristalizatöre beslenir. Kristalizatöre gelen çözelti, özel spreylerle püskürtülerek, kristalizatöre yayılır. Bu şekilde, oluşan kristallerin boyutu arttırılarak, işlemin daha verimli devam etmesi sağlanmış olur. Kristal boyutlarının etkilendiği faktörler ise: Çözelti kristalizatöre 80-90 °C sıcaklıkta girdikten sonra 40-45 C sıcaklıkta çıkarak santrifüje beslenir. Santrüfüjde, çözelti kristalleriden ayrılır. Santrifüjden çıkan kristaller bir miktar nemlidir. Ürün bu şekilde nemliyken satışa sunulamaz. Bu amaçla, akışkan yataklı kurutucularla kurutulması gerekmektedir. Bu tür kurutucularda, dışarıdan alınan hava, belli bir sıcaklığa kadar ısıtıldıktan sonra, kurutucu içine döşenmiş olan malzemeye alttan verilir. Kurutucudan çıkan ürün torbalanarak satılır. Miles Away (Madonna şarkısı) "Miles Away", Amerikalı şarkıcı Madonna'nın 2008'de yayımlanan on birinci stüdyo albümü "Hard Candy"de yer alan bir şarkı. Haziran 2008'de Japonya'da tanıtım single'ı olarak yayımlandı ve bir Fuji Television dizisi olan "Change"in tema müziği olarak kullanıldı. 17 Ekim 2008'de Warner Bros. Records tarafından albümün üçüncü ve son single'ı olarak yayımlandı. Şarkı, daha sonra şarkıcının 2009 çıkışlı "Celebration" adlı derleme albümüne de dâhil edildi. Madonna, Justin Timberlake, Timbaland ve Nate "Danja" Hills tarafından yazılan "Miles Away", elektronik bir baladdır. Madonna'ya göre otobiyografik olan şarkı, şarkıcının o zamanki kocası Guy Ritchie'den esinlenmiştir. Sözler, uzak mesafeli ilişkileri ele almaktadır. Genel olarak müzik eleştirmenlerinden olumlu tepkiler alan şarkı; Çek Cumhuriyeti, Hollanda, İspanya, Japonya, Macaristan, Slovakya ve Türkiye'deki listelerde ilk ona girerken pek çok ülkede ilk kırka girmeyi başardı. Japonya'da 2008'in en çok satan dijital single'ı oldu ve 23. Japan Gold Disc Awards adlı ödül töreninde üç ödül aldı. ABD'de "Billboard" Hot 100 listesine giremese de Hot Dance Airplay listesinde tüm sanatçıları geride bırakarak Madonna'nın art arda bir numara olan yedinci şarkısı oldu. Şarkı, Madonna tarafından "Hard Candy" tanıtım turnesinde ve Sticky & Sweet Tour'daki "Gypsy" adlı bölümde seslendirildi. "Miles Away"in müziği, "Hard Candy"deki ilk bestelenen şarkıydı. Besteyi dinleyen Madonna, şarkıyı söylemeye ve söz yazmaya başladı. MTV'ye verdiği bir röportajda Madonna, şarkının o zamanki kocası Guy Ritchie'den esinlendiğini belirtti ve "Pek çok insan uzak mesafeli ilişkilerle başa çıkmak durumunda. Bu kolay değil. İlişkinin yürümesi için çok çabalamanız gerekiyor." dedi. Şarkının otobiyografik olup olmadığı sorulduğunda ise şunları söyledi: "Galiba albümdeki şarkıların çoğu birçok açıdan otobiyografik. Ama bu bilinçsiz bir şekilde gerçekleşti. Müzik yazarken kişisel hikâyeler anlatmayı gerçekten düşünmüyorum. Bu kendiliğinden oluyor. Ve ardından altı ay, sekiz ay gibi uzun bir süre sonra 'Ah, ben bu şarkıyı bunun için yazdım.' diyorum. Fakat ben şarkıyı çaldığım zaman pek çok insan 'Ah, bunda kendimden izler buluyorum.' diyor. 'Miles Away'de yakınlık sorunu olan insanların küresel bilincine giriyorum." "The Daily Telegraph"a verdiği bir röportajda Madonna, şarkının ardındaki esinle ilgili olarak "'Miles Away' pek çok çalışan insanın kendisinden izler bulabileceği bir şarkı. Eğer seyahat etmek işinizin bir parçasıysa ve birlikte olduğunuz insan da çalışıp seyahat ediyorsa birbirinizden çok fazla ayrı kalıyorsunuz ve bu çok sinir bozucu olabiliyor. [...] Ben Amerikalıyım ve o [Ritchie] Britanyalı ve sürekli Amerika'ya gelmem gerekiyor. [...] Özellikle ilişkimizin başında bu uzun mesafe meselesi çok sinir bozucuydu. Ayrıca insanlar için bazı şeyleri uzaktan söylemek daha kolay, daha güvenli diye düşünüyorum." yorumunu yaptı. "Miles Away" müzikal açıdan balad etkileri taşıyan hüzünlü bir şarkıdır. Şarkıda Timbaland-Timberlake yapımcılığının karakteristik izleri görülmektedir. Genelde düşük tempolu ve elektronik bir şarkı olan "Miles Away"e ritimler ve "So far away" sözlerinde kullanılan arka vokaller eşlik etmektedir. Alfred Publishing tarafından Musicnotes.com'da yayımlanan nota kağıdına göre "Miles Away", dakikada 120 tempo ile üç dörtlük ölçü işaretiyle yazıldı. La minör ile bestelenen şarkıda Madonna'nın sesi tonal olarak Sol ile Do aralığındadır. Şarkı La minör–Mi minör–Sol majör–Fa majör–La minör–Mi minör–Sol majör–Fa majör akor dizisini takip etmektedir. Kayıt sırasında Timberlake, Madonna ile birlikte oturup kendi bestelediği bir gitar rifini çaldı ve Madonna'ya şarkının nasıl olmasını istediğini sordu. "Madonna tüm bu düşünceleri, bilmeceleri, şiirleri, hisleri büyük defterlere yazmış ve bunları teslim etmeye devam etti. Bunları alıp yapboz gibi bir araya getirmek harikaydı." dedi. Bu şekilde üzerinde uzlaştıkları fikirlerden biri uzun mesafeli ilişkilerin, acının ve kalp sızısının evrenselliği oldu ve bunlar "Miles Away"de kullanıldı. Şarkıyı kaydettikten sonra Timberlake, klasik bir Madonna şarkısı oluşturulmasına yardım ettiğini belirtti ve "Böyle bir şarkı yapamazdım. [...] Her şeyi o yaptı sandım. İşin sırrı buydu." dedi. Şarkının sözleri sorunlu bir ilişkiyi ele almaktadır. Madonna, özel yaşamının gizliliğini çok fazla feda etmeden kendisini şarkı sözleriyle ifade etmesinin zor olmadığını söyledi. Madonna'nın şarkının Guy Ritchie hakkında olduğunu belirtmesine rağmen şarkıdaki "You always have the biggest heart when we're 6,000 miles apart" sözlerinin Madonna ile Guy'ın o zamanlar sorunlu olan evliliğinden bahsettiği iddia edildi. "Billboard"dan Kerri Mason, şarkı için ahenkli bir balad yorumunu yaptı ve şarkının "4 Minutes" ile birlikte "şarkıcının şimdiye kadarki en iyi çalışması" olabileceğini ifade etti. Ayrıca şarkıyı aralarında benzerlikler olduğunu düşündüğü Timbaland'ın 2008'de yayımlanan "Apologize" single'ının remiksiyle karşılaştırdı. "Rolling Stone"dan Caryn Ganz, şarkıda "hüzünlü bir özlem" olduğunu hissettiğini belirtti. AllMusic'ten Stephen Thomas Erlewine, "'Miles Away'in soğuk gönül yarası, Justin Timberlake'in 2006'da yayımlanan 'What Goes Around... Comes Around' single'ının değerli bir ardılı." dedi. Slant Magazine'den Sal Cinquemani, şarkının Timbaland ve Justin Timberlake'in tipik garantili yapım kalitesine sahip olduğunu söyledi ve "Şarkı ikilinin ayırt edici, modern damgasını taşıyor ve "Hard Candy"yi Donna Summer, Anita Ward ve sakinleştiricilere dönüşten fazlası yapıyor." sözlerini kullandı. "Entertainment Weekly"den Chris William, "'Miles Away' bu dans pistindeki [Hard Candy] az sayıdaki gerçek itiraftan biri." dedi. Ayrıca şarkıyı "What Goes Around... Comes Around" ile karşılaştırdı. New York "Daily News"dan Jim Farber, şarkıyı albümün en ayartıcı melodisi olarak değerlendirdi. About.com'da "Hard Candy" için yapılan bir değerlendirmede, şarkının sözlerinin anlamlı olduğu ve Madonna'nın sesini tamamladığı ifade edildi. "The Boston Globe"dan Joan Anderman, "Madonna'nın utanmaz ayartıcı kadından düşünceli öğrenciye giden yolculuğu hiç balad üretmiyor fakat bu coşkulu melodilerin altında bazı buruk sesler yatıyor." dedi. Ayrıca şarkıda dingin bir kalitenin olduğunu belirtti. "Houston Chronicle"dan Joey Guerra, "Miles Away"in dörtnala giden ritimleri ve melodik arka vokalleri için "Kulağa 80'lerin sonundaki Madonna gibi geliyor." ifadesini kullandı. "The Guardian"dan Alexis Petridis, "Madonna, A23 yolunda sağa dönmenizi söyleyen bir uydu navigasyonunun duygusallığıyla şarkı söylüyor." dedi. "The Village Voice"tan Miles Marshall Lewis, "'Miles Away' ile birlikte Madonna, evli ve çocuklu mutluluğunu (veya bunların eksikliğini) yansıtmaya çok yaklaşıyor." yorumunu yaptı. BBC'den Tom Young, "gerçekten iyi, gerçekten yaşanmış" diye tanımladığı şarkıyı Madonna'nın "Holiday", "Into the Groove", "Ray of Light" ve "Music" gibi diğer hit şarkılarıyla karşılaştırdı. "The Times"tan Pete Paphides, "harika" olarak değerlendirdiği şarkı için "Akustik vuruşlar ile reggae'ye yaklaşan hararetli neşeli ritimlerin bir çarpışması." ifadesini kullandı. PopMatters'tan Thomas Hauner, "Bir noktada albümün sıkıcılığı [...] Ashlee Simpson ve Britney'nin bile gereksiz görerek şarkıları almadıkları izlenimi uyandırıyor." dedi. "Miles Away" ABD'de "Billboard" Hot Dance Club Play listesinde The Pussycat Dolls single'ı "I Hate This Part"ın ardından ikinci sırada yer aldı. Hot Singles Sales listesinde otuz bir numaradan bir numaraya yükselerek Madonna'nın bu listede zirveye çıkan dokuzuncu şarkısı oldu ve yine bu listede 2009'da zirveye çıkan ilk şarkı oldu. Hot Dance Airplay listesine on beş numaradan girdi ve 27 Aralık 2008 tarihli listede bir numarada yer aldı. Bununla birlikte Madonna, listede art arda bir numara olan yedinci şarkısına ulaştı ve tüm sanatçıları geride bıraktı. "Miles Away", 20 Aralık 2008 tarihli Pop 100 listesine doksan dokuzuncu sıradan girdi fakat bir sonraki hafta listeden çıktı. "Billboard" Hot 100 listesinde yer almayan şarkı, "Love Profusion"dan (2004) sonra Bubbling Under Hot 100 Singles listesine giremeyen ilk Madonna şarkısı oldu. Canadian Hot 100 listesine doksanıncı sıradan girdi. Bir sonraki hafta listeden çıktı fakat daha sonra listeye tekrar girerek ilk kırk içinde yer aldı ve 13 Aralık 2008 tarihli listede en yüksek konumu olan yirmi üçüncü sıraya ulaştı. "Miles Away" en önemli ticari başarısını, bir Fuji Television dizisi olan "Change"in tema müziği olarak kullanıldığı Japonya'da elde etti. Ülkede ilk olarak 2008'de, "4 Minutes"in ardından tanıtım single'ı olarak yayımlandı. 30 Mayıs 2008'de Japan Hot 100 listesindeki en yüksek konumu olan yedinci sıraya ulaştı ve on hafta listede kaldı. 2008'in en çok satan dijital single'ı oldu ve Recording Industry Association of Japan (RIAJ) tarafından mobil cihazlardan 100.000 indirme nedeniyle altın, bilgisayarlardan 100.000 indirme nedeniyle altın ve 500.000 zil sesi indirilmesi nedeniyle iki platin olmak üzere toplamda üç sertifika ile ödüllendirildi. 23. Japan Gold Disc Awards töreninde "Yılın Zil Sesi", "Yılın Mobil Single Parçası" ve "Yılın Çevrim İçi Single Parçası" dallarında üç ödül aldı. RIAJ'e göre "Miles Away", Nisan 2009 itibarıyla 681.000 dijital satış gerçekleştirdi. 30 Kasım 2008'de 5.643 dijital indirme ile UK Singles Chart'a otuz dokuzuncu sıradan girdi. Bir sonraki hafta altmış sekizinci sıraya geriledi ve daha sonra listeden çıktı. Böylece "Miles Away", 1984 ile 2008 arasında Madonna'nın Birleşik Krallık'ta art arda altmış üç kez ilk yirmiye girme geleneğinin sonunu getirdi ve şarkıcının ülkede ilk yirmiye giremeyen ilk single'ı oldu. 20 Eylül 2008'de Nederlandse Top 40 listesine otuz dokuzuncu sıradan girdi ve 15 Kasım 2008'de en yüksek konumu olan onuncu sıraya ulaştı. Avustralya'da şarkının Thin White Duke Mix versiyonu Australian Club Charts'ta yirmi sekizinci sırada yer aldı. İspanya'da şarkıcının herhangi bir resmî listede art arda bir numara olan "Hard Candy"deki üçüncü single'ı oldu. Diğer ülkelerde resmî listelerde ilk kırka girdi. "Miles Away", Hard Candy Promo Tour ve Sticky & Sweet Tour'da (2008-09) seslendirildi. Tanıtım turnesinde, şarkı listesinin ikinci sırasında söylendi. Madonna performans sırasında üst tarafı dantelli siyah bir kıyafet, eşofman ve yüksek topuklu, bağcıklı çizme giydi. Şarkıyı akustik gitar çalarken mikrofon önünde ayakta seslendirdi. Sahne arkasındaki ekranlarda biniş kartları, pasaportlar, havalimanları ve Londra'dan kalkıp New York'a varan uçakların grafik görüntüleri gösterildi. Sticky & Sweet Tour'da "Miles Away", gösterinin "Gypsy" adlı bölümünde seslendirildi. Madonna siyah bir elbisenin üzerine çingene esintili uzun bir Givenchy pelerin ile siyah külotlu çorap giydi ve boynunda pembe kurdeleler vardı. Şarkıya başlamadan önce "Bu şarkı uzak mesafeli ilişkilerin zorluklarını bilen herkes için. Orada olduğunuzu biliyorum." dedi. Dansçılar bir araya gelip şarkıcının etrafına oturduklarında Madonna, bir platformun üzerine çıktı, akustik gitar çalmaya başladı ve kalabalıktan kendisiyle birlikte şarkı söyleyip alkış yapmasını istedi. Sahne arkasındaki ekranlarda dünya haritaları, pasaport damgaları ile çingenelerin tarihi ve dünyadaki yolculukları gösterildi. Guy Ritchie ile ayrıldığı duyurulduktan sonra turnenin Boston konserindeki "Miles Away" performansı sırasında Madonna, şarkıyı "duygusal olarak geri zekâlı" olanlara adadı. Daha sonra "Bu kategoriye giren birkaç insan biliyorsunuzdur. Ben kesinlikle biliyorum." diyince Ritchie'yi kastettiği düşünüldü ancak bu doğrulanmadı. Yobibyte Bir yobibyte (yotta binary byte'ın kısaltılmışıdır) bilgi ya da bilgisayar depolama birimidir. Genellikle kısaltılmışı YiB'dir. 1 yobibyte = 2 bytes = 1,208,925,819,614,629,174,706,176 bytes = 1,024 zebibyte The yobibyte yottabyte ile yakÄ±ndan ilgilidir. "zebi" ve "yobi" önekleri asıl olarak sistemin ikilik öneklerinin bir parçası değildi, ama International Electrotechnical Commission tarafından Ağustos 2005 yılında eklendi.. Yusuf Salman Yusuf Salman (d. 1888, Selanik) - (ö. 28 Kasım 1960), Musevi kökenli Türk siyasetçi. Lise mezunudur. Selanik Osmanlı Bankası Memurluğu, İstanbul Vilayet Umûmî Meclis Üyeliği, Bütçe ve Hesap İnceleme Komisyonları Başkanlığı, Kızılay Beyoğlu Şubesi Saymanlığı, Türk-Fransız Kültür Cemiyeti Azalığı ve Murakıplığı, İstanbul Küçük İstikrazat Sandığı Ticaret Anonim Şirketi İdare Meclisi Başkanlığı, Tüccarlık, TBMM XI. Dönem İstanbul Milletvekilliği yapmıştır. Evli ve bir çocuk babasıdır. 27 Mayıs Darbesi'nde tutuklanıp Yassıada'ya götürüldü. 28 Kasım 1960'ta tutuklu bulunduğu Yassıada'da öldü. Arsenik asit Arsenik asit renksiz kolay izole olmayan bir çeşit kimyasal bileşiktir. Fosforik aside benzer. Antoine Béchamp tarafından 1859'da anilin sentezi sırasında bulunmuştur. Daha sonra tıpta deri hastalıklarını tedavide kullanıldı. Günümüzde ise kereste sanayinde ve boyar madde yapımında kullanılmaktadır. KÄ±rat, Zonguldak Kırat, Zonguldak ilinin Merkez ilçe sınırlarında Baştarla ve Rat mahallelerinin yukarılarında bir bölgenin adıdır. Kömür maden ocakları bulunur. Powerpuff Girls Powerpuff Girls, Emmy Ödüllü kazanmış Craig McCracken tarafından yapılmış bir Amerikan animasyon serisidir. 1992 yılında yaratıldığında adı Whoopass Stew'dir. Amerika'da Cartoon Network'te 18 Kasım 1998 tarihinde başlamış 20 Ocak 2014 tarihinde bitmiştir, Türkiye'de ise ilk önce Kanal D'de 18 Mart 2002-30 Eylül 2003 tarihleri arasında yayınlanmış, sonra da Cartoon Network'te 28 Ocak 2008 yayınlanmaya başlanmıştır, bölümlerinin ne zaman bittiği bilinmiyor. Yayınlandığı süre boyunca Amerika'da cuma günlerinin What a Cartoon! kuşağının değişilmezi olmuştur. Dizi boyunca, Twas The Fight Before Christmas adlı Noel özel bölümü (Türkiye'de 31 Aralık 2010'da saat 16.30'da gösterildi.) ve bir sinema filmi yapıldı. Ek olarak, 2008'de 10.yıl özel bölümü yapıldı. 2014'te CGI özel bölümü olarak McCracken yapımda olmadan yayınlandı. Dizi, müzik ve şarkıları ile adından çok söz ettirmiş ve beğenilmiştir. Yayınladığı dönemde Cartoon Network'ün ABD kolunda en çok izlenmiş dizilerden biri oldu ve idol haline geldi. Ayrıca Japonya'da anime uyarlaması ve çizgi romanı yapıldı. Çizgi romanın adı Powerpuff Girls: Deja View. 16 Haziran 2014'te, Cartoon Network serinin yeniden yapımı olacağını açıklamıştır ve yeni yapımı Amerika'da 4 Nisan 2016'da, Türkiye'de 25 Nisan 2016'da başlamıştır. Dizi konu olarak, Mojo'nun profesörü itmesi sonucu kızları yaratmak için oluşturduğu karışımın içine Kimyasal X'in dökmesi ve bunun sonucunda oluşan üç süper güçlü kız çocuğunun gerek kendi aralarında, gerek profesörle, gerek okulda gelişen diyalog ve ilişkileri ile, gerekse de suçlularla ya da canavarlarla olan savaşları ve diyalogları komik, ders verici ve iyi davranışları öğütleyen, hatta bazı bölümlerinde tarih ve matematiği özendiren şekilde yansıtır. Powerpuff Girls'in diğer insanlardan farkları kocaman gözleri, kocaman kafaları, küçük vücutları, kaşlarının olmaması, burunlarının olmaması ve parmaklarının olmamasıdır. Powerpuff Girls adlı dizinin 2000 yılında "Heroes & Villians (Kahramanlar ve Kötüler)" adlı bir albümü yayımlanmıştır. Bu albümün en ünlü şarkısı ise The Apples in Stereo adında bir grubun yaptığı "Signal in the Sky" adlı şarkıdır. Bunun dışında 2001 yapımlı "The City of Soundsville (Sesville Şehri)" ve 2003 yapımlı "Power Pop (Güçlü Pop)" adlı yapılmış iki albümü daha vardır. Ayrıca bir de "10. Yıl Özel" DVD'lerinin içine konulmuş remixler vardır. Ayrıca birtakım video paylaşım "(Youtube vb.)" sitelerinde eklenen videoların izlenme sonuçlarının değerlendirmesi durumunda James L.Venable yapımlı olan dizinin tema müziği çizgi dizilerin tema müzikleri içinde,Tara Strong'un " Bubbles" 'ın sesiyle "Mime For a Change (Değişim Zamanı)" adlı bölümde söylediği şarkı olan "Love Makes the World Go Round" çizgi dizilerin içinde söylenilen şarkılar içinde açık farkla birinci olmuştur. Townsville Şehri: Bu dizide dolaylı ya da direkt olarak olayların geçtiği ve kahamanların yaşadığı kurmaca bir şehirdir. Yapısı itibarıyla klasik bir Amerikan şehridir. En çok New York'a benzer. Dizide anlattıldığına göre ABD'nin kalbidir. İş yerleri, gökdelenler şehrin merkezinde; insanların yaşadığı yerler ise şehirden uzak ve dışarıdadır. İnsanlar genelde dubleks ya da tripleks evlerde yaşarlar. Şehrin ortasında Mojo Jojo'nun da evinin bulunduğu bir yanardağ ve bunun çevresine kurulu büyük bir merkez parkı vardır. Aynı zamanda türlü suçluları da barındıran ve dolayısıyla suç oranının olabildiğine yüksek olduğu bir şehirdir. Pokey Oaks: Kızların eğitim ve öğretim gördüğü küçük bir okuldur.Tek sınıftır.Öğretmenleri Bayan Keane'dir.Birkaç bölüm okulda geçmiştir. Ev ve Laboratuvar: Kızların ve profesörün yaşadıkları epey büyükçe bir evdir.Amerikan tipi bahçeli ve dublekstir.Şehrin banliyölerindedir.Laboratuvar da evin altındadır.Kızların yaratıldığı ve daha çok birçok deneyin yapıldığı yerdir. Citiesville Şehri: "Town and Out" adlı bölümde kızların yeni taşındığı kurmaca şehirdir.Hiç kimsenin yaşamadığı yalnızca iş için gelinen büyük şehir hayatını her yönüyle anlatan bir şehirdir.Ancak küçük suçlar işlenir. Kızların bu kentte süper güçlerini kullanması da şehre çok zarar verdikleri için yasaklanmıştır. Aynı bölümün sonunda kızlar tekrar eski şehirlerine taşınmışlardır. Viletown: Sadece çizgi romanda çıkan, Townsville'in paralel evrendeki versiyonudur. Burada yaşayan herkes Townsville'de yaşayan herkesin tam tersidir. Powerpunk Girls ve Jomo Momo bu şehirde yaşar. Aynı zamanda Mac, Bloo, Frankie gibi Foster'ın Hayali Dostlar Mekanı'nın karakterleri ve dizide görev alan kişiler sıradan Townsville vatandaşları gibi resmedilmiştir. Powerpuff Girls'ün 10. yılı olan 2008 yılı ABD'de çizgi film dünyasında sanki "Powerpuff Girls" yılı ilan edilmiştir. 10. yıl için özel olarak yaratıcısı ve tüm çalışanlarınca "The Powerpuff Girls: Rule" adlı yarım saatlik bir TV filmi yapılmıştır. Bu film Avrupa ve Asya'da 28 Kasım 2008 tarihinde ABD'de ise 19 Ocak 2009 tarihinde gösterilmiştir. Türkiye'de ise gösterilmemiştir. Ayrıca Cartoon Network'ün bulunduğu ülkelerde dizi bitmesine rağmen tüm bölümler en baştan bir kere daha gösterilmiştir. Bunun dışında ABD'de ve bazı birtakım ülkelerde daha tüm bölümlerin, filmlerin, dizinin müziklerinin, efektlerinin bulunduğu 10. Yıl Özel DVD'leri satışa sunulmuştur. Megas XLR Megas XLR, (XLR, e X t r a L a r g e R o b o t kısaltması) Cartoon Network Stüdyoları tarafından yapılan Cartoon Network'ün yan kuruluşu olan Toonami'de yayınlanan ve daha sonra yayından kaldırılan Amerikan animasyon televizyon dizisi'dir. Dizi Türkiye'de Cartoon Network Türkiye ve TNT kanallarında gösterilmiştir. Yapımcıları George Kristic ve Jody Schaefferdir. Punk ve Rock kültürünü taşıyan dizi 1 Mayıs 2004 tarihinde başlamış ve 15 Ocak 2005 tarihinde yayından kaldırılmıştır. Megas XLR şu anda DC Comics'in çizgi romanlarından biridir ve hikâyeleri dizinin yardımcı yapımcısı George Kristic tarafından yazılmaktadır." Dizinin ilk olarak kararlaşıtırılan adı Lowbrow, Cartoon Network'un 2002 yaz festivalinde yayınlanan ilk bölümünde kullanıldı. Dizi, popülerleştikten sonra adı Megas XLR olarak değiştirildi. Dizi yayından kaldırılmadan önce karakterler 3 ve 2 boyutlu olarak bilgisayarla tasarlanmış görüntü (CGI) ile oluşturuluyordu. MMORPG Cartoon Network Universe: Fusion Fall'da ise Megas Goat'ın çöplüğünde zehirlenmiş bir şekilde ayakta duruyor. 3037 yılında Glorft'lar dünyayı işgal etmektedir. Dünyanın elindeki tek koz ise Glorft'lardan çaldıkları M.E.G.A.S. robotudur. Ve Glorft'lar da robotu geri almak üzeredir. Komutan Kiva Andru bir fikir bulur: Prototipi kullunarak 3037 yılından 3035 yılına dönüp Glorft'ları yok edip dünyayı Glorft'ların ordusundan kurtarmak... Daha sonra Komutan Kiva Megas'a yollanır, zaman 3035 yılına ayarlanır ve her şey hazırdır. Ama Glorft'lar bir gariplik oldugunu anlarlar ve planı bozarlar. Megas 1930 yılına gider ve New Jersey'de bir hurdalığa düşer. Yıl 2004 olmuştur. Hurdalık Coop'un arkadaşı Goat'ın hurdalığındadır. Coop Megas'ı 2 papele (dolar) satın alır, Megas'ın boyasını baştan aşağı değiştirir ve tepesine arabasını koyar. Maalesef zaman makinesini de parçalar. Kiva 2 robotu ile birlikte Megas'ı almaya gelir ama Coop onların robotlarını parçalar. Kiva da Megas'ı kaçırmaya çalışır ama kontrol paneli tamamen değişik bir tasarım olduğu için bunu başaramaz ve mecburen Coop ve Jamie'nin grubuna katılarak Glorft'larla birlikte bu yıla hapsolurlar. Erinç Yeldan Erinç Yeldan (d. 22 Mart 1960), Türk iktisatçı. Yeldan 1978 yılında Kadıköy Maarif Koleji ve Anadolu Lisesi'nden mezun oldu. 1982 yılında Boğaziçi Üniversitesi İktisat Bölümü'nü bitirdi. Doktora eğitimini 1988 yılında Minnesota Üniversitesi'nde tamamladı. Bilkent Üniversitesi İktisat bölümünde öğretim üyesi olarak görev yapmıştır. Bir süre İzmir Yaşar Üniversitesi İktisat bölümü öğretim üyesi ve İktisadi ve İdari Bilimler Fakültesi Dekanı olarak görev yapmıştır. Halen Bilkent Üniversitesi İktisadi, İdari ve Sosyal Bilimler Fakültesi Dekanı olarak görev yapmaktadır. Birçok makale ve ödülün yanı sıra, aktif olarak Bağımsız Sosyal Bilimciler grubunda ve Cumhuriyet gazetesinde yazılar yazmaktadır. Araştırma konuları genel itibarıyla hesaplanabilir genel denge ve Türkiye ekononomisini içermektedir. Yeldan, 2001 yılında duyurulan ve European Economic Association tarafından desteklenen, "Worldwide Rankings of Economists and Economics Departments" da 131. sırada yer alan ve Türkiye'den bir üniversiteye mensup tek Türk iktisatçıdır. 2002 yılında Kadıköy Maarif Koleji ve Anadolu Lisesi Mezunlar Derneği tarafından Kristal Martı ödülüne layık bulunmuştur. Yeldan, "Praksis" dergisi Danışma Kurulu üyesidir. Mezunu olduğu Kadıköy Anadolu Lisesinin, Mezunlar Derneği Kalid tarafından çıkartılan Kadıköy Maarif adlı dergide yazmaktadır. Arkadaşım Bir Maymun Jimnastik Arkadaşım Bir Maymun ya da kısaca Arkadaşım Maymun, ABD animasyon televizyon dizisi. Yapımcılar Timothy Cahill ve Julie McNally Cahill ve yapımcı Cartoon Network Studios'dur. Serinin ilk prömiyeri 26 Aralık 2005'tedir, Cartoon Network'un ilerki yılında yeni showları için sokulmuştur. Usulüne uygun olarak gösterimi ise 20 Ocak 2006'da başlamıştır. Cartoon Network Türkiye'de 1 Kasım 2008'den itibaren yayından kaldırılmıştır. 1 Ocak 2009'da tekrar yayına girmiştir. Ayrıca Big Field Trip adlı bir saatlik filmi (2 bölüm) Emmy Ödülü kazanmıştır. Adam Lyon bir 7. sınıf öğrencisiydi ve diğer insan okuduğu bir okulda okuyordu. Ancak Adam'ın soyadı "Lyon" yerine "Lion" olarak yanlış anlaşılır ve Cheester Arthur Orta Okulu'ndan Charles Darwin Orta Okulu'na gönderilir, bu okul yerel hayvanat bahçesi hayvanlarının yavruları içindir. Adam gönderildiği okulda Jake adında bir maymunla tanışır ve Jake onun en iyi arkadaşı olur. Aşık Ummani Aşık Ummani (d. 1933 - ö. 1984) Türk halk ozanı. Posof’un Sarıçiçek(Hertuz) mahallesinde doğdu. Asıl adı Kurşun Saraç'tır. İlkokulu doğduğu yerin yakınındaki Kayınlı(Şulgavur) mahallesinde okudu. Aşıklık geleneği ve şiire küçük yaşlarda ilgi duymaya başladı. Ancak 15 yaşlarında bir kış mahallesine dönerken yolda tipiye tutulup bayıldı. Gördüğü rüyada bazı dervişler Melahat adlı bir kıza elma soydurarak kendisine yedirdiler. Bu rüyadan sonra şiir söylemeye başladı. Bu dönemden itibaren köylerine gelip giden aşıklar aracılığıyla da kendini geliştirip bağlama çalmayı öğrendi ve kısa sürede yörede adını duyurdu. Özellikle kendi yöresi başta olmak üzere, Ardahan, Artvin, Kars çevresinde uzun yıllar dolaşarak dönemin birçok bilinen aşığıyla karşılaştı. 1960 yılında önce Selim’e yerleşti. Yaklaşık 14 yıl burada yaşadıktan sonra 1974 yılında Bursa'nın Kestel ilçesi Burhaniye mahallesine göçtü. Uzun yıllar Konya Aşıklar Bayramı'na da katılan Aşık Ummani hem burada hem de değişik yarışmalarda birçok ödül aldı. 1984'te Adapazarı'nda Aşık Deryami ile yaptığı bir karşılaşma sırasında öldü ve Burhaniye mahallesinde toprağa verildi. Danielle Lloyd Danielle Lloyd (d. 16 Aralık 1983, Liverpool), İngiliz manken. Miss England 2004 and Miss Great Britain 2006 seçilmiştir. 2007 Celebrity Big Brother ile de tanınır. Eşi Tottenham takımının 1986 doğumlu futbolcusu Jamie O'Hara'dır. Aşık Zarrafi Aşık Zarrafi (1922-1984) Türk halk ozanı. Posof’un Uğurca(Yukarı Cacun) köyünde doğdu. Asıl adı Kemal Yıldırım'dır. Okula gitme olanağı bulamadı ancak köyündeki bazı kişilerden Türkçe ve Arapça okuma yazmayı öğrendi. Aşıklık geleneği ve şiirle küçük yaşlarda ilgilenmeye başladı. 17 yaşına kadar çobanlık yaptı. İlk şiirini sürüsünden bir koyun kapan kurda söyledi. Aynı dönemlerde rüyasında gördüğü bir kıza aşık olduktan sonra şiir yazmaya yöneldi ve bağlama çalmasını öğrendi. Sonraki yıllarda Şavşat’ın Kivirala (şimdiki adı Demirkapı) köyünden sevdiğine benzettiği bir kızla evlendi ve bu köye yerleşti. Yaklaşık bir yıl sonra evi yandığında eşi Zülal de bu yangında öldü. Bunun üzerine baldızıyla evlendi. Aşık Zarrafi Türkiye’nin birçok yerinde çeşitli radyo programı, şenlik ve yarışmalara katıldı. Birçok başarı belgesi, ödül ve madalya aldı. Şiirlerinde her konuyu işleyen Aşık Zarrafi, ayrıca geleneksel türkülü hikâyeleri de ustaca anlatan aşıklardan biri oldu. »Yaralı Mahmut«, »Tahir ile Mirza«, »Şah İsmail« ve tüm Köroğlu kollarını geniş çevrelere aktardı. Aşık Zarrafi 1984 yılında Demirkapı (Kivirala) köyünde öldü ve orada toprağa verildi. EHF Kamp Lazlo Camp Lazlo ya da Kamp Lazlo, ödüllü Amerikalı animasyon televizyon dizisidir. Rocko's Modern Life'ın yapımcısı Joe Murray tarafından Cartoon Network Stüdyoları'nda yapılmıştır. Dizideki Lazlo karakteri İtalya'da en iyi çizgi dizi karakteri ödülü almıştır.. Dizinin Lazlo's First Crush (Lazlo'nun İlk Aşkı) isimli bölümü Emmy ödülü kazanmıştır.. Dizinin Camp Lazlo: Where's Lazlo? adında 60 dakikalık Emmy ödüllü bir televizyon filmi de yapılmıştır. Camp Lazlo çizgi filmi hala Cartoon Network kanalında yayınlanmaktadır. Cevizdüzü, Şırnak Cevizdüzü, Şırnak ili merkeze bağlı olan bir köydür. Şu anda köyde yaşam olmayıp köy 1994 yılında terör nedeniyle yıkılmıştır. İnsanları ise 1994 yılında bazıları Cizre'ye bazıları Silopi'ye bazıları Şırnak merkeze ve Zaxoya göç etmiştir. Bazı aileler ise İzmire göç etmektedir. Caner CandarlÄ± Caner Candarlı (d. 31 Ağustos 1975, İzmir), Türk tiyatro ve dizi oyuncusu. 1998 yılında Levent Kırca&Oya Başar Tiyatrosunda profesyonel oldu. 2002 yılında "Kanlı Nigar" adlı oyundaki 'İstinyeli deli Eşref' rolüyle İstanbul Şehir tiyatrolarında çalışmaya başladı. Vaatler Ãœlkesi (film) Vaatler Ülkesi 1975 Polonya yapımı dramatik dönem filmidir. Özgün adı Ziemia Obiecana olan film uluslararası gösterimlerde ve İngilizce konuşulan ülkelerde Land of Promise ve The Promised Land adları ile gösterime sunulmuştur. Film Türkiye'de 23 Mart 1991'de 10. Uluslararası İstanbul Film Festivali'nde de gösterilmiştir. Senaryosunu Nobel ödüllü Polonya'lı edebiyatçı Wladyslaw Stanislaw Reymont'un 1898 tarihli aynı adlı romanından Andrzej Wajda'nın uyarlayıp yazdığı filmi yine Andrzej Wajda yönetmiştir. 1927 yapımı aynı adlı sessiz bir Polonya filminin yeniden çevrimidir. 20. yüzyıl'ın başında Polonya'nın sanayi sehri olan Lodz'da bir Polonya'lı, bir Alman ve bir Yahudi, üç genç arkadaşın aralarındaki farklılıklara aldırmadan sermayelerini bir araya getirerek ortak bir tekstil fabrikası kurma çabaları ve sonrasında amansızca servet peşinde koşmalarının konu edildiği filmde 19. yüzyıl kapitalizminin gelişme sancıları ve Lodz kentinin tarihi irdelenir. Tarih boyunca hep acılar çekmiş olan Polonya toplumunun oluşumu destansı bir dille anlatılır. Wajda ön planda bu üç bireyin hikâyesini anlatırken, arka planda da Polonya'nın feodalizm'den modern kapitalizm'e geçiş sancılarını, mülkiyetin bölünmesini ve el değiştirmesini, sermaye birikimin oluşmaya başlamasını, merhametsiz tekstil sanayicilerini, güvensiz hatta tehlikeli iş koşullarını, işçilerin grev haklarının farkına varmalarını bir bir gözler önüne serer. Film bu anlamda bir bakıma Marx'ın Kapital adlı eserinin dramatik bir belgeseli gibidir. Filmin 25 dakika daha uzun bir versiyonu Polonya'da televizyonda 4 bölüm halinde gösterilmiştir. En iyi yabancı film dalında Oscar'a aday gösterilen film 1975 yılında Moskova Film Festivali'nde büyük ödülü almıştı. Tacikistan Ã–zerk Sovyet Sosyalist Cumhuriyeti Tacikistan Özerk Sovyet Sosyalist Cumhuriyeti veya Tacikistan ÖSSC, Sovyetler Birliği içinde Özbekistan SSC'ye bağlı olarak kurulan Özerk Sovyet Sosyalist Cumhuriyeti'dir. Tacikistan ÖSSC, 14 Ekim 1924 tarihinde kurulmuştur. 14 Ekim 1929 tarihinde kaldırılmış yerine Tacikistan SSC kurulmuştur. 5 Aralık 1929 tarihinde Sovyetler Birliği'ne resmi olarak üye olmuştur. Kim Kardashian Kimberly Noel "Kim" Kardashian (), Amerikalı magazin yıldızı. Baba tarafından Ermeni, anne tarafından Hollanda ve İskoç asıllıdır. Daha çok sosyal hayatıyla, orijinal versiyonu ile E! televizyon kanalında yayınlanan "Keeping Up with the Kardashians" ve "Kourtney and Kim Take New York" adlı reality showlar ile bilinir. Bunların yanı sıra prodüktörlük, mankenlik, şarkıcılık, oyunculuk, stilistlik ve iş kadınlığı faaliyetlerinde bulunmaktadır. Kardashian günümüze değin çeşitli parfümler çıkarmıştır, oldukça ünlü dergilere poz verip dergi kapaklarında yer almıştır, konuk oyuncu veya juri üyesi olarak çok sayıda televizyon yapımında rol almıştır, Amerikan ABC kanalında yayınlanan Dancing With the Stars (Yıldızlarla Dans) adlı televizyon formatında yarışmıştır. America's Next Top Model (Amerikanın Gelecek/Yeni Top Modeli - Amerika Top Modelini Arıyor) adlı programda konuk jüri üyeliği yapmıştır. Carmen Electra ile birlikte "Acayip Bir Film" ve "Vadinin Melekleri" adlı sinema filmlerinde, "How I Met Your Mother", "Beyond the Break", "" gibi dizilerde rol almıştır. 2010 yılında ise kız kardeşleri Kourtney ve Khloé ile "Kardashian Konfidential" adında bir otobiyografik kitap yayımlamıştır. Bunların yanı sıra kızkardeşleri ile birlikte D-A-S-H adlı kıyafet butiğini işletmektedir. 2007 yılında Playboy dergisine soyunmuştur. Kardashian 2 Mayıs 2008'de "Workout with Kim Kardashian" adlı bir spor DVD'si çıkarmış, daha sonra kendi blogunu açmış ve ayakkabı satış servisini başlatmıştır.Kendine ait kkw adlı makyaj markası ve skims adlı korse markası vardır.2020 Haziran ayında Kim Kardashian, KKW Beauty adlı kozmetik şirketindeki yüzde 20’lik hissesini Coty şirketine sattı. 200 milyon dolarlık satış işlemiyle, Kardashian’ın markasının değeri 1 milyar doları buldu. Osmanlı İmparatorluğu'ndan ABD'ye göç eden dördüncü kuşak ve tanınmış bir aileden gelen Kardashian, Amerika'nın Kaliforniya eyaletinin Los Angeles şehrinde, hukuk danışmanı ve avukat Robert Kardashian (O. J. Simpson'ın avukatı olarak ünlenip Eylül 2003 tarihinde vefat eden) ile Kris Jenner (d. Houghton)'ın kızı olarak dünyaya gelmiştir. Babası yarı Osmanlı yarı Rus asıllı bir üçüncü nesil Amerikan Ermenisidir, annesi ise Hollanda ve İskoçya kökenli bir Amerikalıdır. Baba tarafından büyük-büyükbabası Los Angeles'a günümüz Türkiye'sindeki Kars'ın bir köyünden göç etmiştir. Kendisi birçok röportajında: "Ben büyük bir Ermeni etkisiyle yetiştirildim. Daima Ermeni öyküleri duyarak, Ermeni geleneksel yemeklerini yiyip bayramlarını kutlayarak büyüdüm." ifadesini belirtmiştir. Toplamda dokuz kardeşi olan Kardashian'ın iki öz kız kardeşi ve bir öz erkek kardeşi vardır; Kourtney, Khloé ve adını merhum babasından alan Robert. Annesinin daha sonra evlendiği Bruce Jenner'ın önceki evliliğinden olmak üzere üç üvey erkek kardeşi ve bir üvey kız kardeşi vardır; Burton Jenner, Brandon Jenner, televizyon yıldızı Brody Jenner, Casey Jenner. Yanı sıra annesinin 1989'da Robert'tan boşanıp 1991'de evlendiği eski olimpiyat atleti Bruce Jenner'dan olmak üzere iki yarı öz ünlü kız kardeşi vardır; Kendall Jenner ve Kylie Jenner. Marymount Lisesi'nden mezun olan Kardashian, okulda okuduğu dönem sırasında, babasına ait olan müzik pazarlama firmasında çalışmıştır. Kardashian Türkiye'yi Ermeni Kırımı'nı tanımaya çağırmıştır. Kardashian, ABD'de hapishane reformu üzerine çalışmaktadır. Mahkûm Chris Young ve ilk uyuşturucu suçu ile ömür boyu hapse mahkûm edilen Alice Marie Johnson için aktivizm yapmış, Haziran 2018'de Başkan Donald Trump tarafından affedilmelerini sağlamıştır. ABD hapishane sisteminde büyük çaplı değişiklikler öngören İlk Adım Kanunu (First Step Act) için de kampanya yürütmüş ve Başkan Trump'ın ikna edilmesinde etkili olmuştur. Kanun, daha sonra ABD Senatosu'ndan oy çoğunluğu ile geçmiştir. Nisan 2019'da Vogue'a çıkan bir habere göre Kardashian, baro sınavını geçmek için çalışmaktadır. 2000'de prodüktör Damon Thomas'la evlenip 2004'te boşandı. Daha sonra R&B sanatçısı Ray J ile çıkmaya başladı. Ray J ile bir seks kasedi ortaya çıktı. Kim Kardashian önce dava açsa da daha sonra Vivid Entertainment'la anlaşıp kasedin haklarını 5 milyon dolara sattı. 2007'de Ray J'den ayrılan Kardashian, Amerikan futbolcusu Reggie Bush ile çıkmaya başladı ancak ayrıldılar. 2010 Ekim'inde ise Michael Copon ile kısa süren bir ilişkiye başladı. 2011 Mayıs ayında Kris Humphries ile nişanlanan kardashian'ın 20.5 karatlık nişan yüzüğü çok konuşuldu. 20 Ağustos 2011'de Kris Humphries ile evlenen Kardashian'ın düğünü Kaliforniya Eyaleti’ne bağlı Santa Barbara yakınlarındaki Montecito Kasabası’nda bulunan bir malikanede gerçekleşti. Sinema ve müzik dünyasından birçok ünlü ismin katıldığı, toplam 440 davetli bulunan düğünde Kardashian Vera Wang imzalı fildişi renginde, kabarık etekli, dantel bir gelinlik giydi. Düğünün 30 milyon dolar olan tüm masrafları reklam sponsorları tarafından karşılandı. Kardashian düğün için tek kuruş harcamamasına rağmen düğün fotoğrafları için People Dergisi’yle yaptığı anlaşmayla ayrıca 17.9 milyon dolar kazanç sağladı. 2012 Nisan ayından beri Kanye West ile beraber olan Kardashian 15 Haziran 2013 günü Cedars-Sinai Medical Hastanesinde kızları North West'i dünyaya getirmiştir. 21 Ekim 2013'te, Kardashian'ın 33. doğum gününde nişanlanan çift, 24 Mayıs 2014 tarihinde İtalya'nın Floransa kentinde evlenmiştir. Oğulları Saint West, 5 Aralık 2015'te doğmuştur. İkinci hamileliğinden sonra doktorları, Kardashian'a tekrar hamile kalmamasını önermiştir. Bunun üzerine, çiftin üçüncü çocuğu Chicago (15 Ocak 2018 doğumlu) ve dördüncü çocuğu Psalm (9 Mayıs 2019 doğumlu) taşıyıcı anne aracılığıyla dünyaya gelmiştir. Dışkaya Koyunu Bursa İli Hayvancılığı Geliştirme Birliği'nin (HAGEL), Uludağ Üniversitesi Veteriner Fakültesi ve Bursa İli Koyun, Keçi Yetiştiricileri Birliği' nin ortak projesiyle hayata geçirilen yeni melez koyun ırkıdır. İsmini Bursa ili Dışkaya köyü, Gürsu de gerçekleştirildiği için köyün adından almıştır. Kayseri'de dağa çıkınca ölen Avrupalı keçiler, Bursa'da yerli ırkla ıslah edilerek yaşatılacak. Süt verimi yüksek olduğu için tercih edilen İsviçre kökenli saanen keçileri, Bursa'da yerli kıl keçileri ile ıslah edilerek çoğaltılacak olan proje 2007 yılında hayata geçti. Yeni ırkın, süt veriminin 10 ay boyunca 3 litre olması ve soğuktan minimum etkilenmesi hedefleniyor. Kourtney Kardashian Kourtney Mary Kardashian (18 Nisan 1979) Amerikalı kıyafet perakendecisi ve televizyon kişiliği. En çok "Keeping Up with the Kardashians" adlı reality show a çıkması ile bilinmektedir. Khloé Kardashian ve Kim Kardashian'ın kardeşidir. Ermeni, İskoç ve Hollanda asıllıdır. 14 Aralık 2009'da oğlu Mason Dash Disick dünyaya gelmiştir. Scott Disick ile beraberdir. 8 Temmuz 2012'de kızı Penelope Scotland Disick doğmuştur. 14 Aralık 2014'te ikinci oğlu Reign Aston Disick doğmuştur. Kendine ait Poosh adlı güzellik, lifesyle ve makyaj üzerinde duran blog/markası vardır. KhloÃ© Kardashian Khloé Alexandra Kardashian (d. 27 Haziran 1984) Amerikalı televizyon kişiliği. Ablası ünlü model ve stilist olan Kim Kardashian'dır. En çok "Keeping Up with the Kardashians" adlı reality showa çıkması ile bilinmektedir. Ermeni, İskoç ve Hollanda asıllıdır. 2009 yazında evlendiği profesyonel basketbolcu Lamar Odom ile 2015 Temmuz ayında boşandı. EskiÅŸehir Subay Orduevi Eskişehir Subay Ordu Evi, Eskişehir Hilton Oteli olarak inşa edilen ve 1960 ihtilalinde orduevi olarak kullanılmaya başlanan bina. İstanbul'dan sonra Türkiye'deki ilk Hilton Oteli, Hasan Polatkan'ın da destekleriyle Eskişehir'de faaliyete geçmiştir. Ancak darbeden sonra binaya el konulmuş ve bina Subay Orduevi olarak devreye alınmıştır. Eskişehir'in en merkezi yerinde Köprübaşı meydanında, yolların kesişim noktasında bulunmaktadır. Türk Sineması'nın ilk havacılık filmi olan Göksel Arsoy'un başrolünde oynadığı ve bir jet pilotunu canlandırdığı "Şafak Bekçileri" filminde, dönemin en sükseli binalarından olan bina özel bir yer tutmuştur. Vanessa Minnillo Vanessa Joy Minnillo (doğum 9 Kasım, 1980) Amerikalı televizyon kişiliği. Eski Miss Teen USA'dir, En çok 2003–2007 arasında MTV'de "Total Request Live"'e ev sahipliği yapmasıyla ve New York'ta bir muhabir olarak "Entertainment Tonight" için röportaj yapmasıyla bilinmektedir. Clark Air Force Base, Angeles City, Pampanga, Filipinler'de doğmuştur. Kenan YÄ±lmaz Kenan Yılmaz (1900, Erzincan, Türkiye - 5 Ağustos 1961), Türk siyasetçi. Maliye Meslek Yüksekokulu ve Ankara Hukuk Fakültesi mezundur. İzmir Çeşme Mal Müdürü(1923), Amasya Muhasebecisi(1925), Çorum Vilayet Muhasebecisi(1926), Maliye Bakanlığı Gelirler Birinci ve İkinci Şube Müdürü (1929), İzmir Defterdarı (1932), Maliye Bakanlığı Gelirler Genel Müdürü(1935), Maliye Bakanlığı Müsteşar Yardımcısı(1943) olarak çalıştı. Maliye Bakanlığı ve Millî Savunma Bakanlığı müsteşarlıklarında görev aldı. 30 Mayıs 1950 tarihinde Millî Savunma Bakanlığı Müsteşarlığı'na yükseldi. Sivil memuriyetten bu makama yükselen ilk ve bugüne kadar son müsteşardır. Bu görevde iken IX. Dönem ara seçimlerinde Demokrat Parti'den Bursa Milletvekilliğine seçildi. 1 Kasım 1953'te II. Menderes Hükümetinde Millî Savunma Bakanı oldu. 17 Mayıs 1954 tarihinde Bakanlıktan istifa etti. X. ve XI. Dönemlerde de yine Bursa Milletvekili seçildi. 27 Mayıs Müdahalesinde tutuklanarak Yassıada'ya gönderildi. Yüksek Adalet Divanınca yargılandığı sırada 5 Ağustos 1961'de vefat etti. İstanbul Zincirlikuyu mezarlığında toprağa verildi. Andrey ArÅŸavin Andrey Sergeyeviç Arşavin (Rusça: "Андрей Сергеевич Аршавин" - d. 29 Mayıs 1981, Sankt-Peterburg) Sol Kanat, Oyun Kurucu mevkinde forma giyen Rus futbolcudur. Profesyonel kariyerine 2000'de FK Zenit'da başlayan oyuncu, 2009'da Arsenal'e transfer oldu. 2012 sezonunu Zenit St. Petersburg'da kiralık olarak geçirdi. Sezon sonunda Zenit St. Petersburg, Arşavin'i bonservissiz olarak transfer etti. Enver Ziya Karal Enver Ziya Karal (d. 1906, Osmaniye, Kosova - ö. 19 Ocak 1982, Ankara), Türk akademisyen, tarihçi, üniversite idarecisi ve siyasetçi. Enver Ziya Karal 1906'da Osmaniye, Kosova, Osmanlı İmparatorluğu (modern Kosova Cumhuriyeti) kentinde doğmuştur. Babası Ağalı Mehmed ve annesi Zeynep idi. Balkan Harbi sırasında babası, amcası ve dayısı şehit edilmiş; annesi kolera salgınında ölmüştür. Enver Ziya Karal ağabeyi ile önce İzmir'e gelmişlerdir. Önce Alaçatı, İzmir; sonra Bursa ve daha sonra da Ortaköy, İstanbul'da ilkokul seviyeli yetimler için kurulmuş "Darü'l-eytam" okullarında 1922'de ilk öğretimini tamamlamıştır. Sonra lise eğitimi için parasız yatılı olarak Edirne Sultani'sine alınmış ve 1926 yılında mezun olmuştur. O yıl yabancı ülkelerde üniversite eğitimi yapmak üzere devlet bursu almak için yapılan yarışmayı kazanarak Fransa'ya tarih eğitimi yapmak için gönderilmiştir. Lyon Üniversitesi Edebiyat Fakültesi'den tarih bölümü mezunudur ve aynı üniversitede tez verip doktora almıştır. 1933 yılında Türkiye'ye dönüş yapmış ve aynı yıl İstanbul Üniversitesi Edebiyat Fakültesi'nde Tarih Doçenti olarak atanmıştır. 1942 yılında Ankara Üniversitesi Dil ve Tarih-Coğrafya Fakültesi'ne Profesör olarak Tarih Bölümü başkanlığına tayin edilmiştir. Bu fakültede Türk İnkılap Tarihi Enstitüsü'nü kurmuştur. 1960 yılında Ordinaryüs Profesörlük payesi verilmiştir. Enver Ziya Karal Ankara Üniversitesi Dil ve Tarih-Coğrafya Fakültesi Öğretim Üyesi ve Yakın Çağ Tarihi kursu profesörü olarak bu fakültede dersler vermiştir. Bunun yanında İstanbul Harp Akademisi ve Yüksek Komuta Akademisi, Ankara Üniversitesi Siyasal Bilgiler Fakültesi ve Gülhane Askeri Tıp Akademisi'nde "Türkiye İnkılap Tarihi" dersleri vermiştir. Yurt dışından gelen Fullbright burslarıyla Amerika Birleşik Devletleri'nde birkaç üniversitede ve İngiltere'de Manchester Üniversitesi'nde konuk profesör olarak "Yakın Çağ Osmanlı Tarihi" dersleri de vermiştir. Akademik idareci olarak 1944-1946'da Ankara Üniversitesi Dil ve Tarih-Coğrafya Fakültesi dekanlığı; 1949-1951'de Ankara Üniversitesi Rektörlüğü, Millî Eğitim Bakanlığı Talim ve Terbiye Dairesi Müşavirliği görevlerini ifa etmiştir. Enver Siya Karal Türk Eğitim Derneği Başkanlığı yapmış ve. UNESCO Türkiye Millî Komisyonu; Türk Dil Kurumu ve Türk Tarih Kurumu üyeliklerinde bulunmuştur. 1972 yılından 1982 yılındaki ölümüne kadar Türk Tarih Kurumu'ndaki başkanlık görevini sürdürmüştür. 1953 yılında eşi tarih öğretmeni Fatma Karal ile birlikte devlet tarafından Atatürk'ün Selanik'te doğduğu evi müze haline getirmekle görevlendirilmiştir. Çeşitli devlet görevleri ile yurt içi ve yurt dışı devlet temsilciliklerinde bulunmuştur., 9 Ocak 1961 - 29 Ekim 1961 döneminde Kurucu Meclis'te Cumhuriyet Halk Partisi Temsilciliği yapmıştır. Bu mecliste 1961 Anayasasını hazırlayan komisyonun başkanlığı görevini yüklenmiştir. 19 Ocak 1982'da Ankara'da vefat etti. Evli ve iki çocuk babası idi. Beş ciltlik Yakın Çağ Osmanlı Tarihi başta olmak üzere Atatürk, Türk Devrim Tarihi, Osmanlı Tarihi üzerine pek çok sayıda yapıtı bulunmaktadır. Terazi (astroloji) Terazi (), Batı astrolojisinde zodyakın hayvansal olmayan sembollerinden biridir. 23 Eylül - 22 Ekim tarihleri arasında doğanların burcudur. Yönetici gezegeni Venüstür. Marcus Manilius'un astrolojinin esaslarını kaleme aldığı beş ciltlik "Astronomica" adlı eserde Terazi burcunun özellikleri şu şekilde yer almaktadır: SS Cavese 1919 Società Sportiva Cavese 1919 Cava de' Tirreni, İtalya'da kurulan futbol kulübü. 1919'da kurulan kulüp, Lega Pro Prima Divisione'de mücadele etmektedir. Maçlarını 15.200 kişi kapasiteli Stadio Simonetta Lamberti'de yapmaktadır. 1922 yılında Serie A'da mücadele eden kulüp, 1925 yılında teknik direktörlerinin ölmesi ve kulübün maddi krize kirmesi sonucu Serie B ye düşürüldü. Mustafa Sarp Mustafa Sarp (d. 5 Kasım 1980, İstanbul), Türk eski futbolcudur. Profesyonel futbola Gaziosmanpaşa'da başladı. 1999-2002 yılları arasında üç sezon Gaziosmanpaşa forması giyen Mustafa Sarp, 2002 yılında Mersin İdman Yurdu'na transfer oldu. İki sezon Mersin İdman Yurdu formasıyla ikinci ligde mücadele eden Sarp, 61 maça çıkıp 4 gol attı. Sarp ilk Süper Lig tecrübesini ise 2004-05 sezonunda Ankaraspor forması altında yaşadı. Ankaraspor'da 24 lig maçında forma giyen Mustafa Sarp, aynı sezonun sonunda Kayseri Erciyesspor'a transfer oldu. Kayseri'de 2006-2007 sezonunda 26 Süper Lig ve 10 Türkiye Kupası maçında forma giydi. 2007-2008 sezonu başında Bursaspor'a transfer olan oyuncu, geçtiğimiz sezon 28 maça çıktı, 4 gole imza attı ve 4 de sarı kart gördü. Mustafa Sarp, orta sahada savunmaya yönelik futboluyla dikkat çekiyor. 2006 yılında Çek Cumhuriyeti ile oynanan özel maçta ilk kez millî takımın formasını giyen Mustafa Sarp, 2 kere A Mili ve bir kere A2 millî takımın formasını taşıdı. 2009-2010 sezonunda Bursaspor'dan Galatasaray'a transfer oldu. Galatasaray - Tobol 2. Maçında forma giydi , 64.dk da sarı kırmızılı ekibi 1-0 öne geçirdi ve Galatasaray'da ilk resmî golünü attı. 2009-2010 sezonunun ilk devresinde Beşiktaş karşısında bir golü vardır. UEFA Avrupa Ligi mücadelesinde Panathinaikos'a ve aynı zamanda ligde Gaziantepspor ile oynanan her 2 maçta da gol atan Mustafa Sarp, ön libero olmasına rağmen ilk sezonunda sürpriz gollere imza atmıştır. 2009/2010 sezonunun ilk döneminde hırslı ve koşan yapısıyla Rıjkaard'ın gözüne girmiştir.Fakat 2. devrede performansı düşmüştür ve zaman zaman forma şansı bulamamıştır. 2010-11 sezonunda ise tarihinin en kötü performansını geçiren Galatasaray'da Barış Özbek ve Ayhan Akman ile görev yapan Sarp, 21 lig maçında 1 gol atıp 2 asist yapmış, UEFA'da 4 maça çıkmış 1 gol atmış kupada da 2 maça çıkmıştır. 2011 yılında transfer sezonunun bitmesine günler kala Galatasaray ile olan sözleşmesi çift taraflı olarak feshedilerek, bir dönem Galatasaray'ın sportif direktörü olan Adnan Sezgin'in de yöneticilik yaptığı Samsunspor ile 2 yıllık anlaşma sağladı. Bu takımdaki ilk maçını ise 18 Eylül 2011 tarihinde oynamış ve aynı maçta eski takımı Galatasaray'a gol atmıştır. 16 Aralık 2011 tarihinde ise Samsunspor ile karşılıklı olarak sözleşmesini feshetmiştir. 24 Aralık 2011 tarihinde Süper Lig ekiplerinden Kardemir Karabükspor'la anlaştığı bildirildi. Mustafa Sarp, Kardemir Karabükspor forması ile çıktığı ilk maçında Gençlerbirliğine gol atmış ve takımının 2-1 kazanmasında büyük rol oynamıştır. Mustafa Sarp kendinin Kardemir Karabükspor'daki 2.maçında eski takımı Galatasaray'a gol atmıştır. Ayrıca Mustafa sezon boyunca 10 maça daha çıkmış ve 1 gol daha atmıştır. 2012 yılında yüksek maliyeti nedeniyle serbest kalan Sarp, 2012-13 sezonu öncesinde Mersin İdman Yurdu takımına transfer oldu.Yarım sezon boyunca Mersin İdman Yurdu'nda oynayan Mustafa Sarp, 10 maça çıkmıştır. Mustafa devre arası gelince Süper Lig'in yeni ekiplerinden Elazığspor'a transfer oldu ve 16 numaralı formayı aldı. 12 maçta görev yapan Sarp, 2013 yılında İstanbul BB'ye transfer oldu. Mustafa Sarp 2013-14 sezonunda İstanbul BŞB ile sözleşme imzalamıştır. O sezon 24 maçta görev almış ve 6 gol atarak 1. Lig şampiyonu kadroda yer almıştır. Sezon sonunda ise sözleşmesi uzatılmamış ve kulübüyle yollar ayrılmıştır. 2014-15 transfer döneminin bitmesine saatler kala Manisaspor ile sözleşme imzalamıştır. 30 Aralık 2014 tarihinde sözleşmesi karşılıklı olarak feshedilmiş ve oyuncu serbest kalmıştır. Millî takıma Fatih Terim tarafından Estonya maçı kadrosuna alındı; ancak forma şansı bulamadı. Åžamisen Şamisen ya da sangen, (Japonca: "三味線, üç telli anlamına gelmektedir") "baçi" adı verilen bir mızrap ile çalınan üç telli bir Japon çalgısıdır. 16. yüzyılda güney Japonya'da doğmuştur. Şamisenler çeşitli biçimlerde üretilirler ve genelde teatral çalışmalarda kullanılırlar. Şamisenler yapı olarak klasik gitarlara oldukça benzerler ancak sapı daha incedir ve perdeleri yoktur. "Do" adı verilen davulumsu dikdörtgen gövdesi önden ve arkadan hayvan derisi ile kaplıdır. Buna çalgıdan çıkan sesi arttırmak