yargılara varır ve komünist olur. Kuşkusuz, bu sizin için de geçerli, dedi Marx, söyleşinin sonlarına doğru. Lafargue, Londra'ya bu ilk gelişinde Marx'la bir daha görüşme fırsatı bulamadı. Kısa süre sonra Fransa'ya döndü ve kendine has olağanüstü enerjisiyle politik mücadelenin denizine atılarak Louis Bonaparte rejimiyle mücadeleye başladı. Görüşleri büyük ölçüde değişmişti. Ve daha önce istemeye istemeye gittiği Londra'ya, orada Marx'ı görmek söz konusu olduğundan, gitmek için sabırsızlanıyordu şimdi. Bu da başka bir vesileyle gerçekleşti Bonapartistler tarafından takibe uğrayan Paul Lafargue İngiltere'ye iltica etmek zorunda kaldı ve Enternasyonal'in Genel Konsey'ine dahil oldu. Marx'ın Lafargue ile sohbetinden iki ay sonra trajik bir haber tüm dünyaya yayıldı. Başkan Abraham Lincoln kiralık bir katil tarafından öldürülmüştü. Marx, Engels ve tüm dava arkadaşları bu korkunç cinayetle sarsıldılar. 1865 ilkbaharında Amerikan Ordusu subayı Sigizmund Krasotski, Askeri Bölge Komutanı Albay Joseph Weydemeyer'in emriyle St. Louis'den Washington'a gelmişti. Albay, Karl Marx'ın yakın arkadaşı, Komünistler Birliği'nin üyesi ve Almanya'daki 1848 Devrimi günlerinin direngen savaşçısıydı. Sürgün olup Amerika'ya yerleştikten bu yana Marx ile Weydemeyer arasında yazışma hiç kesilmemişti. Otuzlu yıllardaki Polonya ayaklanmasına katılmış olan Krasotski, tıpkı Weydemeyer gibi, Kuzey Ordusu saflarında Güney'in köle sahiplerine karşı savaşmıştı. Balta girmemiş ormanlardan, yeni kurulmuş kentlerin etrafından, patikalardan geçmek zorunda kalmıştı. Kolay bir yol değildi Yalpalıyor, cephe hattının çevresini dolanıyordu. Krasotski, Abraham Lincoln hükümetinin önde gelen şahsiyetlerinden Savaş Bakanı Stanton'a önemli gizli belgeler taşımaktaydı. Savaş sona ermek üzereydi. Harika bir ilkbahar günüydü. Kuşlar ötüyordu, çıplak dallar kabaran tomurcuklarla bezenmişti. Doğanın bu sadeliği Krasotski'ye Lublin topraklarını anımsatıyordu. Düğün çiçekleriyle kaplı anayurt topraklarını görmeyeli otuz yıldan fazla olmuştu... Krasotski, alnındaki beyaz sargıyı kısa bir süre önce çıkarmıştı. Onu az kalsın yaşamından edecek süngü yarasının yerinde çirkin, mor bir iz kalmıştı. Subay üniforması yamalı, çizmelerinin altı delikti. Ama yolda kendisini karşılayan insanlarla paylaştığı mutlulukla kıyaslandığında bunlar o kadar önemsizdi ki. Dört bir yandan Zafer. Zafer. Kölelik tüm kıtada kaldırıldı, sesleri geliyordu. 9 Nisan 1865'te, kanlı iç savaşın sona erdiği gün Krasotski Washington'a ulaştı. Kuzeyliler bayram ediyorlardı. Akşam geç saatlerde St. Louis'den gelen elçi, Bakan tarafından kabul edildi. Stanton masanın başında oturuyor, asık suratla raporları gözden geçiriyordu. Oturun yüzbaşı, dedi emredercesine. Krasotski, Stanton'un asık suratına bakıp Bu denli önemli bir olaya rağmen suratı sonbahar gibi karanlık, diye geçirdi içinden. Evet, siz Amerikan ordusunun cesur bir subayı olmanın dışında 1830 Polonya ayaklanmasına katılmışsınız. Ülkemizde temelli olarak kalmayı düşünüyor musunuz. Sanmam Sayın Bakan. Benim ve eşimin yüreği uzak anavatanımıza ait. Siz ebedi devrimciler kuşağındansınız, yani göçebesiniz. Sizinle tanıştığıma memnun oldum. Savaş bitti sayılır ve burada hiyerarşinin yeri yok. Benimle akşam yemeği yemek istemez misiniz. Stanton ayağa kalktı, ardından da Krasotski. Seyyar bir ofisi andıran ve pek de rahat olmayan yan odaya geçtiler. Sıradan bir masada akşam yemeği servisi yapılmıştı Soğuk sığır eti, sebze, şarap ve kahve. Sürekli görev başında olabilmek için sık sık burada geceledim. Karargâhta bir dakikalık gecikme, bazen savaşın sonucunu belirleyebilir. Uzağı göremeyen kimi insanlar yemeği tabaklara bölüştürdüklerinde savaşın bittiğini düşünüyorlar, diye sürdürdü konuşmasını Stanton. Yanılıyorlar. Savaş sürecek, ancak bugünden itibaren gizli, yani daha da tehlikeli bir savaş olacak. Stanton öfkeyle dudaklarını sıktı ve konuşmasını sürdürdü. Duyarlı politikacılar Güney eyaletlerine uygulanan kapitülasyonun kendilerine, düşmana acıma, hoşgörü hakkı verdiğini sanıyorlar. Eski bir direnişçi olarak bu konuda siz ne düşünüyorsunuz. Sorunuz beni hazırlıksız yakaladı, ama galipler yüce gönüllü olmalıdırlar. Üstelik terör iki ucu pis bir değnek, diye kendinden emin bir yanıt verdi Krasotski. Stanton kaşlarını çatarak baktı ona ve yemeğine eğildi. Sessizlik birkaç dakika sürdü. Ardından, damalı peçetesiyle yağlı dudaklarını sildi ve Merhametli yöneticiler bir devlet için felakettir. Düşmanı zayıfken vurmalısınız. Barış, ulusunuza karşı ihanet demektir. Yitirdiğimiz kardeşlerimizin öcünü kim alacak. Bir Kuzeylinin kanının her damlasına karşılık yenik Güneylilerin kanlarını oluk oluk akıtmak gerek. Ama, önemli olan bu değil. Teslim olmaları bizim zararlarımızı telafi etmez. Bu zararları düşmanlar ödemek zorundadır. Varsın zengin çiftlik sahipleri zararlarımızı son sentine kadar ödesinler. Savaş, galip gelenin zenginleşmesi demektir eğer Güneyliler kesenin ağzını açmazlarsa, ormanlarımızda o alçakları asacak yeterince ağaç var. Krasotski yuvalarından fırlamış gözlerle Stanton'a baktı, şarap kadehini istem dışı itti. Devlet Başkanı'nın affın gerekliliğine ilişkin konuşmasını bugün gazetede okuduğunu anımsadı. Kimse benden bu insanların, hatta içlerinde en kötülerinin dahi öldürülmesine katılmamı beklemesin. İşbirliği yapmak, hatta yeniden birlik olmak istiyorsak husumete son vermenin zamanı gelmiştir, diyordu Lincoln. Abraham Lincoln sizinle aynı görüşte değil. Savaş sırasında acımasız ve katıydı, fakat şimdi her şey değişti. Kardeş katliamı sona erdi. Gerekli olan barış ve birliktir, dedi soğuk bir sesle Polonyalı. Anlaşılan, gençliğinizde ormanlarda birlikte balta salladınız Başkanla. Düşünceleriniz o kadar benzer ki, dedi Stanton gülerek. Amerika'da köleliğin kökünü kazımışsa eğer, oduncuların en yücesidir o. Polonya ayaklanmasının neden yenilgiye uğradığını şimdi anlıyorum Yufka yüreklilik, uzlaşma. Ben ise bambaşka bir insanım ve gördüğünüz gibi, ulusum için zafere ulaştım en sonunda. Ne kadar da tehlikeli bir kibir. Acaba Başkan böylesine belirgin ve güçlü bir düşmanı olduğundan haberdar mı. diye düşündü Sigizmund. Bu sırada nöbetçi subayı, Savaş Bakanı'na bağlı Polis Şefi Lafayette Baker'ın geldiğini bildirdi. Kırmızı yanaklı, dolgun yapılı Korgeneral, çok düzenbaz biri olmasına karşın insan ilişkilerinde oldukça cana yakın görünüyordu. Yağlı gözkapaklarının altında küçülmüş gözleri, hedeflediği şeyleri inanılmaz bir hızla tarıyordu. Bu Polonyalı, Büyük Amerika uğruna kanını akıttı, dedi Stanton. Sahi, geceyi nerede geçireceksiniz yüzbaşı. Krasotski, bu fırtınalı zafer gününde otellerde yer bulamadığını itiraf etti. Daha iyi ya. Bende kalırsınız, diye söze karıştı Baker. Şimdilik Generali kabul odasında bekleyin, diye emretti Bakan. Krasotski, saygıyla eğilerek Bakan'ı selamlayıp dışarı çıktı. Stanton'la vedalaştıktan sonra içini bir sıkıntı kaplamıştı. Ne olduğunu kendisinin de anlayamadığı bu duyguyu bir türlü yenemiyordu. Çelişkili, kindar düşüncelere kapılmış hırslı insanlar vardır. Bu düşüncelerini ilişkide oldukları insanlara aktarırlar. Stanton, bu türden çetin, despot mizaca sahip insanlardan biri, diye düşünüyordu Sigizmund. Lafayette gevezeliğe varan konuşkanlığıyla Krasotski'yi şaşırtmıştı. Mesleğinden dolayı kapalı ve suskun olması gereken Generalin bu özellikleri yadırgatıcıydı. Savaşın başlangıcından itibaren cumhuriyetin en gizli kurumlarına başkanlık yapıyordu. Aklına gelen her konuda konuştuğu halde polis şefi kendi işlerine hiç değinmiyordu. Bu laf kalabalığında yasak konulardan kolayca kaçınıyordu. Konuşma sırasında yerli yersiz tekrarladığı, çok sevdiği bir atasözü vardı ‘yaptıklarından korkma, korkuyorsan yapma.' Yıllar süren geceleri çalışma zorunluluğu, gizli polis şefinin uykuya direncini artırmıştı. Krasotski sabaha kadar onun gevezeliklerine katlandı. Kendisine şarap doldurup purosunu yakarak koltuğa yayılan Baker, sohbetiyle tesadüfi konuğunu eğlendiriyordu. Bu sayede konuk çok şeyler öğrenmişti. Lincoln, inanmış bir kaderci, diyordu Baker konuğuna. Haklı. Yatağında öleceklerin, yolda yürürken korkacakları bir şey yoktur. Başkan iyi, dürüst, sade bir insan. Ancak düşmanı çok. Çevresindeki düşmanların sayısının Güneylilerden fazla olduğuna kalıbımı basarım. Eğer ona bir şey olursa, Güneylilerin vay haline. Mağluplar üzerinde en sert şekilde tahakküm kurmak ve öç almak isteyen çok sayıda etkili kişi var aramızda. Bunu duydum, dedi Krasotski Stanton'u anımsayarak. Lincoln çok cesur ve inatçı. Hiçbir şeyden korkusu yok ve herhangi bir önlem almayı ısrarla reddediyor. Korumalarının sayısı yok denecek kadar az. Bir süre önce bize ‘Birisi beni öldürmek isterse, o bunu zaten yapar düşüncesine alıştım hatta ben zırh giysem ve korumalarla çevrili olsam da yararı olmaz' demişti. Haklı. Bunu ben de biliyorum. Evdeki hırsızdan ve katilden korunmak, eğer onlar dost maskesi takmışlarsa ve yanınızdalarsa imkansızdır. Yahuda'dan kurtulmak mümkün mü hiç. Baker, bu son sözleri öylesine anlamlı söylemişti ki, hiçbir zaman Krasotski'nin aklından çıkmadı. 14 Nisan'da, ‘Washington Tiyatrosu'nda savaşın sona ermesi şerefine bir kutlama gösterisi düzenlenmişti. Çizgili, yıldızlı bayrakla süslenmiş sahnenin hemen önündeki birinci locada, gösterinin başlamasına az bir süre kala eşiyle birlikte Başkan belirdi. Seyirciler onları şiddetli bir tezahürat ve alkış yağmuruyla karşıladı. Abraham Lincoln seyircilerin karşısında saygıyla eğildi ve yerine oturdu. Çok alçakgönüllü olan Başkan kendisine gösterilen ilgiden ezilir gibiydi. Lincoln'ün gözlerinde yorgunluk ifadesi vardı ve ince uzun yüzü hastaymış gibi solgundu. Sempatik, genç eşi kendisine yabancı olan endişeyi güçlükle yenebiliyordu. Bu locanın güvenliği için Stanton'dan Binbaşı Ekert'i görevlendirmesini rica ettiğini duymuştum. O, imrenilecek fiziksel gücüyle diğerlerinden farklı. Sempatik, daha da önemlisi dürüst ve sana bağlı bir insan. Savaş Bakanı onu neden uzaklaştırdı ki. dedi karısı. Bizi kapının arkasında duran bir sarhoş koruyor, dedi karısına Lincoln, kayıtsızca gülerek. Stanton'un garip bir tasarrufu bu. Ayrıca, eminim ki bizim korumamız çoktan büfeye içmeye gitmiştir. Böylesi daha iyi. Orkestra böyle bir günde daha bir coşkuyla karşılanan cumhuriyet marşını çalmaya başlamıştı. Herkes ayağa kalktı. Perde hışırtıyla kalktı ve temsil başladı. Krasotski, parterde oturuyordu. Her zaman çok sempati duyduğu Lincoln'ü uzun süre izledi. Ancak sahnenin önündeki küçük locada nasıl bir trajedinin oynandığını fark etmedi. Saat on sıralarında bıyıklı genç bir adamın hiçbir engelle karşılaşmadan içeri girip kendinden emin bir şekilde tabancayı Başkan'ın ensesine doğrultup tetiği çekişini görmedi. Sahnedeki müzik kurşunun soğuk sesini bastırmıştı. Kanlar içinde kalan Lincoln koltuktan düştü. Başkanın eşinin çığlık atmasıyla katilin bariyerden atlarken loca boyunca gerilmiş atlas bayrağa dolanıp ansızın sahneye düşmesi bir olmuştu. Hızla ayağa kalkan katil donakalmış salona kısık sesiyle belli belirsiz bağırıp ne olduğunu anlamayan aktörleri iterek gözden kaybolmuştu. Krasotski her şeyi ancak ölümcül yaralı Başkan'ı götürürlerken kavramıştı. Panik ve yas havasının egemen olduğu kentte dolaşırken Nasıl olur da katil, Başkan'ın locasına serbestçe girmekle kalmayıp hiçbir engelle karşılaşmadan ortadan kaybolur, diye düşünüyordu. Başkan'ın suikaste uğramasından hemen sonra Edwin Stanton ülkenin fiili yöneticisi olmuştu. Abraham Lincoln'ün öldürüldüğü tiyatronun karşısındaki binada emirler veriyor, kararnameler dikte ediyordu. Başkan Yardımcısı Johnson'u, güya yaşamını tehlikeye atmaması için eve dönmeye ikna etmişti. Stanton'un emriyle, ülkenin güneyine giden iki anayol dışında Washington'un çevresindeki tüm yollar kuşatılmıştı. Terörist bu yollardan birini kullanmıştı. Teröristin adı hemen tesbit edilmişti John Wilkes Booth. O, ne pahasına olursa olsun cinayet işleyip insanlığın dikkatini çekmeye çalışan bir manyak mı, zencilerin kölelikten kurtuluşunu içine sindiremeyen intikam duygusuyla dolu bir fanatik-yobaz mıydı. Ruhsal bakımdan dengesiz biri miydi, yoksa yüklü miktarda para ya da ceza almama vaadiyle kandırılmış kiralık bir katil mi. Eline silahı tutuşturan, cinayete teşvik eden, yönlendiren kimdi. Neden Lincoln'e sadık olan Yarbay Ekert o gece şehirden uzaklaştırılmıştı ve Başkan'a koruma olarak, katilin locaya girdiği sırada görev yerinde bulunmayan bir ayyaşı vermişlerdi. İşlenen cinayet kalın bir sır perdesiyle kuşatılmıştı. Krasotski hâlâ Lafayette Baker'ın konağında kaldığından, katilin yakalanmasıyla ilintili her şeyi biliyordu. Booth sağ olarak yakalanamamıştı. Köylüler tarafından kıstırılan Booth yakalanmak üzere iken öldürülmüştü, ama öldürenin kim olduğu belli değildi. Lincoln cinayetindeki gizin açığa çıkarılabilmesi için çok gerekli olan bir insanı bu şekilde ortadan kaldırmışlardı. Krasotski bu gergin günlerde Lafayette Baker'ı tanıyamıyordu. Neşesinden ve konuşkanlığından eser yoktu. Çok sevdiği atasözünü, ‘yaptıklarından korkma, korkuyorsan yapma'yı da söylemiyordu artık. Stanton'un Başkan'ın naaşı başında onun artık ebediyete ulaştığını ilan ettiğini biliyor musunuz. dedi Baker elindeki kocaman viski şişesiyle Krasotski'nin odasına girerken. Lincoln'e karşı komploya kimler katıldı. Booth yalnızca bir piyon muydu. diye sordu Krasotski, Baker'in ağzından ısrarla laf almaya çalışarak. Baker, uzun bir sessizlikten sonra birkaç kadeh devirip aniden konuşmaya başladı Yeni Roma'da yaşayan üç kişi vardı, diye söze başladı kekeleyerek. Yahuda, Brütüs ve muhbir. Yahuda, dava için can verenin naaşı başına geldi ve ölü bedeni öptü. ‘O şimdi sonsuzluğa ait, ulus ise şimdiden bana ait olmalı,' dedi hain Yahuda. İşte her şey böyle oldu. Baker konuşurken kendinden geçmiş gibiydi kollarını sallıyor, hareketsizce boşluğa bakıyordu. Krasotski öfkeden şakaklarının zonkladığını hissediyordu. Hızla odadan çıktı, fakat Baker arkasından yetişti. Dinleyin, dedi Baker. Sizinle günah çıkarır gibi konuştum. Sizde farklı bir şey var. Nasıl söylemeli. Siz gerçek adalet, kişisel feragat gibi hayali, gülünç idealler uğruna kendini ateşe atmaya hazır kutsal kişilere benziyorsunuz. Fakat şimdi işitecekleriniz yalnızca benim değil sizin de yaşamınıza malolabilir. Biz her şeyin kaba kuvvet ve kan üzerine kurulu olduğu bir ülkede yaşıyoruz. Kimsenin sözlerine inanmayın. Washington Tiyatrosu'nda sergilenen o hiç de fena olmayan oyunu siz kendiniz gördünüz. Stanton bana, neden sizin Washington'da bu kadar boş zaman geçirdiğinizi soruyor. Bu, bir uyarıdır. Bir yaşam kuralı vardır Fazla bilmemek. Anladınız mı. Ve unutmayın, yüz eşekten bir at çıkmaz, tıpkı yüz kuşkudan bir kanıt çıkmayacağı gibi. Derhal buralardan uzaklaşın ve bende sempati uyandırdığınız için tanrıya şükredin. Siz profesyonel bir devrimcisiniz, bense profesyonel bir ajan. Hem de sözcüğün tam anlamıyla. Bunu anlayın. Krasotski ertesi sabah gitmeye hazırlanıyordu, ama aniden hastalandı ve yatağa düştü. O günlerde Washington'da mahkemeler, Booth'un suç ortağı olan zanlıların davalarını benzersiz bir acelecilikle yürütüyorlardı. Çok seri ve acımasızca haklarından gelindi. Abraham Lincoln'ün öldürülmesiyle ilgili soruşturma ve davalara Edwin Stanton kimseyi sokmadı. Krasotski iyileştiğinde Baker yanına geldi. Zayıflamış ve bunalımlı görünüyordu. Savaş Bakanı sizi çağırıyor. Koku alma yetisi güçlüdür. Dikkatli olun. Ben ise mimlendim. Beni sürekli izliyorlar. Bunlar deneyimli, profesyonel katiller. Benim onları daha fazla oyalayacak gücüm yok. Acı dolu bir finali itaatle kabul etme yükümlülüğünü içeren işler de vardır. Baker gülmeye çalışıyordu, ama sonunda kurt ulumasını andıran bir ses çıkmıştı ortaya. Krasotski Savaş Bakanlığına geldiğinde Stanton kendisine St. Louis adresli bir paket verdi ve anlamlı anlamlı Sizinle karşılaşmamızdan sonra Amerika en iyi evlatlarından birini kaybetti. Anımsar mısınız, ben size politikada uysallık ve yumuşaklığın nelere yol açabileceğinden söz etmiştim. Başkan Lincoln'ün ölümünde gizemli bir yan yok. Güney eyaletleri, daha doğrusu büyük pamuk tarlalarının sahipleri ondan azılı düşmanları gibi nefret ederlerdi, çünkü o zencilere özgürlük vermişti. Köleliğin kaldırılışını bizzat Lincoln ilan etmişti. Başkaldıran Güney, tarafımızdan yalıtılmış ve bastırılmıştı. Fakat orada Başkan'ın öldürülmesini hedefleyen bir örgüt kuruldu. Booth da bu insanlarca gönderildi. Güneylileri acımasızca imha etmek gerektiğini daima söyledim, ama bu konuda destek görmedim. Üstelik Lincoln, kendisine yönelen açık tehlikeden haberdar olmasına rağmen özel bir koruma istemiyordu. Cinayete davetiye çıkaracak kadar saf ve kaygısızdı, dedi. Bağışlayın Sayın Bakan, diye başladı Krasotski. Kendi kendine verdiği susma sözünü tutamamıştı. Başkan'ın çevresindeki dava arkadaşları ne yapıyorlardı peki. Onlar, Başkan'ın güvenliğini sağlamak, cinayetin önüne geçmekle yükümlüydüler yanılmıyorsam. Abraham Lincoln'ün yaşamı yalnızca kendisine ait değildi, tüm vatanı ilgilendiriyordu. Onun gibi insanlar bir ulusun onurudur. Stanton'un suratını ekşitmesi üzerine Krasotski sustu. Dinleyin Yüzbaşı, dedi Stanton boğuk bir sesle. Siz güneydeki çiftlik sahiplerinin ne denli sinsi olduklarını bilemezsiniz. Buranın yabancısısınız. Halkımızın savaşına katıldığınız için size minnettarız. Ama Polonyalılar doğaları gereği isyancıdırlar. Size kötülük yapmak istemiyorum. Bana göre, Amerika'nın iklimi şu andan itibaren size zararlı. Stanton önündeki takvimden otuz yaprak çevirdikten sonra, Krasotski'nin Avrupa'ya giden gemiye bineceği tarihi söyledi. Başkaca hiçbir şey söylemeden odadan çıktı. *** Sigizmund Krasotski, üç hafta sonra, onun bu ani ayrılışına bir anlam veremeyen Weydemeyerler ile vedalaşarak ailesiyle birlikte Amerika kıyılarını terk etti. İlk durakları, Adriyatik kıyılarında bir kentti. Venedik. Laterna da dahil tüm müzik aletleri eşliğinde dünyaya yayılmış, güzel ancak tekrarlana tekrarlana bıkkınlık yaratmış, kulak tırmalayıcı hale gelmiş bir şarkıya benzeyen Venedik. Yığınla çirkin örnekte kullanılmış bir sözcük, kayıktan evler, zarif gondolcular, renkli karnavallar, ardı arkası kesilmeyen şarkılar ve sonsuzmuşçasına parlayan mehtaplı Venedik. Adriyatik suları krallığının artık yok olan haşmetini aşmamız güç. 19. yüzyılın ikinci yarısına ait insanların, çizgilerini Hintliler, Mağripliler ve Bizanslılardan aşırdıkları ahşap bezemeyle ustalıkla süslenmiş, su üzerinde, kazıklara oturtulmuş evleriyle üç yüz doksan köprünün cadde görevi gördüğü, sular arasında ve kazıklarla direkler üzerinde duran kent, sanki bu harikalar ülkesini görmüş ve üne kavuşturmuş uzak atalarına duydukları derin hayranlığı yansıtıyordu. Gökyüzü, doğası ve dini Venedik'e göre çok farklı olan İngiltere'den gelen tüccar konukların donukluğu, Büyük Novgorod'un sert, gözü pek, özgür yurttaşlarının taşkınlığı, isyancı korsanların düşleri bu körfez başkentine olan yaklaşımları birkaç yüzyıllığına belirlemişti. Beyaz Venedik. Ölüler kenti. Kanal boyunca uzanan ve yüzyıllarca aşınmış olan Palazzo, gotik biçimli karamsar görünümlü Doge Sarayı geçmişin korunduğu morglardı sanki. Boş salonlarda insanların ayak sesleri bir tabutun kapağına vurulan çekiç seslerini andırıyor. Üç Yüzler, Yüzler ve Onlar Meclisi'nin salonlarındaki çok renkli freskler, Venedik saltanatının birkaç yüzyıllık olaylarını yeni yüzyıla inatla empoze ediyordu. Doge Sarayı'nda birbirine benzeyen yüz yirmi beyaz saçlı, sakallı patrik donuk, boş gözlerle tavanlardan aşağıya bakıyordu. Doge Dandolo gibi, bir kısmı kanlı Haçlı Seferleri döneminde Orta Asya'daki korkunç soygunlarla, Doge Vitele gibi diğerleri de Cenevizlilerin deniz savaşlarıyla ünlenmişlerdi. Cumhuriyet'in gerçek sahibi ‘Onlar Meclisi', beyhude bir çabayla, Mısır'dan getirilen Aziz Marco'un kalıntılarından medet umarak uzlaşmaz Protestanları, hesapçı Ortodoksları, fanatik Müslümanları ve Venedik kıyılarına demir atmış Budistleri yüzyıllarca Katolik kilisesine dahil etmek için uğraşmıştı. Doge Sarayı içindeki hapishane, aristokrat cumhuriyetin ahlakının, bitmek bilmeyen kanlı iktidar savaşının, yöneticilerin benzersiz cinayetlerinin canlı bir göstergesiydi. Havasız bir zindan, karmaşık yollarıyla mahkeme salonuna ve engizisyon hakiminin işkence salonuna bağlanıyordu. Engizisyon hakiminin hırsızlara, kalpazanlara ve soygunculara işkence uyguladığı çok enderdi. Venedik Cumhuriyeti daima kiralık katil, becerikli haydut ve şantajcı kadrolara ihtiyaç duymuştu. Ancak tesadüfen ya da işbirlikçiler tarafından öldürülen entrikacılar, düklerin rakipleri, ikbalperest şanssızlar ve ender özgürlük düşkünleri, başlarını baltanın altına koymadan önce engizisyonun huzuruna çıkmakla şereflendiriliyorlardı. İnfaz için götürülen ölüm mahkûmlarının yolu üzerindeki cam galeriden Tiziano'nun ‘Altın Saçlı Madonnalar' ve ‘Günahkârlar' adlı büyük tablolarının korunduğu saraya geçiliyor. İtalya seferinin paha biçilmez ganimetleri olarak Paris'e götürülen ünlü Venedikli ustaların yapıtlarının yerine onların sıradan kopyaları konmuştu. Bu kopya tablolarda, tarihsel gerçeklerden çok Napolyon fırtınası tasvir edilmekteydi. Avusturya Prenslik Sarayı'nın kasvetli egemenliği, Venedik soylularının egemenliğinin görkemli anıtı yanında sönük kalıyordu. Venedik, sahile fırlatılan bir deniz yıldızı gibi sessizce ölüyordu. Karnaval gondollarının en sevilen yatağı, Asya'dan gelen teknelerin, özenle süslenmiş yelkenli gemilerin, yabancılara ait tören gemilerinin sığınağı olan bu küçük liman, yeni çağın çelik gibi sağlam akciğerlerinden boğucu kahverengi bir duman çıkaran canavarları için uygun değildi artık. Bizans'ın düşüşü, Amerika'ya ve Hindistan'a yeni yolların keşfi, ‘117 adalar ülkesi'nin yazgısını belirlemişti. Venedik'in başeğmez rakibi Ceneviz, Lombardi'nin mallarını kendi limanına çekmişti. Ortaçağ'ın bu güçlü devletini, oligarşi cumhuriyetini, kültür ve sanat merkezini önceleri Bizans'ın, ardından da Hollanda ve Portekiz'in yazgısı bekliyordu. *** Mihail Aleksandroviç Bakunin de Krasotski'lerle aynı zamanda Floransa'dan Venedik'e gelmişti. Bakunin İtalya'da çok gezmiş, sosyalizm propagandası yapmıştı. Konuşmaları tutarsız ve anlaşılmazdı. Ancak Bakunin etkileyici dış görünüşü, yüksek, keskin sesi ve özellikle de adıyla özdeşleşmiş cefakâr havası sayesinde başarı sağlıyor ve güçlü izler bırakıyordu. Bakunin, daha önce hiç görmediği Venedik'te uzun süre gezdi. Aziz Marco meydanındaki ünlü tapınağı inceledi. Bu çok renkli, değerli mozaiklerle yamalı bir sandığa dönüşmüş saray kilisesi, haçlı seferlerine, sık sık yapılan korsan akınlarına, Venedik'in sayısız hazinelerine, kendi kültürlerini koruyup Doge'ların hizmetine giren Mağripliler'e tanıklık ediyordu. Venedikli yöneticilerin kendi mimari tarzlarının, şıklığıyla ve değerli bezemeleriyle Konstantinopol'un (İstanbul) yuvarlak Bizans kiliselerinden, Araplar'ın kare şeklindeki basık camilerinden, son putperestlerin Kıbrıs adasındaki uzun kiliselerinden üstün olduğunu dile getirerek böbürlenmelerini anlamsız buluyordu Bakunin. Düşüncelere dalmış olan Bakunin, mütevazı giyimli bir kadının kendisine doğru gelmekte olduğunu fark etmedi. Kadının yanında danteller ve volanlarla süslenmiş bol elbiseli, uzun solgun yüzlü ve yeşile çalan patlak gözlü, on yaşlarında bir kız çoçuğu vardı. Çocuğun sorgulayan sert bakışları, genelde çocuklara karşı kayıtsız olan Bakunin'in ilgisini çekti. Bu arada kadın kendisine, Merhaba, Mihail Aleksandroviç, dedi Rusça. Anadilimi duyduğuma memnunum, fakat tanıyamadım, dedi Bakunin tereddütle ve gözlüklerini düzelterek. Doğrudur. Son olarak on sekiz yıl önce görüşmüştük. Madem anımsamadınız, kendimi tanıtayım öyleyse Liza Mosolova. Bu ad size bir şeyler anımsatıyor mu. Bu ne sürpriz. Anımsatmaz mı. Sizi sık sık anımsadım ve duydum ki... Evliyim ve artık hemen herkes beni Elizaveta Pavlovna Krasotskaya adıyla tanıyor. Harika. Umarım, size eşlik etmeme izin verirsiniz. Merhaba küçük hanım. Annenizi eskiden, çok eskiden tanıyorum. Ayrıca o sıralar serseri, hayalci ve çetin savaşçıydım. Şimdi ise firari bir kürek mahkûmuyum. Merhaba, dedi Asya incecik sesiyle ve reverans yaptı. Bağışlayın Mihail Aleksandroviç, ama şimdilik zamanımız yok. Acelemiz var. Kocam hasta ve otelde yalnız başına. Biz Avrupa'ya geleli henüz iki gün oldu. Sizinle görüşmek isterdim Liza. Bir zamanlar arkadaştık biz. Evet, dedi alçak sesle Liza, arkadaştık. Bakunin Liza'ya kaldığı otelin adını verdi. Nerede ve ne zaman görüşebileceğimizi ben size bildiririm, dedi Liza. Ne kadar da antipatik, iri yarı, biçimsiz bir adam, dedi Asya, Bakunin kilisenin ibadet bölümünün ardında gözden kaybolduğunda. O hiç, ama hiç hoşuma gitmedi, diye sürdürdü konuşmasını, fakat dinlenmediğini fark edince sustu. Yıllarca sevdiği insanla karşılaşmak Liza'yı derinden etkilemişti. 1848 Devrimi öncesinde Bakunin'le birkaç mutlu gün geçirdiği Brüksel'i anımsadı. Daha sonra Paris'ten monarşinin yıkıldığı haberi gelmiş ve Mihail gitmişti. Sıkıntı ve yalnızlık kendisini, kadınlık gururunu unutup bir sevgili aramaya zorlamıştı. Bakunin kendisinden uzun süre kaçmıştı. Nihayet yeniden karşılaşmışlar ve buluşmuşlardı. Bakunin koşuşturuyordu. Acınacak ve şaşkın haldeydi, ses getirecek bir kahramanlık ve şöhret için can atıyordu. Liza onun kendine güvenini yeniden kazanması için çabalıyor, sabırla kaprislerine katlanıyor, bir anne, bir arkadaş gibi onu avutuyordu. Dadılıktan kazandığı tüm parayı Bakunin'e veriyordu. Onun yüce devrim misyonu için seçilmiş bir kişilik olduğuna inanıyordu. Dresden ayaklanması günleri gelip çatmıştı. Bakunin barikatlarda cesurca savaşmış, tereddüt edenlere ilham kaynağı olmuş, ölümün üzerine yürümüştü. Direnişçiler karşıdevrimciler tarafından kuşatılıp çarpışmanın sonu geldiğinde, yoldaşları olmasa bir intihar saldırısıyla şehir belediye binasını havaya uçuruyordu. Daha sonra taş ve demirden örülü engeller Liza ve Bakunin'i ayırmıştı. Bakunin'i Rus ve Avusturya hapishanelerinin duvarlarına zincirlediler, iki kez hakkındaki ölüm fermanını dinledi. Sonunda onu Rus Çarına teslim ettiler. Alekseyev Tabyası'nda ölümle yüz yüzeydi. Durum, kurtuluşun olmadığını gösteriyordu. Devrim savaşçısı geçmişine lanet okuyup yoldaşlarını reddederek çarlığa övgüler düzdü, dizleri üzerine kapanıp tahta yüz sürdü ve af diledi. Çar inanmadı, ama onu bağışladı. Pişmanlık ve günah çıkarma olgusu hazretin özel arşivinde kaldı. Ünlü dekabrist[7] Muravyev-Apostol'un yakın akrabası Bakunin'in küçülüşü ve ayıbını kimse bilmiyordu. Liza, Bakunin'in dürüstlüğü ve çelik iradesine inanıyordu. Onu, kendisine karşı aşk beslememekle suçlayabilir miydi hiç. Bu, yalnızca onun kişisel mutsuzluğuydu. Liza, daha reddedildiği ve unutulduğunu öğrendiği ilk anda bile acılarına hakim olmuştu. Bakunin, bu karşılaşmalarında onda eski saygıyı yeniden uyandırmıştı. Liza, onun bunca deneyden ve uzun yıllardan sonra nasıl biri olduğunu öğrenmek istiyordu. Geçmiş, gözlerinin önüne gelmişti. Fakat Bakunin ve Liza'nın buluşmaları hemen gerçekleşmedi. Venedik, güzelliğiyle Liza'yı büyülemişti. Kocası ve meraklı Asya ile yaldızlı, siyah, kocaman gondolda dar bir kanal üzerinde yüzerken Turquato Tasso'nun yüce dizeleri, şehvet düşkünü Kazanova'nın serüvenleri ya da George Sand'ın ‘Consuelo' adlı yapıtının şiirsel dizeleri gibi çocukluğundan bildiği bir konağı andıran Rialto Köprüsü'nü hayranlıkla seyrediyordu. Liza kürekçinin yüzünü, onun kürekleri suya indiren şişmiş ellerini inceliyordu. Nemli, şiddetli rüzgarda titreyen gondolcu gondolun arka tarafında duruyor ve karşı yönden gelerek alacalı renklerle boyalı gondoluna çarpan kayıkçıyla kavga ediyordu. Lanetli bir meslek bu, diye homurdandı gondolcu. Meryem'e şükürler olsun, oğullarım bu nemli çukurdan çıkıp Milan'daki fabrikalara gittiler. Venedikliler. Liza onları Amerika'da taş ustaları ve toprak işçileri arasında görmüştü. Amerika kendilerine en güç ve en bayağı işleri veriyordu. New York'un İtalyan mahallelerinde çok sayıda Venedikli vardı. Venedik kanallarındaki İtalyan sarayları boşaltılmıştı, fakat Piazza'daki dükkânlarda çalışanlar alışverişe devam ediyorlardı. Oteller ve sarımsak kokusu sinmiş restoranların sahipleri yabancılara hizmet vermeye çalışıyorlardı. Bu restoranlarda harika soğan çorbaları, Napoliten usulü makarnalar hazırlıyorlardı. Şairlere esin kaynağı ve ressamların tablolarına konu olmuş karanlık ara sokaklarda genelde trahoma ve verem hastası Venedikli kadınlar baraka evlerde siyah, ipek şallar dikiyorlardı. Meslekleri yüzünden omurgaları çarpıklaşmış erkekler cam parçalarını tutkallıyor, güvercinleri ve köprü altında gondolları betimleyen el yapımı mozaik tablolar yapıyorlardı. Kokuşmuş askerleri ışıl ediyorlardı. sayısız cam loş atölyelerde, Garibaldi'nin eski ışıl parlayan tertemiz aynalar imal Atölyelerin dört bir yanındaki parçası, onların savaşlar sonucu ifadesini yitirmiş yansıtıyordu. yüzlerini ve bedenlerini Köprülerdeki çöp yığınları leş gibi kokuyordu. Ve neredeyse yürümeden önce yüzmeyi öğrenen çocuklar, sahildeki kayaların üzerinde kurbağa yavruları gibi oynaşıp duruyorlardı. Venedik'in yolcu salonundan Aziz Marco meydanındaki dükkânlara Venedik'in ünlü şalları, renkli boncuklar, eşsiz parlaklıkta cam eşyalar ve avizeler getiriliyordu. Liza, uzak adacıklarda birkaç saat gezdikten sonra bitkin bir halde otele döndü. Yaşamın iç karartıcı ve korkunç gerçeğinden burada da kurtuluş yok, dedi Liza kocasına. Her yerde aynı tablo. Morgu andıran bu kent fazlasıyla iç karartıcı. Liza kocasından hiçbir şey gizlemiyordu. Evliliklerinin ilk günlerinden itibaren aralarında dürüstlük ve güvene dayalı bir ilişki kurulmuştu. Dürüstlük ve güven olmadan birliktelik anlamını yitirir, diyordu Liza, Krasotski'ye. Uzun süreli ruhsal yalnızlık bitirdi beni. Fakat bu durumdan kurtulmak için, duygularımı gizlemekten ve kendimi savunmaktan vazgeçmem gerek. Halbuki çoğumuz özsavunma güdüsüyle tüm yaşamımız boyunca tersini yapıyoruz. Gerçekçi olmadan evlilik mümkün değil, üstelik her yanılgı gibi yalan da ona başvuranın içinde kökleşir. Ona acı vereceğini bile bile Bakunin'le karşılaştığını aynı gün kocasına söyledi. Bir keresinde dikkatsizce Bana öyle geliyor ki, insan yaşamı boyunca yalnızca bir kez sever. Onun dışındakiler dostluk, saygı ve bağlılıktır ama gerçek bir tutku değildir. Aşk sözcüğü sadece bir insan için gerçek itiraf olabilir ve ruhu sarsar diğer tüm durumlarda tazeliğini yitirir. Bazen yitirilmiş bir başka hayali çağrıştırır ve hüzün verir, dedi. Krasotski ise sessiz kıskançlığını koruyordu. İtirafının ağır etkisini fark eden Liza, kocasını yumuşatmaya çalıştı. Ama hiçbir yararı olmadı. Sen yaşamında bir tek Bakunin'i sevmişsin, diye noktayı koydu Sigizmund hüzünle. Bakunin, sonunda acı, hatta tiksinti bırakan bir tutku ve duygu taşkınlığıydı yalnızca. Sen yeryüzünde benim için herkesten değerlisin, sen ve Asya. Aşk güçtür, o ilişki ise bir zayıflıktı. Acıma duygusuyla yalan söylemene gerek yok. Beni avutmaya çalışma, sana olan aşkımdan ve senin bana yanıt olarak sunduğun bağlılıktan mutluyum. Bakunin'in Venedik'te olduğunu öğrendikten sonra Krasotski, Liza'nın onunla buluşması için ısrar ediyor, ancak kendisi Bakunin'le karşılaşmayı reddediyordu. Eğer onunla görüşmezsen, dile getirmeyeceksin belki ama düşündükçe üzüleceksin. Biz, gerçekte olmayanlar üzerine hayal kurarız sık sık, dedi ve karısının, Lido adasındaki popüler restoranlardan birine gelmesi ricasıyla Bakunin'e yazdığı notu kendisi gönderdi. Küçük bir kayıkla yarım saatten az bir sürede ulaşılıyordu bu adaya. Liza buluşmaya Asya ile birlikte gitti. Sakin bir gündü Venedik'te sık rastlandığı gibi, hava açık ve nemliydi. Adriyatik Denizi'nin olağanüstü zambak rengi ve yakamozlar büyüleyiciydi. Denizin suyu sakin ve hareketsizdi. Denizin kıyıyla birleştiği sığ bir bölgeyi andıran dar kum şeridinden oluşan sahili ve beyaz evleriyle Lido adacığı, demir atmış büyük bir gemiye benziyordu. İskeleye yaklaşırken Liza arkasına döndü. Venedik, su içinde büyük bir saraya benziyordu. Boş ve sakindi. Venedikli kadınlar serenad dinlemek ya da altın sarısına boyanmış saçlarını kurutmak için sarayların boş balkonlarında görünmüyorlardı artık. Bir zamanlar yüzlerce karavelâ, yelkenli, tekne ve kayığın barındığı renk cümbüşü içindeki beyaz liman da sessizliğe bürünmüştü. Endişeler, kaygılar, koşuşturmalar, hatta bir başka dünyanın varlığı çok uzaklardan yalnızca gemi düdüklerinin, bir de şimdi ender olarak düzenlenen karnavalların müzik sesleriyle birlikte geliyordu. Lido, kendi kum plajı gibi aydınlıktı. Denizi hafif bir pus kaplamıştı. Bakunin içeri giren Liza ve Asya'yı fark etmedi. Terasta yuvarlak bir masanın başında düşüncelere dalmış, oturuyordu. Yüzü olağanüstü büyük, pörsümüş, yaşlı bir kadın suratı gibiydi. Liza, ihtiyarlığında da Bakunin'in yüzünün bu şekli alacağını düşündü. Zamanla, ve özellikle yaşanan birtakım olaylardan sonra insanın geçmişteki ve gelecekteki görüntüsü daima dışa vururdu. Bakunin, Liza'yı görünce şaşırdı sanki ansızın yakalanmış gibiydi, aceleyle gözlüklerini taktı, sarkmış yanaklarını ve alnını düzeltti, dudaklarını yukarı kaldırdı, boynunu gerdi ve tamamen başka, hatta çekici biri oluverdi. Asya çocuklara özgü keskin gözlemciliği ile bu değişimi fark etti. Bu adam sihirbaz mı yoksa. diye sormak istedi annesine. Asya bir gün önce Venedik Limanı'nda bir adamın sattığı maskelerle ustaca sihirbazlık yaptığını ve maskelerin havada uçuştuktan sonra onun yüzünde durduklarını görmüştü. Bakunin çorba ve Venedik usulü spagetti ısmarladı. Eşyanın yenisi, dostun eskisi makbuldür, diye başladı konuşmaya, şefkatle Liza'ya bakarak. Ve Sibirya'dan kaçtıktan sonraki yaşamını anlatmaya koyuldu. Tıpkı eskiden olduğu gibi, başkasına konuşma fırsatı tanımıyordu. Her sözcüğünün bir keşif, bir atılım, yeni bir düşünce, anlattıklarının bir esin kaynağı, bir nimet olduğundan emin tavırla söyleştiği kişiyi hemen unuttu. Anlaşılmaz monolog Asya'yı sıkmıştı. Liza bir baş işaretiyle boş plajda büyük kırmızı çemberini çevirmesine izin verince çok sevindi. Bakunin konuşmasını sürdürdü ve coşkuyla sözlerini tamamladı Sağduyunun emri, eşyanın doğası, ruhumun cesareti beni sosyalizme ulaştırdı. Ama ben sosyalizmi özel bir tarzda algılıyorum. Ben her tür düzeni reddediyorum çünkü düzen kölelik, düşünceye pranga, insan soyu için bir kamçı ve aşağılamadır. Ancak odasına kapanmış, yaşamdan uzak bir bilim adamı, bir bibliofil olan Marx, bu gerçeği görmek istemiyor. Düzensizlik nedir peki. dedi Liza, geniş geniş gülümseyerek. Sizi anlamakta zorlanıyorum. Ben ve dava arkadaşlarımın düşüncesine göre, diye açıklamaya başladı dokunaklı bir ses tonuyla, düzensizlik, anarşi, tüm uygarlığımızın enkaz haline getirilmesi, boş bir yerde yeni bir toplum kurmak zorunda kalınması için her şeyin acımasızca yıkılması, mirasçılarımızın bir harabeden başka hiçbir şey elde edemeyecekleri bir durumdur. Bizim değişmez planımız da budur acımasızca yıkmak. Biz, çiftlik sahipleri, memurlar, asalak toprak ağaları gibi iki ayaklı alçaklardan kurtaracağız yeryüzünü. Papazların dillerini koparacağız. Liza gitgide artan bir şaşkınlıkla Bakunin'i seyrediyordu. Çar için ne ceza düşündünüz. diye sordu. Bakunin kızardı, pörsümüş yüzünde ince ter damlacıkları belirmişti. Ellerini sinirle saçlarında dolaştırıyordu. Çara dokunmayacağız. Çara yaşama hakkı tanıyacağız. Halk fırtınası kopuncaya kadar varsın yaşasın bu cellat. Bizim işimiz değil. Onu yargılayacak köylü mahkemeleri bulunur. Tuhaf bir mantık, dedi Liza dalgın dalgın. İçinden de öfkeyle amma da laf cambazı, diye geçiriyordu. Söyleşi sürüyordu. Bakunin laf arasında Herzen'den de söz etti ve kibirli bir tavırla ilişkilerinin bozulduğunu belirtti. Daha sonra kendi düşünsel bağımsızlığını koruyarak Enternasyonal'e dahil olacak oldukça güçlü devrimci bir birlik kuracağını bildirdi. Bir süre önce Marx'la görüştüm, yakında güçlerimizi birleştireceğiz, ama bu Alman'ın muğlak düşünceleri benim yeni teorimin hızlı gelişimi karşısında eriyip gidecek, dedi Bakunin sesine gizli bir hava vererek. Bildiğim kadarıyla, şu an dünya devrim hareketinin en önemli kişisi Marx, dedi Liza. St. Louis'de onun yakın arkadaşı olan Weydemeyer'e sık sık uğrardık. Kocam Amerikan Savaşı'nda onun komutasında savaştı. Albay çok saygıdeğer bir insan, inanmış bir sosyalist. O bana Marx'ın tüm yapıtlarını verdi ve bu yapıtların yazarının hakkını teslim etmemem mümkün değil. O, güçlü bir beyin ve anlaşılıyor ki büyük bir yürek. Demek öyle ha. Demek hipnozdan siz kurtulamadınız. Size göre bu Alman profesör dahi mi yoksa. Bunu bir Rus kadını, zamanlar benim arkadaşım olan söylüyorsunuz demek. de bir bir siz Bakunin öfkesini gizleyememişti. Ben onu büyük biri olarak görmüyorum ve görüşlerine bakmaksızın kim olursa olsun herhangi bir otoriteyi reddediyorum. Onun gibi Alman bilim adamlarının sayısı az değil yeryüzünde. Peki neden bu kadar kızgınsınız Mihail. diyerek şaşkınlığını dile getirdi Liza, Bakunin'e bir zamanlar olduğu gibi küçük adıyla hitap ederek. Hiç de öyle değil. Ben Marx'ın değerini biliyorum ve birçokları gibi sizin de onun hakkında nasıl yanılmakta olduğunuzu görüyorum. O önemli hiçbir şey yaratmadı ve yaratamayacak. Uluslararası Birliğin bu ilahını herkes göklere çıkarmıyor. Örneğin Herzen'in akrabası Karl Vogt'un ona ilişkin düşüncesi daha farklı. Bu kuşkulu adamın kirli iftiralarını ciddiye almamalısınız. O, yazdıklarıyla ancak kendisini lekeledi. Ksanthippe'nin [8] çirkefleri Sokrates'i küçük düşürememişti, diye yanıt verdi Liza, öfkeyle. Oo, böyle ateşli bir taraftara daha kavuştuğu için Marx'ı kutlamak gerek. Ama proletaryanın bu Prometheus'unun gerçek yüzünü yakında öğreneceksiniz. O başrolde olmak istiyor. Tehlikeli, çünkü amaçlarını ustalıkla gizliyor. Diktatörlük işte onun götüreceği nokta. Onun kararlılığı ve bilgisi konusunda hakkını teslim ediyorum, ama yüreğindeki kötülüğü daha Brüksel'de okumuştum. Bakunin ayağa kalktı, ardından Liza da kalktı. Evet, nefretinizin kökleri o zamana kadar uzanıyor gerçekten de. Ve biliyor musunuz neden. Liza sözcüklerin üzerine basa basa söylemişti bunları. Çünkü siz ebediyen yalnızlığa mahkûm bir isyancı olduğunuzdan, ona imreniyorsunuz. Hayır. diye bağırdı Mihail Aleksandroviç yüksek sesle. Sanki Liza ona iğne batırmıştı. O ne Mozart, ne de bir dahi, ben de Salieri[9] değilim. Tarih bizi yargılayacak ve hükmünü benden yana verecektir. Ben hapis cehenneminde sekiz yıl yandım. Ben... Bakunin bir an durakladı ve ani bir hareketle yüzünü elleriyle kapattı. Sonsuza dek unutmak istediği birkaç sahne gözlerinin önüne gelmişti. Alekseyev hapishanesi, loş hücre, hapishane feneri ve aklından bugün dahi çıkmayan utanç verici itiraf sözcükleriyle dolu sayfalar canlanmıştı anılarında Efendim, ben sizin önünüzde suçluyum, Almanların ellerinden kurtarıp, beni, sizin yüce imparatoluğunuzun şefkatli ellerine teslim ettiği için yüce tanrıma şükrediyorum. Marx'ı Çara ihbar ettiği sözcükler bir an için gözünün önünde belirip kayboldu. Liza onu başka türlü değerlendiriyordu. Sitemlerinde ileri gittiği kanısına vardı. Beni affedin Mihail, siz çok uzun süre acı çektiniz. Uçurumlardan geçmiş olan sizi kırdım. Siz bir kahraman gibi ağır deneylerden geçtiniz. Torunlarınız yaşamınızı okuduklarında yiğitliğinizin yüceliğini teslim edeceklerdir. Benim kabalığımı bağışlayın. Susun. Yeter artık, susun. Artık biz Marx'la omuz omuza savaşacağız. Bakunin sandalyeye eğildi, yüzünü elleriyle kapattı ve derin derin içini çekerek birbirini tutmayan sözler mırıldandı, daha sonra metal çerçeveli gözlüğünü avuç içiyle sildikten sonra taktı ve soğuk bir tonla Seninle bir melodram sahneledik. Daha fazla tartışmayalım ve geçmişten söz etmeyelim. Her şeyin canı cehenneme. Duyduğuma göre zenginleşmişsin, devrim mücadelesi ise sarı madene gereksinim duyuyor, bu maden silaha, müthiş makinelere ve bombalara dönüştürülebilir kolayca. Ben o sarı madenin bu şekilde kullanılmasını istemem. Terör bana akılsızlık gibi geliyor. Eğer kitap, gazete yayımlamak için kaynak gerekiyorsa bana ve kocama bel bağlayabilirsiniz. Sizin görüşlerinize katılmıyor olsak da seve seve katkıda bulunuruz. Sizde Marksistlerin görüyorum. dehşetli etkisini Buna Leonardo da Vinci'nin bir sözüyle yanıt vereceğim Bağlılık silahtan daha güçlüdür. Söyleşi bir türlü rayına oturmamıştı. Sıkıntılı bir suskunluk başlamıştı. Liza Bakunin'e aile yaşamını, mutlu olup olmadığını sordu. Nasıl söylemeli. Yine aynı Leonardo der ki ‘Mutluluk ya da mutsuzluk, her iki kavram da nasıl algıladığımıza bağlı.' Doğru. Karım Antoniya Ksaveryevna'dan söz etmem gerekirse, o sevimli, iyi yürekli ve kadınların çoğu gibi aptal. Hiçbir konuda bana engel olmuyor. Bu da önemli bir artıdır. Mihail Aleksandroviç'in küstah tavrı ve sözleri Liza'yı gücendirmişti, onunla vedalaştığına sevindi. Birkaç dakika sonra bindikleri büyük, siyah gondol onu ve kızını Lido'dan uzaklaştırırken, Liza, Bakunin'den ayrıldıktan sonra uzun yıllar boşuna aradığı iç huzuruna ve hafifleme duygusuna kavuşmuştu bile. Öyle ki içinden şarkı söylemek geliyordu. Beyaz limana yaklaştıklarında sessizliğe gömülmüş bir cenaze alayıyla kesişti yolları. Karanlık bastırmıştı. Koyu kırmızı meşaleler bir mezarlığa dönüşmüş olan St. Michel Adasına doğru yol alan kayıktaki siyah tabutta yansıyordu. Ben de hayallerimi gömüyorum bugün, diye düşündü Liza bu hüzünlü cenaze alayını seyrederken. *** 1 Mayıs'ta Marx'ın büyük kızı yirmi bir yaşına bastı, İngiltere yasalarına göre artık reşitti. Sabah erkenden Modena Villas'da hoş bir kutlama telaşı başlamıştı. Konuklar davet edilmişti, kutlama yemeği hazırlanıyordu. Gelişkin bir zevke sahip olmasıyla ünlü Laura, annesiyle birlikte, doğum günü kutlanan kız kardeşinin ve gürültücü Tussy'nin elbiselerinin süslemelerini bitirmişti. Bu özel günde Karl da ‘Kapital' üzerinde çalışmaya ara verdi. Yine de bir ara yalnız kalıp Engels'e Uluslararası Birliğe etkin olarak katılan insanlar ve Birliğin işlerinden ayrıntılı olarak söz etmek istediği mektubu yazmak için kendisine söz verdi. Yemekte babasının yanına kuruldu Jennychen. ‘Onun günüydü' bugün. Çocukluğundan bu yana en çok sevdiği yemekleri hazırlatmıştı. Lenchen, kremalı pasta ve geleneksel yaş günü böreği hazırlamada oldukça hünerliydi. Ne var ki, kara gözlü Jennychen'in aklı başka yerdeydi. Onu endişelendiren başka bir şey vardı. Bir gün önce Laura, Charles Manning'in evlilik teklifini reddetmişti. Bu olay, aile üyeleri tarafından ayrıntılı olarak tartışılmıştı. Marx, bu konuyu, üç kızını da bir baba şefkatiyle seven Engels'e de yazmıştı. Laura ve Jennychen'in kız arkadaşlarının kardeşi olan Charles Manning, Güney Amerika asıllıydı. Yakışıklı, akıllı Manning Laura'ya sırılsıklam âşıktı ve ona uygun biri olarak görünüyordu. Laura onda güçlü, tutkulu duygular uyandırmıştı. Ne var ki Manning duygularına karşılık görememişti. Genç adam, belki duyguları değişir umuduyla Laura'dan karar vermeden önce bir süre daha beklemesini rica etmişti, ama bunun karar üzerinde bir etkisi olmamıştı. İlerde beni sevebilirsiniz, diye ikna etmeye çalışmıştı Laura'yı umutsuzluk içinde, elinde tuttuğu şapkasıyla oynarken. İki genç evin bahçesinde ayakta duruyorlardı. Laura, Manning'in kızarmış parmaklarına, farklı uzunluktaki tırnaklarına bakınca içinden gülmek gelmişti. Anlaşılan tırnaklarını yiyor. Ne kötü bir alışkanlık, diye geçirdi içinden, Manning dokunaklı ifadelerle kendisini sevmesi ve son sözünü hiç olmazsa bir yıl sonra vermesi için yalvarırken. Hayır Charles, sizi hayal kırıklığına uğratmak istemem. Benim aşkımı beklemek nafile. O kararlı bir tavırla reddettikçe Manning'in hararetli ısrarı Laura'yı şaşırtıyordu. İlginçtir, ben daima ateş olmayan yerden duman çıkmaz diye düşünürdüm. Acaba aşkın yasası daha mı farklı. Sanmam. Belki de bu, onurunun kırılmasından kaynaklanıyor. Erkekler, kadınların kendilerini reddetmesini bir yenilgi olarak kabul ediyorlar, diye düşünüyordu ve az kalsın bu düşüncelerini yüksek sesle söyleyecekti. Laura acımasızdı. Pek çok genç ona âşık olmuş, onunla evlenme düşleri kurmuştu. Güzelliği ve masum cilveleri dışında büyüleyici, kadınsı bir havası da vardı. Ama Marx'ın öteki kızları gibi Laura da aşk sözcüğünü bir mucize gibi ulaşılmaz, nasıl geleceği bilinmez bir talih olarak görüyordu. Karşılaştıkları erkeklerden hiçbiri onların ruhlarında Shakespeare'vari büyük çalkantılar yaratamamıştı henüz. Uzlaşma onlar için bir utanç kaynağı ve zayıflıktı. Yüce bir amaca ulaşmaya çalışanlar, sıradan şeylere akıl erdiremezler. Karl ve Jenny, kızlarını hiçbir konuda zorlamıyor ve insanlar hakkındaki düşüncelerini ve kime olursa olsun duydukları sempatiyi onlara empoze etmeye çalışmıyorlardı. Manning hakkında ne düşünüyorsun, Challey. diye sordu Laura babasına. Marx'ın yeni lakabı ‘Challey'ydi kısa bir süre önce ortaya atılan bu lakap ailecek çok tutulmuştu. O, her bakımdan hoş bir genç. Manning için üzgünüm, ama sevmiyorum. Ne yapabilirim ki Mağripli. onu Bunda düşünülecek bir şey yok. Sen ona karşı ilgisizsen çözüm bulunmuş demektir. Jennychen ve Laura, bu konuları gece yarısına kadar tartıştılar. Aşk konusunun genç kızların hayallerini süslemesi doğaldır. Ancak Marx'ın kızlarının genç erkeklerden beklentileri oldukça fazlaydı. Gelişmiş kişilikleri sayesinde, gülünç ve yapmacık olanı anında ayırt ediyorlardı. Laura, Manning'i kibirli ve duygusal buluyordu. Marx'ın kızları, babaları gibi Goethe'nin şu sözlerini sık sık yineliyorlardı Duygusal insanlar hakkında hiçbir zaman olumlu düşünmedim, onlar daima kötü yol arkadaşıdırlar. Jennychen'in yaş gününü Londra üzerindeki tertemiz gökyüzü ve güneş renklendirmişti. Öğle yemeğinden sonra tüm aile Hampstead Head'e gitti. Yolda şarkı söylediler, güldüler, eğlendiler. Karl ve afacan Tussy neşeliydiler. Akşam eve konuklar geldi. Gelenler arasında Enternasyonal Genel Konseyi'nin kimi üyeleri, Başkan Odger ve Chartistlerin önderi ve yakın aile dostları Ernest Jones da vardı. Kadehini koyu Ren şarabıyla doldurduktan sonra Böylece bizim Çin İmparatoru Qui Qui'nin doğum gününü kutluyoruz. İlk kadehi doğum gününün kahramanı için kaldırıyorum, ikinci kadehi ise Uluslararası İşçiler Birliği şerefine, dedi Marx. Neşeli, rahat bir akşam yemeğinden sonra konuklar evin en büyük odası olan Marx'ın odasına geçtiler. Sohbetin konusu, kısa bir süre önce meydana gelen Abraham Lincoln cinayetiydi. Marx, yeni Başkan Johnson'a hitabınızı yazdınız mı. dedi Odger purosunu yakarak. Bir şeyler karaladım. Ama son şeklini yarın vereceğim. Washington'daki bu sinsi cinayet eski ve yeni dünyadaki tüm namuslu insanların yüreğini öfkeyle dolduruyor, dedi şöminenin yanına oturmuş purosunu içen Jones, hiddetle. Hatta Lincoln'e kara çalma gayreti içindeki iftiracılar ve azmettiriciler, halktaki öfke patlaması karşısında korkuya kapıldılar ve timsah gözyaşları döküyorlar, dedi Marx karamsar bir yüz ifadesiyle. O, oduncu bir Başkandı, ama oldukça iyi yürekli bir insandı, dedi rahatça kurulduğu koltukla birlikte Marx'a dönen Odger. Başarılardan sarhoş olmayan Lincoln'ü acılar da yıkamadı. Hep yüce hedeflere yönelmişti. Halktaki duygu dalgalanmaları karşısında kendinden geçmedi ve halkın coşkusu tavsadığında umutsuzluğa kapılmadı. Çok büyük görevleri dürüstçe ve sadelikle yaptı. Bana öyle geliyor ki, gerçekten de çok üstün olan bu alçakgönüllü insan, ancak trajik ölümünden sonra halk nezdinde kahramanlaştı, diye karşılık verdi Marx. Acaba yeni başkan nasıl biri. dedi Jones. Johnson, yaşamı yoksulluk içinde geçmiş biri. Oligarşinin can düşmanı. Sert ve kararlı. Kuzeyde yaşayanlar, yeni Başkan'ın Lincoln'ün katledilişinin ardından alçaklara ödün vermeme tutumuna kesin bir destek veriyorlar. Sohbetin konusu Uluslararası Birlik'teki işlere kaymıştı. Marx bu sıralar tüm dikkatiyle, Schweitzer'in başında bulunduğu Lassalle'cıların etkisinin güçlü olduğu Almanya'yı, hâlâ Louis Bonaparte'ın esareti altında inleyen Fransa'yı ve diğer pek çok ülkeyi incelemekteydi. Gecenin ilerleyen saatlerinde gençler tüm yaşlıları eğlence ortamına çekti. Marx'ın çalışma odasındaki mobilyalar kütüphanenin önüne itildi. Yerinde duramayan Tussy Herkesi dansa davet ediyoruz, dedi yüksek sesle. Miyopluğu, gri, yağlı saçları ve azimli çalışkanlığı nedeniyle Marx ailesinde ‘yaşlı köstebek' lakabıyla anılan Jenny'nin çocukluk arkadaşı Lina Schöler gerçek bir piyano sanatçısı gibi piyanonun başına oturdu ve melodiler odaya yayıldı. Karl, kendisiyle alay ederek utangaçça karısıyla valse kalktı. Vücut yapısından beklenmeyecek kıvraklıkta dans ediyordu. Hareketleri uyumlu ve kendinden emindi. Jenny de iyi dans ediyordu. Genç kızlığındaki canlılığını korumuştu ve vals yaparken olağanüstü bir zarafetle dönüyordu. Karl'a gülümsüyordu. İkisi de adeta gençleşmişti ve birbirlerini nasıl da sınırsızca sevdiklerini daha da derinden hissediyorlardı. Sen benim için hep Trier'in en güzel kızı, baloların kraliçesi oldun ve öyle kalacaksın, diye fısıldadı karısının kulağına Marx, onu koltuğuna götürürken. Jenny yanıt olarak çevredekilere fark ettirmeden onun elini sıktı. Bizi aşktan başka hiçbir şey gençleştiremez, dedi. Oyunlar başladı. Marx gözleri bağlı haldeyken, yanan bir mumu söndürebileceğine bahse girdi. Lenchen onun gözlerini dikkatlice bağladı, sonra da görüp görmediğini kontrol etmek için birkaç kez kendi ekseni etrafında döndürdükten sonra yaklaşıp mumu söndürmesini istedi. Karl, kollarını genişçe açıp ayaklarını komik bir şekilde sağa sola oynatarak yürümeye başladı. Yönünü kaybetti, mumun tam karşı tarafına gitti ve tüm gücüyle Tussy'in uzattığı bir fırçaya üflemeye başladı. Herkes gülüyordu. Göz bağı çözüldükten sonra mumun tersi yönde olduğunu görünce kendisi de kahkaha krizine tutuldu. Ardından kur'a ve körebe oyunları başladı. Herkes koşmaktan yorgun düştükten sonra Jennychen doğum gününde kendisine hediye edilen kahverengi karton ciltli kitabı getirdi. Bir süre önce İngiltere'de yayınlanan ve çok popüler olan bir kitaptı bu ‘İtiraflar Kitabı' ya da öteki adıyla ‘Kendi Kendini Tanı' oyunu. Saygıdeğer Mağripli, sizden bu cildi kendi itiraflarınızla açmanızı rica ediyorum, dedi Jennychen sevimli bir şekilde reverans yaparak ve kurnazca gülümseyerek. Yanıt verilmesi gereken sorular özenli ve düzgün harflerle ayrı bir sayfaya yazılmıştı. Karl'ın çeşitli bahaneler öne sürerek yanıtlamaktan kaçınma çabaları sonuçsuz kaldı. Sonunda pes etti ve göğsünde duran monoklünü takarak soruların yanıtlarını yazmaya başladı. Kızlarının üçü de masanın üzerine eğilerek Marx'ın etrafını sardılar nefeslerini tutmuş, babalarının el hareketlerini takip ediyorlar, yanıtları yüksek sesle okuyorlardı. İnsanlarda en çok değer verdiğiniz meziyet. Marx biraz düşündükten sonra Sadelik, yazdı. Erkekte. Güç. Kadında. Zayıflık. En belirgin özelliğiniz. Hedefe ulaşmadaki kararlılık. Mutluluğa bakışınız. Mücadele. Bağışlayabileceğiniz kusur. Saflık. Sizi en çok tiksindiren zaaf. Dalkavukluk. Antipati duyduğunuz kişi. Martin Tupper. Marx bu yanıtı alkışlamaya başladı. yazınca Ernest Jones Bravo Karl. Ben de o soruyu aynı şekilde yanıtlardım. Hiç kimse çirkefliği, işleri yolunda giden bu yazardan daha iyi temsil edemez günümüzde, diye bağırdı. Devam et, Challey, diye ısrar ediyordu Jennychen babasının yakmaya çalıştığı puroyu elinden alarak. Sevdiğiniz uğraş. Kitap karıştırmak. Sevdiğiniz şairler. Shakespeare, Aşil, Goethe. Sevdiğiniz yazar. Diderot. Sevdiğiniz kahraman. Marx kalemi bıraktı. Onlar çok, sayılmayacak kadar. Öncelik vermekte zorlanıyorum. Ancak ikisini hemen söyleyebilirim, dedi Kim onlar, kim. diye sesler geliyordu her taraftan. Büyük Spartaküs ve Kepler. Kepler mi. dedi Jennychen biraz şaşırarak. Kopernik'in öğretisine dayanarak gezegenin hareketini kanıtlayan ve böylece en büyük buluşu yapan odur, diye açıkladı Marx. Sevdiğiniz kadın kahraman. diye ağzını yokladı Laura. Grechen, diye gülümseyerek. Sevdiğiniz çiçek. Defne. yanıt verdi babası Sevdiğiniz renk. Biliyorum, kırmızı, diye babasından önce cevap verdi Tussy. bağırarak Marx ‘kırmızı' yazdı. Sevdiğiniz isim. Marx biraz duraksadı, kurnazca gözlerini kıstı. Laura, Jenny. Küçük Eleanor-Tussy dudaklarını büzdü. Ama onun gücendiğini fark eden olmadı. Sevdiğiniz yemek. Balık, diye yanıt verdi Karl'ın yerine Lenchen Sevdiğiniz veciz söz. Sevdiğiniz slogan. Marx bu sorulara hiç düşünmeksizin iki Latin atasözüyle yanıt verdi. İnsana özgü olan hiçbir şey bana yabancı değildir. Ve Her şeye şüpheyle bak. Babası itirafları bitirdiğinde Jennychen, ondan, yanıtların altını imzalamasını istedi. Senin el yazın, dostum Mağripli, gotik kiliselerin kuleleri gibi sivri ve yukarı bakıyor çizgilerin şimşeğe benziyor, dedi Jones, Marx'ın omuzlarının üzerinden yazılan sayfaya bakarak. Challey, neden adını tam olarak Karl Heinrich diye yazmadın. diye protesto etti Tussy. Seninki sadece Karl Marx. Annemin adı Jenny ama onun dört tane güzel adı var Jenny, Julia, Johanna, Berta. Seçme şansı var, ama ben çok şanssızım. Ben tüm yaşamım boyunca Eleanor olmak zorundayım, başka biri değil. İkinci adım hoşuma gitmiyor. Doğrusu, insana birkaç isim takmak anlamsız, dedi Marx'ın ikinci kızı. Oyun devam ediyordu. Herkesin önünde itiraflarda bulunma sırası Jennychen'e gelmişti. İnsanlarda en fazla değer verdiğim özellik elbette insan sevgisi erkekte moral, güç kadında aşk, diye yanıt verdi hızlı hızlı. Bizim Di'nin mutluluğu ‘sevmek' olarak adlandırdığını biliyorum. Bizim usta Kakadu ise sevilen olmak istiyor, diye ilan etti küçük Tussy, kurnazca gülerek. Pis, kindar, cüce Alberich [10], geveze, diye bağırdı öfkeden kıpkırmızı kesilen Jennychen kız kardeşinin sözlerini keserek. Şimdi de ben itiraflarda bulunacağım, diye ısrar etti Eleanor. Benim belirgin özelliğim, meraklılık. En büyük mutsuzluğum ise tabii ki diş ağrısı korkusu. Doğru değil mi Mömchen. Geçenlerde senin dişini çektiler ve bu senin hiç de hoşuna gitmedi. Hoşlanmadığım şey ise, diye devam etti küçük yaramaz, elbette soğumuş koyun eti mutluluktan ne anladığıma gelince... Tussy karar veremiyordu. Bakışları, hiçbir zaman tadına bakamadığı şampanya şişesinin olduğu tepsiye ilişti. Buldum, buldum, şampanya. diye bağırarak ellerini çırptı. Bu kadarı da fazla ama, daha on yaşındasın. Şımartılmış bu kız. Bu kız ilerde ne hale gelecek. Karl'ın, ‘Çocuklar ebeveynlerini yetiştirmelidirler' savı bakın nelere yol açıyor, diye araya girdi Lina Schöler. Schöler, uzun süre çocuk bakıcısı olarak çalışmıştı ve Jenny ve Karl'la sık sık gençliğin eğitimi üzerine tartışıyordu. Yasak meyve tatlıdır ve mutluluk da onu deneyene kadardır, diyerek Eleanor'u savundu kıvrak zekalı Odger. Heyecandan yanakları al al olmuş ve tatlı bir görünüme bürünmüş Tussy konuşmasını sürdürdü Jenny çiçekler içinde en çok zambağı sever, Mömchen ve Laura ise gülü. Challey kokulu pembe defneyi, ben ise ayrım yapmaksızın tüm çiçekleri severim, benim sloganım ise ‘ileri.' Bravo, dedi Hedefine yürü. Jones onu alkışlayarak. Jennychen, slogan sorusuna yanıtını Erik ağacından yıldızlara, diye açıkladı ve bunu defterine kaydetti. Laura kendi sloganını açıkladı. Gerçek her şeyden üstündür ve galip gelecektir. Gece uzadı ve konuklar her zamankinden daha geç bir saatte ayrıldılar. 1865 yazı neme alışkın İngilizleri bile bunaltıyordu. Havanın serinlediği ender saatlerde Marx masasını ardına kadar açtığı pencereye yaklaştırıyor, temiz havanın serinletici akımından keyifle yararlanıyordu. Bu, acımasız romatizmasının ansızın nüksetmesine yol açtı. Kürek kemiklerindeki ağrı kollarını hareket ettirmesine olanak vermiyordu. Çalışmalarını ertelemesi gerekmişti. Parasal durumu kötüydü. Engels, biriken borçlarını ödemesi için arkadaşına düzenli olarak para gönderiyor ve sabırsızlıkla ‘Kapital'in bitmesini bekliyordu. Çalışmanın tamamlanıp el yazmalarının gönderildiği gün doyasıya içeceğim, bunu ancak ertesi gün senin buraya gelmen ve bu çılgınlığı birlikte yapmak koşulu ile ertelerim, diye şaka yapıyordu bir mektubunda. Aynı mektupta Marx'ın sağlığından endişelenen Engels, Vücudunun ağrıyan yerlerini kapatabilecek büyüklükte iki büyük file çuval ısmarla. Çuvalları kepekle doldurarak sobada dayanabileceğin kadar ısıt, ara ara üstüne ört. Kalın giysiler giyerek yatakta dinlenmelisin bu sıralar. Romatizmaya bir de böbrek ağrıları eklenmişti. Tüm bunlar Marx'ı son derece üzüyordu. Neşesiz ve öfkeliydi. Karl'ın okul arkadaşı ve karısının kardeşi Edgar von Westphalen, yerleştiği Teksas'tan gelmiş ve neredeyse tüm yazı Maitland-Park'taki evde onlarla geçirmişti. Brüksel'deyken Komünistler Birliği'nin aktif üyesi, cesur bir savaşçı olan Westphalen, Amerika'da geçirdiği uzun yıllar içinde önemli ölçüde değişmişti. Üstün yetenekli, akıllı bu insan, uzun süre yalnız yaşamıştı, tüm düşünce ve kaygıları kendisinde yoğunlaşmıştı. Bir zamanlar Jenny, Edgar'ın Lina Schöler ile evlenmesini istemişti. Ancak birbirlerine karşı ilgisiz olmamalarına karşın gerçekleşmemişti bu dilek. Edgar aile kurmakta kararsızdı, Lina Schöler ise boş bir umutla onun teklifini bekledi durdu. Böylece o da yalnız kaldı, farkında olmadan ihtiyarladı, kendisini daima heyecanlandıran ve arzuladığı o duyguyu yaşamadan, hep başkalarının aşklarının sırdaşı olmakla yetindi. Bir aile yaşamı kuramamış olması onun gözlemciliğini ve insanlarda aşkla ilgili her türlü ani değişikliklere olan büyük ilgisini keskinleştirdi. Yeni doğan aşkları, flörtleri, gönül kırgınlıklarını ilk fark eden o oluyordu. O yaşlı köstebek bazen bir kartaldan daha fazla öngörülü ve basiretli olabiliyor, diyordu imalı bir şekilde. Lina Schöler kendisini feminizme dair kitaplara kaptırmıştı. Erkeklerin despot olduğunu ve kadınların onlarla eşit haklara sahip olmasının yeryüzündeki diğer tüm sorunlardan daha önemli olduğunu, hatta Marx'ın da bunu savunduğunu iddia ediyordu. ‘Mavi Çorap' kulübünün kurucuları Hanna Moor ve Mary Woustonecraft'ı son yüzyılın en önemli şahsiyetleri olarak görüyordu. Jennychen, Laura ve Tussy, Lina'yı annebabaları gibi biraz alaya alarak seviyorlardı. Lina çok dalgındı ya da kendisinin de söylediği gibi hülyalıydı bu nedenle de biraz özensizdi. Eşyalarını sürekli unutuyordu ve düzenli bir insan olan Lenchen'i öfkelendirecek derecede dağınıktı. Öff, bu evde kalmış kızlar da... Hayallerinde defalarca günah işlemek yerine, gerçek hayatta bir kez olsun günah işleseler. Müzmin bekar Edgar Westphalen tüm arzularını yemek ve şık giyime yöneltmişti. Elbette, diyordu, yeni redingotu ve yeleğini üzerinde denerken, yeni kıyafetler insanı centilmen yapmakla kalmaz, yaşamı da renklendirir. Heyhat. Seni tanıyamadım dostum, dedi ona bir ara Marx. Kendi yalnızlığında egoizmin en sınırlı olanını, sabahtan akşama dek yalnızca mideni düşünme alışkanlığını edinmişsin. Fakat sen doğuştan iyi yürekli olduğundan, bencilliğin tatlı bir kedinin bencilliğine benziyor. Her türlü münzevi yaşamın canı cehenneme. Anlaşılıyor ki, kadınlardan o kadar uzaklaşmışsın ki, cinsel güdülerinin yerini boğazına düşkünlük almış. Aralıksız olarak hap alıyorsun, sağlığın için evhamlanıyorsun ama yine de yılanların, kaplanların, leoparların arasında kendine güvenlik arayan Edgar'dan başkası değilsin. Kayınbiraderindeki değişmeler Marx'ı düş kırıklığına uğratmıştı. Edgar Westphalen en yüce düşünün bir puro ve bir şarap deposuna sahip olmak olduğunu gizlemiyordu. Yaşamla hesabını görmüş, ancak, yaşamın uzatılması için uğraş vermek zorunda olan onurlu, yaşlı centilmen rolünü seçmişti. Zengin bir akşam yemeği, kaliteli bir şarap ve tütün, bir de iyi dikilmiş bir frak İşte ölümden önce beni mutlu edecek şeyler. Laura ve Tussy Amerikalı dayılarını eğlenceli, tuhaf bir insan olarak kabul ediyorlar, başkaları için para harcaması gerektiğinde sergilediği cimriliğe varan eli sıkılığını bile bağışlıyorlardı. Fakat Jennychen'in ona karşı tutumu katıydı. Babasının okul arkadaşı ve Komünistler Birliği'nin eski üyesinin ruhen bu kadar düşmüş olması onu çileden çıkarıyordu. Bizim yaşlı köstebek Lina Schöler öyle çok yüce bir kişilik değil, ama yine de küllenmiş yüreğinde biraz olsun heyecan var Edgar dayımda bu bile yok. O yalnızca zavallı, paslanmış bir el bombası parçasıdır, diye öfkesini dile getiriyordu Jennychen, kız kardeşleriyle tartışmalarında. Doğrusu birbirlerinden kurtulabildikleri için Lina'yı ve onu kutlayabiliriz. Onların aile ocağını gözlerimin önüne getirebiliyorum. Uzun bir ayrılıktan sonra eski yoldaşlarıyla karşılaşmak Karl'ı heyecanlandırıyordu. Bir taraftan zamansız ölümleriyle yaşamı terk etmiş olan Wolff'u, Weerth'i, Schramm'ı, diğer taraftansa Edgar gibi yaşıyor olsa da işçi hareketi ve mücadelesi açısından ölmüş sayılanları düşünüyordu. Hastalıklarla bitkinleşip yatağa düşen Marx, hevesle astronomiyle ilgileniyordu. İnsanların ulaşabileceği her şeyi öğrenmeye çalışarak sürekli öğrenme açlığıyla yanıp tutuşuyordu. Evrenin uçsuz bucaksız genişliği, uzak yıldızlar ve gezegenler daima onun ilgisini çekiyordu. Laplace'in gökyüzünün oluşumu teorisi, değişik cisimlerin kendi ekseni etrafında dönmesine ilişkin bilimsel açıklamalar, Kirkwood'un gezegenlerin dönüşlerinde farklılık yasası ve evren bilimindeki daha birçok şey Marx'ı heyecanlandırıyordu. Marx'ın gençliğinden beri keşfettiği en büyük zevk, kavramaktı. Hegel gibi o da, astrofiziğe tutkulu bir ilgi duyuyordu. Bilimin ‘olmazsa olmaz'ı kabul ettiği matematik de onun için bir o kadar çekiciydi. Marx'ın hastalığı süresince ailenin borçları artmış, tüm eşyalar yeniden rehine verilmişti. İnan ki, diye yazıyordu Marx Engels'e, sana bu mektubu yazacağıma parmaklarımı kessem daha iyiydi. Bu, yani yaşamının yarısının başkalarına bağımlı olduğu düşüncesi doğrudan umutsuzluğa yol açabilir. Bu durumda, beni ayakta tutan tek düşünce ikimizin birlikte bu davayı dostluk esaslarına bağlı olarak yürütüyor olmamızdır. Üstelik ben zamanımı davanın teori ve partileşme yönüne ayırıyorum. Gerçekte, durumuma göre pahalı bir dairede yaşıyorum bunun da dışında bu yıl biz hiçbir zaman olmadığı kadar iyi yaşadık. Ancak bu, çocuklara çektikleri acının karşılığı olarak kısa bir süre de olsa onları ödüllendirme gerekliliğinden çok, onlara bir gelecek sağlayabilecek bağlantı ve ilişkileri sürdürme ortamı yaratmanın tek yoluydu. Hatta bir tüccarın bakış açısıyla bakıldığında bile, yalnız karımla ikimizin olması ya da kızlarımın yerine erkek çocuklarım olması durumunda oldukça iyi yürüyebilecek proleter bir ev düzeninin, bu koşullarda uygun olmayacağına sen de katılırsın. Engels, Marx'a hemen gerekli parasal yardımı yaptı, fakat yoksulluk Marx ailesine yine de sıkıntı veriyordu. Olaylarla dolu aynı yılın sonbaharında Marx ve Engels, genel Alman İttifakı yöneticilerinden biri olan Schweitzer'in kurduğu ‘Sosyal Demokrat' gazetesine katılmaya razı olmuşlardı. Londra'ya yazdığı mektupta Schweitzer, Marx'ın Alman İşçi Partisi'nin fiili kurucusu ve önderi olduğunu vurguluyordu. Gazetenin yazılarında Marx'ın çok eleştirdiği bilinen Lassalle'cı sloganlar yer almıyordu. Bu nedenle Marx ve Engels yeni gazetenin Almanya'da Enternasyonal düşüncenin propagandasına hizmet edebileceğini umuyorlardı. Marx, Enternasyonal'in ‘Kuruluş Manifestosu'nu ‘Sosyal Demokrat'a gönderdi, Schweitzer de bekletmeden yayınladı. Ancak ‘Sosyal Demokrat'ın ilk sayıları Marx ve Engels'te rahatsızlık yarattı. Çünkü bu sayılarda açıkça Lassalle'cı gelenekler su yüzüne çıkmıştı. Gazete açık açık Bismarck'ın derebeylik hükümetine yaranmaya çalışıyordu. 1865 yılı ocak ayı ortalarında Proudhon öldü ve ‘Sosyal Demokrat'ın yazıişleri müdürü, Marx'a onun hakkında bir makale yazması için yalvardı. Marx Schweitzer'e mevcut iktidarla herhangi bir uzlaşmaya karşı düşüncesini sert ifadelerle dile getirdiği bir mektup yazdı. O, haklı olarak Proudhon'un Louis Bonaparte'la sürekli flörtünü bir ‘alçaklık' olarak adlandırıyordu. Proudhon öldü, fakat bir küçük burjuva öğretisi olarak Proudhon'culuk insanların aklını çelmeye devam etti ve işçi sınıfının mücadelesine zarar verdi. Marx bunu anlıyordu. ‘Sosyal Demokrat'ta yayınlanan mektubunda Marx bu kişiye karşı eskisi gibi sertti. Marx'ın düşüncesine göre diyalektiğe eğilimli olan Proudhon diyalektiği hiçbir zaman anlayamamış ve sofizmden ileri gidememişti Küçük burjuvanın kendisi çelişki demektir. Hele de bu, Proudhon gibi zeki bir insansa, çelişkileri hemen kendi istediği gibi ve duruma göre beklenmedik, gürültülü, bazen skandal içeren bazen de parlak paradokslara dönüştürmeye yönelir. Bilimde şarlatanlık ve politik ikiyüzlülük böyle bir görüş açısıyla kopmaz biçimde bağlantılıdır. Bu tür kişilerin başlıca teşvik edici gerekçeleri şöhret düşkünlüğüdür şöhret düşkünü tüm insanlar gibi onlar da yalnızca anlık başarıların, sansasyonların peşindedirler. Rousseau'yu her türlü uzlaşmadan, en azından mevcut iktidarla günümüzdeki uzlaşmadan daima koruyan o sıradan ahlaki ölçüt burada kaçınılmaz olarak yitiriliyor. Belki de gelecek kuşaklar Fransız tarihinin bu yakın dönemini değerlendirirken, Louis Bonaparte'a bu dönemin Napoleon'u, Proudhon'a ise yine bu dönemin Rousseau'su, Walter'i diyeceklerdir. Şimdi ben bu insanın ölümünden hemen sonra, onun ölüm yargıcı rolünü bana empoze etmenizin sorumluluğunu tümüyle size yüklüyorum. Marx'ın, Proudhon'un tümüyle burjuva fantezilerine karşı yöneltilmiş darbeleri Lassalle'a da isabet etmişti. Bilimde küçük burjuvaziye özgü şarlatanlıktan ve ikiyüzlülükten söz ederken, Marx, özellikle Ferdinand Lassalle'ı kastediyordu. Engels de eski bir Danimarka halk şarkısını ‘Sosyal Demokrat'a göndermişti ve şarkının yorumunda Lassalle'cılara karşılık, köylülerin toprak ağalarına karşı mücadelesinin büyük devrimci önemine işaret ediyordu. Lassalle taraftarları ise ‘birleşik gerici kitle' teorisinden yola çıkarak köylülerin devrimci rolünü yadsıyorlardı. Ortaçağ savaşları sırasında gaddar toprak ağası Tidmann'ın hakkından gelen Süderharde'lı cesur köylüleri konu alan şarkı, şu dizelerle sona eriyordu Süderharde'lı köylüler kenetlenin Tidmann sağ çıkmasın buradan. Bir yaşlıydı yumruğu ilk indiren Bunu sever Süderharde'lılar. ... Ve işte yatıyor Tidmann, etrafı kan, Özgürce çalışıyor pulluk verimli topraklarda, Ve domuzlar özgürce besleniyorlar ormanlarda Bunu sever Süderharde'lılar. Almanya gibi zengin sınıfın feodal soylular kadar burjuvaziyi de bünyesinde topladığı, proletaryanın ise yine aynı şekilde, hatta daha fazla sayıda tarım proleterlerinden ve sanayi işçilerinden oluştuğu bir ülkede, bu canlı köylü şarkısı tam yerini buldu, diye yazıyordu Engels. Zaman geçiyordu, fakat Marx ve Engels gazetenin açıkça gün yüzüne çıkmış olan KralcıPrusyacı çizgisini değiştirmek için boşu boşuna çabalıyorlardı. ‘Sosyal Demokrat', Lassalle'ın izinden gidiyor ve Bismarck'ın politikasını gitgide daha fazla övüyordu. Schweitzer'in hilesini gören Marx ve Engels taleplerinin yerine getirilmemesi nedeniyle gazetenin kadrosundan ayrıldıklarına ilişkin bir açıklama yolladılar. Onlar, Bismarck'ın bakanlığı ve feodalmutlakiyetçi bir partiyle mücadelenin en azından burjuvaziye karşı mücadele kadar kararlı olarak yürütülmesi gerektiğini yazıyorlardı. ‘Sosyal Demokrat'la bağlarını koparan Engels, Lassalle'cılara ayrıntılı bir eleştiri yöneltmişti. Bunun için Leipzig'de ‘Prusya Savaşı Sorunu ve Almanya İşçi Partisi' adlı bir broşür yayınladı. Marx ve Engels defalarca, ‘Sosyal Demokrat'ın Bismarck tarafından rüşvetle ayartıldığından kuşkulanmışlardı. Durum gerçekten de böyleydi. Her yeni olgu, yalnızca Lassalle'cı Schweitzer'in, onun taraftarlarının değil, Lassalle'ın kendisinin de gerçek yüzünü ortaya çıkarıyordu. Engels bu konuda 1865 Ocağında Manchester'den, Londra'daki Marx'a şunları yazıyordu Uysal Lassalle karşımıza gitgide daha belirgin şekilde bir düzenbaz olarak çıkıyor. İnsanları değerlendirirken, biz, her zaman onların kendilerini nasıl göstermek istediklerinden değil, gerçekte kim olduklarından hareket ettik. Rahmetli için neden istisnai davranmak zorunda olduğumuzu anlamıyorum. Subjektif olarak onu şöhret düşkünü olarak niteleyebiliriz, ancak objektif olarak bu tüm işçi hareketine karşı Prusyacılar çıkarına bir alçaklık ve ihanettir. Öyle anlaşılıyor ki, bu aptal delikanlı, vakti zamanında hiçbir garanti almadığı gibi, Bismarck'tan herhangi bir tazminat da talep etmemiş. Açıkçası o sadece Bismarck'ın aldatılacağına ve Racowitza'nın vurulacağına kesinlikle inanmıştı. 1865 yılı Eylül ayı sonunda Londra'da Enternasyonal'in ilk konferansı yapıldı. Konferans, Uluslararası İşçiler Birliği'nin şubelerinin yeterince güçlenmediğini ve genel kongreye hazır olmadığını düşünen Marx'ın talebi üzerine toplanmıştı. Beş gün boyunca Fransa, İsviçre ve Belçika'dan delegeler Genel Konsey üyeleriyle birlikte farklı şubelerdeki duruma ilişkin raporları dinlediler. Liebknecht Almanya'daki işçi hareketine ilişkin rapor göndermişti. Konferans sırasında Genel Konsey'in en etkin üyeleri Dupont, Eccarius ve Lessner'le Fransa'dan gelen delege ciltçi Varlin ve İsviçre'den gelen fırça yapımcısı Becker arasında kurulan kişisel ilişkiler büyük önem taşıyordu. Gelecek vaat eden bu iki insan, işçi hareketinin gururuydular. Londra görüşmeleri Enternasyonal'in otoritesinin güçlenmesine ve en mücadeleci proleterlerin Marx'ın etrafında birleşmelerine yardımcı olmuştu. Konferans onları en önemli programatik ve taktiksel konularla ilgili kongrelerde ortak bildiri sunmakla görevlendirmişti. Onlar, Uluslararası Birliğin politikaya girmeyip yalnızca ekonomik sorunlarla ilgilenmesini talep eden sekter Proudhon'culara karşı kararlılıkla karşı çıktılar. Konferansın çalışma günleri Enternasyonal'in kuruluş yıldönümüne denk düşüyordu. Bu önemli tarihin –28 Eylül– kutlanması, aynı zamanda köleliğin kaldırılması ve cumhuriyetin zaferi nedeniyle Amerikan halkına seslenişi okuma kararı alındı. Geniş, yüksek St. Martin's Hall'de Konferansın katılımcıları ve birliğin Londra'da yaşayan üyeleri, aileleriyle birlikte toplanmışlardı. Çok sayıda konuk vardı. Liza ve Sigizmund Krasotski uzun yolculuklardan ve Rusya'ya giriş izni almak için boşa çıkan çabalardan sonra, sürgün yeri olarak Londra'yı seçmişlerdi. Primors Hill'de küçük bir sayfiyeye yerleşmişler ve çok geçmeden eski tanıdıklarını arayıp bulmuşlardı. Bunlar arasında Odger de vardı. İşçiler Birliği'nin St. Martin's Hall'deki gecesi için biletleri ondan almışlardı. Saat yediye doğru herkes toplanmıştı. Toplananlar başlangıçta çay içtiler. Daha sonra İtalyan İşçiler Birliği Orkestrası halkın sevdiği o ünlü ‘Koshtua Marşı'nı ve hareketli ‘Muhafız Marşı'nı çaldı. Bu canlı müzikler herkesi etkilemişti hatta gecede bulunanların en somurtkanları dahi canlandılar, gülümsemeye, şakalaşmaya başladılar. Birkaç müzisyen korno ve saksafonla ‘Kapriccio'yu çalarak büyük övgü topladı. Ardından tiz bir zil sesi duyuldu ve Genel Kurul Başkanı Odger törenle oturumu açtı. Sekreter Cremer uzun uzun öksürdü, gözlüklerini silerek burnunun üzerine yerleştirdi ve düz bir sesle Amerikan halkına seslenişi okudu. Salon metni onaylayıcı tepkilerle karşıladı. Yaşa. Yaşasın özgürlük ve kardeşlik. Alman ve Fransız delegeler kısa konuşmalar yaptılar, Enternasyonal'in tam bir yıl önce bu salondaki bir toplantıyla nasıl kurulduğunu anımsattılar. St. Martin's Hall'de selamlama çığlıkları yükseldi ve tüm salon hep bir ağızdan ‘Marseillaise'i söyledi. Koro sahneye çıktı. Yakasında kocaman bir kırmızı karanfil bulunan, fraklı, çelimsiz koro şefi söylenecek her şarkıyı tek tek anons etti. Heyecanlandığı fark ediliyordu ve elindeki çubuk hafiften titriyordu. Koroyu yönetirken ustaca bir uyum yakalamış, korosuyla birlikte şarkıları kendisi de söylüyordu. Koroda yer alanların tümü Alman sürgünlerdi. Ve büyük bir duygu yoğunluğuyla, coşkuyla Schmit'in ‘Ren'deki Vardiya', Rentaier'in ‘Nehir Üstünde Haç', ve özellikle de Astholtz'un ‘Avcının Mutluluğu'nu söylerken salondaki çoğu kişi mendillerini ıslak gözlerine götürüyordu. Bu şarkılar herkesi heyecanlandırmıştı. Ama neşeli bir şarkı olan ‘Atölye' dinleyicileri neşelendirdi ve şarkının canlı, neşeli nakaratını tüm salon birlikte söylemeye başladı. Koro, konserini bitirdikten sonra değişik uluslardan konuşmacılar kürsüye çıktılar. Polonyalı delege Bobçinski'nin konuşması herkeste büyük bir etki uyandırdı. Proletaryanın birliği kutsaldır, bu birlik kölelik zincirlerini kırmamıza ve emeğin, kardeşliğin, eşitliğin egemen olacağı bir dünyayı kurmamıza yardımcı olacaktır, diyordu Bobçinski. Ve salonda ‘Marseillaise' yeniden duyuldu. Oturumun kapandığını ilan eden Başkan Odger, Eliza Cook'un didaktik şiiri ‘Dürüstlük'ü büyük bir coşkuyla okudu. Gece saat on buçukta, ucuz büfedeki tüm sandviçler, sosisler, çörekler yendikten sonra dans başladı. Gençler ve yaşlılar, çocuksu bir neşeyle eğleniyorlardı. Nefesli çalgılar eşliğinde galop dansı yapıyor, vals ve kadrilde de hemen ritmi yakalıyorlardı. Mazurka başlamıştı ve Polonyalılar halka oluşturdular. Önlerinde tek diz üstü eğilip koşarak dans ettikleri bayanları çevrelediler. İtalyanlar bir topaç gibi dönüyor, çılgınca tarantelle oynuyorlar, Fransızlar karmanyol eşliğinde dansa başlıyorlardı. Bastilya'yı yerle bir eden ataları da bir zamanlar böyle dans etmişti. Orkestra Gottfried'in en ünlü yapıtlarından biri olan ‘Vals'i çalıyordu. Tüm bunlar sürerken, Cremer, tribünün arkasındaki küçük, basık bir mekanda, birliğe yeni üyeler kaydediyordu. Yalnızca erkekler değil, kadınlar da Enternasyonal'e kaydediliyordu. Cremer'e ilk başvuran Liza oldu. Genel Konsey Sekreteri kendisine adını, soyadını sordu ve büyük deftere kaydetti. Bir yıllık aidatı şimdiden ödemek isterdim, dedi Liza heyecanla. Elbette 1 şilin 1 pens. Sadece bu kadar mı. Yanı başında duran ve çamaşırhanede çalışan bir kadın Proleterler için bu az para değil, dedi. Birliğin kasasına gönüllü katkıda bulunmak sizin hakkınız. Değişik ülkelerdeki grevcilere yardım için para bize her zaman gerekli, dedi Cremer. Liza Genel Konsey Sekreterine on gine ödedi, Cremer kendisine üyelik kartı verdi ve Uluslararası İşçiler Birliği'ndeki hakları ve yükümlülüklerini bilmesi için ‘Manifesto' ve ‘Tüzük'ü almasını önerdi. Sigizmund Krasotski de Enternasyonal'e üye oldu. *** Konferanstan bir süre sonra, Ekim 1865'te Modena Villas'a hiç beklenmedik bir mektup geldi. Mektup büyük parasal çıkarlar vaat ediyordu. Başbakan Otto von Bismarck adına Lassalle'ın dostu, yaklaşık bir yıl önce Prusya Hükümetinde göreve başlamış olan eski göçmen Lothar Bucher şunları yazıyordu Her şeyden önce ‘Staatsanzeiger'[11] para piyasasının hareketi konusunda aylık raporlara sahip olmak istemektedir. Bana bu iş için önerebileceğim birinin olup olmadığını sordular, ben de bu işi kimsenin sizden daha iyi yapamayacağı yanıtını verdim. Bu nedenle size başvurmamı rica ettiler. Makalelerin ölçülerine gelince, bu konuda size tam bir özgürlük sağlanıyor. Yazılar ne kadar esaslı ve geniş olursa, o kadar iyi. İçeriğe gelince, elbette siz kendi bilimsel düşüncelerinizi rehber edineceksiniz, ama yine de yazılarınız yazıişlerinin değil, okur kitlesinin dikkatine yönelik olmalıdır. Arzulanır ki yazının özü yalnızca uzmanlar için anlaşılır olsun ve polemiklerden uzak durasınız. Mektubun devamında, işle ilgili birkaç uyarı, ölümü hâlâ kendisi için ‘psikolojik bir muamma' olan Lassalle'la birlikte yapılan bir kır gezisine ilişkin bir anı, ardından Marx'ın da anlamış olacağı gibi ilk aşkı olan bürokrasiye döndüğüne ilişkin verdiği bilgi vardı. Gelişmelerin seyrini kavramada kendisinin çok hızlı olduğunu kabul eden Lassalle ile hiçbir konuda aynı fikirde değildim. Liberal Parti ölmeden önce birkaç kez kabuk değiştirecek, bu nedenle, yaşam boyunca devlet bünyesinde çalışmak isteyenler hükümet saflarında yer almak zorundadır. Mektup Bayan Marx'a, küçük hanımlara, özellikle de en küçük hanıma gönderilen selamla ve ardından bildik ‘saygı ve bağlılık' sözleriyle sona eriyordu. Karl, Lassalle'ın bir zamanlar tanıştırdığı Lothar Bucher'i anımsamıştı. Bu, neredeyse çene altına kadar gelen fırlak, hoplayan göbeğiyle biçimsiz biriydi. Koyu renk redingotunu gölgeleyen kolalı beyaz yakası göz kamaştırıyordu. Pahalı yeleği redingotunun altından görünüyordu saatinin altın zincirinde birkaç madalyon asılıydı. Kısa parmakları, dikkat çekici şekilde parlayan pahalı pırlanta yüzüklerle doluydu. Ördek burunlu yeni ayakkabıları heybetli bir sesle gıcırdıyordu. Görünüşüyle zenginliğini ve işlerinin yolunda olduğunu kanıtlamak istiyordu. Karl düşüncelere dalmıştı. Demek Bismarck bu devrimci mülteciye el uzatmıştı. Marx, Prusya prensliğinin liderinin, ileriye bakan kan bürümüş gözlerinin altında pörsük deriden torbacıkların oluştuğu sarkık yanaklı yüzünü gözlerinin önüne getiriyordu. Bismarck bir balyoz gibi sertti. Kendi sınıfına sadakatle hizmet ediyor, insanların sıkıntıları ve yoksulluklarından yararlanıp onları aşağılıyordu. Nedir bu. Bir zaafiyet belirtisi mi. Adi bir hesaplaşma mı. Lassalle, Schweitzer ve diğer birçoklarıyla yaşanan deney Bismarck'ı, beni de satın alıp alamayacağı düşüncesine yöneltti. Bu denli kolayca alt ettiği kim varsa, kendi düşüşlerini işçi sınıfının, devrimin çıkarlarını feda ederek ödediler. Onlar Bismarck'ı, Bismarck kendilerini kazıklamadan önce ve ondan daha kurnazca kazıklayacaklarını umut ediyorlardı. Zavallı şaşkınlar. Devletin fiili liderinin bekleme odasına arka kapıdan kabul edilmek onların köle ruhlarını okşuyordu. Yoksa düşüncelerimizin propagandası için Prusya basınını kullanmalı, uzun süreli olmasa da sosyalizm gerçeğini yaymalı mıyız. Buradaki uzlaşmanın sınırı nedir. Yalnızca yoldaşlara karşı değil, kendime karşı da, bu sınır nerede ihanete, alçakça bir tutuma dönüşür. Galiba bu teslim olanın aleyhine dönüşebilecek tehlikeli bir cazibe. Bir devrimci için düşmanlarıyla ilişkilerde kabul edilebilir sınır nedir. Bu sınır çizgisi o kadar ince ki, onu kendimiz de farkında olmaksızın çiğneyebiliriz. Marx puroları birbiri ardına yakıyordu. Yanmış kibrit çöpleri masada, dolmuş kül tablasının yanında duruyordu. Bu saatlerde kimse onun çalışma odasına girmeye cesaret edemiyordu. Jenny, ve Marx ailesinin diğer üyeleri, onun, çalışırken elinde mutlaka kalem ya da kitap olması gerekmediğini iyi biliyorlardı. Beyninin ne denli yoğun çalıştığını görmek için, yüzüne bakmak, çalışma odasında yürürken, kanepede oturur ya da yatarken adeta kendisine yönelmiş derin bakışı görmek yeterliydi. Marx düşünüyordu. Birden gençliğini, Köln'ü, ‘Ren Gazetesi'ni anımsadı. O zamanlar, hatta daha sonraları burjuvazi, Hansemann gibi sanayiciler, etkili finans çevreleri onu kendi saflarına çekmek için ne kadar da çabalamışlardı. Neler önermemişlerdi ki. Marx en küçük bir sapmayı reddediyor, yoksulluğu, ailesini yoksulluğa mahkûm etmeyi, sağlığını ve yaşamın nimetleri denen