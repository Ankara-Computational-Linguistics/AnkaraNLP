bir molekül ağırlığına sahip olduğunu, ardından Arne Tiselius'un elektroforetik ölçümleri proteinlerin tekil moleküller olduğunu gösterince, bu hipotez çürütüldü. İkinci bir hipotez, Dorothy Wrinch tarafından öne sürülen siklol hipotezi idi. Bu hipoteze göre, doğrusal polipeptit, kimyasal bir siklol yeniden düzenlemesine (C=O + HN formula_8 C(OH)-N ) uğramakta ve omurga amit grupları çapraz bağlanmaktaydı, böylece iki boyutlu bir "doku" meydana gelmekteydi. Proteinler için başka birinci yapılar da önerildi, örneğin, Emil Abderhalden'in diketopiperazin modeli ve Troensegaard'ın 1942'deki pirol/piperidin modeli. Nihayet, Frederick Sanger'in insülin'in dizisini çözmesi; ve Max Perutz ve John Kendrew'ün miyoglobin ve hemoglobin'in kristalografik yapısını çözmesi ile, öne sürülen alternatif modellerin hepsi çürütülmüş oldu. "Birincil yapı" terimi 1951'de Linderstrøm-Lang tarafından ilk defa kullanılmıştır. HAYTAP Hayvan Hakları Federasyonu veya kısaca HAYTAP, doğanın korunması ve hayvan hakları konusunda faaliyet gösteren çeşitli derneklerin bir araya gelerek oluşturduğu bir sivil toplum örgütü. Kuruluş, adını aldığı "Hayvan Hakları Türkiye Aktif Güç Birliği Platformu"nun devamı niteliğindedir ve tüzel bir kişilik olan federasyonun kurulmasından sonra da eski adı olan HAYTAP'ı kullanmaya devam etmiştir. Halihazırdaki üye derneklerin 19'u Türkiye, biri Azerbaycan merkezlidir. HAYTAP, doğaya zarar verilmesi ve hayvanların haklarının ihlal edilmesi durumunda imkanları dahilinde kamuoyunu bilinçlendirmeye çalışan, ihlallerin önüne geçilmesi için hukukî yolları kullanan, eğitim çalışmalarına katılan, ilgili yasaların değişmesi ve daha iyi bir şekilde uygulanabilmesi için gerekli resmî görüşmeleri ve halkla ilişkiler çalışmalarını yürüten bir kuruluştur. HAYTAP, 9 Temmuz 2008 tarihinde Türkiye'nin farklı illerinde hayvan hakları konusunda faaliyet gösteren 5 sivil toplum örgütünün aynı federasyon altında birleşmesi ile kuruldu. Bünyesindeki hayvan hakları derneklerinin sayısı bugün 20'ye ulaşmıştır ve Türkiye çapında 70 civarı temsilciliği bulunmaktadır. Federasyonun üyesi olan dernekler şunlardır: Azerbaycan'daki havalimanlarÄ± listesi Azerbaycan'daki havaalanları listesi, Azerbaycan'da kurulu havalimanlarını içerir. Kalın olarak gösterilmiş olan havaalanı isimleri ticari havayolları tarafından tarifeli seferler yapılan havaalanlarıdır. At (mitoloji) atlar deÄŸerlidir At; Türk, Moğol ve Altay halk kültüründe, halk inancında ve mitolojilerinde kutlu hayvandır. Yunt (Yont, Yond) veya Yabu (Yabı, Yabak, Yafak) ya da Yılkı (Cılkı) olarak söylendiği Türk dilleri de vardır. Moğollar Adu (Aduğ, Adagu) veya Mor (Morın) derler. Toynaklı, dört ayaklı, memeli yük hayvanıdır. At, Türklerde çok büyük önemi bulunan bir canlıdır. Efsane ve masallarda sahipleriyle birlikte silkinip daz (kel) bir ata dönüşen atlar bulunur. Böylece bir anda güçleri artar. Konuşabilen, uçabilen atlar vardır masallarda. Köroğlunun kıratı vardır ve sudan çıkıp gelmiştir. Battal Gazinin atının adı Aşkar’dır. Kırk gün güneş görmeyen bir ahırda ıslah edilmiştir. Manas destanında 200 kadar at adı yer alır. Burada yalnızca Türk destanları içinde en çok tanınan birkaç atın adına verilecektir. En bilinen ve dikkat çekici atlar şunlardır. Atın rüzgardan yaratıldığına inanılır. Böylece rüzgarın gücü ve hızı ata geçmiştir. Ev yapılırken en büyük direğe veya çadırın orta direğine at kanı veya at sütü sürülür. Dağ, orman ve ateş ruhlarına dua edilirken kırmızı at yelesi kullanılır. İyi at, uçan kuşa yetişir, hiç yorulmaz, düşmanı hisseder, sahibini önceden uyarır, kahramanın durumunu anlar, rengini değiştirir, ölen kahramanı bırakmaz vatanına geri götürür, yaralı sahibini iyi birisinin yanına yetiştirir. Demirkazığa (kutup yıldızına) bağlı olan Akboz At ve Gökboz At bu kazığın etrafında döner dururlar. Başkurt destanlarında Buzat (Boz At) ve Sarat (Sarı At) olarak yer alırlar. Balkarlara göre ise adları Doru Aygır ve Saru Aygur şeklindedir. At olan eve şeytan girmeyeceğine, nefesinin cinleri kovduğuna inanılır. Türklerde at ile ilgili yüzlerce kelime vardır. Aygır: Erkek At, Kısrak: Dişi At demektir. Argumak, Yabu, Kulan, Tarpan gibi yabani türleri vardır. Atın kuyruğunu, kadının saçını, erkeğin bıyığını kesmesi yas işaretidir. Ve bunlara izinsiz dokunulması ya da kesilmesi de hakarettir. Evin en büyük orta direklerine at kanı, at yağı veya at sütü sürülür. Kam ateşin önünde ayin yaparken Ak At Derisi üzerinde dua eder ve yerin, dağın, ormanın ruhlarına yakarırken Kımız saçıp At Yelesi sallar. Bazı yörelerde masaların ayakları at toynağı şeklinde yontulur. Altaylarda 1900’lü yılların başında dahi ölüler atlarıyla birlikte gömülmekteydi. Rüyada kuyruğu kesik at görmek ölüm haberidir, gören kişi ölecek demektir. Atlar, ruhları öbür dünyaya taşır. Karakalpak’lar tabuta Ağaçat derler. Şeytanların atları üç ayaklıdır. Kutlu atlar Güneş diyarından gelirler. Dağdan çıkma ise sudan çıkma kadar yaygın olmasa da farklı bir özelliktir. Muhammed miraca çıkarken Burak adı verilen bir binek hayvanı kullanmıştır ve bu binek Türklerce daima at olarak tasavvur edilmiştir. Burak kelimesi Arapça berk (şimşek) kökünden türemiş bir kelimedir ve hızlılığı, ışığı ifade eder. Türklere göre atlar güneşten yeryüzüne inmiş varlıklardır. Köroğlunun atı Deniz Aygırı ve Çöl Kısrağının birleşmesinden türemiştir. Bu dünyaya ait atlarla öte dünyaya ait atların birleşmesinden doğan taylar çirkin olur ama sonradan değişirler. Türklerde ve Moğollarda insanın düşünce gücü bir taya benzetilir ve adına Buyan denilir. At Türkler ve Moğollarla özdeşleşmiş bir canlıdır. Türkler atlara renklerine göre isimler verirler: Akat, Buzat, Kırat, Alat, Sarat, Karat, Dorat… Kara At’ın yeraltına giderken, Ak At’ın ise gökyüzüne giderken kullanılacağına inanılır ve bu nedenle yeraltı Tanrısına Kara At, gökyüzü Tanrısına Ak At kurban edilir. Ayrıca söylencelerde adı geçen sıra dışı at türleri şunlardır: Kendisi veya atası sudan(gölden) çıkıp gelen (sudan doğan) bir atın / hayvanın olağandışılığı. Böylesi bir canlı sıradışı ve olağanüstü niteliklere sahiptir. Örneğin Köroğlu’nun atı sudan çıkmadır. Bazen sudan çıkmanın yansıması (soyun diğer tarafı) Çölden Gelme olarak ifade edilir. Kendisi veya atası çölden çıkıp gelen (ateşten doğan) bir atın/hayvanın sıradışılığı. Böylesi bir canlı sıradışı ve olağanüstü niteliklere sahiptir. Örneğin Köroğlu’nun atı böyledir. Bazen yansıması (soyun diğer tarafı) Sudan Çıkma olarak ifade edilir. Çöl ateşi simgeler. Dayanıklılığın sınandığı yerler olarak görülür. Evliyaların çöllerde gezdiği de anlatılır. Manas Han’ın atıdır. Sıra dışı özellikleri vardır, çok görkemli ve zekidir. Sahibine sadıktır, savaşlarda onunla birlikte düşmana anlayarak ve isteyerek saldırır. Kula gövdesi koyu sarı, kuyruğu, bacak kılları ve yelesi kara olan at demektir. Bu sözcük köken olarak anlamak ve yukarı sıçramak anlamlarını da taşır. Alpamış Han’ın atıdır. Bayşubar veya Kökşubar ya da Çubar olarak da bilinir. Sıradışı özellikleri vardır. Türk söylencelerindeki olağanüstü atların özelliklerinin tamamını taşır. Uçabilir, konuşur, sahibini önceden uyarır, yaralıyken yalnız bırakmaz, bir aylık yolu bir günde gider, sahibinin ne durumda olduğunu hissederek ona göre davranır. Altın yeleli, gümüş üzengili, kuyruğu dokuz örgülü, dokuz kolanlı olarak betimlenir. Atası sudan çıkmadır. Çok renkli. Üstünde küçük lekecikler şeklinde yuvarlak noktalar bulunan eşyaya, hayvana "çubar" denir. Çilli insanlara şaka olsun diye söylenir. Şubar sözcüğü hızlı gitmek anlamı içerir. Çapmak (hızlı gitmek, at sürmek) fiili ile aynı kökten gelir. Türkçe Çubar, Moğolca Çabdar, Buryatça Sabıdar sözcüğü boz renk ifade eder. Cıda, Türk kültüründe kutlu sayılan bir oyundur. At üzerinde koşturularak, ucu sivri değneklerin fırlatılmasıyla oynamır. Atsız olarak oynanan ve en uzak mesafeye ulaştırmak için atılan biçimi ise daha çok çağdaş sporlar arasında yer alır. Daha sonraları Arapça Cirit ve Farsça Çevgen/Çavgan sözcükleri ile karşılanmıştır. Aslında bu iki sözcüğün de aslında Türkçe olma ihtimali yüksektir. Çevgen veya Çavgan sözcüğü Çevmek/Çavmak/Çapmak fiilleri ile bağlantılıdır. Çünkü bu oyun Türklerden komşu kültürlere geçmiştir, dolayısıyla isimlerin, hele de Türkçe köklere uyumlu sözcüklerin başka bir dilden alınmış olması pek mantıklı görünmemektedir. Cirit Oyunu'nda iki takım bulunur. Bu takımlar geniş bir alanın iki ucunda karşılıklı olarak beşer, altışar veya yedişer kişi olarak dizilirler. Sağ ellerine atacakları ilk ciriti, diğer ellerine de yedek ve kamçı alırlar. İki tarafın birinden bir atlı çıkıp, karşı dizinin önüne yaklaşır. Karşı takım oyuncularından birine elindeki ciriti savurur, sonra geri döner. Karşı tarafın oyuncusu onu takip eder ve elindeki ciriti geri dönüp kaçan atlıya fırlatır. Bu kez ilk oyuncunun çıktığı sıradan diğer bir ciritçi onu karşılar. Bu kez diğeri yerini almak için geri dönmeye çalışır. Cıda sözcüğü, Moğolca kökenlidir. Çit ve Çıta kelimeleri ile aynı kökten gelir. (At/Ad) kökünden türemiştir. Hareket, hız, gitme, atlama gibi anlamlar içerir. Ad (isim) sözcüğüyle de bağlantılıdır. At, Türk anlayışında bir insanın kimliği gibidir. Mançu dilinde Adun, Evenk dilinde Avdu olarak yer alır. Karin Alvtegen Karin Alvtegen (d. 8 Haziran 1965, Huskvarna, İsveç) İsveçli bir polisiye yazarıdır. Yazarın kitapları genellikle İsveç'te geçer ve tarz olarak psikolojik gerilimdir. Altı tane kitabı yayımlanmıştır. Bunlardan dördü İngilizceye; iki tanesi ise, yani "Saknad" ve "Svek", Türkçeye Can Yayınları tarafından çevrilmiştir. Alvtegen'in ikinci romanı "Saknad", 2001 yılındaki Nordic Ödülleri'nde "En İyi Polisiye Roman" ödülünü kazanmıştır. Bu roman 2003 yılında İngilizceye tercüme edilmiş ve 2009 yılında Amerika Birleşik Devletleri'nde yayımlanmış ve Edgar Ödülleri'nde aday olmuştur. 2006 yılında ise bu roman yönetmenliğini Ian Madden'ın yaptığı ve Joanne Frogatt ile Gregor Fisher gibi oyuncuların rol aldığı bir televizyon dizisi olarak ekranlarda yayınlanmıştır. Yazarın "Skam" isimli romanı da "Cinayet Romanları Derneği" tarafından "Duncan Lawrie International Dagger", yani "En İyi Çeviri Suç Romanı" ödülüne aday olmuştur. YÄ±lan Ana Yılan Ana – Türk ve Altay mitolojisinde Yılan Tanrıça. Çılan (Zılan, Cılan, Ilan) Ana da denir. Yılanların kendisinden türediği efsanevi yaratık. Şahmaran çoğu zaman dişi olarak tanımlanır. Yılanlara hükmeder. Yılan ordusunun başında bir gün dünyayı istila edeceğinden korkulur. Ak Yılan olarak betimlenir. Yer altı güçlerini temsil eder. Yılan Ana’nın karnının altını eliyle sıvazlayan birinin her şeyin sırrına vakıf olacağına inanılır. Zılan ( adıyla) tatarların ve başkentleri Kazanın simgesi olarak kabul edilmiştir. Erbüke, Türk halk inancında yarı insan yarı yılan olan varlıktır. Erböke de denir. Bu varlıkların başında Yılan Ana ve/veya Yılan Ata (Şahmaran) bulunur. Dişi olanları için “İşbüke” kullanılır. (Sözcük; Er “insan” ve Büke “ejderha, yılan” sözcüklerinin bileşimidir.) Yılan şaman davulunda yeraltı dünyasıyla bağlantıyı sembolize eder. Altaylara göre, Erlik'in vücudu baştan başa yılanlarla sarılıdır ve kırbaç yerine elinde yılan tutar halde tasvir edilir. Karanlık dünyayı, tek boynuzlu yılan şeklinde bir hayvan temsil eder. Azerbaycan halk inanışlannda Ev İyesi genellikle yılan şeklindedir. Bu nedenle yılan olan evde bereket olacağına inanılır. Ev İyesi, İnsanlann gözüne yılan şeklinde göründüğü zaman, ona dokunulmaz. "Ev Yılanı" denilen bu yılana zarar veren olursa o eve felaket gelir, kıtlık olur ve bereket gider. (Yıl/Yal/Çıl) kökünden türemiştir. Yılmak fiilinden gelir. Yılmak korkmak, çekinmek demektir. Çinçe olduğu söylenir fakat Türkçeden Çinceye geçmiş olma ihtimali olduğu gibi, benzer kelimelerin birbirine uyarlanmış olması da mümkündür. Halyaz Muharebesi Halyaz Muharebesi 21 Haziran 1877 tarihinde, Rus İmparatorluğu ile Osmanlı Devleti arasında gerçekleşen ve Osmanlı zaferi ile sonuçlanan muharebedir. Halyaz Erzurum'un Karayazı ilçesine bağlı bir köydür ve stratejik açıdan önemli bir mevkidedir. Rus ordusu buraya kadar ilerlemiştir. Ahmet Muhtar Paşa bu bölgeye ilerleyen ve Doğubayazıt'ı ele geçiren Arshak Ter-Gukasov'a bağlı koldaki birlikleri püskürtmek için bir plan hazırlar. Bu iş içinde Reis Ahmet Paşa'yı görevlendirir plana göre Ruslar, Reis Ahmet Paşa tarafından Halyazlar civarında yapılacak saldırılarla durdurulup, geriye püskürtülecek, Faik Paşa tarafından Doğubayazıt'a yapılacak saldırılarla ikmal yolları kesilen ve üslerinden uzaklaşan Rus ordusu ya çembere alınıp yok edilecek veya sıkıştırılıp imha edilecektir. Plan teoride başarılı gözükse de pratikte uygulanması zor bir plandı, diğer taraftan Hasan Bey geçidindeki manevralara güvenen Muhtar Paşa'nın emri altındaki Osmanlı subaylarının bir kısmının askeri deneyimi çok az olmasının yanı sıra pek yetenekli de değildi. Muhtar Paşa kendisi o sırada bu bölgede olamadığı için görevlendirdiği Reis Ahmet Paşa ana Rus ordusunun yerini ve zayıf noktasını yanlış hesapladı, Rus Ordusunun merkez bölümü yerine güçlü kanatlarına saldırdı.Buna rağmen Reis Ahmet Paşa,askerleri ile 21 Haziran'da Haylazlar yönünde korumalı Rus mevzilerine yaptığı saldırıda, verdiği çok ağır kayıplara rağmen Rus ordusunu durdurmayı başardı. Zira, Ruslar taktiksel anlamda Türklere Haylazlar yönünde ağır kayıplar verdirip onları yenmiş gözükse de, gerek cephane ve gerekse erzak bakımından saldırıları püskürtürken tükenme noktasına geldi, ilerlemeleri durduruldu. Diğer taraftan Türklerin tekrar saldırılarının yenilenebilme ihtimalini Rus General fark etti. 22 Haziran'da Osmanlı ve Rus ordusu Haylazlar yönündeki ölülerini toplamak ve gömmek için bir günlük ateşkes ilan etti.Bu arada Faik Paşa yaptığı saldırılarla Doğubayazıt'ı tehdit eder hale geldi, ikmal hatlarının kesileceğini ve çembere alınma ve Doğubayazıt'ın Türklerin eline her an geçebileceğini anlayan ermeni general Arshak Ter-Gukasov derhal Doğu Bayazıt'a doğru çekilmesi gerektiğini anladı. Rus komutanlığı da, bu durumu fark etti ve diğer Rus kolunda bulunan General Melikov, Zivin yönünde hem Tergukasov'u zor durumdan kurtarmak hem de bölgedeki bütün Türk ordusunun cephe hattının yarılıp, savunma hatlarının çökertilmesi için saldırıya geçti ancak Zivin Muharebesi'nde Ruslar ağır bir bozguna uğradı. Tergukasov acilen Doğu Bayazıt yönüne çembere alınmamak için geri çekilmek zorunda kaldı. Haylaz muharebesi, taktiksel açından Ruslar lehine gibi gözükse de stratejik açıdan Osmanlı zaferi ile sonuçlanmıştır zira bu saldırı ve diğer birkaç stratejik başarı ile Osmanlı ordusu Rus ordusunun bu kolunu ikmal ve lojistik yönünden tükenme noktasına getirmiş ve çembere alınma tehlikesi altında bırakıp geri çekilmeye zorlamıştır. Bunun yanında yardıma gelen Melikof kuvvetlerine karşı 4 gün sonra kazanılan Zivin Muharebesi ile de bu kuvvetler geri çekilmeye zorlanmış, Tergukasov kuvvetleri iyice zor duruma düşürüp çekilme harekatına girişilmesi kaçınılmaz hale gelmiştir. Ancak diğer taraftan Osmanlı Ordusu bu muharebeler sonrası çekilme harekatına girişen Tergukasov kuvvetlerini özellikle süvari komutanlarından Kürt İsmail Hakkı Paşa ve bir kısım Osmanlı Subaylarının hataları ile yok edememiş, gerekli zararları da verememiş ve bu da bu iki komutanın ordularını güvenli bölgeye çekip takviye almalarına imkân sağlamıştır.Buda Osmanlı ordusundaki Ahmet Muhtar Paşa,Osman Paşa gibi bir kısım yetenekli subaylar haricinde diğer subayların yetenek ve tecrübe konusundaki eksikliğini ortaya koymaktadır. Yine de Doğu Beyazıtı geri alma,Rusları kuşatma hususundaki bu fırsatın kaçırılması Osmanlının Kafkaslar'daki savaşı kaybetme nedenlerinden ancak biri olabilir. Zira Osmanlı Kafkas ordusu pek çok sorunla karşı karşıyaydı.Zira, takviye alan Rus birliklerine karşın, bölgedeki Türk birliklerinin yeni takviye alabilmesi aşırı derece zordu.Çünkü balkanlarda zor duruma düşen Osmanlı Ordusu, Şıpka geçidi de dahil ihtiyatlarının çoğunu burada kullanmakta idi ve bu bölge Osmanlı İmparatorluğu başkentine daha yakın konumdaydı,savunulması birincil öncelikti. Buna karşın Doğu Anadolu, başkentten uzak bir mevkideydi, diğer taraftan uzaklık ve dağlık alanda bulunması ikmal ve lojistik yollarının uzunluğu da yardım alınmasını son derece zorlaştırıyordu. Bölgedeki Osmanlı güçleri aşiret reisleri ve yerel halktan ancak yardım alabiliyordu.Bu sebeple en küçük bir kayıp Osmanlı Ordusu açıdan bu bölgenin savunulmasında büyük tehlike yaratıyordu. Diğer taraftan Kafkasya'da Ruslara karşı işbirliği içinde oldukları halkta Ruslar tarafından ya göç, sürgün ettirilmiş veyahut sert tedbirlerle isyanları bastırılmıştı. Buna karşın Ruslar, Tiflis ve Erivan'daki merkezlerden, Terek kazakları dahil çeşitli kazak birliklerinden, Ermeni ve Gürcü yerel halktan rahatlıkla yardım alabilecek bir konumdaydı, dahası Osmanlı İmparatorluğu içindeki silahlı Ermeni Taşnak çetelerle ilişki içindeydiler ve bu takviye kolaylığı bu bölgedeki savaşın kaderini 4-5 ay içinde Osmanlı İmparatorluğu aleyhine değiştirecekti. YÄ±lan Ata Yılan Ata – Türk ve Altay mitolojisinde Yılan Tanrı. Çılan (Zılan, Cılan, Ilan) Ata da denir. Yılanların kendisinden türediği efsanevi yaratık. Kara Yılan olarak betimlenir. Belinden aşağısı yılan, üst kısmı insan olarak tasvir edilir. Fars kültürünün etkisiyle “Şahmaran” tabiriyle özdeşleşmiştir. Yerin yedi kat altında yaşar. Her tür derde deva bulabilir. Yılan bu nedenle tıbbın sembolüdür. Pek çok dinde insanoğlunu kandırarak cennetten kovulmasına neden olan varlık, yılan kılığına girmiş Şeytandır. Bazen boynuzlu olarak betimlenir. Tek boynuzu vardır. Çift boynuz nasıl evrensel düzeni(zıtların birliğini) simgeliyorsa tek boynuzda düzensizliği, eksikliği, şeytani varlığı temsil eder. Karanlık dünyadaki varlıklar hep tek boynuzlu, tek kollu, tek bacaklı varlıklardır. (Veya tek sayılar; üç bacaklı at gibi…) Sümerlerde Azag adlı büyük bir yılan vardır ve Türk kültüründeki Aza adlı kötücül varlıklarla da bağlantılı görünmektedir. Erbüke ise, Türk halk inancında yarı insan yarı yılan olan varlıktır. Erböke de denir. Bu varlıkların başında Yılan Ana ve/veya Yılan Ata (Şahmaran) bulunur. Dişi olanları için “İşbüke” kullanılır. (Sözcük; Er “insan” ve Büke “ejderha, yılan” sözcüklerinin bileşimidir.) Halk inanışlarında her erenin kendi yılanı olduğuna inanılırdı. Her ocağın (tekkenin) öldürmesi günah olan bir yılanı vardır. Bazı halk efsanelerinde tılsımlı yılanlardan söz edilir. Bu yılanların karnının altını eliyle üç kez sıvazlayan birinin her şeyin sırrına vakıf olacağına inanılır. Yılan eti yiyen insan sihir gücüne kavuşur ve doğanın dilini anlamaya başlar. Bu durum, yılanın bilgeliğine olan eski inancın izlerini taşır. (Yıl) kökünden türemiştir. Yılmak fiilinden gelir. Yılmak korkmak, çekinmek demektir demektir. Moğolcada aynı kökten gelen Şaldan (eski Moğolca Sıldang), ve eski Türkçe Yalang ise çıplak demektir. Yılanın tüysüz olmasıyla bağlantılıdır. Jo Nesbø Jo Nesbø (d. 29 Mart 1960, Oslo, Norveç) Norveçli polisiye yazarı, müzisyen ve futbolcudur. Yazar Oslo'da doğmuş, Molde'de büyümüştür. Norveç Ekonomi Okulu'nda iktisat ve işletme bölümlerinde okumuş; buradan dereceyle mezun olmuştur. Dedektif Harry Hole karakteri hakkında yazdığı romanlar sayesinde oldukça popülerleşmiş; Norveç çapında bir buçuk milyonluk bir satış elde etmiş ve eserleri kırk dile çevrilmiştir. Norveçli ünlü rock grubu Di Derre'nin de solistliğini yapan yazar, ilk çocuk kitabını da 2007 yılında "Doktor Proktors prompepulver" ismiyle yayımlamıştır. 2010 yılında Edgar Ödülleri'nde aday olurken, "Flaggermusmannen" isimli ilk romanıyla 1997 yılında Riverton ödülünü, 1998 yılında da Glass Key ödülünü kazanmıştır. Türkçeye Koridor Yayıncılık tarafından iki kitabı, yani "Kızılgerdan" ve "Şeytan'ın Yıldızı" isimli romanları çevrilmiştir. Aynı zamanda yazarın yazdığı ilk çocuk romanı olan "Osuruk Tozu","Osuruk Tozu: Zaman Tüneli" ve "Osuruk Tozu: Kim Osurdu?" kitapları Pegasus Yayınları tarafından Türkçeye çevrilmiştir ve Türkiye'de piyasaya sürülmüştür. Kitapları Türkçe de dahil 25 dilde yayınlanmıştır. Şu an Atlanta'da 2 çocuğu ve karısıyla yaşamaktadır. Mehmet Ã–zbek Mehmet Özbek (d. 1945 Şanlıurfa), halkbilimci, Türk Halk Müziği yorumcusu, şef. İstanbul Üniversitesi Edebiyat Fakültesi'nde Türk Dili ve Edebiyatı öğrenimi gördü. "Urfa Türkülerinin Dil ve Anlatım Özellikleri" teziyle doktorasını tamamlayıp "doktor" unvanını aldı. TRT kurumunda sanatçı, şube müdürü, şef, program yapımcısı olarak çalıştı. 1986 yılında Kültür Bakanlığı Devlet Halk Halk Müziği Korosu 'nu kurdu, yönetti. 2007 yılında emekli oldu. 1. FOLKLOR VE TÜRKÜLERİMİZ (Ötüken Yayınları, istanbul-1975) 2. TÜRK HALK MÜZİĞİNİN ESASLARI (Türk Halk Müziği ve Oyunları Dergisi yayını sayı: 14, Ankara-1985) 3. MÜZiK EĞiTİMİ - ORTAOKUL 1-2-3. sınıflar için ders kitabı (Üner Yayınları, Ankara-1987) 4. TÜRK HALK EZGiLERİ Dört fasikül (Yaşar Doruk ve Nail Tan ile birlikte, Kültür ve Turizm Bakanlığı Güzel sanatlar Genel Müdürlüğü Nota Yayınları: Ankara 1988-1990) 5. TÜRK HALK MÜZİĞİ ÇALGI BİLGİSİ (Muammer Sun, Ertuğrul Bayraktar, Burhan önder, Erdal Tuğcular'la birlikte. Kültür Bakanlığı Güzel Sanatlar Genel Müdürlüğü yayını. Ankara-1992) 6. MÜZİK EĞİTİMİ - ORTAOKUL 1-2-3. sınıflar için ders kitabı (Üner Yayınları, Ankara-1992) 7. TÜRK HALK MÜZİĞİ EL KİTABI I TERİMLER SÖZLÜĞÜ, Atatürk Yüksek Kurumu Atatürk Kültür Merkezi Başkanlığı yayını: 171, Ankara 1998 8. TÜRKÜLERİN DİLİ, (Ötüken Yayınları, İstanbul-2007) Ä°nternet sitesi Saab Automobile Saab, 1947'de İsveç'te kurulan otomotiv şirketidir. II. Dünya Savaşı'nın ardından 15 uçak mühendisinin tasarımı olan 92001 adlı modelle otomobil üretmeye başladı. Aerodinamik yapıyı olumlu yönde etkileyen kanat profili şeklindeki gövde yapısı aracın tasarımındaki en büyük farklılık oldu. Saab firmasının dünyanın en sağlam ve güvenli otomobillerini ürettiği savunulur. Bunda İsveç çeliğinin de önemi büyüktür. SAAB'ın ticari araç markası ise Scania'dır. Fakat 1995 yılında ayrılmışlardır. Saab 2000 yılında tamamen General Motors tarafından satın alındı. 2010 yılında Hollandalı spor araba üreticisi Spyker' a satılmıştır. Uçak üreten şirketinin adı Saab Ab`dir. 2011'de Japon Hong-Kong ortaklığı ile NEVS adında bir şirket devamını aldıysa da o da en son Saab'ın yaşadığı ekonomik sıkıntılarla eylül 2014 itibarıyla Saab ismini kullanmaktan men edildi ve Saab'ın otomobil serüveni bu sefer gerçekten bitti. Modular Audio Recognition Framework Modular Audio Recognition Framework "(Türkçe: Modüler Ses Tanıma Çerçevesi)" (MARF), sesli mesaj, ses, konuşma, yazı ve doğal dil işleme (NLP) algoritmalarından oluşan Java'da yazılmış bir açık kaynak kodlu araştırma ortamıdır. Yeni algoritmaların eklenebilmesini sağlamak için modüler ve geliştirilebilir bir framework'de düzenlenmiştir. MARF uygulamaların içinde bir kütüphane olarak ya da öğrenme ve eklentiler için bir kaynak olarak kullanılabilir. Framework'ün nasıl kullanılacağını göstermek için birkaç örnek sunulmuştur. Aynı zamanda detaylı bir kullanma kılavuzu ve javadoc formatında bir API referansı da bulunmaktadır. MARF, uygulamaları ve ilgili kaynak kod ve dokümantasyonu BSD Lisansı ile yayınlanmıştır. Xare Xare, raket kullanÄ±lan bir spor. Basque pelota'nın bir çeşididir, bu sporda kullanılan raket tenis raketinin aksine gevşek tellere sahiptir. Kullanılan top çok serttir ve dışı parşömen kaplıdır. Spor kapalı bir alanda yapılmakta ve sporcular önlerindeki bir duvar yardımıyla birbirleriyle oynamaktadır. Korunma amacıyla, bisiklet sporundaki gibi kask takılır. Pitsen Pitsen (veya Pisten; Tatarca, Rusça: "Пицен", Azerice: "Pistən") – Türk, Tatar ve Altay halk inancında maymun ruh. Pistin veya Misten de denir. Moğollar Mesen olarak söylerler. Tatarlar, çirkin yüzlü kır saçlı kadına benzeyen maymun kılığındaki orman yaratığına Matsın veya Mitçin derler. Kambur, uzun boylu, tüylü maymun kılığındaki bu orman ruhu genelde avcıların evinde yaşar. ve Ormana yalnız gelen insanları orman içindeki uçuruma götürüp orada öldürürmüş. Çocukları anne babalarından çalıp, onları ıstırap içinde öldürür. Genç kıza dönüşür ve insanla ilişkiye girer. Anlatıldığına göre bir avcı, ormanın içinde güzel bir genç kız bulur ve onunla evlenir. Birden zengin olurlar. Bir keresinde eve geldiğinde onu kertenkeleler yerken, uzun dişli bir canavar olarak görür. Korkuyla bağırınca eşi ve serveti ortadan kaybolur. Kırgız kültüründeki Mıstan ile de bağlantılı olabilir. Mıstan Kempir çirkin bir kocakarıyı veya bir dev anasını ifade eder. Ormanda yalnız gezilmemesi gerektiğini vurgular. Mıstan – Türk ve Altay halk kültüründe ve mitolojisinde Cadı anlamına gelir. Pitsen/Pisten ile bağlantılı bir varlıktır. Mastan, Mustan veya Misten de denir. Çirkin suratlı yaşlı bir kadındır. İnasanların kanını emer veya kaçırıp yer. Mastan (Mıstan) Kempir adlı bir dev anasından bahsedilir, dev cadı olarak anlamak mümkündür. Mite – Türk, Tatar ve Altay halk kültüründe Bit Cadısı. Bite veya Pite de denir. Pitsen/Pisten ile bağlantılı bir varlıktır. Üstü başı pislik içindedir. İhtiyar bir kadın kılığındadır. Bazen 12-13 yaşlarında bir çocuğa dönüşüverir. İnsanların arasında dolaşarak genç ve saf kızları kandırıp evine götürür ve onlara başındaki bitleri ve pireleri temizletir. İnsan ayağı değmemiş ormanlarda ve dağlarda yaşar. Kızların dizkapaklarından kanlarını emer ve birkaç gün sonra öldüklerinde onları yer. Etrafına uyuz hastalığı ile bit ve pire saçar. İnsanlar tarafından kandırılarak bilmediği yerlere gitmemeyi vurgulayan bir karakterdir. Bitli veyâ bit yayan demektir. Bitmek (yok olmak) ve Bitirmek (yok etmek) anlamlarını da içerir. Sözcük, eklembacaklı asalak bir böcek türünü ifâde eden Bit kelimesinden türemiştir. Bitler’in bilimsel adı olan “Phthiraptera” terimi ise eski Yunanca “Phtheir” sözcüğü ile birlikte Türkçe Bit kökü ile de bağlantılı görünmektedir. Avrupa dillerindeki “Mite” kelimesinin kökeni yine Türkçedeki Bit (Tatarca “Bet”) ile alâkalıdır. “Mite” adı verilen bu canlılar nemli topraklarda ve en çok da evlerdeki halılarda ve tüylü ortamların içerisinde ürer ve yaşarlar. İnsan vücûdundan dökülen tozlaşmış deri parçacıklarıyla beslenirler. Çıplak gözle toz zerresinden ayırt edilemeyen bu böcekler yoğun olarak halı, koltuk, yatak gibi yerlerde bulunurlar ve astım hastalığına veyâ alerjiye de neden olabilirler. Bilimsel sınıflandırma içerisinde uyuz böceği ile akrabadır. Bu canlıların insan derisiyle beslenmesi ve Mite karakterinin de insan kanını emmesi bağlantılıdır. (Biç/Miç) kökünden türemiştir. Biçin/Meçin/Pisin/Pistin kelimeleri maymun anlamına gelir. Sözcük anlamı olarak basmak, bastırmak fiilleri ile bağlantılı olması muhtemeldir. Dik Geometride, iki doğru veya iki düzlem (veya bir doğru ve bir düzlem) kesiştiklerinde oluşturdukları komşu açılar birbirine eşitse dik olarak kabul edilir. Bir doğru sonsuz uzunluktadır, ve yukarıdaki örnekte AB ve CD iki sonsuz uzunluktaki doğruya ait doğru parçalarıdır. Sonuçta, AB doğru parçası, CD ile dik olmak için onu kesmek zordunda değildir, çünkü iki doğru parçası sonsuza kadar uzatıldığında, aralarındaki açılar yine benzer olacaktır. Eğer gösterildiği gibi bir doğru, bir diğerine dikse kesişimlerinde oluştan tüm açılar "doğru açı" olarak adlandırılır (doğru açı π/2 radyan ya da 90°'dir). Tersinden bakıldığında, aralarında doğru açı oluşturan doğrular birbirine diktir. Koordinat düzleminde, dik doğrular birbirine zıt karşılık eğimlere sahiptir. Yatay bir doğrunun eğimi sıfırken dikey bir doğrunun eğimi tanımsız ya da bazen ±sonsuz olarak tanımlanır. Birbirine dik iki doğru ABformula_1CD şeklinde gösterilir. P noktasından AB doğrusuna pergel ve cetvel kullanarak dik çizmek için, şu adımlar uygulanmalıdır: PQ'nun AB'ye dik olduğunu kanıtlamak için QPA' ve QPB' üçgenlerinde "KKK Benzerlik teoremi" kullanılır ve OPA' ile OPB' açılarının eşit olduğu görülür. Daha sonra OPA' ve OPB' üçgenlerinde "KAK Benzerlik teoremi" kullanılarak POA ve POB açılarının eşit olduğu anlaşılır. Eğer iki doğru ("a" ve "b") birden üçüncü bir doğruya ("c") dikse, üçüncü doğru üzerinde oluşan tüm açılar doğru açıdır. Öklid geometrisinde üçüncü bir doğruya dik olan iki açı, birbirine paraleldir. Tersten bakıldığına, bir doğru diğerine dikse, ikinci doğruya paralel olan bütün doğrulara da diktir. Sağdaki şekilde, turuncuyla işaretlenmiş tüm açılar birbirine benzerdir ve yeşille işaretlenmiş şekiller de kendi içinde benzerdir, çünkü ters açı oluştururlar. Eğer "a" ve "b" birbirine paralelse, aşağıdakilerden herhangi birinin doğru olduğu durumda hepsi doğru olacaktır: Diklik sembolü formula_1'dir. Örneğin, formula_3 "AB" doğrusunun "CD" doğrusuna dik olduğunu gösterir. Unicode karakter setinde, diklik sembolü U+27C2 kod numarasına sahiptir ve "Çeşitli Matematik Sembolleri-A" kümesindedir. Up tack sembolüne (U+22A5) benzer. 2-boyutlu düzlemde, eğimlerinin çarpımı -1 olan doğrular doğru açı oluşturur. Daha açıkça ifade etmek gerekirse, ve şeklinde iki doğrusal fonksiyon tanımladığımızda, fonksiyonlar grafiklerinin birbirine dik olması ve kesiştikleri noktada dört doğru açı oluşturması için doğru olmalıdır. Fakat bu yöntem doğruların eğiminin sıfır ya da sonsuz olduğu durumlarda (aksislere paralel olma durumu) kullanılamaz. Watch the Throne Watch the Throne, Jay-Z ve Kanye West'in oluşturdukları hip hop grubu The Throne'un ilk albümüdür. Albüm Roc-A-Fella Records ve G.O.O.D. Music aracılığıyla bazı ülkelerde 5 Ağustos 2011'de, ABD'de ise 8 Ağustos 2011'de yayınlanmıştır. Albüm, çıktığı hafta 436.000 adet sattı ve "Billboard" 200 listesine zirveden giriş yaptı. Ayrıca ikili 2011'in Kasım ayında albümün tanıtımı için Watch The Throne Tour adlı turneye çıktılar. Kanye, albümün adını Twitter hesabı üzerinden 23 Ocak 2011'in geceyarısında duyurdu. İkili, ilk olarak Jay-Z'nin "" albümünde iş birliği yapmışlardı. Daha sonra "Diamonds From Sierra Leone (Remix)", "Run This Town", "Hate", "Swagga Like Us", "Monster", "So Appalled" gibi şarkılarda ortak çalıştılar. Albümün ismi Kanye West'in My Beautiful Dark Twisted Fantasy'i çıkarmasından yaklaşık bir ay sonra duyulmaya başlandı. Albümün ilk başta EP olacağı duyuruldu ancak daha sonradan albüm olacağı açıklandı. Kanye West ve Jay-Z albüm için birçok ülkede kayıt yaptılar ve bu süreç bir yıldan uzun sürdü. Albümde Beyoncé, Frank Ocean, Curtis Mayfield ve Swizz Beatz isimlerle düetler bulunmaktadır. "H.A.M", albüm'ün ilk single'ı olarak 11 Ocak 2011'de internet üzerinden satışa sunuldu. İkinci single Otis oldu ve bu şarkı 20 Haziran 2011'de yayınlandı. Şarkı Amerika'da 500.000'den fazla kopya sattı. Bu şarkıda ağırlıklı olarak Otis Redding'in "Try a Little Tenderness" parçasından örnekler kullanıldı. Üçüncü single "Lift Off" oldu ancak şarkıya klip çekilmedi. Dördüncü single 13 Eylül'de yayınlanan "Niggas In Paris" oldu. Bu şarkı albümde en başarılı olan şarkı oldu, "Billboard" Hot 100'de 6 numaraya kadar yükseldi ve 1.000.000'dan fazla kopya sattı. "Watch The Throne", Amerika Birleşik Devletleri'nde ilk haftasında 436.000 kopya satmış ve "Billboard" 200 listesine 1 numaradan giriş yaptı. Albüm Amerika'da ikinci haftasında ise 177.000 kopya sattı. Amerika'da toplam da 1.230.000 kopya satarak platin plak ile ödüllendirildi. Albüm Kanada'da ilk haftasında 25.000 kopya satmıştır ve Kanada listesine 1 numaradan giriş yaptı. .Albüm Kanada'da ikinci haftasında 15.900 kopya sattı. Watch The Throne, Kanada'da 100.000 kopyadan fazla satarak platin plak ile ödüllendirildi. Ayrıca albüm Avustralya'da da 35.000 kopya satarak altın plak ile ödüllendirildi. Birinci Schleswig-Holstein Savaşı Birinci Schleswig-Holstein Savaşı veya Üç Yıl Savaşı, Schleswig ve Holstein dükalığını kontrol edebilmek için Danimarka Krallığı ile Kuzey Almanya arasında 1848 ile 1851 arasında yaşanan birinci savaş. Savaşa daha sonra Prusya ve İsveç birlikleri de dahil oldular. Savaştan Danimarka Krallığı galip çıktı. Aynı sorun üzerine 1864'te ikinci bir savaş patladı. Bu yüzden 1864 yılındaki savaş Almanya-Danimarka savaşı ya da İkinci Schleswig-Holstein Savaşı olarak adlandırılır. Dombra Dombra, (Kazakça: домбыра, "dombyra", Başkurtça: думбыра) uzun boyunlu bir yaylı Türk çalgısıdır. Kazakistan, Özbekistan, Kırgızistan gibi Orta Asya ülkelerinde yaygın olarak kullanılmaktadır. Enstrüman ülkelere be bölgelere göre farklılıklar gösterebilir. Kazak dombrasının perdeleri vardır. Teller geleneksel olarak hayvan sinirlerinden üretilirken, modern dombralar genellikle naylon teller kullanılarak üretilir. En büyük dombra sanatçılarından birisi olan Kurmangazi Sağırbayoğlu'nun Kazak müzik kültüründeki etkisi büyüktür. 2012'de elektronik dombra piyasaya çıktı. Türkistan ve Bedahşan dombraları genellikle dut veya kayısı olmak üzere tek bir tahta bloktan oyulmuş bir gövde ile yapılır. Dombra ilk olarak Orta Çağ'da ortaya çıkmıştır. Türklerin ortak müzik aleti olarak kabul edilir. Nogay Türkleri'nin kültüründe de önemli bir yer tutar. Dombra'nın Kazakistan kültüründeki öneminden dolayı 2018'den itibaren resmi olarak Millî Dombra Günü kutlanmaya başlandı. Millî Dombra Günü temmuz ayının ilk pazar günü kutlanmaktadır. Kazakistan'da Dombra partisi adlı Facebook grubu, yılın belli zamanlarında toplanıp dombra çalmaktalar. Aşağıda Kazakistan'ın standart konser dombra priması için en kabul edilen akademik DG ayarlaması gösterilmektedir. İkinci Schleswig-Holstein Savaşı İkinci Schleswig-Holstein Savaşı ya da Danimarka-Almanya Savaşı 1864 yılında Schleswig ve Holstein dükalıklarına ait bölgeyi kontrol edebilmek için Almanya birlikleri ile Danimarka Krallığı arasında çıkan ikinci savaş. Savaşa Avusturya-Macaristan İmparatorluğu da Prusya safında katıldı. 1 Şubat 1864'te Prusya birliklerinin Schleswig'e girmeleriyle başlayan savaş Almanya birliklerinin zaferi ile sonuçlandı. 30 Ekim 1864'te yapılan Viyana Antlaşması ile Schleswig, Holstein ve Saksonya-Lauenburg Prusya ve Avusturya'ya verildi. Bu savaş Avusturya-Macaristan İmparatorluğu'nun tarihindeki son zafer oldu. SC Bastia 2009-10 sezonu Fransa'nın Korsika adasının takımı SC Bastia'nın 2009-10 sezonu. Ligue 2'yi 20. ve sonunsu sırada tamalayarak Championnat National'a düşen Bastia, Coupe de France ve Coupe de la Ligue'de ise ilk turlarda elendi. Takımın en golcü oyuncusu 14 golle Pierre-Yves André olmuştur. 2009-10 sezonunda Bernard Casoni'nin yerine takımın teknik direktörlüğüne getirilen Philippe Anziani, takımın kötü gidişatı nedeniyle 25 Kasım 2009 tarihinde görevden alınınca geçici olarak yerine yardımcı antrenör Michel Padovani getirildi. Sezon ortasında göreve getirilen ve bir zamanlar Türk takımlarını da çalıştıran Boşnak teknik direktör Faruk Hadžibegić oldu. Ancak Bastia ligi 20. ve sonuncu sırada tamamladı ve küme düştü. Nikica Jelavić Nikica Jelavic (d. 27 Ağustos 1985), Hırvat futbolcudur. Premier League ekiplerinden Hull City'de forma giymektedir. Kariyerine 2002 yılında Hajduk Split'te başladı. Bu kulüpte 5 yıl oynadıktan sonra 2007 yılında Zulte Waregem'e transferi gerçekleşti. Bir yıl sonra Avusturya ekibi Rapid Wien'e ardından 2010 yılının yaz aylarında 4 milyon euro bonservis bedeli karşılığında İskoç kulübü Rangers'a transfer oldu. 2012 yılının Şubat ayı itibarıyla İngiltere ekiplerinden Everton FC kulübüne transferi gerçekleşti. Guadalete Muharebesi Guadalete muharebesi, 711 yılında Endülüsün güneyinde Roderik yönetimindeki Hristiyan Vizigotlar ile Tarık bin Ziyad yönetimindeki Arap ve Berberi orduları arasında gerçekleşti. Vizigotların bu savaşta aldıkları yenilginin ardından İber Yarımadasının büyük bölümü kısa sürede Müslümanların kontrolü altına girdi. Muharebeye ilişkin kaynaklar çok az ve belirsizdir. Tarihi konusundaki bilgi daha güvenilirdir. 19 Temmuz 711'de başlayıp 26 Temmuz'a kadar sürmüştür. Savaşın yapıldığı yer açık değilse de Cádiz'ın kuzeyindeki Río Guadalete (Lekke Vadisi) olduğu tahmin edilmektedir. Metin YeÄŸin Metin Yeğin (d. 1963, İstanbul), Yazar, belgeselci, gazeteci, sinemacı, işçi, avukat, gezgin 1963'te İstanbul'da doğdu. İstanbul Üniversitesi Hukuk Fakültesi'ni bitirdi. Cambridge Üniversitesi'nde sinema eğitimi aldı. 'ViranşehirAx u Av Komünü' örgütlenmesine öncülük etti. Evsiz aileler ile birlikte barınma hakları için kerpiç evler yaptı. Buenos Aires’te gecekondu mahallerinde alternatif okul inşa edeken bu kerpiç yöntemini oraya da taşıdı. Radikal, Özgür Gündem, Özgür Politika gazetelerinde 'Dünyanın Sokakları' köşesinde özellikle dünyadaki neoliberal kent inşası ve buna karşı mücadele deneyimlerindeki yaşadıklarını yazmaya devam etmekte. Şili de işgal üniversitelerinde alternatif halk eğitimi için mücadele etti. Belgeselleriyle de sokakları anlattı. Kanaltürk, CNN Türk, Hayat Tv'de iki yüzden fazla 'Dünyanın Sokakları' programı kuşak olarak yer aldı. NTV, Venezuela Telesur, Arjantin, Macaristan televizyonlarında da belgeselleri vardı. BBC ve Açık Radyo'da radyo programları yaptı. Dünyanın birçok festivalinde belgeselleriyle yer aldı. Gazete Duvar'da yazılar yazıyor. 'D' filmi ile belgeselde yaptıklarını kurmaca filmde de gerçekleştirmeye çalıştı. Sadece dayanışma ile film endüstrisine karşı bağımsız film yapmak için yüzden fazla insanla birlikte yaptıkları bu film Ahmet Uluçay bağımsız film ödülünü aldı. 2001'de ölüm orucu sonunda cezaevinden çıkanlarla birlikte bir grup sinemacıyı buluşturan 'film kolektifi' oluşumuna öncülük etti. Bu çalışma sonunda belgeseller yapıldı, ödüller alındı. Barışa Rock Festivali ve Uluslararası İşçi Filmleri Festivali'nin ilk örgütlenmelerinde yer aldı. Dünyanın her yerinde sempozyumlarda, kongrelerde, fabrikalarda, üniversitelerde, mitinglerde konuştu ve deneyimleri birbirleri ile buluşturdu. Devrim Evin Devrim Evin, (d. 12 Kasım 1978, Gölbaşı, Adıyaman), Türk sinema ve tiyatro oyuncusudur. Hacettepe Üniversitesi Devlet Konservatuvarı Oyunculuk Bölümü'nden birincilikle mezun oldu. 2003 yılında Eskişehir Şehir Tiyatroları'na, 2005'te ise Adana Devlet Tiyatrosu'na girdi. Çok sayıda tiyatro oyununda yer alan Evin, Kaleiçi, İki Arada Aşk ve Suç Dosyası gibi televizyon dizilerinde de küçük roller aldı. Yapımcı ve yönetmenliğini Faruk Aksoy'un üstlendiği 16 Şubat 2012'de vizyona giren Fetih 1453 filminde Fatih Sultan Mehmet karakterini canlandırarak dikkatleri üstüne çekmiştir. Film Türk sinemasının en büyük bütçeli filmidir. Beyazperde ' de Devrim Evin Åžehzade Yahya Şehzade Yahya (1585-1649), III. Murad'ın oğludur. Annesi Trabzon İmparatorluğu'nda hüküm sürmüş Komninos Hanedanı'ndan gelir. Abisi III. Mehmed tahta çıkınca tüm erkek kardeşlerini öldürtünce ileride benzer bir kaderi paylaşmaması için annesi tarafından saraydan kaçırılmıştır. Bugünkü Makedonya topraklarında bir manastıra bırakılmış ve Hristiyan olarak vaftiz edilmiştir. Abisi III. Mehmed'in 1603 yılında hayatını kaybetmesinin ardından kendisinden küçük yeğeni I. Ahmet tahta geçer. Hayattaki en büyük şehzade olan Yahya tahtın kendi hakkı olduğunu iddia ederek hayatını Osmanlı tahtına geçebilmek amacına adayacaktır. 1603 yılından sonra Avrupa'da sürekli olarak davasına destek arayan Şehzade Yahya Floransa, Madrid, Roma, Krakov, Anvers ve Prag başta olmak üzere çok sayıda şehri ve ülkeyi gezer. 1614-1617 yılları arasında Sırp Ortodoks Kilisesiyle birlikte Nobırda ve Şar Dağlarında çeşitli ayaklanma girişimlerine karışmış, sipahi kılığında yolculuk etmiştir. Bu dönemin ardından Kazakların desteğiyle meydana getirdiği donanmayla İstanbul'a saldırsa da başarılı olamayacaktır. Sonraki dönemde çeşitli Avrupa saraylarında destek arama çabalarını sürdürür. 1643 yılında Nobırda'ya döner. 1649 yılında Karadağ'da çatışmaların içinde hastalanarak hayatını kaybedecektir. 17. yüzyılın başlarındaki dönemde özellikle Balkanlarda dinler arasındaki geçişkenlik günümüzden farklı olarak çok kesin çizgilerle ayrılmamıştır. Özellikle Osmanlı şehzadelerinin büyük çoğunluğunun Hristiyan geçmişli annelerden olduğu hatırlanırsa bu durum daha da iyi kavranabilir. Balkanlar bölgesinde Osmanlı askeri varlığını kabul etmiş görünse de gizlice bağımsızlık idealini hayatta tutma geleneği İskender Bey gibi örnekleri yaratmıştır. Bu açıdan bakıldığında Osmanlı egemenliğini tanımak istemeyen bölge halkları için Şehzade Yahya'nın varlığı kullanılabilir olsa da Yahya'nın tahta geçerse Osmanlı topraklarında Hristiyanlığı yayacağı tamamen bir spekülasyondur. 1996 Yaz OlimpiyatlarÄ±'nda yelken 1996 Yaz Olimpiyatları'ndaki yelken yarışmaları 22 Temmuz ile 2 Ağustos tarihleri arasında, Georgia'nın Savannah şehrinin kıyısında, Atlas Okyanusu'na bakan kesimde gerçekleştirildi. 78 ülkeden, 361'i erkek 100'ü kadın olmak üzere toplamda 461 sporcunun katıldığı yarışmalar, 10 farklı dalda düzenlendi. Soling sınıfı haricindeki tüm yarışmalarda on birer yarış yapıldı. İkisi altın olmak üzere toplam üç madalya kazanmayı başaran Brezilya en başarılı ülke olurken, yine iki altın madalyaya sahip olan iki madalyalı İspanya ile teki altın iki madalyalı Ukrayna ilk üçte yer alan diğer ülkeler oldu. Valérie Boyer Valérie Boyer (d. 11 Haziran 1962; Bourges, Cher), Fransa Ulusal Meclisinin üyesi olan Fransız siyasetçi. Mecliste Bouches-du-Rhône bölgesini temsil etmektedir. Cumhuriyetçiler (LR) üyesidir. Boyer, Meclise 2007 yılında katılmıştır. 22 Aralık 2011 tarihinde Ulusal Meclisten geçen "1915 olaylarını Ermeni Soykırımı olarak kabul etmeyenlere 45.000 € ve/veya 1 yıl hapis cezası öngören" 3842 sayılı kanun teklifini kaleme alan kişidir ve mecliste bu teklifi savunan bir de konuşma yapmıştır. Babası Gabriel Boyer, Cezayir doğumlu bir Fransız'dır, 1921'de Mostaganem doğumludur. Annesi Lucienne Borg Tunus doğumlu Fransız'dır. "Ermeni Soykırımı" iddialarını savunan Valerie Boyer, Fransa'nın Cezayir'de Cezayir Soykırımı'nı yapmadığını öne sürmektedir. Fransız vekil olaylarla ilgili: ""Bazı ülkeler 1915 olaylarını inkar ederek suç işlediler. Cezasız kaldılar. 1914 yılındaki Ermenilerin üçte ikisi ya tehcir edildi ya da katledildi. Sizden destek bekliyorum."" demiştir. 2015 yılında Boyer'in, hazırladığı yasa tasarında Süryani soykırımı olarak verdiği bilgileri birebir Wikipedia'dan kopyaladığı ortaya çıktı. Türkiye karşıtı milletvekilinin meclise sunduğu yasa teklifini Wikipedia'dan kopyaladığının ortaya çıkması ise skandala yol açtı. Boyer yeterli kaynak bulamadığı için Wikipedia'yı sıkça kullandığını belirtti. Le Monde gazetesinde yer alan haberde ise Valerie Boyer şu ifadelerle iğnelendi: "Kopyala-yapıştır büyük bir sanattır; ancak nasıl yapılacağını uyanıkça ve büyük bir beceriyle uygulamak gerekir." Yerel YÃ¶netimler Meclis Barfiks (jimnastik) Barfiks (Yüksek bar olarak da bilinir), yalnızca erkekler arası yarışmalarda kullanılan artistik jimnastik aleti. Alet yüksek-gerilimli çelikten yapılmıştır ve yüzeyi jimnastikçinin hareketinin gücünü göstermek için zemin tabakaya bağlanır. Ayrıca zemine demirlenen dört gerilim tablosu ile direklere tutturulur. İki direk genelde aynı kalınlıktadır. Barın çapı 2.4 cm'dir ve herhangi bir renkte olabilir. Direklerin aralığı 2.4 metre, yerden yüksekliği 2.6 metredir. Barın yüksekliği, yumuşak inişleri garantilemek ve düşüş anında minder sağlamak için 20 cm kalınlığa kadar yükselebilecek sünger paspasın yüzeyinden ziyade zeminden itibaren ölçülür. Yarışmacılar hareketlerini 15-30 saniye içinde tamamlarlar. Jimnastikçilerin vücutları bara değmemelidir. Gösteriler, -barın altında ve üstünde- hareket sürekliliği içinde ileri ve geri sıçramalardan ve çok farklı tutuşlardan oluşmalıdır. Bar sürekli bırakılıp yeniden yakalanmalıdır. Jimnastikçiler barfiks gösterilerinin sonuna geldiklerinde, paspasa son inişleri esnasında ihtişamlı fiske ve bükülmeleri içeren havada gerçekleştirdikleri bir gösteriyle inerler. Başlıca hareketler şunlardır: Jimnastikçinin, bara asılı durumdan, barın üzerinde başaşağı duruma geçmesi; iki elle değişik biçimlerde tutarak ya da yön değiştirerek barın çevresinde tam dönme, barın üzerinden bacakları geçirme, elleri bırakma ve çubuğu yeniden yakalama; bedenin duruşunu değiştirmeyi, dönmeyi ve barı bırakıp yeniden yakalamayı gerektiren hareketler; barın sütünde bacaklar açık halde durarak ya da bardan ileriye ve geriye doğru saltolar atarak yapılan bitiş hareketi. Myxini Myxini. Bu sınıfın üyeleri yaşayan en ilkel omurgalılardır. Myxini sınıfının, tümü denizlerde yaşayan yaklaşık 30 türü vardır. Bu hayvanlar dipte yaşayan çöpçüler olup, hasta ya da ölmüş balık ve solucan gibi yiyeceklerle beslenirler. Bu hayvanların vücutlarının yanlarında sıra şeklinde dizili olan salgı bezlerinden yapışkan bir sıvı salgılanır. Hayvan beslenirken az miktarda yapışkan sıvı salgılanması belki de diğer çöpçüleri uzaklaştırmak için kullanılan bir davranıştır. Fakat bunlar potansiyel bir predatör saldırdığında bir dakikadan daha az bir süre içinde yeterince absorblanabilen birkaç litre salgıyı salgılayabilir. Salgı, predatör balğın solungaçlarını kaplayabilir, onun geri çekilmesini hatta boğulmasını sağlayabilir. Bir Myxini üyesinin iskeleti bütünüyle elastik bir bağ doku olan kıkırdaktan yapılmıştır. Kıkırdakdağımsı kafatasına ilaveten, güçlü; fakat esnek kıkırdak bir çubuk, amfiyoksusların (Cephalochordata) notokorduna çok benzer bir şekilde bütün vücut boyunca uzanır (gerçek anlamda notokord). Notokord hayvana destek sağlar ve iskelete bağlanan kaslar, hayvanın yılankavi (yılan benzer) hareketlerle yüzmesini gerçekleştirmesini olası kılar. Bu grubun üyelerinde omurlar yoktur, bu nedenle, eğer Vertebrata altşubesininde ki Craniata olarak belirtilen klasa eşdeğer kabul edersek, kordalı olan bu hayvanlar omurgalılarla birlikte yer alır. Yakın zamana kadar, bu hayvanların, gerçek omurga sütununa sahip bir atadan geldiklerini ancak gelişimleri sırasında omurlarını ikincil olarak kaybettiklerini ileri süren bir hipotez vardı. Bununla birlikte, daha ayrıntılı çalışmalar, zoologların çoğunu bu hayvanların iskeletinin gerçekten ilkel olduğuna inandırmıştır. Şimdi, Kambriyen periyodunun erken dönemlerinde omurgalı soyhattından yaklaşık 530 milyon yıl önce ayrılmış, yaşayan en ilkel omurgalılar (veya kafataslılar) olduğuna inanılmaktadır. İskandinav Kurulu Film Ödülü İskandinav Kurulu Film Ödülü, İskandinav Kurulu tarafından verilen geleneksel film ödülüdür. İlk ödül 2002 yılında İskandinav Kurulu'nun 50. yıl dönümünü kutlamak amacıyla verilmiş ve ödülü Finlandiya yapımı Geçmişi Olmayan Adam isimli film kazanmıştır. 2005 yılından itibaren ödülün her yıl yapılmasına karar verilmiş ve beş Kuzey ülkesi tarafından belirlenen beş film arasından bir kazananın seçilmesine ve ödüllendirilmesi kararlaştırılmıştır. 2008 yılında ödülü kazanan filmin yönetmenine 47.000 € verildiği öğrenilmiştir. İskandinav Kurulu, İskandinav köklere ve kültüre vurgu yapan, orijinal ve yaratıcı filmleri ödüllendirdiğini de kurulun resmi internet sayfasından açıklamıştır. Protein ikincil yapısı Biyokimya ve yapısal biyolojide ikincil yapı, protein veya nükleik asit (DNA/RNA) gibi biyopolimerlerin "yerel parçalarının" genel, üç boyutlu biçimleridir. Buna karşın, atomlarının üç boyutlu uzaydaki konumları üçüncül yapı tanımlamasına girer. İkincil yapının resmî tanımı, bir biyopolimerin hidrojen bağı yapıları ile tanımlanabilir; bunlar atomik çözünürlüklü bir yapı aracılığıyla ile belirlenir. Proteinler durumunda, ikincil yapı, protein omurgasındaki amit ve karboksil grupları arasındaki hidrojen bağlarının örüntüsü ile tanımlanır. Nükleik asitlerde, ikincil yapı azolu bazlar arasındaki hidrojen bağlarının örüntüsü ile tanımlanır. Bazen hidrojen bağı örüntülerinde önemli distosiyon olabilir, böyle durumlarda ikincil yapının otomatik öngörüsü zor olabilir. Proteinlerde ikincil yapı Ramachandran grafiğininin belli bir bölgesindeki omurga dihedral açılar örüntüsüne bağlı olarak da tanımlanabilir. Yani, bu dihedral açılara sahip bir amino asit kalıntılarından oluşan bir protein parçası, sarmal (heliks) olarak adlandırılabilir, gerçekten doğru hidrojen bağlarına sahip olup olmadığına bakılmaksızın. Genelde, yapısı çözülmüş bir proteinin PDB dosyasında onun ikincil yapısı da belirtilir. Bir biyopolimerin ikincil yapı içeriği (örneğin "bu protein %40 α-sarmal ve %20 β-yapraktır" demek gibi) çoğu zaman spektroskopik olarak kestirilebilir. Proteinler için yaygın bir yöntem, uzak mor-ötesi (170-250 nm) dairesel dikroizmdir. 208 ve 222 nm'de belirgin bir çifte minimum, α-sarmal yapıya işaret eder, buna karşın 204 nm veya 217 nm'de tek bir minimum, sırasıyla, rastgele sarım veya β-yaprak yapının işaretidir. Daha ender kullanılan bir yöntem, kizilötesi spektrodkopisidir, bununla hidrojen bağlanmasına duyarlı olan amit gruplarının osilasyonlarına bakılır. İkincil yapı içeriğini hassas şekilde kestirmek için kullanılan bir diğer yöntem de, Nükleer manyetik rezonans spektrumundaki bazı kimyasal kaymalara bakmaktır. ikincil yapı terimi 1952'de Stanford Universitesi'nde bulunan Kaj Ulrik Linderstrøm-Lang tarafından türetilmiştir. Proteinlerde ikincil yapı, amino asit kalıntıları arasındaki hidrojen bağları tarafından belirlenir. En yaygın ikincil yapılar alfa sarmal ve beta yapraktır. Başka sarmal tipleri, 3 helix ve π sarmalın da enerjetik bakımdan uygun hidrojen bağı örüntüleri olduğu hesaplanmıştır; ancak doğal proteinlerde bu tip sarmallar genelde ancak alfa-sarmalların uçlarında görülür, uygunusuz istiflenmeden dolayı ortalarda görülmezler. Poliprolin sarmal ve alfa yaprak gibi uzun veya geniş yapılar doğal proteinlerde ender bulunur ama bu yapıların protein katlanma sürecinde önemli oldukları hipotezlenir. "Normal" ikincil yapı elemanları arasında sıkı dönüşler ve gevşek, esnek ilmikler bulunur. Rastgele sarmal gerçek bir ikincil yapı elemanı değildir, düzenli bir ikincil yapının yokluğuna karşılık gelen konformasyonlar kümesidir. Amino asitler ikincil yapı elemanları oluşturma yetenekleri bakımından çeşitlilik gösterir. Prolin ve glisin bazen "sarmal kırıcı" olarak bilinir, çünkü α-sarmal omurga yapısının düzenliliğini bozarlar. Ancak, bunların ikisinin de olağandışı özellikleri vardır ve bu yüzden dönüşlerde sık bulunurlar. Sarmal bir konformasyon edinmeyi tercih eden amino asitler arasında lizin, glutamat, metyonin, alanin ve lösin bulunur. Buna karşın, büyük aromatik kalıntılar (triptofan, tirozin ve fenilalanin) ve formula_1-dallı amino asitler (izolösin, valin, ve treonin) beta yaprak konformasyonunu tercih ederler. Ne var ki bu tercihler çok güçlü değildir, bu yüzden sadece protein dizisine dayanarak ikincil yapıyı öngörmek güvenilir değildir. Protein ikincil yapısını tanımlamak için birkaç yöntem vardır (örneğin, DEFINE, DSSP, STRIDE (protein)). Protein İkincil Yapılar Sözlüğü (İngilizce "Dictionary of Protein Secondary Structure", kısaca DSSP olarak bilinir) protein ikincil yapılarını tek harfli kodlar ile betimler. İkincil yapı, hidrojen bağı örüntülerine dayanarak tayin edilir. Bu hidrojen bağı örüntüleri Pauling ve arkadaşları tarafından 1951'de, deneysel olarak herhangi bir protein yapısı daha çözülmeden, önerilmişti. DSSP sekiz tip ikincil yapı tanımlar: Yukarıdaki konformasyonlardan birinde olmayan amino asit kalıntıları, sekizinci bir tip sayılan 'sarım' (İngilizce 'coil') olarak tasnif edilirler: çoğu zaman ' ' (boşluk), c ("coil", yani sarım) veya '-' (tire). Sarmallar (G,H ve I) ve yaprak konformasyonlarının makul bir uzunluğa sahip olmak zorundadır. Bu demektir ki, birincil yapıdaki iki yan yana kalıntı aynı hidrojen bağı örüntüsünü oluşturmalıdır. Eğer sarmal ve hidrojen bağlanma örüntüsü çok kısaysa, (sırasıyla) T veya B olarak tanımlanırlar. Kalıntıları başka protein ikincil yapı kategorilerine de (keskin dönüş, Omega ilmik, vb.) atamak mümkündür ama bunlar daha ender kullanılır. İkincil yapı hidrojen bağlanması ile tanımlanır, dolayısıyla bir hidrojen bağının kesin tanımı esastır. İkincil yapı için standart H-bağı tanımı, DSSP'nin tanımıdır, bu da tamamen elektrostatik bir modele dayalıdır. Bu model, karbonil karbonu ve oksijene, formula_2 yükleri, amit azotu ve hidrojene de, formula_3 yükleri belirler. Elektrostatik enerji değeri şudur: DSSP'ye göre, eğer ve sadece eğer (ancak ve ancak) formula_5 -0.5 kcal/mol'den küçük olursa bir H-bağı olabilir. DSSP formülü, "fiziksel" H-bağı enerjisinin nispeten kaba bir yaklaştırımı olsa da, ikincil yapıyı tanımlamakta genel kabul görmüş bir araçtır. Protein üçüncül yapısını sadece amino asit dizisine dayanarak öngörmek çok zorlu bir problemdir (bakınız protein yapı öngörüsü), ama basit ikincil yapı tanımlamalarını kullanmak daha çözümlenebilir bir problemdir ve uzun zamandır bir araştırma konusu olmuştur. 8-halli DSSP şifresi, bir proteindeki hidrojen bağlanma örüntülerindeki çeşitliliğin bir sadeleştirmesidir. Buna rağmen, ikincil yapı öngörü yöntemlerinin çoğu, daha da ileri giderek, bunları üç ana hâle indirgerler: Sarmal, Yaprak ve Sarım. 8 halden 3 hale dönüşümün nasıl yapıldığı yöntemden yönteme değişir. İkincil yapı öngürüsünün ilk geliştirilen yöntemleri, her bir amino asitin sarmal veya yaprak oluşturma eğilimine dayanıyordu; bazen buna ek olarak, ikincil yapı elemanlarının oluşum serbest enerjisini kestirmek için kurallar da dahi ediliyordu. Bu yöntemler, bir amino asit kalıntısının üç hâlden (sarmal/yaprak/sarım) hangisini benimseyeceğini öngörmekte %60 oranında başarılıydı. Daha sonraları, çoklu dizi hizalamasından yararlanılarak doğruluk oranında önemli bir artış elde edildi (%80'e). Evrimsel olarak birbiriyle ilişkili olan proteinlerin belli bir pozisyonda (ve onun civarında, tipik olarak her iki tarafındaki 7 pozisyonda) yer alabilecek tüm amino asit kalıntılarının dağılımını bilmek, o konum yakınındaki yapısal eğilimler hakkında çok daha iyi bir fikir verir. Örneğin, bir proteinin belli bir konumundan bir glisin olması, orada bir rastgele sarım olduğunu ima edebilir. Ancak, çoklu dizi hizalaması kullanılarak, bir milyar yıllık evrimsel mesafe ile birbirine akraba olan proteinler incelendiğinde, bu proteinlerin %95'inde, o konumda (ve yakın pozisyonlarda) sarmal tercih eden amino asitlerin bulunduğu görülebilir. Üstelik, o ve yakınındaki konumlardaki ortalama hidrofobisite, aynı dizi hizalaması ile incelendiğinde, kalıntıların solvent erişilirliğinin bir α-sarmal yapı ile tutarlılık gösterdiği görülebilir. Bu bilgiler toplu olarak değerlendirildiğinde, söz konusu proteindeki glisinin rastgele sarım değil, α-sarmal bir yapıya ait olması muhtemel bulunur. Mevcut tüm verileri katıştırarak 3-hâlli bir öngörü yapan çeşitli yöntemler vardır, bunların arasında yapay sinir ağları, gizli Markov modelleri ve destek vektör makinaları bulunur. Modern öngörü yöntemleri ayrıca her bir pozisyon için bir güven skoru da verir. İkincil yapı öngörülerinin karşılaştırmalı olarak değerlendirildiği, örneğin EVA EVA deneyi gibi, çeşitli girişimler vardır. Yaklaşık 270 haftalık bir deneme süreci sonucunda, hâlen en hatasız yöntemler PSIPRED, SAM, PORTER, PROF ve SABLE olarak belirlenmiştir. İlginçtir, bu farklı yöntemlerin konsensusunu alarak daha iyi bir sonuç çıkmamaktadır. β-yaprakların öngörüsü hâlâ ilerlemeye ihtiyaç gösteren bir konudur; güvenle β-yaprak olduğu öngörülen amino asit kalıntılarının çoğunlukla gerçekten öyle oldukları bulunmuştur, ama bu yöntemler bazı β-yaprakları kaçırmaktadır, yani sahte negatifler vardır. Öngürü doğruluğunun muhtemelen %90 seviyesinde bir üst sınır vardır, DSSP'nin ikincil yapı sınıflarını (sarmal/yaprak/sarım) PDB yapıları ile eşleştirmesinin ayrıntıları nedeniyle. Hatasız ikincil yapı öngörüsü, çok basit homoloji modelleme vakaları haricinde, üçüncül yapının öngörüsü için temel bir unsurdur. Örneğin, 6 ikincil yapı elemanlı βαββαβ örüntüsü, ferredoksin katlamasının imzası sayılır. Hem protein hem nükleik asit ikincil yapıları, çoklu dizi hizlamasına yardımcı olmakta kullanılabilir. Sadece basit dizi bilgisi değil, ikincil yapı bilgisi de dahi edilerek bu hizalamaların daha doğru olması sağlanabilir. Bu yaklaşım, RNA için o kadar faydalı olmayabilir çünkü baz eşleşmesi, diziden çok daha fazla korumalıdır. Birincil yapıları hizalanmayacak kadar birbirinden evrimsel olarak ıraksamış proteinlerin ikincil yapılarına bakılarak aralarındaki akrabalıklar bazen fark edilebilir. Philtrum Philtrum (Latince "philtrum", Yunanca φίλτρον philtron), burun ile üst dudağı birleştiren dikey biçimdeki iki ince çizgiye verilen ad. Philtrum kelimesi Yunanca philtron (aşk iksiri) ve philein (sevmek) kelimeleri ile aynı kökten gelmektedir. Genetik olarak kuşaktan kuşağa geçiş göstermektedir. Balaşiha Balaşiha (Rusça: Балашиха), Rusya'nın batı kesiminde Moskova Oblastı'nda kent. Moskova'nın 25 km doğusunda, Pehorka Nehri kıyısında yer alır. Paralel bar Paralel bar, özellikle bedenin üst bölümünü güçlendirmeye yarayan artistik jimnastik aleti. Büyük ekseni 5.1 cm, küçük ekseni 4.1 cm olan oval biçimli, birbirine paralel konumda iki çubuktan oluşur. Uzunlukları 3,5 m olan iki bar arasında uzaklık (genellikle 42–48 cm) ve yerden yükseklikleri (genellikle 1,7 m) sporcuya göre ayarlanabilir. Paralel barlar laminar odunlardan veya plastikten ya da her ikisinin birleşiminden yapılmıştır; bu barlar higroskopik (nem emer) olmalıdır, böylelikle kayganlaşmazlar. Direkler ağırlığa dayanıklı herhangi bir maddeden yapılabilirler, fakat genelde demir ya da çeliktir. Yükseklik ve genişlik gençlik dallarına göre ayarlanabilir. Yalnızca erkeklere açık olan paralel bar yarışmalarında sallanma, sıçrama, güç ve denge hareketleri birleştirilirse de, ağırlık sallanma ile sıçramadadır. Bunun dışında, barların altındaki hareketlerin yanı sıra barların bırakılıp yeniden yakalanması gibi hareketlerin de yapılması zorunludur. Jimnastikçiler sıçrayış hareketlerini, güçlerini sergiledikleri tutuş pozisyonlarıyla birleştirmeliler. Barların uzunluğunun tamamını kullanmalı ve onların altından ve üstünden hareket etmelidirler. Takla attıklarında ya da bazı ayrıcalıklı zor hareketleri sergilediklerinde ekstra puan kazanacaklardır. Numara istasyonlarÄ± Numara istasyonları (veya numara yayınları) kökeni tam belli olmayan ve numara okunan radyo yayınlarına denir. Genellikle numaralar okunmakla beraber, bazen harf de okunduğu olur. Bu yayınlara Mors kodları da dahil edilebilir. Genellikle okuyan sanal bir kadın sesidir. İlk defa İkinci Dünya Savaşı'ndan sonra ortaya çıkmıştır. Kaynaklar bu yayınların casuslara bilgi ve görev yaydığını göstermektedir. İskandinav Kurulu Müzik Ödülü İskandinav Kurulu Müzik Ödülleri, İskandinav Kurulu'nun müzik komitesi NOMUS tarafından verilen müzik ödülleridir. Her iki yılda bir dağıtılan ödüller, hayatını kaybetmemiş müzisyenlerin ürettikleri eserlere verilir. İskandinav Kurulu'nun dört tane sanat komitesi vardır. Bunlar: NOMUS, beş İskandinav ülkesinden, yani Danimarka, İzlanda, Norveç, İsveç ve Finlandiya'dan ikişer delege ve Grönland, Faroe Adaları ve Åland'dan görevlendirilen gözlemcilerden oluşur. NOMUS Ödülleri, İskandinavya'daki müzikal işbirliklerini teşvik edici bir misyona sahiptir ve bu bağlamda gerçekleşecek müzikal performanslara, seminerlere, konferanslara, çeşitli çalışmalara ve eğitici derslere katkı sağlamayı bir amaç haline getirmiştir. Müzik ödülleri ilk olarak 1965 yılında verilmiş ve 1990 yılına kadar üç yılda bir düzenlenmesine karar verilmiştir. 1990 yılından sonra ise bu ödüllerin her yıl dağıtılması ve ödülü kazanan müzisyenlere 350.000 Danimarka kronu verilmesi uygun görülmüştür. Bugüne kadar bu ödülü kazananlar aşağıdaki listedeki gibidir: Vasili Geyman Vasili Aleksandroviç Geyman; 1823 yılında Rusya'da doğmuş ve 13 Nisan 1878'de Kars'ta ölmüş Rus general. Piyade subayı olarak Rus ordusunda görev almış sonrasında, Kafkas ayaklanmalarında ve 93 harbinde kafkas cephesinde görev almıştır. En üst rütbeli generallerden biri olarak 93 harbinde Zivin Muharebesi, Deveboynu Muharebesi (1877), Erzurum Muharebesi (1877), Kars kuşatması gibi önemli savaşlarda bulunmuş ve Ahmet Muhtar Paşa'ya karşı savaşmıştır. Border collie Border collie, İngiltere-İskoçya sınırında yaklaşık 300 yıldır koyun çobanı köpeği olarak kullanılan sıradışı bir collie ırkı. En zeki ırklardan biri kabul edilen border collie yetenek yarışmalarında da çok başarılıdır. Border collie yaklaşık 51 cm yüksekliğinde, 14–23 kg ağırlığında bir köpek ırkıdır. Çoğunluk siyah-beyaz ve uzun kürklüdür. Kızıl veya üç renkli olanlarına da rastlanır. Uzun yıllar boyunca birçok üretici, bu türün köpek kulübü listelerine alınmasına,üreticilerin çobanlık yeteneğinden ziyade dış görünüme göre üretecekleri korkusu ile karşı çıktı. Buna rağmen 1995 yılında AKC listelerine alındı. İskandinav Kurulu Edebiyat Ödülü İskandinav Kurulu Edebiyat Ödülü, İskandinav dillerinden birinde yazılmış olan, "yüksek edebi ve sanatsal değerler"e sahip olduğuna inanılan edebiyat eserlerine İskandinav Kurulu tarafından verilen edebiyat ödülür. İlk olarak 1962 yılında verilmiş ve o tarihten beri her yıl düzenli olarak verilmiştir. Ödülü kazanan edebiyatçı 350.000 Danimarka kronunun da sahibi olmaktadır. Yazarların bu ödülü kazanabilmesi için kısa hikâye, roman, tiyatro oyunu veya makalelerini en fazla iki yıl içerisinde yazmış ve dört yıl içerisinde yayınlamış olmaları gerekmektedir. İskandinavya'da verilen en prestijli edebiyat ödüllerinden biri olarak kabul edilir. Kazananı, İskandinav Kurulu tarafından belirlenen NORDBOK komitesi belirler. Bu komite, Danimarka, Finlandiya, İsveç, İzlanda ve Norveç'ten belirlenen ikişer görevliyle beraber 10 üyeden oluşmaktadır. Eğer Faroe Adaları, Grönland veya Sami dillerinden biri bu ödüle aday olursa, komite üyesi olarak bu bölgelerden de geçici üyeler katılabilmektedir. 1962'den beri verilen ödüllerin tamamı aşağıdaki gibidir: Yada Taşı Yada Taşı – Türk ve Altay mitolojilerinde Simya Taşı. Cada (Cata, Sata, Caya, Zaya) Taşı da denir. Türk mitolojisinde yağmur yağdıran sihirli taş. Büyü Taşı. Tanrı, büyük kamlara bu taşı armağan etmiştir. Böylece istenildiği gibi yağmur ve kar yağdırılabilir, hava olaylarına tesir edilebilir. Yağmur, kar ve don getirebilir. Yumruk büyüklüğünde ve koyu renklidirler. Üzerleri damar damar çizgilidir. Soğukturlar. İçinden sesler gelir fakat içi boş değildir. Kullanıldıkça zayıflar ve gücü geçer. En iyileri kendiliğinden kutlu hayvanların şeklini almıştır. Özel bir yerde muhafaza edilir ve sık sık ele alınmaz. Sadece gerektiğinde kullanılır. Kurdun karnından çıktığı söylenir. Koruyucu olduğu da söylenir. Çin kaynaklarına göre Türk şamanları savaşlarda kar ve yağmur yağdırarak zaferler kazanmışlardır. Bu taş ile büyü yapan kişilere Yadaçı/Yatçı/Cadacı/Yayçı adı verlir. Türklerin atalarına, Tanrının yağmur yağdırma gücü verdiğine dair çeşitli söylentiler, Çin, Hristiyan ve İslâm kaynaklarında yer alır. İslâm yazarlarına göre Türklerin atası olan Yafes'in babası Türkistan'ı oğluna verir. Yafes, kurak bir ülkede ne yapacağını sorar. Babası da oğluna "yağmur taşı"nın gücünden bahseder ve ihtiyaç duyduğunda Allah'a yağmur yağdırması için dua etmesini söyler ve üzerinde dua yazılmış tılsımlı taşı ona verir. Bir efsaneye göre "Yada Taşını" Yafes'ten Oğuz Han almıştır ve bu taş Oguzların eline geçtiği için de onlarla Karluklar, Hazarlar ve diğer Türkler arasındaki savaş bitmek bilmezdir. Bazen de bu taşın koruyucusunun Zada Han olduğu söylenir. Tarih kaynaklara göre ya da Taşı'nın savaşlarda silah olarak kullanılışının son örneğini 18.yyın son yarısına rastlayan 1768-1774 Osmanlı Rus savaşlarında olmuştur. Türk ve Altay şamanizminde ve halk inancında Simyacılık Yapmak. Yadlamak veya Yatlamak da denir. ya da Taşı ile sihir yapmak demektir. Maddenin niteliklerine hükmetmek, meteorolojik olayları yönetmek. Avrupa'daki sıradam madenleri altına çevirme (veya daha genel bir tabirle maddeyi başka bir maddeye dönüştürme) girişimleri Simyanın asıl konusunu oluştururken, Türklerde ya da işlemi doğal olaylara müdahale etme çabasıdır. Yağmur veya kar yağdırmak bu çabanın en çok denenen kısmını oluşturur. İslam sonrası Yağmur Duası bu uygulamanın kısmen yerini almıştır. Marco Polo,Türkler'le karışan Keşmir halklarında da ya da Taşı ve yağmur yağdırma sanatının bulunduğunu yazar. Moğol döneminde Farsçaya geçen Yadamışı/Cadamışı deyimleri sihirli güçlerle yağmur yağdırmak anlamına gelmektedir. Türkler'in ya da Taşı'nı kullanmaları üzerine kaynaklarda ayrıntılı kayıtlar vardır. Örneğin bir eserde şöyle denilmektedir: (Yad) kökünden türemiştir. Dışsallık, uzaklık, erişilmezlik, gizem anlamlarını içerir. Moğolca ve Mançuca Yadah, Tuvaca Yadı sözcükleri ihtiyaç halinde olmayı ve gerek duymayı ifade eder. Ayrıca Yad/Yat/Yay/Zay köküyle bağlantılı olarak yaratmak ve yaymak anlamlarını barındırır. Mustafa EtoÄŸlu Mustafa Etoğlu (d. 22 Nisan 1995, Şahinbey), Türk futbolcudur. Futbola Gaziantep Büyükşehir Belediyespor altyapısında başlayan Mustafa Etoğlu, 2010 yılında profesyonelliğe geçiş mukavelesi imzalayarak as takım kadrosuna dahil edildi. Gaziantep Büyükşehir Belediyespor için ilk resmî karşılaşmasına 15 Mayıs 2011 tarihinde Diyarbakırspor'a karşı oynanan 1. Lig karşılaşmasında çıktı. Burada genelde A2 takımında görev almaktadır ve bazı karşılaşmalarda as takım kadrosunda dahil edilmektedir. Ibrahim Kargbo Ä°brahim Kargbo (d. 10 Nisan 1982, Freetown), Sierra Leoneli futbolcudur. Futbola Sierra Leona'da başlayan futbolcu, ailesinin Avrupaya göç etmesi sebebiyle 1996'dan itibaren İsveç takımlarının altyapılarında oynamış, 1999 yılında Hollanda'da Feyenoord altyapısına geçmiştir. 2000-2002 yılları arasında Belçika ekibi Molenbeek'de profesyonel futbola başlamıştır. 2002-2005 yılları arasında Belçika 2. Lig ekibi R. Charleroi SC'ye transfer olmuştur. 2005-06 sezonunda Türk takımı Malatyaspor'a transfer olmuş sadece 1 maçta görev almıştır. 2006 yılında iki takım değiştirmiş ve ilk önce Belçika 2. Lig ekibi Brussels'de oynamıştır. 2006-2010 yılları arasında Hollanda ekibi Willem II ile 117 maça çıkmış ve 3 gol kaydetmiştir. 2010 yılında ise Azerbaycan takımı Bakı ile anlaşmıştır. Yılmaz Can Taşkıran Yılmaz Can Taşkıran (d. 8 Temmuz 1991, Kütahya), Türk futbolcudur. 1. Lig ekiplerinden Gümüşhanespor'da oynamaktadır. Futbola "Ankara T.K.İ." altyapısında başlayan Yılmaz Can Taşkıran daha sonra MKE Ankaragücü ve tekrar "Ankara T.K.İ." altyapılarında oynadıktan sonra 2010 yılında doğduğu yerin takımı TKİ Tavşanlı Linyitspor altyapısında oynamaya başladı. Bir sezon burada oynadıktan sonra 2011-12 sezonunun başında profesyonelliğe geçiş mukavelesi imzalayarak takviye olarak as takım kadrosuna dahil edildi. Tavşanlı Linyitspor için ilk resmî karşılaşmasına 3 Aralık 2011 tarihinde Göztepe'a karşı oynanan 1. Lig karşılaşmasında çıktı. Burada genelde A2 takımında görev almaktadır ve bazı karşılaşmalarda as takım kadrosunda dahil edilmektedir.Aslen Ordu Gölköylüdür Kaya GÃ¼rel Kaya Gürel (d. 22 Ocak 1933, Manisa - ö. 21 Kasım 2010, İstanbul), Türk tiyatro ve sinema oyuncusu. pandomim sanatçısı. 1933 yılında Manisa'da doğdu. İsmail Dümbüllü "Tiyatrosu" 'nda oyunculuk, "M.G.S.M" 'de Sahne Hareketi ,Vücut Dili ve Pandomim Hocalığı üzerine eğitim aldı. Pandomim sanatını en iyi icra eden isimlerden olan sanatçı aynı zamanda 1980'li yıllarda Berlin 'de Türk işçileri arasında ilk tiyatro çalışmalarını başlatan isimlerden birisiydi. 1980'li yılların ortalarında sinema oyunculuğuna başlayan Kaya Gürel özellikle Kemal Sunal 'la rol aldığı "Varyemez" ile "Talih Kuşu" 'ndaki rolleriyle hatırlarda yer etti. 1990'lı yılların sonu ile 2000'li yıllarda Tv dizilerinde oynayan sanatçı akciğer yetmezliği sonucu 21 Kasım 2010 tarihinde İstanbul'da vefat etti. Mezarı "Çengelköy Mezarlığı" 'ndadır. Başabaş noktası (ekonomi) Başabaş noktası, ekonomide ve işletmelerde özellikle maliyet muhasebesi konusunda, maliyet ya da harcamaların kârla eşit olduğu noktadır. Bu noktada herhangi bir kazanım ya da zarar yoktur. Başabaş noktası analizi bir kârlılık analizidir ve hem sabit hem de değişken giderleri hesaba katarak, işletmelerin alacakları stratejik kararlara yardımcı olur. Analiz, firmaların satışları, giderleri ve kârı arasında ilişki kurarak üretime devam etmeleri durumunda kâr elde edilmeye başlanacak olan noktayı elde eder. Başabaş noktası, ÅŸeklinde hesaplanÄ±r. Birim satış fiyatı ve birim değişken maliyet arasındaki fark ayrıca katkı payı olarak adlandırılmaktadır. Katkı payından yola çıkarak, başabaş noktasını şu şekilde de hesaplamak mümkündür. Supertaça Cândido de Oliveira Portekiz Süper Kupası (Portekizce: Supertaça Cândido de Oliveira), Portekiz'de her yıl Primeira Liga şampiyonu ile Taça de Portugal kazananı arasında oynanan karşılaşma. Eğer bir takım her iki turnuvada birden şampiyon olmuşsa Süper Kupa için Taça de Portugal finalisti ile karşılaşır. Kupanın Portekizce adı eski Portekizli futbolcu ve teknik direktör Cândido de Oliveira'dan gelmektedir. Not: "Eğik" yazılan takımlar, rakipleri hem Primeira Liga hem de Taça de Portugal'nı kazandığı için Süper Kupa'da Taça de Portugal finalisti olarak yer almışlardır. Özlem Özdil Özlem Özdil (d. 8 Aralık 1979, Hannover), Türk Halk Müziği ses ve saz sanatçısı. Almanya’nın Hannover kentinde dünyaya geldi. Halk ozanı olan babası Dursun Özdil'den ilk bağlama ve repertuvar derslerini aldı. Sinan Çelik'in kendisini keşfetmesi ile birlikte 17 yaşında Türkiye'ye geldi. Sesinin güzelliği ve bağlama çalmadaki yeteneğini Sinan Çelik, Musa Eroğlu, Güler Duman, Çetin Akdeniz ve Güray Hafiftaş gibi duayenler ile yaptığı ortak çalışma ile daha da geliştirdi. Özel sesi ve şelpe tekniğini en iyi icra eden bağlama sanatçılardan biri olarak Türkiye de kısa zaman da tanındı. Menajeri olan Sinan Çelik ‘in Yapım- Prodüktörlüğünü yaptığı Duygu Müzik ile 6 adet THM albümü çıkardı. Çok iyi Almanca, İngilizce ve iyi Fransızca biliyor. Başta TRT kanalları olmak üzere özel kanallarla birlikte yüzlerce televizyon programına çıkmıştır. Aktif olarak da Radyo / Televizyon Programları, Konser & Festivallere katılmaya devam ediyor. Xander Berkeley Alexander Harper "Xander" Berkeley (d. 16 Aralık 1955, Brooklyn, New York), Amerikalı bir oyuncu. 24 adlı televizyon dizisinde George Mason karakterini canlandırmıştır. Berkeley genellikle kötü adam rollerinde oynar. Berkeley, Brooklyn, New York'ta doğdu ama New Jersey'de hayatının büyük kısmını yaşamıştır. Hampshire College'a katıldı. Hampshire'ın bir parçası olan Smith, Mount Holyoke, Amherst, Massachusetts Üniversiteleri'nde dahil olmak üzere beş üniversite sistemindeki tiyatroda çalıştı. New York'ta yaşarken Off Broadway'e ek olarak, Bölgesel ve Repertuvar Tiyatrolarında çalıştı. Berkeley, bir ressam ve heykeltıraş olmasının sıra bir makyaj sanatçısıdır. Berkeley, 2001 yılında kendisi gibi bir oyuncu olan Sarah Clarke ile 24 dizisinin setinde bir araya geldi ve ertesi yıl evlendi. Xander Berkeley iki çocuk babasıdır ve Los Angeles'ta yaşamaktadır. 1996 Yaz Olimpiyatları'nda atletizm - Erkekler sırıkla atlama 1996 Yaz Olimpiyatları'ndaki erkekler sırıkla atlama yarışmaları 31 Temmuz-2 Ağustos tarihleri arasında Centennial Olimpiyat Stadyumu'nda düzenlendi. 31 Temmuz günü yapılan elemeler, on dokuzar atletin yer aldığı A ve B olmak üzere iki gruptan oluşmaktaydı. Bu gruplarda yapılan yarışmalar sonucunda 5,60 metre barajını geçen ilk 12 sıradaki yarışmacı finale yükseldi. 2 Ağustos'taki finalde 5,92 metrelik derecesiyle Olimpiyat rekoru kırarak birinci olan Fransız atlet Jean Galfione, altın madalyanın sahibi oldu. Bu yarışmalar yapılmadan önce dünya ve Olimpiyat rekorları aşağıdaki gibiydi. Yarışmalar sonunda ilk üç sırayı alan atlet de Olimpiyat rekorunu kırmayı başarsa da rekor, altın madalyanın sahibi olan Jean Galfione'ye yazıldı. Yarışmalar sonunda oluşan yeni rekorlar aşağıdaki gibidir. Sarrus kuralÄ± Sarrus kuralı, "3x3" türünden matrislerin determinantını hesaplamak için pratik yoldur. Bu kural Fransız matematikçi Pierre Frédéric Sarrus tarafından keşfedilmiştir. HesaplanmasÄ±: İlk iki sütundaki sayılar kopyalanarak sağ tarafına ilave edilir, "Kırmızı ok" boyunca sayılar çarpılır ve bu üç kırmızı oka ait çarpım sonuçları toplanır."Mavi ok" boyunca sayılar çarpılır ve bu üç mavi oka ait çarpım sonuçları toplanır. Yukarıdaki işlemlerin başka bir versiyonu: İlk iki satırdaki sayılar kopyalanarak altına ilave edilir; "Kırmızı ok" boyunca sayılar çarpılır ve bu üç kırmızı oka ait çarpım sonuçları toplanır. "Mavi ok" boyunca sayılar çarpılır ve bu üç mavi oka ait çarpım sonuçları toplanır. Genel formülü aşağıdaki biçimdedir: Fakat; büyük türden matrisler için bu kural geçerli değildir. Sarrus kuralı, sadece "3x3" türünden matrisler için geçerlidir. Sağ tarafa ekleme yöntemi: İlk iki sütunu ekleyelim: Ve hesaplayalım: (2·4·7 + 3·6·3 + 5·(-1)·(-2)) – (5·4·3 + 2·6·(-2) + 3·(-1)·7) = 120 – 15 = 105 Fenerbahçe (erkek voleybol takımı) 2004-05 sezonu Fenerbahçe Voleybol Takımı 2004-05 sezonunda Türkiye Erkekler Voleybol Ligi'nde mücadele etmiştir. Hakan Fertelli, Nuri Şahin (Arçelik), Kerem Eryılmaz (Beşiktaş), Berat Kısal (Genç takım), Santiago Darraidou, Juan Pablo Porello, Camilio Soto, Barbosa. Takım İstanbul Gençler Voleybol Ligi'ni beşinci tamamladı. Türkiye Şampiyonası'na katılma hakkı kazanmak için oynadığı yarı final grubunda şampiyon olan takım, Türkiye Şampiyonası'nda beşinci oldu. Takım İstanbul Yıldızlar Voleybol Ligi'ni şampiyon tamamladı. Doğrudan katıldığı Türkiye Şampiyonası'nda yarı finalde elenen takım Türkiye dördüncüsü oldu. Takım İstanbul Küçükler Voleybol Ligi'ni beşinci tamamladı. Türkiye Şampiyonası'na katılma hakkı kazanmak için oynadığı yarı final grubunda başarılı olamayarak elendi. Rekabet stratejisi Rekabet stratejisi, bir işletmenin içinde yer aldığı sektör ya da sanayi dalını rekabet açısından çözümlemesi; ardından sektördeki rakiplerine karşı rekabet üstünlüğü sağlamak ve böylelikle işletme hedeflerine ulaşmak için yapmak istedikleri ya da yaptıklarıdır. Rekabet stratejisinin nasıl geliştirileceğini Harvard Üniversitesi'nden Michael E. Porter, 1970'lerde formüle etmiştir. Porter'a göre, işletme önce Beş Kuvvet Modeli'ni kullanarak sektör ve rekabet çözümlemesi yapmalıdır. Sektör ve rekabet çözümlemesini stratejik seçim aşaması izlemeli; işletme mal veya hizmetlerinin kapsadığı pazarın yapısına uygun olarak iki strateji seçeneğinden biri ya da ikisine birden yönelmelidir: Adanaspor sezonlarÄ± listesi Adanaspor sezonları listesi, Türk futbol kulübü Adanaspor'un profesyonelliğe geçtiği 1954 yılından, günümüze kadarki lig, Avrupa kupaları ve ulusal kupalardaki sezonlarının listesini içermektedir. UÃ§mag Uçmag - Türk ve Altay mitolojisinde Cennet. Uçmağ (Uçmak, Ocmah, Uçmah) olarak da söylenir. Karşıtı Tamagdır. Ölümden sonra iyi insanların mükafat olarak gideceği yer. Yeşilliklerle ve nimetlerle doludur. Işık dolu bir mekandır. Hemen her inançta ölümden sonra iyi insanların gideceği güzel bir dünya veya mekan vadedilir. Uçmak kelimesi Türk kültür tarihinde bir dönem "Cennet" sözcüğünden çok daha fazla kullanılmıştır ve daha yaygındır. Yunus Emre'nin dizelerinde sık sık rastlanan bir kelimedir. Kavramın temelinde, ruhun bedeni terk ettiği zaman "uçan kuş" kılığında olduğuna dair eski Türk inanışları vardır. Yakutlarda, ölüm anında ruhun bedeni terk ederken kuş şekline dönüştüğüne ve evreni kaplayan Dünya Ağacı'nın budaklarına kadar uçarak ulaştığına inanılırdı. Ruhun kuş kılığında Cennet'e gitmesi anlayışının izlerine, eski Türk yazıtlarında da rastlanır. Ölmek anlamındaki "uçabarmak" sözcüğünün temelinde de yine "uçmak"la ilgili bu inancın izleri vardır. Pek çok yörede, ölen kişiye "uçup gitti" denilir. Moğolca Oktargay (Oktarguy) sözü de cenneti veya cennet bahçelerini anlatmakta kullanılır. (Uç) kökünden türemiştir. Uçmak sözünden gelir. Uçulan yer demektir. Yükselmek anlamı içerir. Bazı araştırmacılara göre "uştmak" şekliyle Soğdca'dan alınmadır. Kam (folklor) Kam, Türk, Altay ve Moğol halk kültüründe büyücü din adamı, Şaman. ""Gam"" veya ""Ham"" olarak da söylenir. Topluluklarda doğaüstü güçlerle iletişime geçtiğine inanılan din adamı. (Kam/Gam) kökünden türemiştir. Göz alıcılığı, anlamını içerir. ""Kamaşmak"" kelimesiyle bağı vardır. Kamamak fiili, bir şeyi kapatmak, kilitlemek demektir ki ruhların ele geçirilmesiyle alakalı olabilir. Kamanmak ise bunalmak demektir. Moğolca hamah toplanmak demektir ki, şaman ayini çoğu zaman insanların toplanmasını, bir araya gelmesini sağlar. Yine Moğolca, Türkçe ve Tunguzcada Kam/Kama kökü topluluk, toplanmak, bir araya gelmek, bir arada olma anlamı taşıyan kelimelerin türediği bir köktür. Eski Tunguzcada Kum ruh manası taşır. Moğolcada Keme/Heme kehanette bulunmayı ifade eder. Eski Altaycada ise yürümek manasını içerir. Gumilev, kam ve kamlık kelimelerinin MS 7.yüzyıldan önce tespit edilemediğini, Altay Türkleri arasında 7-12. yüzyıllararasında ortaya çıktığını dolayısıyla şamanizim Türk kültürüne sonradan adapte olduğunu ileri sürerken Özhan Öztürk kelimenin Japonca kami "tanrı" kelimesiyle ilişkili olduğunu iddia etmiştir Ruhlarla irtibat kurabilir. Dualarıyla hastaları sağaltabilir ve törenlerle kötü ruhları kovabilir. Aynı zamanda büyücü ve hekimdir. Değişik ritüelleri yerine getirir. Tanrı ilk şamanı yarattığında onun evinin önüne sekiz dallı bir ağaç dikmiştir. Bu nedenle her şaman kendisini temsil eden bir ağaç diker. Bu ağaca “Turuğ” adı verilir. İlerleyen zamanlarda Ayığ Han üç şaman göndermiş ve bunların