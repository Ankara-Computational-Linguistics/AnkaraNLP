inşa edildi. Şirketin yolcu vapurlarından başka 3 tane de kömür gemisi oldu. Şirket-i Hayriye'nin ilk kaptanlarının hemen hepsi, çoğu Rum olmak üzere gayrimüslimdi. Şirkette Türk olarak ilk kez Beykozlu Rıza Ömer Kaptan çalıştı. Şirketin "Avrupa yakası"nda; Salıpazarı, Kabataş, Beşiktaş, Ortaköy, Kuruçeşme, Arnavutköy, Bebek, Rumelihisarı (Kayalar), Boyacıköy, Mirgûn (Emirgan), İstinye, Yeniköy, Tarabya, Kireçburnu, Büyükdere, Sarıyer, Yenimahalle, Rumelikavağı, Altınkum "Anadolu yakası"nda da; Haydarpaşa, Salacak, Harem, Üsküdar, Kuzguncuk, Beylerbeyi, Çengelköy, Vaniköy, Kandilli,Küçüksu, Anadoluhisarı, Kanlıca, Çubuklu, Paşabahçe, Beykoz ve Anadolukavağı ile Haliç'te, Sütlüce iskeleleri vardı. Şirket-i Hayriye, 1911'de Trablusgarp Savaşı, 1912'de Balkan Savaşı ve 1914'ten itibaren de I. Dünya Savaşı yıllarında vapurlarının çoğunu ordunun emrine verdi. I. Dünya Savaşı sona erdiğinde toplam 10 tane vapurunu kaybeden ve 5 vapuru da kullanılmaz hale gelen Şirket, iflasın eşiğine geldi. Savaşın sonunda elinde ancak 18 tane vapur kalan Şirket-i Hayriye, ancak devlet yardımıyla ayakta kalabildi. Cumhuriyet'in ilanından sonra, 1944'te bütün vapurları, Hasköy'deki fabrikası, taşınır ve taşınmaz mal varlıklarıyla satın alınarak devletleştirildi. Vapurları ve mal varlığı Şehir Hatları'na devredildi. 15 Ocak 1945'te çıkarılan 4517 sayılı yasayla, Şirket-i Hayriye, fiilen ortadan kalktı; Türkiye Denizcilik İşletmeleri adını aldı. Bob Astles Bob Astles (23 Mart 1924; Ashford, Kent, Birleşik Krallık - 29 Aralık 2012) veya Lubowa, eski İngiliz asker ve İdi Amin'in arkadaşı. Gençlik yıllarını Hindistan Ordusu'nda geçirmiş ve Royal Engineers'ta yüzbaşı olarak görev yapmıştır. Triton (mitoloji) Triton, Poseidon ile Amphitrite'nin oğlu. Poseidon'nun habercisi. Belden yukarısı insan belden aşağısı balık şeklinde ayakları at ayağına benzeyen bir deniz tanrısıdır. Denizin dibinde anasının ve soylu babasının yanında altından bir sarayda oturur. Argonaut'lara Akdeniz'e çıkmanın yolunu gösterdiği söylenir ve Pallas adında bir kızı olduğu, bu kızın Athena'nın efsanesinde önemli rol oynadığı belirtilir. Anotolyos Antlaşması Attila, Balkanlar'da güvenliğin sağlanması gerektiğine inanmış ve Balkanlar üzerine peş peşe seferler düzenlemiştir. Bu seferler sonucunda Doğu Roma İmparatorluğu ile Anatollos (Anotolyos) Barışı (447) imzalanmıştır.Attila'nın Doğu Roma (Bizans)'ya yaptığı seferde Hunlar, Trakya'ya girip başkent İstanbul'u kuşatmak üzere Büyükçekmece önlerine kadar geldi. Bunun üzerine İmparator II. Theodosius barış istedi. Yapılan Anatolius Antlaşmasına göre: Bu antlaşma Bizans'a (özellikle verginin arttırılması) ağır gelecek ve Attila'ya suikast düzenlemeye çalışacaktır. Triton Ä°tfaiye İtfaiye, yangın söndürme işlemi ve bu işlemi yapan kuruluşa verilen genel addır. Yangın söndürmekle yükümlü personele "itfaiyeci" denir. Bir itfaiyeci yangınları söndürmek için eğitilmiş ve buna göre donatılmıştır. İtfaiyenin özdeşleştiği "yangınla mücadelenin" 3 temel amacı vardır.Bunlar sırası ile; Hayat kurtarmak, mal kurtarmak ve çevreyi korumaktır. Görevleri: Yangınların yanında deprem, sel gibi doğal afetlerde, her türlü patlama, çökme vb. olağanüstü durumlarda, mahsur kalma olaylarında, arama kurtarma çalışmalarında itfaiyeciler görev yapar. Genel olarak görevi hayat kurtarmaktır. Bu yüzden itfaiye bir acil servistir ve diğer acil servislerle sürekli irtibat halinde olmak zorundadır. Mesleğin gerektirdiği Özellikler : İtfaiyecilikte uzmanlaşmak için uzun bir eğitim ve alıştırma sürecinden geçilir. Zor bir meslektir. İçeriğinde kişinin kendi ve diğer insanların hayatı vardır. Bu yüzden itfaiyeciler meslek yaşamları boyunca sürekli olarak eğitim ve tatbikat yaparlar. Bazı ülkelerde bu tatbikatları ayrı bir kurum düzenler ve denetler. Eğitim: İtfaiye personeli olarak göreve başlayanlar hizmetiçi eğitimden geçerler. Eğitim süresince yangınlara karşı önlemler, itfaiye araç ve gereçlerinin nasıl kullanılması gerektiği, söndürme ve kurtarma bilgileri ile sabotaj - kundakçılık gibi konuların tespiti hakkında bilgi verilir. Aynı zamanda ilk yardım eğitimi alırlar. İtfaiyecilik mesleki ve teknik eğitimi, birçok ilimizde ortaöğretim meslek liselerinde "itfaiye teknisyeni", yükseköğretim meslek yüksekokullarında "itfaiye teknikeri" unvanıyla verilmektedir. Poliwhirl Poliwhirl (ニョロゾ, Nyorozo , Japonca versiyonlarda) 493 hayalî Pokémon türünden biridir. Bir su Pokémonu olan Poliwhirl, evriminin ikinci aşamasındadır. Aynı zamanda ilk nesil Pokémonlarından biridir. Satosho Tajiri tarafından yaratılmıştır.Poliwhirl gelişirse Poliwrath veya Politoed olur. Kom Kom, Doğu Anadolu Bölgesi'nde yüksek alanlarda yapılan hayvancılık işlevi için kurulmuş geçici bir yerleşme şeklidir. Komlarda genellikle taştan yapılmış basit evler ile bunların kenar ve çevresinde ağıllar yer alır. Genellikle dağınık yerleşme düzeni gösteren komlar, dağların yüksek kesimlerindeki otlaklarda yer alır. Komlarda; çoğunlukla hayvancılık yapılır, az da olsa ziraat yapılabilir. "Köm" de denilen bu alanlar köy dışında küçükbaş hayvanları (koyun) barındırmak için birkaç ağıl, ve çoban kulübesi barındırır. Mesken sayısı sınırlı olmak şartıyla, köyden ayrılan fakat köye bağlı kalmaya devam eden komlar mahalle gibidir. Yılın belli dönemi kullanılan komlar yayla gibi geçici yerleşmelerdir. Komlar adını genellikle kurucularından alır, komlarda aynı soydan insanlar yaşar. Türkiye'de 3200 adet kom bulunmaktadır. En yaygın olduğu alan Yukarı Murat-Van Bölümünde bulunur. Labrador Denizi Labrador denizi (Fransızca: mer du Labrador) Atlas Okyanusu'nun kuzeyinde bir deniz. Kanada'nın Newfoundland ve Labrador eyaleti ve Grönland arasındadır. Labrador Aydınger kâğıdı Aydınger kağıdı; kaygan yüzeyli, yarı saydam, genel olarak çizim yaparken ve yapılan çizimleri kopyalarken kullanılan özel bir kâğıt çeşididir. Tamamen beyazlatılmış kimyasal selülozdan imal edilir. Kalınlığı, kullanıldığı işe ve amaca göre değişebilir. Üzerinde kurşun kalem ya da çini mürekkebi kullanılabilir. Mimarlıkta çizim için resim çoğaltma maksadı ile ve coğrafya proje çalışmalarında izohips haritalarının kopyalanmasında kullanılır. Ayrıca serigraf baskı için renk ayrımında kullanılır. Baskıda bulunan renkleri ayırarak her renk farklı aydıngere basılır. Daha sonra serigraf kalıbı hazırlanırken aydınger yardımıyla ayrı ayrı renk kalıpları çekilir. Ardından tüm renkler üst üste basılarak işlem tamamlanır. Serigrafta kartvizit, saat, çakmak, davetiye gibi işler basılabilir. Dövme yapımında da kullanılabilmektedir. Elisha Otis Elisha Graves Otis (d. 3 Ağustos 1811, Halifax-Vermont – ö. 7 Nisan 1861). Asansör güvenlik cihazının mucidi. 19 yaşında evden ayrıldı ve Troy-New York'a yerleşti. İlk güvenli asansörlerini 1853'de sattı. Otis'in ölümünün ardından, oğulları Charles ve Norton, 1867'de Otis Brothers şirketini kurdular. Büyüyerek Otis Elevator Company adını alan şirket, günümüzde United Technologies Corporation'ın bir bölümüdür. TasarÄ± geometri Tasarı geometri, uzay problemlerinin çözümlenme ve bu problemlerin grafik olarak gösterilmesini sağlayan yöntemleri içeren bir bilim dalıdır. Tasarı geometri üç boyutlu olan cisimlerin bir düzlem üzerine çizilerek gösterilmesi tekniğidir. HisarcÄ±k, Melikgazi Hisarcık, Kayseri'nin Melikgazi ilçesine bağlı bir mahalledir. Yazları serin, kışları çetin ve soguktur. Erciyes ile Kayseri arasındaki sınırı oluşturur. Eski adı "Asarcık" olup bu ismi kasabanın yukarısındaki Asar Kalesi'nden aldığı söylenir. Karartma Geceleri (film) Karartma Geceleri, Rıfat Ilgaz'ın aynı adlı romanından Yusuf Kurçenli tarafından uyarlanan filmin başrolünde Tarık Akan oynamaktadır. 1990 yapımı film, 9. Uluslararası İstanbul Film Festivali'nde (1991) en iyi Türk filmi seçildi. Antalya Şenliği'nde 2. film olurken halk jürisi tarafından da 1. seçildi (1992). Ayrıca 1992'de Yunus Nadi en iyi film ödülünü aldı. Venedik Film Festivali'ne de giden Karartma Geceleri, İspanya Saint Sebastian Film Yarışması'nda Jüri en iyi film ödülünü kazandı (1992). Ercüment Ekrem Talû Ercüment Ekrem Talû, (d. 1886, İstanbul - ö. 16 Aralık 1956), Türk gazeteci, yazar ve siyasetçi. Talû, ömür boyu devletin çeşitli kademelerinde görev yapmış ve birçok gazete ve dergide fıkra, sohbet, makale, hikâye, roman, hatıra ve şiirler yayınlamış, bir dönemin çok okunan yazarları arasına girmiş bir yazar ve mizah ustasıdır. Tanzimat döneminin ünlü şairi Recaizade Mahmut Ekrem’in oğludur. Çevirmen Esin Talu Çelikkan ile ilk Türk spor spikerlerinden Muvakkar Ekrem Talu’nun babası; gazeteci yazar Umur Talu, şarkı sözü yazarı Çiğdem Talu, gazeteci yazar Ekrem Murat Çelikkan’ın dedesidir. 1888 yılında İstanbul’da, İstinye’deki yalısında dünyaya geldi. Babası, Tanzimat Dönemi şairlerinden Recaizade Mahmut Ekrem Efendi, annesi Güzide Hanım’dır. Namık Kemal’e duyduğu sevgi ve saygıdan ötürü babası ona “"Ahmet Kemal"” adını koydu; annesi ise “"Ercüment" adını ekledi. Ailenin en küçük oğlu idi . Babası onu lisan öğrenmesi için özel bir gayret göstererek yetiştirdi. Farsça, Fransızca, İtalyanca, Latince, Yunanca, İngilizce, Almanca, İspanyolca, Lehçe dillerini öğrendi. İstinye İptidai Mektebi’nden sonra Galatasaray Lisesi'ni ve Mekteb-i Hukuk'u bitirdi; bir süre Paris Siyasî İlimler Okulu'na devam etti Henüz çocuk yaşta iken, İbülhakkı Tahir Bey’in çıkardığı “"Çocuklara Mahsus Gazete"”'de ilk yazıları yayımlandı. Bu yazılarda daha çok kaybettiği ağabeyi Mehmet Nijat’tan bahsetti. 1906'da Düyun-u Umumiye'ye mütercim olarak girdi; 1908'de Ayan Meclisi mütercimi, daha sonra da Babıâli teşrifat memuru oldu. 1908’de saraydan Abidin Paşa’nın kızı Feriha Hanım ile evlendi. 1909’da oğlu Mehmet Muvakkar dünyaya geldi. II. Meşrutiyet’in getirdiği özgürlük ortamında Ahmet Rasim in teşviki ile gazeteciliğe başladı. Önce İkdam’da tercümanlık ve düzeltmenlik, ardından Tercüman-ı Hakikat’de yazarlık yaptı. Genellikle alaycı bir üslûpla kaleme aldığı mizahî fıkraları, sohbet ve hikâyeleri yayınlandı. Yazılarında “"Karga"”, “"Çekirge"”, “"Kertenkele"”, “"Ebul Muvakkar"”, “"Evliyayı Cedit"” gibi müstear isimler kullandı. 1913’te atandığı Divan-ı Humayun Teşrifat memurluğundan 1916’da istifa ederek ayrıldı; gazetecilikle meşgul oldu. Memuriyet hayatına 1919 yılında, Hamdullah Suphi Bey’in önerisi ile Damat Ferit Paşa hükümetinin Hariciye Nezareti Matbuat Umum Müdürlüğü'ne atanarak geri döndü. İşgal altındaki İstanbul’da bu görevi yerine getirmeye çalışırken işgal kuvvetlerini kızdırdığı için bir süre tutuklu kaldı. Aynı göreve aralıklı olarak üç defa getirildi (1919-1924, 1927-31). 1920‘de Aka Gündüz ile birlikte çıkarttığı Alay Gazetesi’ndeki yazıları ile Türk Kurtuluş Savaşı’nı destekledi. Damat Ferit hükümetini hicveden yazılarından dolayı kovuşturmaya uğradı; dergi sadece 12 sayı çıkarılabildi. Alay’ın kapanmasından sonra yazılarını Sedat Simavi’nin “"Diken"" dergisinde sürdürdü. İlk kitabı “"Evliya-ı Cedid"”, 1920 yılında yayımlandı. Bu kitapta işgal günlerinin İstanbul’unu anlattı. Kitap büyük ilgi gördü. Diken Dergisi’nde tefrika edilen “"Viraneler"” adlı romanını ise 1922 yılında “"Kopuk"” adıyla romanlaştırdı. 1922 yılında Türkiye’ye gelen Fransız yazar Claude Farrère’nin mihmandarlığını yaptı; Mustafa Kemal'le görüşmek üzere Kocaeli'ne yaptığı seyahatte kendisine refakat etti. Mütarake döneminde ayrıca “"Lâne"” adlı bir çocuk dergisi çıkardı. 1924 yılında Türkiye Cumhuriyeti’nin ilk Riyâset-i Cumhur Başkâtibi (Cumhurbaşkanlığı Genel Sekreteri) oldu; bu görevden 1925 yılında affedildi. Kısa bir süre İstanbul şehremeniliği yaptı. Eşi Feriha Hanım’ı 1929 yılında veremden kaybetti. Aynı yıl Şehremini Rıdvan Paşa’nın kızı Hatice Hanım ile evlendi. 1927 yılında yeniden getirildiği Matbuat Müdürlüğü görevini sürdürmekte olan Ercüment Ekrem, 1931 yılında da Varşova Elçilik müsteşarlığına atandı. Varşova’ya taşındıktan sonra kızı Esin dünyaya geldi. 1934'te yurda dönüp gazeteciliğe devam etti. Soyadı Kanunu çıktığında “"Talû"” soyadını aldı. Çeşitli dönemlerde Mekteb-i Mülkiye, Ankara Üniversitesi Hukuk Fakültesi, Gazi Terbiye Enstitüsü Fransızca Öğretmenliği, Galatasaray ve Notre Dam de Sion liselerinde Fransızca ve edebiyat öğretmenliği görevlerinde bulundu. 1943 yılında eşi Hatice hanım’dan boşandı. Hayatını kızı Esin ile birlikte Tokatlıyan Oteli’nde sürdürdü. Öğretmenlik ve gazeteciliğe devam eden Talu, 1948’de gazetecilikte 50. yılını kutlayarak jübilesini yaptı. 1950’de Galatasaray Lisesi’nden emekli oldu 1952’de Türk-Fransız kültür ilişkilerine katkılarından dolayı “"Légion d’honneur"” nişanı verildi. Son zamanlarına kadar Şehir Tiyatroları Edebi Heyeti ve Sular İdaresi İdare Meclisi üyeliğinde bulundu. 16 Aralık 1956'da hayatını kaybetti. Cenazesi Zincirlikuyu Mezarlığı’na defnedildi. Roman, hikâye ve tiyatro eserleri kaleme almış olan Ercüment Ekrem, eserlerinde toplumsal meseleleri mizahi bir açıdan konu etmiş; Ahmet Rasim ve Hüseyin Rahmi tarzı bir anlatımı benimsemiştir. “"Meşhedi"” adlı bir İranlının abartmalı serüvenlerini anlattığı mizahî hikâye ve romanlarıyla tanındı. Kayaköy, Ödemiş Kayaköy, İzmir'in Ödemiş ilçesine bağlı bir mahalledir. Yazları sıcak ve kurak, kışlar ılık ve yağışlıdır, yani tipik bir Akdeniz iklimi görülür. = Coğrafya = Kayaköy Ödemiş'e 18 km uzaklıktadır. Brian Boitano Brian Anthony Boitano (d. 22 Ekim 1963 Mountain View, Kaliforniya), Amerikalı olimpiyat şampiyonu buz patencisi. 1988 yılından itibaren profesyonelliğe geçti. Nemrut (anlam ayrımı) Nemrut ÅŸu anlamlara gelebilir; Macrinus Marcus Opellius Macrinus (d.165 civarı - ö. Haziran 218), 217 ve 218 yılları arasında 14 aylık Roma İmparatoru. Macrinus, Afrika daki Roma eyaleti Moritanya'dan gelen ilk Roma imparatorudur. Roma eyaleti Moritanya Caesaria'da (günümüzde Cherchell, Cezayir) doğan ve orta sınıf equestrian bir aileden gelen Macrinus, Roma politik yaşamının basamaklarında yükselebilmesine izin veren bir eğitim aldı. Zaman içinde becerikli bir hukukçu olarak ün kazandı. İmparator Lucius Septimius Severus'un yönetimi sırasında önemli bir bürokrat oldu. Severus'un halefi Caracalla bir equestrian sınıf mensubunun ulaşabileceği en yüksek mevkii olan Praetorian muhafızlarının praefecusu olarak atadı. Praefectus, imparatordan sonra komutada en yetkili ikinci kişiydi ve İmparatorun korumaları sayılan ve aynı zamanda Roma şehrinde bulunmasına izin verilen tek gerçek askeri güç olan Praetorian birliklerinden sorumluydu. Macrinus, Caracalla'nın kendisine olan güveninin keyfini çıkarırken, geleneklere göre, bu belki de imparatorun görevden alınacağı ve yerine onun geçeceği yönünde bir kehanetle değişecekti. Macrinus hakkında tahtı kendisi için arzuladığını iddia eden söylentiler çıktı. Caracalla'nın politik muhaliflerini öldürme eğiliminin belirginleşmesiyle, Macrinus belki de imparatorun bu kehanetin farkına varacağı korkusuna kapıldı. Tarihçi Dio'ya göre, Caracalla zaten Macrinus'a bağlı görevlilerin tekrar atanması yolunda adım atmıştı. 217 Baharında, Caracalla Pers İmparatorluğu karşı yapacağı seferin hazırlıkları için Doğu eyaletlerindeydi. Praetorian muhafızların diğer üyeleri gibi Macrinus'da onun maiyeti arasındaydı. Nisan da, İmparator Carrhae savaşı'nın yapıldığı yerin yakınlarındaki Luna tapınağını ziyaret etmeye gitti. Kendisine sadece kişisel muhafızı ve tabii ki Macrinus eşlik ediyordu. Deliller çok net olmamakla birlikte Caracalla'nın yolculuğun bir noktasında (belki de 8 Nisan'da) öldürüldüğü kesindir. Caracalla'nın cesedi, adamı olan muhafızının cesediyle birlikte tapınaktan geri muhafızlarca getirildi. Macrinus tarafından anlatılan hikâyeye göre, ölü muhafız Caracalla'yı öldürmüştü. 11 Nisan'dan itibaren, Macrinus kendini imparator ilan etti. O, senatoryal sınıfa üye olmadığı halde imparator olan ilk insan ve aynı zamanda Moorish(Mağribi) kökenli ilk imparatordur.. Macrinus aynı zamanda oğlu Diadumenianus'a "Sezar" unvanıyla halefi yaptı ve "Antoninus" ismini verdi, böylece onu 2. yüzyıldaki Antonine İmparatorlarının görece istikrarlı yönetimi ile ilişkilendirdi. Equestrian geçmişine rağmen Macrinus, Senato tarafından imparator olarak onaylandı. S.N. Miller'a göre bu, belki de geçmişinde başarılı bir hukukçu olması ve senatoryal sınıfa karşı olan hürmetkâr davranışları nedeniyledir. Ardından bir ihtiyaç olduğunu düşünerek birkaç eyaletin yöneticileri kendi seçtiği adamlarla değiştirdi. Julia Domna başlangıçta rahat bırakılmıştı ancak onun orduyla beraber komplolara başlaması üzerine Antakya'yı terk etmesini emretti. O zaman ilerlemiş derecede göğüs kanseri olarak açlıktan ölmek yerine ölmeyi tercih etti. Dış politikanın acil öncelikleri nedeniyle, Macrinus uzlaşma eğilimi ve askeri çatışmadan kaçınma isteksizliği gösterdi. Dacia eyaletindeki karışıklığı, Caracalla tarafından alınmış olan esirleri geri göndererek çözdü ve Ermenistan eyaletindeki karışıklığı ise yine Caracalla zamanında babası esir alınmış olan Tiridates'e ülkenin yönetimini bağışlayarak çözdü. Caracalla'nın ölümünün hareketlendirdiği Perslerin Mezopotamya'yı işgal etmeleri daha zor çözülen bir sorun oldu. 217 yazında, Perslerle karşı karşıya geldiği Nisibis şehri yakınlarındaki savaşta bozguna uğrayan Macrinus, bunun bir sonucu olarak barış koşullarına dönmek için Pers imparatoru Artabanus V'la 200 milyon Sestertius gibi muazzam miktarda savaş tazminatı ödenmesi konusunu müzakere etmek zorunda kaldı. Macrinus'un çatışmaya girmekten kaçınması ve özellikle geleneksel düşmanları Perslere karşı zafer konusundaki başarısızlığı askerler arasında hatırı sayılır bir kızgınlığa neden oldu. Kısa bir süre sonra Lejyonlar rakip bir imparator aramaya başladılar. Aynı zamanda popülaritesi de Roma'da düşmeye başlamıştı. Sadece İmparator olduktan sonra şehri ziyaret etmemiş olması nedeniyle değil, bunun yanında yaz sonunda meydana gelen bir fırtına sonrası geniş bir alana yayılan bir yangın ve su baskını ve Macrinus'un şehir praefectusu olarak atadığı kişinin hasarın giderilmesi ve yeniden yerleştirilme konusunda halkı yeterince tatmin edememesi de bu düşüşün önemli nedenlerindendir. Bu memnuniyetsizlik, Severus Hanedanı'nın Julia Maesa'nın (Caracalla'nın teyzesi) ve kızları Julia Soaemias ve Julia Mamaea başını çektiği yaşayan üyeleri tarafından kışkırtıldı. Macrinus tarafından saraydan uzaklaştırılıp evlerine dönmeye zorlanan Severan kadınları, onun yerine imparatorluk tahtına bir Severus geçirmek için Suriye'de Emesa kenti yakınlarındaki evlerinde bir plan hazırladılar. Miras yoluyla ellerinde bulundurdukları "güneş-tanrı" Elagabalus kültü üzerindeki etkilerini Soaemias'ın oğlu Elagabalus'un Caracalla'nın gerçek halefi olduğunu ispat etmek için kullandılar. Severan kadınlarının da yardımı ile yayılan söylentiye göre, Elagabalus aslında Caracalla'nın kendi öz kuzenininden olan gayri meşru oğluydu. 18 Mayıs da Elagabalus, Lejyon III Gallica'nın kampının bulunduğu Raphana'da imparator ilan edildi. Eğitmeni ihtiyarlar komutasındaki bir kuvvet Antakya'ya doğru yola çıktı ve Macrinus komutasındaki birliklerle 8 Haziran 218de çatışmaya girdiler. Askerleri tarafından terk edilen Macrinus, bir haberci kılığında gizlenerek İtalya ya kaçtı. Halkedon (bugünkü İstanbul'un Kadıköy ilçesi) yakınlarında yakalandı ve Kapadokya'da idam edildi. Güvenliği için Pers topraklarına gönderilen Diadumenianus, Zeugma'da yakalandı ve ölüme mahkûm edildi. Macrinus'un kısa saltanatı, birçok tarihi "ilkler" açısından önemlidir. Saltanatı, 17 yıl sürecek olan ikinci bir Severan imparatorları döneminde, Elagabalus ve Alexander Severus'ın saltanatları tarafından takip edildi. Renji Abarai , Tite Kubo'nun oluşturduğu "Bleach" manga ve anime serisinden kurgusal bir karakterdir. Gotei 13 Tai (護廷十三隊: Gotei Jūsan Tai; anlamı: Mahkeme Muhafız 13 Birliği)'nin 6. Bölük'ünde, Byakuya Kuchiki'ye bağlı yardımcı kaptandır. Haftalık Shonen Jump dergisinin popülerlik anketlerinde oldukça yüksek miktarda oylar almıştır ve en yüksek sıra olarak 3. olmuştur. Renji, görünüş itibarıyla "Bleach" 'teki en sıradışı karakterlerden biridir. Genellikle at kuyruğu yaptığı uzun kızıl saçları vardır ve üste bedeninin tümü kabile dövmesi ile kaplanmıştır. Bu dövmeleri nasıl edindiği bilinmemektedir fakat, "şinigami" adayı olduğu ilk günden Byakuya Kuchiki tarafından hapsedildiği zamana kadar (bu sırada tüm sırtını kaplamaktadır) ne zaman bir başarı elde etse dövmeleri de artmaktadır. Standart şinigami kıyafeti giyer ve kafasına özenle hazırlanmış bir şey (genellikle pahalı görünen bir güneş gözlüğü veya beyaz bir saçbandı) takar. Renji'nin tüm güneş gözlükleri Seireitei'nin popüler "Gümüş Kızböceği Gözlükleri Dükkanı"'ndandır ve fiyatları yarım yılda kazandığı paraya eşdeğerdir. Ne yazık ki ne zaman bir gözlük taksa bir şekilde kırılmaktadır (çoğunlukla da Ichigo ile yaptığı dövüşlerde). Taiyaki (genelde tatlı fasulye ezmesi ile doldurulan balık şeklinde bir krep) sever ve baharatlı yiyeceklerden nefret eder. Konu ilerledikçe anlaşıldığı üzere Renji, diğer hiçbir "şinigami"nin olmadığı kadar tuhaftır. İlk görünüşündeki gibi kendini beğenmiş ve ukala bir karakterden, mağlubiyetlerinin ardından büründüğü aşırı endişeli ve bunalımlı bir ruh haline kadar değişkenlik gösterebilir, fakat gerçek bir meydan okumayla karşılaştığında inanılmaz derecede ciddi ve kararlı bir dövüşçü olur. Renji, Rukia Kuchiki'ye karşı derin bir sevgi besler. Hikâye boyunca bu, birçok kez kanıtlanmıştır, özellikle de Rukongai'deki Rukia ile geçirdiği gençlik yıllarına anlık geri dönüşler yapıldığında. İnandığı bir şey için savaşma, öldürme ve ölme ölme arzusu Renji'yi, yolunun üzerinde duran kişilere karşı tehlikeli bir adam yapmaktadır. Birçok açıdan Ichigo Kurosaki ile benzeşmektedir ve animenin "Bount" bölümlerinde bir keresinde ikisinin kardeş olduğunu zannetmişlerdir. Ichigo işi basit tutmak için kuzen olduklarını iddia etmiştir fakat bu da sonradan oldukça gülünç durumlara yol açmıştır. Renji Abarai, Rukongai'nin 78inci mıntıkasından gelmiştir ve aralarında Rukia Kuchiki'nin de bulunduğu diğer birkaç çocukla beraber öksüz olarak büyümüştür. Bu çocuk topluluğu yiyecekleri çalarak veya avlayarak yaşayabilmekteydi. Renji ve Rukia, ruhsal güçleri olduğunu çabucak farketmelerine rağmen arkadaşları ölene kadar onlarla birlikte kaldılar ve sonra daha iyi bir yaşam sürebilmek için "şinigami" olmaya karar verdiler. "Şinigami" akademisinde Renji, kılıç kullanmadaki becerisi nedeniyle, "kidō"da yeteneksiz olmasına rağmen üst seviyedeki sınıfa kabul edildi. "Senpai"si Shūhei Hisagi idi. Akademide, sonradan her ikisi de yardımcı kaptan olan Izuru Kira ve Momo Hinamori ile arkadaş oldu. Rukia ile arkadaşlığına, Rukia, Kuchiki ailesi tarafından evlat edinildikten sonra mesafe girmişti. Çünkü, -her ikisi de bir diğerinin beraberliğini ve güvenini kaybettiği için pişmanlık hissetmesine rağmen- Rukia'nın artık bir asilzade olduğunu ve onun hayatında kendi yerinin olmadığını düşünüyordu. Renji, Kira ve Hinamori, Sōsuke Aizen ve Gin Ichimaru'nun altında, 5. Bölük'te hizmet ediyordu, daha sonra Kira ve Hinamori sırasıyla 3. ve 5. Bölük'e, Ichimaru ve Aizen'in altına yardımcı kaptan olarak yerleştirildiler. Asi Renji, 11. Bölük'e yerleştirildi ve sonunda 6. Mevki'ye yükseldi. 11. Bölük'te geçirdiği süre boyunca Renji'ye dövüşmeyi öğreten Ikkaku Madarame ile arkadaş oldu. Rukia'nın insan dünyasına gittiği gün, Renji de 6. Bölük'ün yardımcı kaptanlığına yükseldi. 6. Bölük'ün kaptanı Byakuya Kuchiki ile tanıştıktan sonra Renji'nin en büyük rüyası, güç konusunda ona üstün gelmek oldu. Renji Abarai'nin zanpakutōsu 'dur. Zabimaru'nun "şikai" komutu dur. Renji, bir "şinigami"nin "zanpakutō" ruhunun gerçekten görüldüğü nadir örneklerden biridir, diğeri de Ichigo'nunkidir. Zabimaru, bir "nue"dir (yılan kuyruklu bir köpek maymunu), adınıdan burdan almıştır. Zabimaru'nun ruhu dövüş-sever ve mağrur yani Renji'ninkine eşdeğer olarak betimlenmiştir. Yenildikten sonra ikinci teşebbüsünden kazanacağından emin olarak Zangetsu ile savaşmak konusunda ısrar etmiştir. Hem yılan hem de köpek maymunu konuşabilmektedir fakat genelde köpek maymunu daha baskındır. Yılan ise daha sert olandır. "Şikai" halinde Zabimaru, her bir parçasında sivri çıkıntılar şeklinde bıçaklar bulunan parçalı bir kılıca dönüşür. Her bir parça birbirine Zabimaru'yu bir kılıçtan çok bir kırbaç olarak kullanışlı kılan esnek iplerle bağlanmıştır; kolayca basit kılıç formuna da dönebilir. Zabimaru kırbaç şeklinde iken inanılmaz uzunluklarda esneyebilirken Renji'nin, parçaları iyileşmesi için bir araya getirmeden önce, sınırı üç ardışık saldırıdır. Ayrıca Renji ruhsal gücünü parçaları ayırmak ve rakibini onlarla sarmalamak için de kullanabilir ve bu da tek-vuruşlu, çok yönlü adlı bir saldırıyla infaz eder, fakat Zabimaru bu şekilde zarar görür ve Renji savunmasız kalır. Zabimaru'nun "bankai"si 'dur ve Zabimaru'yu "şikai"sinin muazzam bir sürümüne, iskeletimsi bir yılana dönüştürür. Zabimaru, "şikai" şekline göre çok daha büyük birçok parça kazanır ve ayrıca yılan-benzeri, küçük bir araba büyüklüğünde bir de kafa edinir. Renji de hafif bir değişim geçirir: boynunun çevresine kürklü bir kıyafet eklenir. "Şikai"sinin aksine Zabimaru'nun parçaları Renji'nin ruhsal gücüyle bir arada tutulur; kendi isteğiyle parçaları ayırıp birleştirme olanağı edinmiş olur. Parçaların kendileri, parçalanmalarını oldukça zorlaştıracak şekilde son derece serttir. Bir parça zarar görse bile Renji kolayca onu ayırıp Zabimaru'yu tekrar oluşturur. Zabimaru, "bankai" formundayken Renji, silahının kafasıyla düşmanını yakalar ve şiddetle yere çarpar. Kafa ayrıca ısırarak da ağır hasar vererek acı çektirebilir. Zabimaru; Renji, "bankai"sini kullanmada usta hale gelince diye bilinen özel bir teknik de kazanmıştır. Teknik, Zabimaru'nun ağzından yoğun bir ruhsal enerji patlaması ateşler. Renji ayrıca tüm parçaların ruhsal enerji ile birbirinden ayrıldığı ve şiddetlendiği çok daha güçlü "Higa Zekkō" kullanabilir. Aleksandr Vasilevski Aleksandr Mihayloviç Vasilevski (Rusça: Алекса́ндр Миха́йлович Василе́вский, 30 Eylül 1895, Novaya Golçiha, Kineşma, İvanovo – 5 Aralık 1977, Moskova), Rus asker. Sovyetler Birliği Mareşali. Askeri kariyerine I. Dünya Savaşı sırasında başladı ve 1917 yılında Yüzbaşı rütbesine terfi etti. Ekim Devrimi'nin ve İç Savaşın başlangıcında Polonya-Sovyet Savaşı'na katılarak Kızıl Ordu'da görev aldı. Savaştan sonra hızlı bir şekilde yükseldi ve 1930'a kadar alay komutanı olarak görev yaptı. Bu pozisyonda birliklerini örgütlemek ve eğitmek için büyük bir yetenek gösterdi. Yeteneği fark edildi ve 1931'de Askeri Eğitim Müdürlüğü'ne atandı. 1937'de, Stalin'in Büyük Tasfiyesini takiben, Genelkurmay'da terfi ettirildi. II. Dünya Savaşı sırasında Sovyetler Birliği Genelkurmay Başkanlığı görevinde bulundu. II. Dünya Savaşı'nın 1943 Sovyet saldırısının başlangıcında, Kızıl Ordu'nun Donbass, Kırım, Beyaz Rusya, Baltık ülkeleri ve Yukarı Don'daki saldırılarını koordine ederek yönetti. 1943 yılında Sovyetler Birliği Mareşali rütbesine terfi etti. Nisan 1945'te Königsberg'i ele geçirerek savaşı bitirdi. 1945 Temmuz'unda, Uzak Doğu'da Sovyet güçlerinin Başkomutanlığına getirildi, Mançurya Stratejik Taarruz Operasyonu yürüttü ve daha sonra Japonya'nın teslimiyetini kabul etti. Savaştan sonra, 1953'te Stalin'in ölümüne kadar tuttuğu Sovyet Savunma Bakanı oldu. Nikita Kruşçev'in yükselişi ile gücü kaybetmeye başladı ve sonunda emekli oldu. Ölümünden sonra geçmiş hizmet ve milletine yaptığı katkılar nedeniyle Kremlin Duvarı Nekropolü'ne gömüldü. Buffy the Vampire Slayer karakterleri listesi Joss Whedon'un proje tasarımcılığını üstlendiği "Buffy the Vampire Slayer" adlı Amerikan televizyon dizisinin karakterleri listesi bu maddede listelenmiştir. Buffy Anne Summers (Sarah Michelle Gellar), vampirler, iblisler ve diğer karanlığın güçlerine karşı savaşmak için çağrılan "Vampir Avcıları" ya da sadece "Avcılar" diye bilinen bir genç kadın dizisinin sonuncusu. Avcı'nın insan suçlarında hiçbir yetkisi yoktur. Bu çağrılma sayesinde avcı sınırlı bir derecede genelde rüya formunda gelen durugörü kazanır, ve bunun yanında da fiziksel olarak artırılmış güç, dayanıklılık, çeviklik, daha güçlü sezgi ve hız, ve hızlı iyileşme. Geleneksel olarak hayatta aynı anda yalnızca bir tane avcı bulunabilir, biri öldüğünde ise diğer potansiyeller arasından yenisi çağrılır. Alexander "Xander" LaVelle Harris (Nicholas Brendon), Buffy'nin yakın arkadaşlarından birisi. Hiçbir doğaüstü yeteneği olmayan Xander hikâyeye komedi ve aynı zamanda Buffy evreninde her türde karakterin olmasını sağlamaktadır. Televizyonda yaptığı genel diyaloglarından başka Xander, güçlü kadınlar tarafından yönetilmekte olan bir dünyada güvensiz ve madun bir erkek olmasıyla da bilinmektedir. Willow Rosenberg (Alyson Hannigan), derslerinde daima iyi ve çalışkan birisidir, Buffy'nin aşırı sosyal ve tembel kişiliğine tamamen zıt olarak. Arkadaşlıklarını birbirlerinden farklı olmalarıyla, özellikle olağanüstü olmalarıyla sürdürmektedirler. Dizi ilerledikçe Willow daha iddialı bir karakter ve güçlü bir cadı olmaya başlar, ayrıca bir eşcinsel olduğu ortaya çıkar. Rupert Giles (Anthony Stewart Head) (1.01–5.22, sonrasında yinelenen), Buffy'e rehberlik eden gözetmenidir. Nadiren ilk ismiyle hitab edilen Giles (Daha sonra ortaya çıkar ki Giles gençlik zamanlarında "Ripper" yani "Deşici" olarak anılıyordu), Gözetmenler Konseyi'nin bir üyesidir ve işi Avcıları eğitmek ve rehberlik etmektir. Giles, Buffy'nin yüzleşmesi gereken doğaüstü yaratıkları araştırır, bu yaratıkların kökenleri hakkında ona bilgi vererek nasıl öldüreceğini anlatır. Cordelia Chase (Charisma Carpenter) (1.01–3.22), aslında arketip popüler, başkalarını pek düşünmeyen, ortalama ruhlu bir ponpon kızdır. Düşüncesizdir, ama açık sözlü ve dürüsttür. Scooby Çetesi'nin bir müttefiği haline gelir (isteksizce de olsa), Xander ile olan ilişkilerinin bitmesinden sonra bile müttefik olmaya devam eder. Üçüncü sezondan sonra, L.A.'e gider ve orada Angel'ın ekibine katılır. Başta oyunculuk hayalleri kurarken daha sonra kötülükle savaşma kararı alır. Angel (David Boreanaz) (2.01–3.22, öncesinde ve sonrasında yinelenen), ilk üç sezon boyunca Buffy'nin aşık olduğu adamdır. Angel, kendisinin Buffy için çok iyi olmadığına inanarak Sunnydale'i terk etmiştir. Daha sonra günahlarını telafi etmek ve kefaret aramak için kendi yan ürünü "Angel" dizisine geçmiştir. Geri kalan sezonların bazı bölümlerinde konuk oyuncu olarak geri dönmüştür, dizinin final bölümü de dahil olmak üzere. Daniel "Oz" Osbourne (Seth Green) (3.01–4.06, öncesi ve sonrasında yinelenen), zeki (ama pek çalışkan olmayan) bir öğrenci ve yarı zamanlı gitaristtir. Willow'un ilk ve tek erkek arkadaşıdır ve Buffy'nin halkasının bir üyesidir, bir kurt adama dönüştükten sonra bile üyeliğine devam etmiştir. Sessiz ve soğukkanlı olarak canlandırılmış karakterin bu havalılığının altında vahşi hayvan davranışları yatmaktadır, bu durum da dizinin sürekli beklenen karakter özelliklerini bozma çabasından kaynaklanmaktadır, ve burada yapılan şey ise ikili-karakterli olmaktır (Angel/Angelus gibi). Spike (James Marsters) (4.07–7.22, öncesinde yinelenen), baş düşmanlıktan ileriki bölümlerden müttefiğe dönüşen bir vampir karakteri. Spike, ilk defa diziye vampir sevgilisi Drusilla ile katılır ve avcıyı öldürmek istemektedir. Daha önce öldürdüğü avcı'dan kıyasla bu defa da Avcı'yı öldüreceğinden oldukça emin olan Spike zamanla Buffy'e karşı bir tutku duymaya başlar. Başlarda bunu öldürme tutkusu zanneder ama Buffy beşinci sezondan sonra ölümden dönünce onunla birlikte romantik bir ilişkiye başlarlar. Herkesten gizli tuttukları bu ilişki altıncı sezonun sonunda sonlanır ve Spike bunun öcünü almak isteyerek kasabayı terk eder. Son sezonda da ruhunu almış bir şekilde geri döner ve Scooby Çetesi'nin sadık bir müttefiği olur. Cehennem Ağzı'nın yok olması için hayatını feda ettikten sonra Angel'ın baş rolde oynadığı yan ürün dizisi "Angel"ın son sezonunda da ana karakterler arasında belirir. Anya (Emma Caulfield) (5.01–7.22, öncesinde yinelenen), 1.120 yaşında eski bir intikam iblisi (Anyanka), görevi de hor görülmüş kadınların dileklerini yerine getirmektir. Giles tarafından güçleri elinden alındıktan sonra (paralel bir evrende), (bizim evrenimizde) artık normal bir insana dönüşür ve Scooby Çetesi'nin yanında saf tutar. Zamanla insan duygularına daha da çok alışmaya başlayan Anya, Xander'a aşık olur. Son sezonda yapılan Cehennem Ağzı'na saldırıda ise hayatını kaybeder. Riley Finn (Marc Blucas) (4.11–5.10, öncesi ve sonrasında yinelenen), Buffy'nin Angel'dan sonraki ilk ciddi ilişkisidir. Başlarda, "düşman alt-türleri" (iblisler) yakalamak amacıyla bilim ve ordu teknolojisini kullanan "Organizasyon" diye bilinen askeri bir birlikte çalışmaktaydı. Riley, Angel'ın zıttıdır, doğma büyüme Iowa'lı ve gücü de bağlı olduğu gizli askeri operasyondan gelen bir adamdır. Buffy'nin üstün fiziksel gücü onun emniyetsizliğine sebep olur, özellikle de laboratuvarda ilaçlar yoluyla sistemine sokulan güçlendiriciler sisteminden çıktıktan sonra. Bu neden ve Buffy'nin gerçekten duygusal olarak ona bağlanamaması dolayısıyla Riley, sezon 5'in ortasında kasabadan ayrılır. Dawn Summers (Michelle Trachtenberg) (5.02–7.22, sonradan belirdi), ilk defa beşinci sezonda Buffy'nin on dört yaşındaki küçük kız kardeşi olarak tanıtılır. Aslında bir cehennem tanrısının aradığı anahtar, bir insan formunda (Dawn) Buffy'e gönderilir. Dawn'ın genlerinin büyülü olmasına rağmen, tamamen normal bir ergen kız gibi davranmaktadır ve gerçekte ne olduğu ortaya çıktıktan sonra da kendi benliğini kabul ederek yaşamına devam etmiştir. Buffy'nin Dawn'ı bu avcılık işlerinden uzak tutma çabalarına rağmen, Dawn ileride Scooby Çetesi'nin önemli bir üyesi haline gelir. Tara Maclay (Amber Benson) (6.19, öncesinde yinelenen), en başta Willow'un üniversitedeki ilk senesinde bir cadı grubunun üyesi olarak tanıtılır. İkilinin arasındaki ilişki zaman içerisinde gelişerek romantik bir hal alır. Tara güçlerini Scooby Çetesi'nin karanlığın güçlerine karşı savaşmasında yardım etmek ve Willow'un büyüye olan bağımlılığını durdurmaya çalışmak için kullanır. Tara aslında Buffy'e hedef alınmış bir mermi tarafından ölür, bu durum da Willow'un içerisindeki tuttuğu tüm büyü gücünü dışarı vurmasına sebep olur ve böylelikle "Şeytani Willow" ortaya çıkar. Joyce Summers (Kristine Sutherland) (Sezon 1–5), Buffy'nin annesidir ve Scooby'lerin hayatlarındaki normalliği sağlayan dayanak noktasıdır, hatta Buffy'nin doğaüstü dünyasındaki rolünü öğrendikten sonra bile ("Becoming, Kısım İki"). "Lovers Walk" bölümünde, kalbi kırılmış olan Spike'ın dertlerini dinler, ki bu Spike'ın asla unutmayacağı bir jesttir. "I Was Made to Love You" bölümünde beyninden tümör çıkarıldıktan sonra, beşinci sezonda anevrizma hastalığından ölür. (Sezon 4'ün ilk bölümünde, Buffy şaka niyetiyle "Annemin bu kitapların faturasını alması için sabırsızlanıyorum; umarım "eğlenceli" bir anevrizma olur.") Joyce, Buffy evrenindeki doğal sebeplerden dolayı ölen (ne büyülü ne de şiddet içeren) iki karakterden birisidir. Sezon 6'da "Normal Again" bölümünde bir halüsinasyon (ya da bir alternatif gerçeklikte kendisi olarak) geri döner. Ayrıca bazı sezon 7 bölümlerinde de geri döner, ama bu defa İlk Kötü onun formunu almış bir şekilde veya hayalet formunda. Jenny Calendar (Robia LaMorte) (Sezon 1–3), gerçek ismi Janna Kalderash olan lise bilgisayar öğretmeni. Giles'ın sevgilisi ve Willow'un akıl hocası olur. "Surprise" ve "Innocence" bölümlerinde, Jenny'nin aslında Angel'ı ruhu ile lanetleyen bir çeşit Çingene kabilesinden olduğu ve Sunnydale'e gelme amacının da Angel ve Buffy'e göz kulak olup Angel'ın acı çekmeye devam ettiğinden emin olması olduğu açıklanmıştır. Angel ruhunu kaybettikten sonra, ruhunu tekrar getirmeye çalışır, ama tam nasıl yapıldığını keşfetmişken Angelus tarafından öldürülür. Jenny Calendar dizi boyunca öldürülen ilk önemli karakterdir ve Joss Whedon bu durumun ise karakterlerinin nasıl bir tehlike altında olduklarını yansıtmak için önemli bir işaret olduğu üzerinde durmuştur. Jenny üçüncü sezonda geri döner, ama İlk Kötü onun bedeninde gelir. Wesley Wyndam-Pryce (Alexis Denisof) (Sezon 3), Giles'ın yerini alması için gönderilmiş yeni bir Gözetmen. Gözetmenlikten kovulunca, "Angel" dizisinde Los Angeles'ta "haydut iblis avcısı" olarak ortaya çıkar ve Angel Araştırmacılık'ın gizli bilim uzmanı olur. Robin Wood (D. B. Woodside) (Sezon 7), eski bir avcı olan Nikki Wood'un (Spike tarafından öldürülen) oğlu. Son sezonda Buffy'nin müttefiki olur. Ayrıca Faith'e karşı romantik hisler besler. Faith Lehane (Eliza Dushku) (Sezon 3–4, 7), Kendra vampir Drusilla tarafından öldürülünce onun yerine çağrılan avcıdır. Sunnydale'e geldiğinde, Buffy ve Scooby Çetesi'nin yanında savaşır. Kazara bir insanı öldürdükten sonra, yaptığı şiddetten zevk almaya başlar ve Belediye Başkanı'nın yanına katılır. Buffy, Faith'i bıçaklar ve komaya girmesine sebep olur; sekiz ay sonra ise komadan uyanır ve Buffy ile kendisinin vücutlarını değiştirir. Yenildikten sonra ise, Los Angeles'a kaçar ve Angel'ı öldürme görevini kabul eder. Angel onu iyileştirmeyi başarır ve bütün suçlarını polislere itiraf ettikten sonra hapse girer. Üç yıl sonra, Wesley Wyndam-Pryce ona Angelus'ın tekrar serbest kaldığını söyleyince hapishaneden kaçarak Angel'a yardım etmeye gider. Angel'ın ruhu geri geldikten sonra da Faith, Sunnydale'e Buffy'nin İlk Kötü ile savaşmasına yardım etmeye gider. Scooby'ler ve potansiyeller Buffy'nin liderliğinden bıkınca geçici olarak başa Faith geçer. Dizi boyunca, Faith avcılığa ve öldürmeye karşı daha karanlık ve eğlenceli bir yön ile bakmaktadır; Faith avcı kişiliğinin karanlık yüzüdür. Jonathan Levinson (Danny Strong) (Sezon 2–4, 6–7), lisede hiç kimse tarafından fark edilmeyen talihsiz. ilk defa ikinci sezonda tanıtılır ve sezon 2-3 arasında karakteri gelişmeye başlar; en çok kendi konusunun geçtiği bölümler arasında "Earshot" ve "Superstar" bulunur. Ayrıca altıncı sezonun önemli bir karakteridir, Warren Mears ve Andrew Wells ile Sunnydale'i ele geçirmek için birlik olur. Yedinci sezonun başlarında Andrew, Cehennem Ağzı'nı açmak için onu öldürerek feda etmiştir. Harmony Kendall (Mercedes McNab) (Sezon 1–5), Cordelia Chase'in popüler lise arkadaşı. İleri sezonlarda ise mizahi anlamda becereksiz bir vampire dönüşür ve "Angel" dizisinin son sezonunda ana karakterler arasına girer. Harmony, Angel'dan başka "Buffy" dizisinin ilk bölümü ve "Angel" dizisinin de final bölümünde beliren tek karakterdir. Ek olarak da, yayınlanmayan "Buffy" pilot bölümünde de oynamıştır. Daha sonra da Sezon 8'de geri döner, herkese reality programında gerçek vampirlerin olduğunu söyler. Amy Madison (Elizabeth Anne Allen) (Sezon 1–4, 6-7), çeteyle karşılaşan bir lise öğrencisi ve aynı zamanda bir cadı. Daha sonraları Amy kendisini kazıkta ölüme mahkûm edilmekten kurtulmak için yanlışlıkla fareye dönüştürür ve altıncı sezona kadar da o formdan kendisini kurtaramaz (Sezon dörtte Willow aslında onu fareden tekrar insana çevirir ama farkında olmadığı için tekrar insandan fareye çevirir). Sezon 7'de Willow'a ihanet eder. Dark Horse'un yayınladığı "Sezon 8" çizgi roman serisinin ilk hikâye örgüsünde büyük kötü rolünü alır, aynı zamanda "erkek arkadaşı" (Warren Mears) ile birleşip Willow ve Buffy'de intikam almak ister. Graham Miller (Bailey Chase) (Sezon 4–5) ve Forrest Gates (Leonard Roberts) (Sezon 4), Riley'nin Organizasyon'daki ortaklarıdırlar. Andrew Wells (Tom Lenk) (Sezon 6–7), Buffy'nin düşmanı olan ineklerden bir tanesi. Scooby Çetesi tarafından yakalanıp tutsak edildikten sonra, artık yardım etmeye başlar. Yedinci sezon boyunca yaptıklarını affettirmeye çalışır. Andrew'un eşcinsel olduğunu gösteren bazı ipuçları vardır. Karakteri ilk defa "Buffy" dizisinin son sezonunda kendisini geliştirmeye başlar, ve "Angel" dizisinde yaptığı konuk oyunculuğu da bunu geliştirir. Sezon 8 sırasında, İtalya'da kalarak birçok vampir avcısına gözetmenlik yapar. Buffy, Andrew'a Avcılar ve Av, Kızım 3'te onun da aileden birisi olduğunu söyler. Efendi (Mark Metcalf), yaşayan en yaşlı vampirlerden bir tanesi ve Buffy'nin Sunnydale'de karşılaştığı ilk Büyük Kötü'dür. Efendi bir kilisede tuzağa düşmüş ve hapsedilmiştir, bir deprem sonucunda bu kilise yıkılmıştır ve Cehennem Ağzı'nı açmaya çalıştığında ise orada kapana kısılmıştır. Kehanetlere göre Buffy'yi öldürecektir; onu ısırır ve Buffy boğularak ölür ama Xander tarafından birkaç dakika (süre tam bilinmese de kısa olduğu bilinir) sonra geri getirilir. Buffy sonra onu öldürür ve toza dönüşür, geriye de sadece kemikleri kalır. Efendi'nin tekrar doğması tehditi ile karşılaşan Buffy sonra onlara balyoz ile saldırır. Efendi, üçüncü sezonun "The Wish" isimli bölümünde tekrar belirir, bölümde Buffy'nin hiçbir zaman Sunnydale'e gelmediği başka bir gerçeklik anlatılmaktadır. Sezon Sekiz'de Mucize Tohum'u tarafından onu koruması için tekrar çağrılır. Drusilla (Juliet Landau), atası ve daha sonra sevgilisi olan Angelus tarafından delirtilmiş olan bir kahin ve bir genç kadındır. Deliliği vampire dönüştükten sonra da devam etmiştir ve yıllarca Avrupa ile Asya'da fırtınalar estirmiştir. Prag'da kızgın bir düşman tarafından daha da zayıflatılınca Drusilla, Angel'ı feda etmesi gereken bir ritüeli uygulayarak iyileşir ve Angel neredeyse ölecektir ama kurtulur; Angelus serbest kalınca da onunla birlikte dünyayı yok etme planları yaparlar. Drusilla, Spike'ın hem atası hem de uzun süreli sevgilisidir, ama Sunnydale'de geçirdikleri yıldan sonra hayal kırıklığına uğrayarak onu terk eder (Sezon 2). Vampir özelliklerinin yanında durugörü ve hipnotize güçlerine sahiptir. Genellikle bilmece şeklinde konuşur (perilerin kafasında ona söylediğini iddia ederek) ve sürekli yıldızları seyreder. Dizi boyunca birçok bölümde belirir. Hala hayatta ve özgürdür. Angelus (David Boreanaz), muhtemelen vampir tarihinin en acımasız vampiri. Angel'ın ruhunu almadan önceki halidir, Buffy'nin arkadaşı ve sevgilisidir. Avrupa ve Asya'da terör estirdiği yıllardan sonra, Çingeneler tarafından lanetlenir. Ona ruhunu geri verirler, ama bu lanet Angelus'ı tamamen yok etmemektedir; mükemmel mutluluğun bir anı Angel'ın ruhunun yok olmasına sebep olur ve Angelus, Sunnydale'e terör yağdırmaya başlar (sezon 2). Angelus, Jenny Calendar'ı öldürür, Scooby Çetesi'ne saldırır ve Drusilla ile işbirliği yaparak bir girdabı açarak dünyayı yok etmeye yeltenir. Buffy ve Spike anlaşma yapar Angelus'ı durdurmak için, bu arada da Willow daha önceden yapılmış çingene lanetini Angel'a tekrar yaparak ruhunu geri getirmeye çalışır. Angelus ruhu geri gelmeden önce girdabı açar ve Buffy ruhu geri geldikten sonra mecburen girdabı kapatmak için onun karnına kılıç saplar ve onu bir cehennem boyutuna gönderir. Angelus ayrıca daha sonra yan ürün olan "Angel" dizisinde de Angel'ın yeni dostlarına tehdit olmaya devam eder. Belediye Başkanı Richard Wilkins III (Harry Groener), oldukça nazik ama sinsi Belediye Başkanı Wilkins aslında Sunnydale kasabasını Cehennem Ağzı'nın üzerine iblislere bir yem cenneti oluşturmak için kurmuştur. Ruhunu 19. yüzyılda satmış ve asıl iblis formuna dönüşmek için beklemektedir. Buffy ve Scooby'ler onun "Yükseliş" denen tehditi ile Sezon 3'te yüzleşirler. Profesör Maggie Walsh (Lindsay Crouse), Buffy'nin psikoloji öğretmeni ve Organizasyon'un lideri (ölmeden önce). Buffy kendi gizli projesi hakkında bir sürü soru sormaya başladığında Riley'i uzağa gönderir ve Buffy'i de öldürmeye çalışır. Kendi laboratuvarında oluşturduğu yaratık Adam onu kazıkla öldürmüş ve cansız bedeni sonradan tekrar canlandırılmıştır. Adam (George Hertzberg), Organizasyon'da oluşturulan (Maggie Walsh tarafından) yarı makine, yarı iblis ve yarı insan karışımı bir yaratık. Vicdanı yoktur ve şiddetli bir şekilde etrafındaki şeylerin nasıl şekilde çalıştığını merak etmektedir, kurbanlarının vücutlarının nasıl çalıştıklarını öğrenmek için onları öldürür. Neredeyse durdurulamaz bir yaratıktır ve İnsan/İblis/Makine melezlerinden bir yüce tür oluşturmak istemektedir. Buffy nihayetinde içerisinde ona güç veren uranyumu patlatarak onu yener. Glory (Clare Kramer), ayrıca "muhteşem ve yüce Glorificus" diye de bilinir. Diğer cehennem tanrıları tarafından kendi boyutundan kovulan bir şeytani cehennem tanrıçası. Zorla Ben isimli bir insanın bedenine hapsedilmiştir, ki bu da onun güçlerini azaltmıştır. Giderek güçsüzleşmeye başlayınca insanların beyinlerini emmeye başlar ve kurbanlarını delirmiş bir şekilde bırakır. Kendi boyutuna geri dönebilmek için Anahtar denen bir şeyi aramaktadır, bu anahtarı kullandığında bütün boyutların birbirine karışacağını hiç umursamamaktadır. Warren Mears (Adam Busch), Şeytani Willow asıl Büyük Kötü olmadan önce altıncı sezonun ana kötüsü olan "Üçlü" isimli grubunun lideri. İlk ortaya çıktığında tipik bir inek olarak tanıtılır, ama zamanla saldırgan, güç bağımlısı ve diğerlerine korku salarak onların saygılarını kazanmaya çalışan birisi olur. Birçok şeytani suç işler, buna örnek olarak Katrina ismindeki kız arkadaşına tecavüz etmeye çalışır ama onu öldürür. Daha sonra Buffy'nin kendi bahçesinde Buffy'yi vurur ve (kazara) Tara'yı öldürür. Warren son olarak Şeytani Willow tarafından ("Düşmanlar") işkence edilir, canlı canlı derisi soyulur ve öldürülür. Sezon Sekiz'de tekrar belirir, Amy Madison onu tekrar diriltir (hala derisi yüzülmüştür) ve Buffy ile Willow'dan intikam almak ister. Caleb (Nathan Fillion), kibirli ve kadın düşmanı bir vaiz. Dizinin son sezonunda İlk Kötü'nün hizmetkarı olmuştur. Dizinin final bölümü "Chosen"da Buffy tarafından dilimlenerek öldürürlür. İlk Kötü (çeşitli kişiler), evrendeki bütün kötülüğün asıl kaynağı. Ölmüş olan bütün herkesin formunu alabilmektedir (Buffy ve diğer tüm vampirler de dahil olmak üzere). Son sezonda, yalnızca Buffy ve Faith'i değil dünyadaki bütün potansiyel avcıları öldürmeye çalışır, yardımcıları ise Caleb ve Turok-Han denilen "übervampir" denen üstün vampir ırkıdır. 12 Stones 12 Stones, ABD'nin Mandeville, Louisiana şehri çıkışlı post-grunge, nu metal grubu. Üyeleri vokalde Paul MCcoy, bas gitarda Eric Weawer, elektro gitarda Greg Trammer ve bateride Aaron Gainer'den oluşmaktadır. Ayrıca dünyaca ünlü modern grunge grubu Breaking Benjamin ile dostlukları vardır. Vokalist Paul McCoy, Evanescence ile Bring Me To Life şarkısında düet yapmıştır. "Broken", "Open Your Eyes", Crash ve "Lie to me" çıkış yapan şarkılarının arasındadır. Sunucu kiralama Sunucu, bilgisayar ağlarında, diğer ağ bileşenlerinin kullanımına (paylaşımına) açık kaynakları bulunan birim. Bir ağda birden fazla sunucu birim bulunabilir. Karşıtı istemcidir. Günümüzde Windows türevi ve UNIX türevleri mevcuttur: Sunucu Kiralama Ayrıca sunucuların hangi amaçla kullanılacağı da önemlidir. Örnek vermek gerekirse web hizmeti veren sunucular vardır. Bunlara örnek olarak Apache, Microsoft IIS ve Abyss ve Fastream IQ Web/FTP Server gösterilebilir. Dosya paylaşım, canlı yayın ve hatta online oyun hizmeti verenleri de mevcuttur. Tüm bu sunucuların değişik sistem gereksinimleri olacaktır. Birden fazla müşterinin sitelerini aynı sunucuda çalıştıran normal hosting planlarından farklı olarak, bir dedicated sunucu tek bir müşterinin kullanımına verilmektedir. Bu da müşterinin, sunucunun tüm işlemci, hafıza, hard disk ve bant genişliğini tek başına kullanabilmesini sağlar. Sunucu kiralama ve kiralık sunucu hizmetini veri merkezleri sağlamaktadır. Buffy the Vampire Slayer yan karakterleri listesi Bu madde, Amerikan televizyon dizisi Buffy the Vampire Slayer'da rol alan yan karakterlerin bir listesidir. Amanda, Sarah Hagan tarafından canlandırılan ve dizinin son sezonunda oynamış olan bir potansiyel avcıdır. İlk defa "Help" bölümünde, Buffy'nin rehberlik ofisinde öylesine gelen Sunnydale Lisesi'nde okuyan ve aynı zamanda bir koro üyesi olan bir kız olarak belirir. Amanda, kendisine sataşan bir çocuğu dövdüğü için Buffy'e gönderilmiştir. Daha sonra "Potential" bölümünde, Amanda'nın aslında bir potansiyel avcı olduğu ortaya çıkmıştır ve hem kendisini hem de Dawn'ı tehdit eden bir vampiri öldürür. Daha sonra, Amanda Summers'ların evine taşınır, orada eğitim almaya başlar ve diğer potansiyel avcılarla arkadaş olur. Dizinin final bölümünde ("Chosen"), Amanda aynı diğer bütün potansiyel avcılar gibi, Turok-Han vampirleri ile savaşmak için normal avcılara dönüştürülmüştür. En son bir Turok-Han tarafından boynu kırılıp ölü bir şekilde yere düşüşü görünür. Kendisi bir vampiri öldüren ilk potansiyel ve bir Turok-Han'ı öldüren de ilk kişidir. Anne (Joan Appleby, "Lie to Me" bölümü için yazılan asıl senaryoya göre; ayrıca "Sister Sunshine", "Chanterelle" ve "Lily" isimleriyle de tanınır) Julia Lee tarafından canlandırılan ve en başta "Buffy the Vampire Slayer" dizisinde daha sonra da yan ürünü "Angel" dizisinde oynayan yinelenen bir karakterdir. Başlarda "Chanterelle" ismiyle tanınmıştır ve ilk görünümünü "Buffy" Sezon İki bölümü "Lie to Me"de, vampirlere tapan saf bir toplum olan Sunset Kulübünün bir üyesi olarak yapmıştır. Chanterelle, Spike'ın kana susamış çetesi kulübe baskına geldiğinde ise vampirlerin doğası hakkındaki gerçeği keşfeder ve Buffy Summers onun hayatını kurtarır. Daha sonra üçüncü sezonda "Anne" bölümünde, yeni ismi olan "Lily" ile ortaya çıkar ve Rickie isminde bir çocuğa aşıktır. Buffy, Los Angeles'a kaçtıktan sonra bir lokantada ikinci adı "Anne" ismini kullanarak garsonluk yapmaktadır. Lily, Buffy'e bir yerden bir yere taşındığında her zaman kişiliğini ve kimliğini değiştirdiğini açıklar. Bir grup iblis Rickie'yi öldürünce, Buffy ve Lily bir cehennem boyutuna giderler ve bu boyutta insanlar köle olarak kullanılmaktadır. Lily, Buffy'nin iblisleri yenmesine yardım eder ve Buffy daha sonrasında eve gider. İşini, evini ve "Anne" isimli kişiliğini de Lily'e bırakır. Tekrar görünümünü de "Angel"ın ikinci sezonunda yapar. Orada da Anne Steele ismiyle bir yinelenen karakter olur. Anne ayrıca Caroline Lagerfelt tarafından canlandırılan Spike'ın annesinin de adıdır. Spike'ın annesi İngiltere'de üst sınıf yaşlı bir kadındır. Spike ile yakın bir ilişkileri vardır ve Anne önceleri "Early One Morning" isimli folk şarkısını Spike'a söylerdi. "Lies My Parents Told Me" bölümündeki bir flashbackte, Drusilla tarafından yeni dönüştürülmüş olan Spike, annesini de bir vampire dönüştürür ki ömürlerini hep birlikte geçirsinler. Lakin, artık ruhu olmayan Anne, Spike'ın bildiği sevecen anne değildir; Spike'ı ayartmaya çalışır, ki o esnada Spike, annesini toza dönüştürür. Bayan Kitty Fantastico, Tara ve Willow'un evcil kedileridir. Siyah/gri renklerde bir yazru kedidir. Çenesinden göğsüne beyaz bir şerit uzanmaktadır ve burnunun etrafında beyaz kürk sarılıdır. Dördüncü sezonun sonunda tanıtılmıştır ve Bayan Kitty toplam üç bölümde yer almıştır: "The Yoko Factor", "Restless" ve "Family". Ayrıca Willow ve Tara, "New Moon Rising" isimli dördüncü sezon bölümünde bir kedi almak hakkında konuşmuşlardır. Beşinci sezondan sonra, Bayan Kitty Fantastico'dan bir daha hiç bahsedilmemiştir ta ki yedinci sezonun "End of Days" isimli bölümüne kadar. Dawn bölümde "Otomatik yayları kasten ortada bırakmıyorum. Yani Bayan Kitty Fantastico geldiğinden beri bırakmıyorum" demiştir. Ben ilk defa beşinci sezonda ortaya çıkan, Charlie Weber tarafından canlandırılan bir karakterdir. Yakışıklı bir stajyer olan Ben, Buffy ile birlikte Buffy'nin annesinin hasta olduğu sıralarda, Sunnydale Hastanesinde tanışır ve başarılı olmayan bir şekilde onunla sevgili olmaya çalışır. Ama Buffy'nin Ben hakkında bilmediği bir şey vardı, Ben kovulmuş bir cehennem-tanrıçası Glorificus tarafından bedenen esir düşmüştür. Glory zaman zaman Ben'in bedenini tamamen ele geçirip kendisini ortaya çıkartmak için bir yol bulmuştur ve ortaya çıktığındaki zamanı da Anahtar'ı aramak için kullanmaktadır, sınırlı süresi bitince de tekrar Ben'e dönüşür (bir büyü sayesinde bu dönüşümü gören veya duyan hiç kimse dönüşümü hatırlamamaktadır). Sezonun son bölümlerine doğru Glory'nin kişiliği düzgün ve tutkulu bir kişiliğe sahip olan Ben'inki ile birleşmeye başlar. Ben, Dawn'ın "Anahtar" olduğunu öğrendikten sonra onu Glory'den korumaya çalışır. Başlardaki bölümlerde, Ben aslında Buffy'nin muhtemel yeni sevgilisi olarak ortata çıkar, ama kendi kişisel kararıyla (ve yazarların beşinci sezonda Buffy'nin "sevgi ilgi odağının" Dawn olması kararını vermeleriyle), Buffy onunla birlikte olmak yerine kendi ailesiyle ilgilenmeyi tercih etmiştir. Glory paylaştıkları bedende daha fazla vakit geçirmeye başladıkça, Ben'in hayatı mahvolmaya başlar; uzun süre boyunca işten uzak kaldığı için (Glory olarak) Sunnydale Hastanesinden kovulmuştur. Sezonun sonlarına doğru kişilikleri birleşmeye başlayınca, Ben kendisini koruma amacıyla Glory'nin Dawn'ı öldürmesine yardım etmeyi kabul eder. Glory yenildiğinde ise son bir kez daha Ben'e dönüşür ama Giles'ın kılıcından geçerek ölür. Giles, Ben'in çoğu zamanda iyi olacağına inanmakta ama Glory'nin Buffy'den bir daha asla intikam almak için geri dönmemesini kesinleştirmek istemiştir. Allan Finch, üçüncü sezonda Sunnydale'in belediye başkan yardımcısıdır ve Jack Plotnick tarafından canlandırılmıştır. Şeytani Belediye Başkanı Richard Wilkins'a asistanlık etmekte ve patronunun etrafındayken gergin davranmaktadır. "Bad Girls" bölümünde, Allan "Cathy" isimli çizgi romanı okumayı sevdiğini itiraf eder. Daha sonra kendisini vampir sanan Faith tarafından öldürülür. Faith, Allan'ın birçok suç işlemesinden dolayı bu olaydan kaçınmaya çalışır ama Buffy onun aslında yanlarına Belediye Başkanı'nın planlarını anlatmaya gelmiş olabileceğini söyler. Allan'nın ölümü ile bir polis davası açılır ve deliller ise Faith'i işaret ederken Faith Buffy ve Scooby Çetesine ihanet ederek kendisini aklamaya çalışır. Buffybot, beşinci ve altıncı sezonda çok görünür. Gerçek Buffy Summers'ın robot kopyası aynı zamanda Sarah Michelle Gellar tarafından oynanır. Buffy'nin mükemmel fiziksel benzerliğine ve Buffy'nin arkadaşları ve ailesi hakkında tüm bilgiye sahip olmasına rağmen, Buffybot'un tavırları ve konuşması insan standartlarına göre yapmacık ve kusurludur. Buffybot ilk defa "Intervention" bölümünde ortaya çıkar, Warren Mears onu vampir Spike'ın isteği üzerine bir seks oyuncağı olarak üretir. Yani, ilk başlarda Buffybot, Spike'ı sevmesi ve onu memnun etmek için her şeyi yapması için programlanmıştır. Buffy'nin arkadaşları onu robotla karıştırırlar ve annesinin ölümünün ardından deliye döndüğünü düşünürler. Daha sonra Buffy, Buffybot gibi davranarak Spike'ın yanına gider ve onun Dawn ile kendisini Glory'e söyleyerek ihanet edip etmediğini öğrenmek ister. Onları korumak için işkenceye maruz kaldığını öğrenince de onu bir öpücükle ödüllendirir. Beşinci sezonun "The Gift" isimli final bölümünde Xander ve Anya, Buffybot'u Magic Box'ın bodrumunda bulurlar; Willow onu tamir edip Glory'e saldırması için planlar, böylelikle Glory gerçek Buffy'nin peşine düşmez o esnada. Birkaç dakika savaştıktan sonra Glory, Buffybot'un kafasını keser ve gerçek Buffy kendisini gösterir. "The Gift" bölümünde Buffy'nin ölmesinden sonra, Willow Buffybot'u tamir eder ve tekrar programlayıp Buffy'e benzetmeye çalışır; çünkü iblis dünyasının – mümkün olduğu kadar uzun bir süre boyunca – avcının Sunnydale'i korumasız bıraktığını öğrenmelerini istememektedir. Buffybot'un asıl programlaması sık sık ortaya çıkmaktadır ki bu da Spike'ı deli etmektedir. Buffy'nin bir kopyasının bulunması aynı zamanda Dawn'ın da Sunnydale'de kalmaya devam etmesini sağlamaktadır, çünkü hem annesi hem de ablası ölünce burada hiçbir ebeveyni kalmayacak ve reşit olmadığı için de babasının yanına gönderilecektir. Dawn, Scooby Çetesi ile birlikte kalmaya devam eder ve Summers evini ana merkezleri olarak kullanırlar. "Bargaining" bölümünde bir vampir onunla dövüşürken gerçek avcı olmadığını anlar ve gidip kendi iblis çetesine anlatır; hep birlikte Sunnydale'e saldırırlar. İblisler, Buffybot'u parçalarına ayırırlar. "Ölmeden" önce Buffybot, Dawn'a gerçek kız kardeşinin hayata geri döndüğünü söyler. Caridad, Dania Ramirez tarafından canlandırılan yedinci sezonda Sunnydale'e gelen bir potansiyel vampir avcısı. İlk defa "Dirty Girls" bölümünde ortaya çıkar ve yedinci sezonun son bölümlerinde küçük birmiş rol oynar. "Touched" bölümünde Giles ve Kennedy'nin İlk'in yandaşlarından birini yakalamalarına yardım eder, daha sonra da Faith ile birlikte birçok Potansiyel de dahil olmak üzere İlk'in saklandığı yerin altındaki mağaraya göreve gider. Bu bölümün devam bölümünde ("End of Days") oradaki bombanın patlamasından kurtulanlara yardım edip onları Summers evine götürürler, yaralıların iyileşmesine yardım eder ve Buffy'nin tekrar avcıların başına geçip geçemeyeceğini sorar. Cassie Newton ilk defa yedinci sezonda ortaya çıkan öngörü yeteneğine sahip bir Sunnydale lisesi öğrencisi. Azura Skye tarafından canlandırılmıştır. "Help" bölümünde Cassie, Buffy'nin rehberlik ofisine gelir ve bir sonraki cuma günü kendi ölümünü öngörmüştür. Kaderinin değiştirilemeyeceğine inansa da, Buffy ve arkadaşları onu kurtarmaya adadılar kendilerini. Buffy nihayetinde onu, bir iblisi yandırırken onu öldürmek isteyen bir grup çocuktan kurtarır. Bir süre sonra da Buffy, Cassie'ye ölümcül bir bubi tuzağından kurtarır. Ama anlaşılır ki kader kandırılmıştır, bu nedenle de Cassie hemen sonra bir kalp krizinden ölür, böylelikle kendi kehaneti yerine gelmiş olur. Buffy'nin Cassie ile olan başarısızlığı ona, savaşta bütün o başarıları arasında asla yapamayacağı şey kaderi asla değiştiremeyeceğidir. Cassie, Buffy'ye ileride gerçekleşecek olan İlk Kötü ile savaşlarında bir farklılık yaratacağını ve Spike'a da Buffy'nin ona hakkında düşündüklerini söyleyeceğini açıklar. Daha sonra, Cassie'nin ruhu Willow'a görünür "Conversations with Dead People" bölümünde ve ona Tara'dan bir mesajı olduğunu söyler: arkadaşlarına zarar vermemek için intihar etmesini istediğini söyler. Willow bu "kızın" söylediği kişi olmadığını anladığında, "Cassie" kendisinin İlk Kötü olduğunu açıklar ve Willow'a "onun" kaybolmadan önce büyük bir finale gittiğini söyler. Chao-Ahn, Kristy Wu tarafından oynanan sezon yedide Sunnydale'e gelen potansiyel avcı. Sadece Kantonca konuşabilmektedir. Dizide onun konuştuğu yerlerde altyazı geçer. İlk görünümünü "First Date" bölümünde yapar. Bu potansiyelin olduğu birçok İngilizce konuşamadığı için Giles ona resimler ile olanları anlatmaya çalışır ki genelde bu resimler korkunç olduğu için Chao-Ahn genelde korkar. Chao-Ahn bu nedenle Giles'ın yardımlarını sık sık kendisine bir tehdit olarak görür. Örnek olarak, kendisi şeker kullanmamaktadır ve birçok karakter de ona süt önerip durmaktadır. Dizinin sonunda, Sunnydale yıkılırken kurtulan potansiyel avcılarla birlikte okul otobüsüne biner, Turok-Han vampirleriyle olan savaştan kurtulanlar arasındadır. Chao-Ahn, yanlışlıkla "Queen of the Slayers" isimli romanda savaşta öldü olarak bahsedilir. Chloe, sezon yedide Sunnydale'e gelen potansiyel avcı. Lalaine tarafından tarafından canlandırılır. İlk olarak "Showtime" bölümünde göründü. Chloe yeni keşfettiği sorumluluklarını kabul etmekte isteksiz davranmaktadır ve bir sonraki ve son görünümünü yaptığı "Get It Done" bölümünde, Chloe'nin bir avcı olmak için doğru kişi olmadığı anlaşılmıştır. Chloe, "Potential" bölümünde oynamamıştır çünkü Giles ile birlikte Şanghay'dan Chao-Ahn'i almaya gitmiştir. İlk, onun odasında belirir ve kendisini asıp öldürmesi için ikna eder. Buffy, Chloe'nin bedenini henüz yeni ölmüş olan Annabelle'in hemen yanına gömer. Chloe'nin intiharı Buffy'nin bu şiddetli aksiyonu seçmesinin büyük bir etkisi olmuştur, bu nedenle gidip İlk Kötü'yü yaratmış olan adamla konuşmuştur. Daha sonra Chloe'nin Winnie-the-Pooh'yu sevdiği ortaya çıkar, İlk onun formuna büründükten sonra "T.T.F.N." ('ta-ta for now') demiştir, bu da Disney'in Kaplan Tigger versiyonundan bir alıntıdır. Clem (tam adı Clement), James C. Leary tarafından canlandırılan, sezon altı ve yedide ortaya çıkan nispeten tehlikesiz bir iblis. Clem büyük, sarkık ve yumuşak kulaklara; gevşek bir teni vardır ve yavru kedileri yiyen bir iblis olmasına rağmen dostça davranmaktadır, ki ileride sağlık ve ahlaki değerleri için yavru kedileri yemeyi bırakır. Beyaz tenli olması dolayısıyla ara sıra "deri hastalığı" olan bir insan olarak karıştırılır. Spike'ın arkadaşıdır ve ikili birlikte poker oynar sık sık. İlk defa "Life Serial" bölümünde ortaya çıkar, canlı yavru kedilerin üzerine oynanann bir poker masasında görünür; ayrıca masada hile yaptığı da ortaya çıkar. Daha sonra da "Older and Far Away" bölümünde görünür, bölümde Spike onu Buffy'nin doğum günü partisine davet eder ve "Hell's Bells" bölümünde ise Xander ile Anya'nın düğününde görünür. Sezonun ilerleyen bölümlerinde, Dawn ile arkadaş olur ve Spike'ın yokluğunda ona bakmaktadır. Sonraki sezonda, Clem ile Buffy bir iblis barında karşılaşırlar ve çok sevecen bir şekilde birbirlerini selamlarlar. Clem yılan benzeri uzuvları gösterme yeteneğine sahiptir; bu numarayı "Potential" bölümünde potansiyel avcıları korkutmak için kullanmıştır, ama dizide bu numara yalnızca kafasının arkasından gösterilmiştir. "Empty Places" bölümünde, Clem diğer bütün Sunnydale kasaba halkı ile birlikte kıyamet kapıdayken kasabayı terk eder, Buffy'i de kendisine katılması için çağırır. Kendisi daha sonra "Harmonic Divergence" (2009) isimli çizgi romanda, Harmony Kendall'on ünlü reality programı "Harmony Bites" ekibinin bir parçası olarak belirir, ki bu grubun daha sonra vampirlerden oluşan ve Scooby Çetesi ile Avcıların kendilerine karşı oldukları ortaya çıkar. Clem ve Harmony daha sonra "Angel & Faith" serisinin "In Perfect Harmony" (2012) adlı çizgi roman bölümünde de ortaya çıkarlar. İkili bu defa Londra'ya Harmony'nin reality TV kariyerini devam ettirebilmek için taşınır. Harmony şantaja uğradığına inanmaktadır, ama daha sonra ortaya çıkar ki Clem ona böyle bir oyun oynamıştır, kendisi de onu durumdan kurtarınca sonunda onun kendisini sevebileceğini ümid etmektedir. Soğuk kanlılıkla Harmony onun bu tepkisini geri çevirir, yerine de maaşına zam yapacağını söyler. "Buffy the Vampire Slayer Sezon On" serisinde "Vampyr" kitabını kullanarak Scooby'ler dünyadaki büyü kurallarını tekrar yazarlarken, Clem de Harmony ile birlikte onlara eski vampir tiplerini sunarak ziyarete gelir. Ellerini kitaba süren Harmony, Clem'den kendisini dünyadaki herkesin sevmesini yazmasını ister, ama Clem bazen kitabın yazılan yazılar üzerinden kişileri kandırarak onlara zarar verdiklerini söyleyerek bunu yapmayı reddeder. Spike kitabı geri alır ve Clem'in Harmony'nin hayatında bir değişiklik yaptığını fark eder: "Tekboynuzlu atlar gerçektir." Cordettes, Cordelia Chase'in liderliğini yaptığı bir Sunnydale Lisesi grubu. Grupta okulun en varlıklı ve ünlü kızları bulunur; Angel daha sonra bu grubu "Sovyet polisleri gibi, sadece [bahsi geçen kuruluş] bu kadar ayakkabılara önem vermiyorlardı" diye tarif etmiştir. Cordelia'dan başka, grubun tanınan üyeleri Harmony Kendall, Aura ve Aphrodesia'ydı. Cordelia, grubun alt tabaka olarak değerlendirdiği Xander Harris ile çıkmaya başladığında Cordettes, onu aralarından uzaklaştırdılar ve Harmony lider oldu. Okulun son senesinde Xander tarafından aldatılmış ve incitilmiş olan kalbi kırık Cordelia eski ekibinin arasına katılmaya çalışmıştır, ama yalnızca dalga geçilmiş ve dışlanmıştır Grup üyeleri arasındaki iletişim mezuniyetten sonra bitmiştir, kızlar farklı üniversitelere gitmişler, Harmony bir vampire dönüşmüş ve beş kuruşsuz kalan Cordelia üniversiteye gidememiş ve Los Angeles'a taşınıp oyunculuk kariyerine başlamaya zorlanmıştır. Dalton dizinin ikinci sezonunda iki defa görünen ve Eric Saiet tarafından canlandırılan bilge, gözlüklü bir vampirdir. Spike ve Drusilla Dalton'u Dru'nun iyileşmesi için bir tedavi araması için zorlarlar. "Du Lac cross" isimli bir nesneyi kullanarak çalınmış bir kitabı çevirmeyi başarır ve Drusilla'yı iyileştirecek ritüeli keşfeder ("What's My Line, Kısım Bir"). Birkaç hafta sonra ("Surprise") Dalton, Spike (artık tekerlikli sandalye mahkûmu olmuş) ve Dru'ya (artık iyileşmiş ve tam gücünü geri kazanmış) gizemli bir paket getirir. Kutuda Yargıç'ın bir parçası bulunmaktadır, Yargıç ise öldürülemeyen güçlü bir iblistir ve bütün parçaları bir araya getirildiğinde ise tekrar hayata geri dönebilir. Yargıç (canlıları içlerindeki insanlığı emerek öldüren) sonunda eski haline geri döner, Dalton'u işaret eder ve der ki "Bu tamamen hislerle dolu. Bu "okuyor"!" Görünüşe göre, bu özellik (okuma) insanlığın "kusurlarından" bir tanesidir ve bu nedenle Yargıç, Dalton'u yakıp kül eder. Dedektif Stein Sunnydale polislerinden birisidir ve James G. MacDonald tarafından canlandırılmıştır. İlk defa ikinci sezonda "Ted" bölümünde belirmiştir. Bölümde kendisi Buffy'nin kendi evinde merdivenlerden aşağı itmesiyle ölen Ted Buchanan'ın davasında çalışmaktadır. Daha sonra ise "Becoming, Kısım İki" bölümünde ortaya çıkar, bu defa Kendra'nın ölümünü araştırmaktadır. Son ortaya çıkışı ise üçüncü sezonda "Consequences" bölümünde olmuştur, bölümde Buffy ve Faith'i Belediye Başkanı Yardımcısı Allan Finch'in ölümü hakkında sorguya çeker. Devon MacLeish bir Sunnydale Lisesi öğrencisi, Dingoes Ate My Baby isimli müzik grubunun solisti ve Oz'un bir arkadaşı. İkinci, üçüncü ve dördüncü sezonlarda belirir ve Jason Hall tarafından canlandırılır. Birçok bölümde bulunmasına rağmen, belirgin bir şekilde karakteri ortaya çıkmamıştır. Devon ayrıca ponpon kızlar Cordelia Chase ve Harmony Kendall ile çıkmıştır. Kendi isteğiyle Belediye Başkanı'na karşı olan savaşta yardımcı olmuştur. Oz'un dördüncü sezondaki ayrılışından sonra Devon da dahil olmak üzere Dingoes bir daha hiç görünmemiştir. "Dingoes Ate My Baby" Bronze'da sahne almış birkaç müzik grubundan bir tanesi. Grubun üyeleri; solist Devon MacLeish, Oz ve ismi bilinmeyen diğerlerinden oluşmaktadır. Doc, dizide Joel Grey tarafından canlandırılan, ilk defa beşinci sezonda beliren, eksantrik bir yaşlı adam gibi görünen ama aslında kamçı gibi kesen ve kurbağa gibi uzayan bir dili, küçük bir kuyruğu olan bir sürüngen iblistir. Gözlerini tamamen siyah yapabilir ve kanı mavidir. İnsanüstü refleksleri vardır ve kolay bir şekilde öldürülemez. İlk defa Joyce Summers'ın ölümünden hemen sonra görünür, Dawn annesini ölümden geri döndürmek için Spike'ın yardımıyla Doc'a giderler. Doc, gerekli bilgileri verir ama Dawn onun bir iblis olduğunu anlar. Başka bir bölümde ise Spike ve Xander, Glory ve Ben arasındaki ilişkiyi öğrenmek için Doc'a giderler. Ancak Doc, onları oyalarak Glory'nin planları hakkında bilgi içeren tahtadan yapılmış bir kutuyu saklamak için zaman yaratmaya çalışır. Spike bunu fark edince, Doc "yaşlı adam" numaralarını bırakır ve Glory'e tapan bir iblis olduğunu açıklar. Kısa bir kapışmadan sonra Xander, Doc'un göğsüne bir kılıç batırır. Spike ve Xander sandığı alarak oradan uzaklaşırlar, gittiklerinde ise Doc gözlerini açar. Doc daha sonra Glory'nin ritüeli yapmak için Dawn'ı koyduğu kulede ortaya çıkar. Buffy ile Glory savaşırlarken, Doc da Dawn'ın yanına giderek ritüeli başlatır. Spike onu durdurmaya çalışır ama kuleden aşağı düşer. Buffy kısa süre sonra Doc'a ulaşmayı başarır ve Dawn'ı kurtarmak için onu kuleden aşağı iter. Daha sonra hiç görünmemiştir, o düşüşten sonra büyük ihtimalle ölmüştür. Drakula dizinin "Buffy vs. Dracula" bölümünde bulunmuştur ve Rudolf Martin tarafından canlandırılmıştır. Başlarda, Buffy'nin daha karanlık olan tarafını ortaya çıkartacak vampir olarak belirmiştir ama senarist Marti Noxon, bu vampirin "tamamen havalı olan başka bir vampir" yaratmak istediklerini söylemiştir. "Ben de 'Drakula' demeye devam ettim" - ta ki Joss Whedon 'Neden Drakula olmasın? Kimse ona sahip değil' diyene kadar." Buffy hakkındaki hikâyeleri duymuş olan Drakula, onunla kendisi tanışmak istediği için Sunnydale'e gelmiştir. Kendisini Scooby'lerin bir hayranı olarak tanıttıktan sonra Drakula, Xander'ı hipnoz eder ve onu Renfield olduğuna inandırır, daha sonra da Buffy'i tam olarak Efendi ile Angel'ın daha önce onu ısırdığı yerden ısırır. Son karşılaşmalarında Drakula, Buffy'e kendi kanını içirir; ama, bu yaptığından iğrenmesi dolayısıyla Buffy onun etkisi altından kurtulmayı başarır, onunla savaşır ve nihayetinde ona kazığı saplar. Drakula tozlarından tekrar oluşmaya çalışırken, filmlerinde görülen numaraları aklına getiren Buffy onu tekrar kazıklar ve Drakula sonunda Avcı'nın karşısında çok güçsüz olduğunu kabul eder ve Sunnydale'i terk eder. Drakula daha sonra evrene dahil olan "Tales of the Vampires: Antique" isimli çizgi romanda ve ondan sonra da "Sezon Sekiz" serisinin "Kapıdaki Kurtlar" (ikisi de Drew Goddard tarafından yazılmıştır) bölümünde belirir. Resmi evrenin dışında paylaşılan eserler olarak da, Drakula'nın Angel'ı ruhu ile lanetleyen çingene kabilesi ile bağlantısı olduğunu açıklayan "Spike vs. Dracula" çizgi romanında görünür. "Buffy vs. Dracula" bölümündeki ilk görünüşünden sonra Anya ve Spike ile arkadaş olduğundan da bahsedilir. Spike, Drakula'yı vampir dünyasının satıcısı (ihanet anlamında), Hollywood ve büyünün kaynağı olarak bahseder ve onun bu ün arzusunun Bram Stoker'ın tüm dünyaya vampirlerin nasıl öldürüldüğünü anlatmasına sebep olduğundan dolayı şikayet eder. Sonra da, "Poncy oğlanının bana £11 borcu var bir defa" diye eklemiştir. Genellikle Drakula'nın bir efsane olarak bilinmesi, hem insanlar hem de iblisler arasında ünlü olması dolayısıyla, Scooby Çetesi onun kendileri ile yüzleşmeye gelmesinden dolayı korkmaktan daha çok gururlanmış hissetmişlerdir. Drakula, Spike'ın "gösterişli çingene şeyleri" olarak tarif ettiği bazı özel yeteneklere (neredeyse çoğu yeteneği Stoker'ın "Drakula" isimli romanında verilenlerdir) sahiptir. Bu yetenekler arasında bir sis bulutuna, özellikle kurtlar ile yarasalar olmak üzere hayvanlara dönüşebilme ve "Buffy vs. Dracula" bölümünde Xander ve Buffy'e yaptığı gibi zihinleri yönetebilme yetisi (birisini kendi "etkisi altına" alma) bulunur. Ayrıca bir ölçüde kazık yemeye karşı da bir bağışıklılığı olduğundan da bahsedilir: vücuduna kazık saplandığı zaman toza dönüşmeye başlar, diğer bütün vampirler gibi ölüyor olarak görünür ama tozlanma başladığından hemen sonra kendisini tekrar şekillendirerek bedenine tekrar kavuşabilir. Bunun yanında ekstra olarak da 'toza dönüştüğü' zaman sisleri de kontrol edebilmektedir. "Tales of the Vampires: Antique" çizgi romanında Xander, Drakula ile uşağı olarak vakit geçirmekte ve ona motor sürmeyi öğretmektedir. Xander'ın uşaklık yaptığı süre boyunca, Drakula ona karşı bir duygusal bağ geliştirir. Buffy, Xander'ı kurtardıktan sonra yaşlı ve güçten düşmüş görünen Drakula depresyona girer ve kendisini alkole bırakır. Bir yandan içen Drakula, diğer bir yandan da bir grup Japon vampir ile kumar oynar. Kendi güçlerini bir Kawasaki 21000 motoru ile iddiaya sokar ve kaybeder. Xander'ın kendisini yardım için aradığını duyduğunda, normal görünümüne geri döner. Buffy ve genel olarak tüm Avcılara karşı olan nefretine rağmen Drakula, onların kendisini dolandıran vampirleri öldürmesine yardım eder. Grup lideri Toru, Willow'un final bölümünde Sunnydale'deki Cehennem Ağzı'nda yaptığı büyüyü tersine çevirmeye çalışmaktadır, Drakula ise Willow'un bu büyüyü engellemesine yardımcı olur. Drakula, Xander'a kılıcını verir, ki onu Toru'yu öldürmek için kullanır ve Renee'nin ölümünün intikamını alır. Drakula bu olaylardan sonra "Buffy the Vampire Slayer Sezon On" çizgi roman serisinde belirir. Büyünün kurallarının tamamen değişmesi dolayısıyla daha güçlü vampirler ortaya çıkmıştır, hatta bazılarının güçleri Drakula'nınkine çok benzemektedir. Drakula, Buffy ve diğerlerine yardım etmesi için çağrılır, ama gerçekliği-değiştirebilen "Vampyr" isimli kitabı emerek kendisini gelmiş geçmiş "en güçlü" vampire çevirmeye çalışır. Yine de, Drakula'nın bu çabası geri teper ve vampirlerin atası, aynı zamanda da bir Eski Olan Maloker'a dönüşür. Buffy ve ekibi Maloker'ı yenmeyi başarır ve Drakula'yı normal haline çevirir. Daha sonra serinin son bölümünde, Drakula, büyü evreninde vampirleri temsil eden kişi olarak Buffy'nin Büyü Konseyine katılır. Dreg, beşinci sezonun büyük kötüsü Glory'nin adamlarından birisidir. Dreg, Glory'nin adamlarından dizide görünen ilkidir ve Glory'nin dev sürüngen bir yaratığı oluşturmasına yardım eder. "Blood Ties" bölümünde Bizans şovalyeleri tarafından öldürülür. Edna Giles, Rupert Giles'ın babaanesidir ve tıpkı Rupert gibi o da bir gözetmendir. Enyos, Jenny Calendar'ın amcasıdır. "Surprise" ve "Innocence" bölümlerinde bulunmuştur ve Vincent Schiavelli tarafından canlandırılmıştır. Sunnydale'e Jenny'nin Angel'a göz kulak olup olmadığını ve ruhunun ona işkence etmesine devam edip etmediğini öğrenmek için gelir. Kalderash kabilesi Angel'a insan ruhunu geri verirken yaptığı lanette bahsedilmeyen bir kısım vardır ve Enyos bunu anlatır: eğer gerçek mutluluğu bir an bile olsa tadarsa Angel, ruhunu tekrar kaybedecektir. Bu olay gerçekleşir ve Angel (ruhunu kaybetmiş bir şekilde) Enyos'u öldürür. Ethan Rayne, Rupert Giles'ın bir düşmanıdır. Giles, Oxford'tan ayrıldıktan sonra ikili Londra'da tanışıp arkadaş olurlar. Grup, eğlence amaçlı ve bazen de çıkar sağlamak için ufak büyüler yaparlar, ta ki Ethan ve Deşici (Giles) daha büyük bir şey keşfedene kadar: Eyghon ya da Uyurgezer diye bilinen bir iblis. Kendilerine Eyghon'un İşaretinin dövmesini yaparlar, sırayla uykuya dalarlar ve geri kalan grup da uyumakta olanların içine iblisi çağırır. Giles'a göre, bu durum oldukça yüksek ve heyecan verici bir güç hissi vermiştir, ama aynı zamanda inanılmaz derecede tehlikelidir. Eyghon gruptan birisi olan Randall'ın bedeninin kontrolünü eline geçirdiğinde, diğerleri iblisi kovmaya çalışmıştır, ama Randall'ın ölümüne sebep olmuşlardır. Giles was bu olaydan sonra değişmiş, Londra'yı terk etmiş ve Gözetmenler Konseyi'ne geri dönmüştür. Diğer bir yandan Ethan, tersi yönde devam etmiştir. Daha çok karanlık sanatların içerisine dalmıştır. Ethan ilk defa ikinci sezonun "Halloween" bölümünde bir kostüm marketinin iyiliksever sahibi olarak tanıtılmıştır. Ethan dükkandaki kostümleri Roma tanrısı Janus'un ismiyle lanetlemektedir, böylelikle bu kostümleri giyenler gerçekten kostümünü giydikleri varlıklara dönüşürler. Aynı sezonda daha sonra "The Dark Age" bölümünde, Ethan ve Eyghon'un İşaretini üzerinde taşıyan diğer herkes, Eyghon hakkında rüyalar görmeye başlamıştır. Bu dövme sayesinde iblis onların yerlerini saptayabilmekte ve onları tek tek öldürmektedir, öldürdüklerinin cesetlerini de etki altına alıp yanında savaşması için canlandırmaktadır. Ethan, Buffy'i bayıltıp kaçırır ve boynunun arkasına Eyghon'un İşaretini kazır, böylelikle kendisininkini silebilir. Yaptığı yöntem işe yarar ve iblis artık onu kovalamayı keser, onun yerine Buffy'nin peşine takılır. Ama Giles ortaya çıkar ve ardından arkadaşları gelir, hep birlikte Eyghon'un ikisini de öldürmesine engel olurlar. Üçüncü sezonun "Band Candy" bölümünde, Belediye Başkanı Richard Wilkins adına çalışan Bay Trick ismindeki vampir, Ethan'ı bulup onu şeker çubuklarını lanetlemesi için ikna eder. Çikolatada bulunan lanet yetişkinleri Sunnydale Lisesi öğrencileri olan birer ergen gençlere dönüştürür, böylelikle kasabanın birçok bölgesi korunmasız kalır, buna birçok küçük bebeğin bakılması gerektiği hastane de dahildir. Buffy ve Giles olan olayları çözer ve Bay Trick ile Ethan'ı (övgüden yoksun olduğunu iddia eden) durdururlar, ama ikisi de kaçmayı başarır. Dördüncü sezonda Ethan, "A New Man" bölümünde Sunnydale'e geri döner. Gece devriye gezmekte olan Giles onu bulur ve onu pataklayacağını söyler, ama bunun yerine birlikte içki içmeye giderler. Ethan, Giles'ı Organizasyon hakkında uyarır, onların dünyanın dengesini bozduklarını söyler, ki bunun "kaostan daha beter" olduğunu ve "büyük bir savaşın yaklaştığını" da ekler. Giles bu uyarıyı pek de ciddiye almış gibi görünmez, bunun yerine Organizasyon'u kıskanmaya başlar. Geceyi Ethan ile içip eski anılarından bahsetmekle geçirdikten sonra, Giles bir sonraki sabah bir Fyarl iblisinin bedeninde uyanır. Büyüyü geri çevirmek için zorlandıktan sonra ise Ethan Organizasyon tarafından tutuklanır, durumunu askeri gözetim kararı bekleniyor olarak belirlemişler ve onu Nevada'da bir Rehabilitasyon tesisine göndermişlerdir. Daha sonra, Ethan'a olan güvensizliğine rağmen Giles, Buffy'i Organizasyon konusunda temkinli olması için uyarmıştır. Bu durum nihayetinde Scooby Çetesi bu birliğin tehlikeli planlarını keşfetmelerine sebep olmuştur. Forrest Gates, dördüncü sezonda ortaya çıkan, Leonard Roberts tarafından canlandırılan Riley Finn'in bir arkadaşı ve Organizasyon'un bir üyesi. Takım arkadaşları Riley ve Graham gibi, Forrest da çifte hayat sürdürmektedir, ordu hizmetine yaptığı görevi UC Sunnydale'de bir öğrenci kimliği ile gizlemektedir. Her zaman emirleri yerine getiren bir askerdir ve başlarda Buffy'i sevmekte ve Riley'i onunla birlikte ilişkiye girmesi için ikna etmeye çalışmaktadır, daha sonraları Buffy'nin Riley üzerindeki etkilerini görünce sinirlenir ve onun hareketlerinden şüphelenmeye başlar. Olaylar gelişince