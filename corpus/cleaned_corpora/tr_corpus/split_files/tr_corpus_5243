ile yolları ayrılan Ekim Baykara, 2015 yılında kurucu ortağı olduğu dijital radyo platformu justt.fm'i hayata geçirdi. Ekim Baykara, 1977 Kasım'ında Eskişehir'de eczacı bir anne babanın çocuğu olarak dünyaya geldi. Çocukluğunun büyük bölümünü Ataköy'de geçirdi. Müzik sevgisi küçük bir çocukken ailesinin etkisiyle başladı. Çocukluğu 1980'li yıllara denk gelen Baykara, müzikle o yıllarda tanıştı ve dönemin tek yayın kuruluşu TRT'deki yabancı müzik programlarından etkilendi. İlkokula Erenköy ZihniPaşa İlköğretim Okulunda başlayan Baykara, ilköğrenimini Muhittin Üstündağ İlköğretim Okulunda (Ataköy) tamamladı. Ataköy Lisesini bitirdikten sonra 1994-1996 yılları arasında Ege Üniversitesi Su Ürünleri MYO bölümününde okudu. 1997'de başladığı İstanbul Üniversitesi Radyo-TV Yayımcılığı bölümününden 2001 yılında mezun oldu. Ekim Baykara, radyoculukla 17 yaşındayken (1994 yılında) üniversite okumak için gittiği İzmir'de tanıştı. Genç Radyo, Dost FM ve Ege FM gibi radyolarda yabancı müzik ağırlıklı programlar hazırladı. Öğrenimini yarım bırakarak 1996 yazında İstanbul'a döndü. 1 yıl boyunca üniversite sınavlarına hazırlandı. 1997 yazında Star TV çatısı altında yayın yapan Radio Blue'da radyoculuğa geri döndü. Bu onun aynı zamanda kariyerindeki ilk profesyonel adımdı. O yıllarda Star TV, bünyesinde bulunan Kral FM, Süper FM, Metro FM, Joy FM, Radio Blue ve Classic FM ile radyo yayıncılığının lider grubuydu. 2 yıl boyunca Radio Blue'da drive time ve gece kuşağında jazz, nu-jazz, smooth jazz ve soul içerikli müzik programları hazırladı ve sundu. 1998 yılında Radio Blue yayınlarına ek olarak aynı çatı altında yayın yapan Joy FM ve Metro FM'de hafta sonları program yapmaya başladı. Bir süre ara verdikten sonra Joy FM'de drive time programına başladı. 2001 yılında Joy FM'den ayrıldı. Radyodan ayrı kaldığı dönemde haber sunuculuğu eğitimi aldı ve aynı yıl merkezi Belçika'da bulunan Radio Contact'ın İstanbul stüdyosunda sabah haberlerini sunmaya başladı. Yaklaşık 1 yıl boyunca Radio Contact'taki görevine devam ettikten sonra 2002 yılında Star TV'ye geri dönerek Max Haber Radyosu'nun kuruluşunda redaktör-spiker olarak görev aldı. Sonraki yıllarda Joy FM'deki programları dışında Star Radyo Grubu bünyesindeki 3'ü ulusal 7 radyoda; ana haber spikerliği, sabah haberleri sunuculuğu ve haber müdür yardımcılığı pozisyonlarında çalıştı. 2006 yılında Kanadalı medya kuruluşu Canwest tarafından 4 radyonun (Süper FM, Metro FM, Joy FM, JoyTürk) TMSF'den satın alınmasıyla bu radyolarda haber müdürü görevine getirildi. 2 yıl boyunca bu görevi sürdüren Ekim Baykara, 2008'de haberciliği bırakarak Joy FM'e üçüncü kez geri döndü. 2008'de yayın hayatına başlayan ve 5 yıl boyunca Ekim Baykara tarafından hazırlanan "Morning Joy", Joy FM'in sabah kuşağı programıdır. Hafta içi her sabah 06.30-10.00 saatleri arasında canlı olarak yayımlanan programda ağırlıklı olarak soul, pop, jazz, rock, latin ve world müziğin sevilen örnekleri yer almaktadır. "Morning Joy", Sabah Gazetesi'nin düzenlediği bir ankette en iyi 10 radyo programı arasında gösterilmiştir. Ekim Baykara, Joy FM'den ayrıldığı tarih olan 30 Nisan 2014'te "Morning Joy" programını son kez hazırlamış ve sunmuştur. DJ performanslarına 2000′lerin başında Çırağan Q Jazz Bar’da başlayan Ekim Baykara, geçen süre içinde pek çok farklı mekan ve etkinlikte çaldı. Jason Mraz, Lana Del Rey, Tom Jones, Jill Scott, Feist ve Enrico Macias gibi dünyaca ünlü şarkıcıların İstanbul konserlerinden önce sahne aldı. 2015 Mart ayında test yayınına başlayan dijital radyo platformu justt.fm'in hem kurucu ortağı hem de genel yayın yönetmeni olan Ekim Baykara, justt.fm radyolarından justtlove'da her sabah radyo programlarına devam etmektedir. Richard Corliss Richard Corliss (d. 6 Mart 1944) Time Dergisi yazarı. Özellikle filmler üzerine yazdığı eleştirilerle bilinir. Corliss Philadelphia, Pennsylvania'da, Elizabeth Brown (kızlık soyadı ile McCluskey) ve Paul William Corliss'in çocuğu olarak dünyaya geldi. Corliss New York City'de karısı Mary ile birlikte yaşamaktadır. 31 Ağustos 1969 yılında Pazar günü evlenmişlerdir. Ariel Ibagaza Ariel Miguel Santiago Ibagaza (d. 27 Ekim 1976, Buenos Aires), Arjantinli millî futbolcudur. Şu an Super League (Yunanistan) takımlarından Olympiakos'un formasını giymektedir. Daha önce Lanús, Mallorca, Atlético Madrid ve Villarreal takımlarında oynadı. La Liga'da oynadığı 12 sezon boyunca 343 maçta 33 gol atma başarısı gösterdi. Ayrıca Arjantin formasını ise iki kez giymeyi başardı. "El Caño" ise onun lakabıdır. El falı El falı, eldeki çizgilere ve yükseltilere bakarak bir kimsenin karakterini ve geleceğini okuma. El falının kökeni kesin olarak bilinmemektedir. Anavatanı Hindistan olan Çingeneler vasıtasıyla dünyaya yayıldığı düşünülür. Geçmişte Çin, Tibet, İran, Mezopotamya, Mısır ve Antik Yunanistan'da el falına bakıldığı bilinmektedir. El falı Ortaçağ'da cadı avcıları tarafından şüphelilerin ellerindeki siyah lekelere bakarak Şeytan ile antlaşma yapıp yapmadıklarını tespit etmeye çalışmakta kullanılmıştır. Bir süre boyunca gözden düşen el falı, Rönesans ile birlikte yeniden canlanmıştır. 17. yüzyılda el falı rasyonel ve empirik kaidelere oturtulmaya çalışılmıştır. Aydınlanma Çağı'ndaki ikinci bir akımın ardından 19. yüzyılda Casimir d'Arpentigny, Louis Hamon (mahlası "Cheiro") ve William Benham tarafından yeniden popülerleştirilmiştir. 20. yüzyılda -aralarında Carl Jung'un takipçilerinin de olduğu- çeşitli kimseler tarafından çeşitli çalışmalara konu olmuştur. Eldeki çizgilerin psişik veya okült anlamları olduğu konusunda hiçbir bilimsel bulgu olmamakla birlikte insan eli kişinin sağlığı, şahsi hijyeni, mesleği ve alışkanlıkları ile ilgili ipuçları verir. Sağlık kontrollerinde eller rutin olarak incelenir ve ellerin doktorlara sunduğu ipuçlarını bilen bir falcı, bu konuda bilgisiz olan kimseleri hayrete düşürecek şeyler söyleyebilir. Abbas Mirza Åžerifzade Abbas Mirza Şerifzade (, 22 Mart 1893 - 16 Kasım 1938), Azerbaycanlı oyuncu, film yönetmeni, sinema editörü. Abbas Mirza Mirza Abdülresul oğlu Şerifzade, Şamahı'nın Yukarı Kale mahallesinde aydın bir ailede doğdu. Babası Mirza Abdülresul, Seyid Azim Şirvani'nin açtığı yeni "Usul-i Cedid" okulunda ders vermekteydi ve Şamahı'nın en saygın eğitimcileri arasında sayılıyordu. 1902 yılında Şamahı'da meydana gelen büyük depremin ardından birçok aile gibi Bakü'ye göç ettiler. Abbas Mirza oyunculukla ilk kez amcası Mirza Memmed Tağı sayesinde tanıştı. Tiyatro sanatına ilgi duyan Mirza Memmed Tağı dini içerikli oyunlar hazırlıyordu. "Şəbeh" adlı gösterisindeki esir kız rolü için yeğeni Abbas'ı görevlendirir. Kendisi ise bu oyunda Şümür adlı karakteri canlandırır. Ancak Abbas Mirza Şerifzade bu ilk rolünün üstesinden gelemez. Çünkü oyunda cereyan eden olayların en doruk noktasında Şümür, elinde kılıçla esir kızın (Şerifzade'nin canlandırdığı karakter) üstüne yürümekteydi ve o anda çok korkan Abbas Mirza çığlık atarak sahneden izleyicilerin arasında bulunan annesinin yanına kaçtı. 4 Aralık 1937 tarihinde Büyük Temizlik'in zirvede olduğu dönemde casusluk yaptığı gerekçesiyle tutuklandı. Buna delil olarak sık sık ziyaret ettiği İran'ın Gence'deki konsolosluğu ve onlarla sürdürdüğü dostane ilişkiler ile Mikail Müşfik, Hüseyin Cavid gibi sürgüne gönderilen yazarların propagandasını yaptığı iddiası gösterildi. Bu iddiaları reddeden Şerifzade tek suçunun İran'ın konsolosluğuna gitmesi olduğunu belirtti ve orada bulunuş sebebini sadece Azeri sanatına ilgi duyan konsolosluğun daveti olduğunu belirtti. 19 Ekim 1938 tarihinde idamla yargılandığı davada suçlu bulundu ve 16 Kasım 1938 tarihinde kurşuna dizilerek idam edildi. 2011 Eurovision Şarkı Yarışması'nın birincilerinden Eldar Kasımov'un büyük büyükbabasıdır. Marko PanteliÄ‡ Marko Pantelić (; 15 Eylül 1978, Belgrad), Sırp millî futbolcudur. Şu an Super League (Yunanistan) takımlarından Olympiakos'da forma giymektedir. Daha önce; Iraklis, Paris SG, Lausanne, Celta Vigo, Sturm Graz, Yverdon-Sport, Obilić, Sartid Smederevo, Crvena Zvezda, Hertha Berlin ve Ajax takımlarında oynadı. 2004-05 sezonunda Red Star Belgrade formasıyla Superliga'da attığı 21 golle ligde gol kralı oldu. Sırbistan formasını 43 kez giydi ve 10 gol attı. Ayrıca millî formayla 2010 FIFA Dünya Kupası'na katıldı ve o turnuvada da bir gol attı. 114||45||9||4||7||1||130||50 25||16||3||2||5||2||33||20 32||22||7||7||3||1||42||30 171||80||19||13||15||3||205||100 Nori (yiyecek) Nori, kırmızı alg şubesindeki Porphyra cinsinden yenebilir bir denizyosunudur. En çok P. yezoensis ve P. tenera türleri kullanılır. Nihai ürün, Japon stili kâğıt imalatını da andıran kesim ve yayarak kurutma işlemi temel alınarak yapılır. Özgün olarak, nori terimi hijiki'yi de kapsayan tüm denizyosunları için kullanılır. Hakkında en eski kayıt 8. yüzyıla kadar uzanır. MS 701 yılında, Taiho Code 'da Nori bir vergi kalemi olarak yer almaktadır. Ayrıca, Hitachi Bölgesi Fudoki kayıtlarında (MS 721) "yerel köylüler nori kurutuyordu" ibaresi ve Izumo Bölgesi Fudoki kayıtlarında (MS 713 - 733) da "nori hasat edildi" ibaresi yer almaktadır. MS 987 yılında yazılan bir Japon öyküsü olan Utsubo Monogatari'de de o dönemde bilinen bir yiyecek olarak yer almaktadır. Orijinal nori macun halindedir, yaprak hali Edo bölgesinde (modern Tokyo) Asakusa'da Edo döneminde (MS 1603 - 1868) Japon stili kâğıt imalatı yöntemi uyarınca bulunmuştur. Batı kültüründe nori kelimesi ilk defa 1867'de, James C. Hepburn 'ün hazırladığı "A Japanese and English Dictionary," isimli sözlükte kullanılmıştır. Üretimi ise 1950'lerin başında itibaren yaygınlaşmaya başlayan suşi tüketimi uyarınca 1960'larda başlamıştır. Yapılan bir araştırmada japon kökenli deneklerin denizyosununda yer alan Polisakkarit 'i hazmedebilirken, diğer deneklerin gerekli enzimlerden yoksun olduğu bulunmuştur. Nori'nin üretim ve işlenmesi ileri bir tarım tekniğidir. Yosun biyolojisi karmaşık olmasına rağmen kontrollü yosun üretimi gerçekleştirilebilmektedir. Çiftlikler denizde yer alır ve yosunlar deniz yüzeyinden sarkıtılan ağlarda yetiştirilir. Hızlı büyüyen bitkiler, tohumlama aşamasından45 gün sonra hasada hazır hale gelecek kadar gelişir. Onar gün aralıkla tek tohumdan birden çok hasat yapılabilir. Hasat işlemi makinalar vasıtasıyla hızlı ve verimli şekilde, ancak geleneksel hasat yöntemleri esas alınarak yapılır. Nihai ürün kâğıt kalınlığında, yaklaşık 18 cm eni ve 20 santimetre boyunda ve 3 gram ağırlığındadır. Batı dünyasında ürünün kalitesine göre yaprak başına 3 sent (Çin üretimi) ile 90 cent (Japonya 'daki Ariake Körfezi üretimi) fiyat değişmektedir. Japonya'da 600 kilometrekarelik körfez alanında 350.000 tonluk üretim, yıllık bir milyar doların üstünde bir pazar yaratmaktadır. Bu miktara en yakın üretici olan Çin, bu bedelin ancak üçte birine ulaşabilmektedir. Nori genellikle suşi ve onigiri için sarım malzemesi olarak kullanılmaktadır. Ayrıca Japon eriştesi çeşitlerinde (noodle) ve çeşitli çorbalarda da çeşni olarak kullanılır. Bu tür kullanımlarda hemen önce hafifçe kızartılır (yaki-nori). Bundan ayrı olarak, tek başına yenildiğinde ise soya sosu, çeşitli baharatlar ile birlikte Japon tarzı ise şeker (ajitsuke-nori), Kore tarzı ise tuz ile beraber kızartılır. Ayrıca soya sosundan yapılan bir macunun içine katılarak da tüketilir (noritsukudani). Sadece yemek süslemesi amacıyla da kullanımı mevcuttur. Benzer olarak, yeşil alg'ler olan Monostroma veEnteromorpha'dan hazırlanan ve aonori denilen bir yeyecek de mevcuttur; okonomiyaki ve yakisoba gibi yiyeceklerde yeşil garnitür olarak kullanılır. Nori yaprakları nemi kolaylıkla aldığından, depolama sürecinde ortamda bir kurutucu kullanmak elzemdir. Nori'nin yaklaşık üçte biri protein ve üçte biri diyet lifi'dir. Yüksek oranda iyot, karoten, A, B ve C Vitaminleri ile kalsiyum ve demir içerir. Türlerine göre besin değeri değişmekle beraber, yaklaşık olarak 100 gram işlenmiş nori'nin içeriği aşağıdaki gibidir: 41.4 gram protein 3.7 gram of yağ 36.0 gram diyet lifi 280Â mg of kalsiyum 300Â mg of magnezyum 2.4Â mg of potasyum 6Â mg of iyot 3.6 mg of çinko 11.4Â mg of demir Aynı miktarda ki vitamin ve mineraller aşağıdaki gibidir: 25 mg A vitamini (ß-karoten) 4.6Â mg E Vitamini 390 µg K Vitamini 690 µg B1 Vitamini 2.33Â mg B2 Vitamini 11.7Â mg niyasin 590 µg B6 Vitamini 57.6 µg B12 Vitamini 1.90 µg Folik asit 1.18Â mg Pantotenik asit 210Â mg C Vitamini Erythronium Erythronium, Kuzey Yarımkürenın ılıman bölgelerinde orman ve çayırlarda görülen, 20-30 türden oluşan, dişsi soğan yumrulu, ilkbaharda çiçeklenen çokyıllık bitki cinsidir. Dişsi soğan kökleri pişirilerek ya da kurutularak yenebilir ve un gibi öğütülebilir. Yaprakları da sebze olarak pişirilir. Japonya'da "katakuri" adıyla anılan "Erythronium japonicum" türünden nişasta elde edilir. Bahçecilikte çok yaygın süs bitkisidir ve melez türleri oldukça fazladır. Kevin Strootman Kevin Strootman (d. 13 Şubat 1990, Ridderkerk), orta saha mevkiinde oynayan Hollandalı millî futbolcudur. AS Roma takımında forma giymektedir. 2013-2014 sezonunun başında 17 milyon € karşılığında PSV'den Roma'ya transfer olmuştur. Luuk de Jong Luuk de Jong (Hollanda telaffuz: [lyk də jɔŋ] (d. 27 Ağustos 1990 Aigle,İsviçre), Santrafor mevkiinde oynayan Hollandalı millî futbolcudur. Sevilla FC takımında forma giymektedir. De Jong İsviçre doğumlu bir futbolcu olmasına rağmen köken itibarıyla isminden de anlaşılacağı üzere Hollandalı'dır. Ailesi o 4 yaşındayken ait oldukları Hollanda'ya dönmüştür ve millî takım olarak da kökeninin ait olduğu Hollanda millî futbol takımını seçmiştir. De Jong kariyerine kardeşi Siem ile birlikte amatör kulüp DZC'68'te başladı. Antrenmanlarda attığı şık gollerle alt yapılara önem veren BV De Graafschap kulübünün ilgisini çekti. Kardeşi bu kulüpte kaldı De Jong BV De Graafschap kulübüne transfer oldu. De Jong profesyonel futbol kariyerine BV De Graafschap kulübünde başlamıştır. De Jong Hollanda Eredivisie liginde ilk maçına NAC Breda karşısında çıktı. İlk golünü FC Twente maçında attı. De Jong FC Twente maçında attığı golle durumu 2-1 yapmış ve ondan daha sonra birde penaltı yaptırtmış takımının maçtan 2-2 lik sonuçla 1 puanla ayrılmasını sağlamıştır. De Jong NEC maçında frikikten harika bir gol attı ve takımdaki 2. golünü attı ancak aynı maçta daha sonra ayak bileğini sakatladı ve sezonu erken kapadı. De Jong toplam BV De Graafschap takımıyla çıktığı 14 maçta 2 gol attı. De Jong 6 Nisan 2009 tarihinde FC Twente kulübü ile 3 yıllık sözleşme imzaladı. İlk maçına SC Joure ile oynanan ve 8-0 kazanılan kupa maçında çıktı ve bu maçta 2 asist yaptı. Capelle takımıyla oynanan kupa maçında 2 gol attı ve takımdaki ilk gollerini attı. Ligde Twente formasıyla ilk maçına FC Utrecht karşısında 90. dakikada oyuna yedek olarak girdi. De Jong UEFA Avrupa Ligi'ndeki ilk golünü SV Werder Bremen deplasmanda 4-1 kaybettikleri maçta attı. Ligdeki ilk golünü 2-1 kazandıkları NEC karşısında attı. De Jong SC Heerenveen maçında da ligdeki 2. golünü attı. Sezonu 20 maçta 7 gol atarak kapatır. 2. Sezonunda De Jong FC Twente takımı ile Hollanda Süper Kupası'nı kazanır. De Jong 2010-11 sezonundaki Eredivisie'deki ilk maçına Roda JC karşısında çıktı ve maç 0-0 bitti. SBV Vitesse deplasmanında 3-0 ve FC Utrecht maçında 4-0 kazandıkları maçlarda De Jong 2 gol attı. De Jong ilk UEFA Şampiyonlar Ligi golünü deplasmanda 2-0 kazandıkları SV Werder Bremen maçında attı. Sezonu ligde 31 maçta 12 gol toplamda 49 maçta 20 gol ile kapar. İlk maçına UEFA Şampiyonlar Ligi SL Benfica karşısında çıkan De Jong bu maçta 1'de gol atar. Ligde'de ilk maçına NAC Breda karşısında çıktı ve ilk golünü deplasmanda 5-1 hezimete uğrattıkları SC Heerenveen karşısında attı. De Jong 1 hafta sonra VVV-Venlo maçında ve ADO Den Haag maçında 2 gol birden attı. De Jong 29 Ocak 2012 tarihinde ligdeki 4-1 kazandıkları FC Groningen maçında kariyerinin ilk hattrick'ini yaptı. Heracles Almelo maçında De Jong 2 gol attı ancak takımı maçı kendi evinde 3-2 kaybetti. Ünlü derbi deplasmanda 6-2 kazandıkları PSV maçında De Jong 1 gol attı ve taraftarın gözüne girdi. Avrupa ligin'deki Schalke 04 maçında De Jong kritik bir penaltı golü atarak takımının 1-0 kazanmasını sağladı. Ancak maçın rövanşını Gelsenkirchen ekibi Schalke 04 kendi evinde 4-1 kazanır ve tur atlar aynı zamanda bu maçta De Jong'un vatandaşı Klaas-Jan Huntelaar hattrick yapar. Ligde NAC Breda maçında 2 dakikada 2 gol atar ancak maç kendi evlerinde 2-2 biter ve 1 puana razı olurlar. De Jong sezon bittiğinde ligde 32 maçta 25 gol atıp gol krallığı sıralamasında Bas Dost'un ardından 2. olur. Toplamda 2011-12 sezonunu 50 maçta 32 gol atarak kapar ve büyük kulüplerin ilgisini çeker. De Jong Bundesliga ekiplerinden Borussia Mönchengladbach'a transfer olur. İlk maçına FK Dinamo Kyiv ile oynanan maçta çıkmıştır. İlk golünü ligdeki 1. FC Nürnberg maçında atan De Jong ilk avrupa golünü Fenerbahçe'ye atmıştır. Luciano Narsingh Luciano Narsingh (d. 13 Eylül 1990 Amsterdam), Hollandalı millî futbolcudur. PSV takımında forma giymektedir. Marek MintÃ¡l Marek Mintál (d. 2 Eylül 1977, Zilina), Slovak millî futbolcudur. En son Hansa Rostock'ta forma giymekteydi. Daha önce; Zilina ve Nürnberg takımlarında oynadı. 2002 ve 2003 yıllarında SuperLiga'da gol kralı oldu. 2004 ve 2005 yıllarında ise Slovakya'da yılın futbolcusu seçildi. 2005 yılında ise Bundesliga'da attığı 24 golle ligde gol kralı oldu. 2004 ve 2009 yıllarında 2. Bundesliga'da gol kralı oldu. Slovakya formasını 45 kez giydi ve 14 gol attı. Ayrıca bir kez de Yaz Olimpiyatları'nda mücadele etti. Ulusal Ä°lerici Cephe (Suriye) Ulusal İlerici Cephe (), 1972 yılında Suriye'de kurulmuş ve günümüzde iktidar olan, Arap-sosyalist çoklu siyasi koalisyon partileridir. 1972 yılında Arap Sosyalist Baas Partisi ve Hafız Esad öncülüğünde, 12 sosyalist ve Arap milliyetçisi parti ittifakıyla kurulmuştur. İttifak içinde en baskın ve büyük parti olan Baas Partisi'dir. Günümüzdede iktidar olan bu ittifak sol pozisyondadır. Diğer küçük partiler ise birçok uzmana göre Baas rejiminin hizmetçileridir. Birçok uzman Hafız Esad'ın iktidarını bu sayede çoklu demokrasi olarak göstermek istediğini düşünmektedir. Ancak kesin bilinen, Baas Partisi'nin ittifak içinde baskın iktidar ve diğer partilere söz geçiren bir parti olduğudur. Günümüzde bu ittifaka bağlı tam 9 parti bulunmaktadır. Tim Krul Timothy Michael Krul (d. 3 Nisan 1988; Lahey), Hollandalı kaleci. 2016 yılında Newcastle United takımından Hollanda'nın Alkmaar Zaanstreek takımına kiralık olarak gönderilmiştir. Michael Silberbauer Michael Kappelgaard Silberbauer (d. 7 Temmuz 1981 Støvring), orta saha mevkiinde oynayan Danimarkalı millî futbolcudur. İsviçre'nin Young Boys takımında forma giymektedir. Stereopony , 2007 yılında kurulmuş Okinawa merkezli Japon pop rock grubudur. Aimi Haraguni (vokal/gitar), Nohana Kitajima (bas gitar) ve Shiho Yamanoha (davul) tarafından kurulmuştur. Sony Records imzası ile faaliyet göstermişlerdir. Grup 11 tekli ve üç stüdyo albümü yayınlamıştır. Grup ünlü olmadan önce Mixbox ismi ile sahne alıyordu. Bu isimle 2007'de katıldıkları Young People Music Festival adlı etkinlikte büyük ödülü kazandılar. Daha sonra grup elemanları isim değişikliğine giderek Stereopony adında karar kıldılar. 2008'de Okinawa Sound Stage'de sahne alarak ilk teklileri parçasını seslendirdiler. Teklinin 24 Eylül 2008'de yayınlanacağı düşünülse de daha sonradan iptal edildi. Bir süre sonra grup, School of Lock! isimli Japon rock müzik radyo programına çıkma fırsatını elde etti. Bu programdan sonra dikkat çeken grup, resmi olarak 5 Kasım 2008'de yayınladıkları "Hitohira no Hanabira" adlı parçalarıyla çıkış yaptılar. Parça, "Bleach" adlı ünlü anime serisinin 17. kapanış müziği oldu. Ayrıca, Oricon'un haftalık müzik listesinde 25. sırada, Recochoku's Newcomer Competition yarışmasında 2. sırada yer aldılar. İkinci teklileri "Namida no Mukou", 11 Şubat 2009'da yayınlandı. Bu tekli de "Mobile Suit Gundam 00" animesinin ikinci sezon açılış müziği olarak kullanıldı. Üçüncü teklileri "I Do It", grubun Yui ile işbirliği sonucu Sony Music etiketiyle 22 Nisan 2009'da piyasaya sürüldü. Parçanın yapımcılığını ve yönetmenliğini Yui'nin yapımcısı Hisashi Kondo üstlendi. 21 Mart 2009'da Austin, Texas'taki SXSW 2009'da sahne alan grup birkaç ay sonra "Hydrangea ga Saiteiru" adlı ilk albümlerini yayınladılar. Albüm, Oricon'un haftalık listesine 7. sıradan giriş yaptı. Albümdeki "Seishun ni, Sono Namida ga Hitsuyou da!" isimli parçaları Japonya televizyonlarında Lipton firmasının buzlu çay reklamlarında kullanıldı. Kısa bir süre içinde "A Hydrangea Blooms" adlı tura çıkan grup, bu tur sonrasında "Smilife" adını verdikleri dördüncü teklilerini piyasaya sürdü. Bu tekli de 2009 yapımı "" adlı anime filminde kullanıldı. Beşinci teklileri "Tsukiakari no Michishirube", 4 Kasım 2009'da yayınlandı. Bu parça, 2009 yapımı "Darker than Black: Ryūsei no Gemini" anime serisinde açılış müziği olarak kendine yer buldu. Altıncı teklileri "Hanbunko", 17 Eylül 2010'da çıktı ve Oricon listesinde 8. basamağa kadar yükseldi. Bu tekli, grubun ilk cover parçası olma özelliğini taşıyordu. Çünkü parçanın orijinali 2002'de Bivatchee tarafından yayınlanmıştır. Mayıs 2010'da ise yedinci teklileri "Over Drive" çıktı ve tekli "Pro Golfer Hana" adlı Japon dizisinde kullanıldı. Haziran 2010'da grup, "Over the Border" adlı ikinci albümlerini yayınladılar. Daha sonra Amerika'daki AnimeNEXT festivaline katılan grup burada sahne aldı. Bu arada albümleri de Oricon listesinde 12. sıraya oturdu. 26 Haziran'da başlaması planlanan "Stereopony TOUR 2010 'Over The Border"' adlı albüm turu öncesinde ise Shiho'nun ufak çaplı sağlık sorunları nedeniyle tur iptal edildi. Sekizinci teklileri "Chiisana Mahō", 8 Aralık 2010'da yayınlandı ve "" animesinde açılış müziği olarak kullanıldı. 14 Haziran 2010'da, diğer bir kız rock grubu Scandal, resmi twitter hesabında Stereopony ile birlikte Shibuya-AX'a katılacağını duyurdu. Etkinliğe katılacaklar arasında ByeByeBoy, Cossami ve Hi-Lab gibi gruplar da bulunuyordu. Organizasyonun hazırlık aşamasında gruplar arasında gerçekleşen bir işbirliği sonucu isminde 11 Mart 2011'de yapılacak bir birliktelik sağlandı. Fakat etkinlik, 2011 Tōhoku depremi ve tsunamisi nedeniyle ertelendi. Etkinlik daha sonra 26 Haziran 2011'de gerçekleştirildi. Stereopony, Nisan 2011'de Amerika'daki Anime Boston'a özel konuk olarak katıldı ve burada Green Day'in "American Idiot" parçasına oldukça iyi bir cover yaptılar. Amerika'dan dönüş sonrası grup, 2011 yapımı Tengoku kara no Yell (天国からのエール) filminin tema müziklerini yapacağını duyurdu. Grup filmin öngösteriminde de sahne aldı. Kısa bir süre sonra, Ağustos ayında Kariyushi58 adlı grupla adlı parçayı yayınladılar. Aynı gün, "Zone" grubunun adlı tribute albümünde adlı parçayı seslendirdiler. Akashi, Zone grubunun 2002 tarihli teklisi sıfatını taşıyordu. Haziran 2011'de Aimi, Japon Ameblo blog servisi üzerinde blog tutmaya başladı ama bu durum çok uzun sürmedi. Onuncu teklileri , 28 Eylül 2011'de yayınlandı. Parçanın video klibi ise ünlü oyuncu ve yönetmen Abe Hiroshi tarafından çekildi ve Hiroshi parçanın klibinde de yer aldı hatta parçaya bir cover bile yaptı. Grubun üçüncü stüdyo albümü "More! More!! More!!!", 7 Aralık 2011'de yayınlandı iyi bir başarı yakaladı. Albümdeki "I am a Hero" parçası "Pokémon Smash!" animesinin 3. sezon açılış müziği olarak kullanıldı. Grubun on birinci teklisi "Stand By Me", 30 Mayıs 2012'de yayınlandı ve "" animesinin kapanış müziği olarak kullanıldı. Stereopony yaz aylarında Endonezya'daki Anime Festival Asia: Indonesia 2012 etkinliğine özel konuk olarak katıldı. Etkinlikten bir ay sonra solist Aimi, boğazındaki polip nedeniyle ameliyat geçirdi. Bu süre içinde çalışmalarına ara veren grup, bir süre sonra ani bir kararla Ekim 2012'de dağıldıklarını açıkladılar. Grubun son teklisi Evan Taubenfeld ile ortak olarak Evanpony grubu ismiyle çıkan "Just Rock With Me" adlı parçadır. Grubun en iyi parçalarından oluşan toplama albümü "Best of Stereopony" ise 21 Kasım 2012'de piyasaya sürüldü. Sivasspor 2012-13 sezonu 2012-13 sezonu, Sivasspor'un kuruluşunun 45, Süper Lig'deki 8. sezonudur. 2012-13 sezonunda Adidas, Sivasspor'un formasını üretmektedir. Formalar, kırmızı-beyaz çubuklu, siyah, kırmızı, beyaz ve mavi renklerde üretilmiştir. Çamlıca, Keşan Çamlıca, Edirne ilinin Keşan ilçesine bağlı bir belde. İlçe merkezine 13 km, il merkezine 123 km uzaklıktadır. 2013 nüfus sayımı verilerine göre beldede 59.510 kişi yaşamaktadır. Cristiano Lucarelli Cristiano Lucarelli (d. 4 Ekim 1975, Livorno), İtalyan teknik direktör ve eski millî futbolcudur. Serie B takımlarından Livorno'nun teknik direktörlüğünü yapmaktadır. Lucarelli futbolcu olarak en son Napoli'de kiralık olarak forma giydi. Daha önce; Cuoiopelli, Perugia, Cosenza, Padova, Atalanta, Valencia, Lecce, Torino, Livorno, Shakhtar Donetsk, Parma takımlarında da oynadı. 2004-05 sezonunda Serie A'da Livorno formasıyla attığı 24 golle ligde gol kralı oldu. İtalya formasını ise altı kez giydi ve üç gol attı. Ayrıca 1996 yılında İtalya formasıyla Yaz Olimpiyatları'nda yer aldı. Lucarelli, futbolundan çok; İtalya U-21'de oynarken attığı gol sonrası Che Guevara'nın resminin bulunduğu t-shirt'ü taraftarlara gösterince ceza almasıyla ve Che Guevara'nın kızı Aleida Guevara'ya; Livorno'nun Küba ile hazırlık maçı yapması için istekte bulunmasıyla bilinmektedir. 470||197|||||||||||| 13||1|||||||||||| 12||4|||||||||||| 495||202|||||||||||| !Toplam||6||3 Nicklas Pedersen Nicklas Pedersen (d. 10 Ekim 1987 Køge), forvet mevkiinde oynayan Danimarkalı millî futbolcudur. Hollanda'nın Groningen takımında forma giymektedir. Twista Carl Terrell Mitchell (doğum 27 Kasım 1973) ya da sahne adıyla Twista (eskiden Tung Twista'taydı) Chicagolu Amerikalı rapçi. 1992'de 55 saniyede 598 hece söyleyerek dünyanın en hızlı rapçisi olarak Guinness Rekorlar Kitabı'na girdi. 1998'de Speedknot Mobstaz adında bir grup kurdu. Manhunt 2 Manhunt 2, Rockstar Games tarafından Microsoft Windows, PlayStation 2 ve PlayStation Portable için, Rockstar Toronto tarafından da Wii platformu için yayımlanmış gizlilik ve psikolojik korku türünde bir video oyunudur. 2003'te çıkan Manhunt oyununun devamı niteliğindedir. Oyun, PlayStation 2, PlayStation Portable ve Wii için Kuzey Amerika'da 29 Ekim 2007'de, Avrupa'da ise 31 Ekim 2008'de çıkışını gerçekleştirmiştir. Julian Fellowes Julian Alexander Kitchener-Fellowes, Baron Fellowes of West Stafford (d. 17 Ağustos 1949) ya da kısaca Julian Fellowes, İngiliz aktör, roman yazarı, film yönetmeni ve senaryo yazarı. Cairo, Mısır'da doğan sanatçı, 2001 yapımı Gosford Park'ın senaryosunu yazdı ve en iyi özgün senaryo dalında Akademi Ödülü'ne layık görüldü. IMDb sayfası Bruce Weber Bruce Weber (29 Mart 1946) Greensburg, Pensilvanya doğumlu Amerikalı moda fotoğrafçısı ve film yapımcısı. Calvin Klein, Ralph Lauren, Pirelli, Abercrombie & Fitch, Revlon ve Gianni Versace gibi markalar için yaptığı çalışmalarla tanınır. Ayrıca Vogue, GQ, Vanity Fair, Elle, Life, Interview, ve Rolling Stone dergileri için de çalışmıştır. John Paul White John Paul White (d. 1973) Amerikalı şarkıcı ve sözyazarı. The Civil Wars grubunun vokalist ve gitaristi. Loretto, Tennessee'de büyümüştür. Kariyeri 2008'de çıkardığı The Long Goodbye albümü ile başlıyor. Bu albümün peşinden Joy Willims'la beraber The Civil Wars grubunu kurar ve 2012 Grammy Ödülünü kazanırlar. White, karısı ve dört çocuğuyla Alabama'da yaşamaktadır. Joy Williams (şarkıcı) Joy Williams tam adı ile Joy Elizabeth Williams (d. 1982), Amerikalı şarkıcı ve söz yazarı. Hristiyan bir ailede büyümüştür. 2009'da John Paul White ile birlikte The Civil Wars grubunu kurmuÅŸtur. Kim Darby Kim Darby (d. 8 Temmuz 1947) Amerikalı oyuncu. En çok John Wayne ile beraber oynadığı True Grit filminin 1969 uyarlamasındaki Mattie Ross rolüyle tanınmaktadır. Weser Weser Nehri, kuzey batı Almanya'da bir nehir. Hann. Münden şehrinden Fulda ve Werra nehirlerinin birleşmesiyle oluşur. Aşağı Saksonya'dan geçerek tarihî Hansa Birliği liman şehri Bremen'e ulaşır. Buradan 50 km kuzey'deki Bremerhaven'de ise Kuzey Denizi'ne dökülür. 452 km olan nehrin uzunluğu Türingiya'de doğan Werra kolu ile birlikte 744 km'ye varmaktadır. Claus Reitmaier Claus Reitmaier (d. 17 Mart 1964, WÃ¼rzburg), Alman eski kaleci. Orson Scott Card Orson Scott Card (d. 24 Ağustos 1951) Amerikalı yazar, eleştirmen. Birçok türde kitap yazmış olmasına rağmen en çok bilimkurgu türünde verdiği eserlerle tanınmaktadır. 1985'te yayınladığı romanı "Ender's Game" ve devamı niteliğindeki kitabı 1986'da yayınladığı "Speaker for the Dead" Hugo Ödülü kazanmıştır. Resmî website Colin Hanks Colin Lewes Hanks (24 Kasım 1977, Sacramento), Amerikalı oyuncu. "Orange County" filmindeki Shaun Brumder, "Roswell" adlı dizideki Alex Whitman, "Band of Brothers" adlı dizideki Henry Jones ve "Dexter" adlı dizinin altıncı sezonunda görünen Travis Marshall rolleriyle tanınmaktadır. Tom Hanks'in ilk çocuğudur. Hanks 2014 yılında FX kanalında yayınlanan Fargo dizisinde polis memuru Gus Grimly'yi canlandırmıştır. Konya Muharebesi Konya Muharebesi, Mısır Hidivliği ile Osmanlılar arasında yapılan bugünkü Konya yakınlarında yapılan bir savaştır. Reşid Mehmed Paşa esir düştü. Böylece Osmanlılar, Kütahya önlerine kadar geri çekilmek zorunda kaldı. Savaş Mısırlılara Anadolu kapılarını açtı. Pestil Pestil ya da bastık(sh.13) Türkiye ve çevre ülkeler mutfaklarında meyve özlerinin baskı altında bir yaprak şekli verilmek suretiyle kış için saklanması ve bunun sonucunda oluşan tatlı. Pestilin adının, meyve şekerlemesi anlamında İtalyanca "pastillo" sözcüğünden geldiği belirtilmektedir. Pestil genellikle kayısı kullanılarak yapılır. Ancak dut ile incir ve üzüm gibi diğer meyvelerden de üretilir. (sh. 513-515) Mehmet Ã–ncan Mehmet Öncan (d. 11 Eylül 1980, Ankara), orta saha pozisyonunda görev yapmış Türk futbolcudur. Mehmet Öncan, 2003 yılında Malatyaspor ile Süper Lig'de forma giymiştir. Malatyaspor'da UEFA Kupası'nda Basel ile yapılan maçta yedek kulübesinde bekleyip oyuna sonradan girmiştir. Soldaki Son Ev Soldaki Son Ev (özgün adıyla "Last House on the Left"), Wes Craven'ın 1972 yılında çektiği korku filmidir. Gösterime girdiği tarihte içerdiği şiddet ve cinsellik nedeniyle tartışmalara neden olmuştur. Üzerine pek çok çalışma ve araştırma yapılan film bazı ülkelerde (İngiltere gibi) yasaklı videolar listesine girmiştir. Filmin 2009'da yapılan yeniden çevriminin yönetmeni Dennis Iliadis'tır ve yapımcılarından birisi Wes Craven, diğeri ise 13. Cuma (Friday the 13th) filminin de yapımcısı olan Sean S. Cunningham'dır. Mehmet Ã–ztek Mehmet Öztek (d. 1977 – ), Türk şair. 1977 yılında Urfa'da doğdu. 1999 yılında Çukurova Üniversitesi Makine Mühendisliği Bölümü'nden mezun oldu. 2003-2010 yılları arasında Ali Özgür Özkarcı ve Ömer Şişman’la "heves" dergisini çıkardı. "Sentetik Rüyalar" adlı dosyasıyla 2004 "Varlık" Dergisi Yaşar Nabi Nayır Gençlik Ödülü'nü aldı. Varlık Yayınları tarafından kitaplaştırılan "Sentetik Rüyalar", yayımlanmış kitap dalında 2004 Orhon Murat Arıburnu Şiir Ödülü'ne değer bulundu. "Yom Sanat", "Ücra", "Mahfil", "heves", "Varlık" ve "Kitap-lık" gibi dergilerde şiir, eleştiri ve söyleşileri yayımlandı. 2012 Türk F-4 Phantom uçağının düşürülmesi 22 Haziran 2012 tarihinde, Suriye tarafından ihtarsız olarak, Türk Silahlı Kuvvetlerine ait RF-4E Phantom keşif uçağının düşürülmesi olayıdır. Malatya Erhaç 7. Ana Jet Üs Komutanlığı'nda konuşlu 173. Filo'ya ait RF-4E Phantom model uçak tek başına, silahsız ve tanıtma sistemi açık olduğu halde sınır ihlali gerekçesi ile Suriye tarafından ihtarsız olarak düşürülmüştür. Mevcut ve yeni radar sistemlerinin test edilmesi maksadı ile havalanan uçak, Hatay'ın güneyinde, Suriye'nin Lazkiye kentinin 8 mil açığına düştü. Uçağın radar ekranından kaybolması ve telsis bağlantısının kesilmesinin ardından Türkiye ve Suriye Sahil Güvenlik birimleri ile müşterek arama ve kurtarma çalışması yapıldı. Türk Donanması'na ait TCG Çeşme ve ABD'ye ait "Nautilius" gemilerinin, uzun süren arama çalışmaları neticesinde 5 Temmuz'da deniz seviyesinin, bin 260 metre altında ve içerisinde; Hava Pilot Teğmen Hasan Hüseyin Aksoy ve Hava Pilot Yüzbaşı Gökhan Ertan'ın naaşlarının bulunduğu uçak enkazına ulaşıldı. Olayın patlak vermesinin hemen ardından Türk yetkililer uluslararası alanda gerekli girişimlerde bulunmuş, Birleşmiş Milletler ve NATO'nun 'acil' olarak toplanmasını sağlamıştır. Türkiye, NATO'nun '4. Madde' çerçevesinde toplanmasını talep etti. NATO'nun 4. Maddesi şu şekildedir: ""Bir üye ülkenin ulusal güvenliği, sınır bütünlüğü ya da bağımsızlığının tehlike altına girmesi halinde istişareler için diğer üye ülkeleri toplantıya çağırabilmesi"." Birleşmiş Milletler; sorunun diplomatik yollar ile çözülmesi gerektiğini açıkladı. NATO ve ABD ise; Suriye'yi kınayıp, sıkı yaptırım kararı almıştır. Olaylar çerçevesinde Türk Silahlı Kuvvetleri, Suriye'ye karşı angajman kurallarını değiştirmiş ve Suriye sınırı boyunca askeri hazırlıklar yapmıştır. Yeni angajman kuralları gereği, Suriye tarafından sınıra yaklaşan her askeri unsur tehdit olarak değerlendirilip askeri hedef muamelesi görmeye başlamıştır. Değişen angajman kurallarına örnek vermek gerekir ise; 3 Ekim 2012 tarihinde Suriye tarafından Şanlıurfa'nın Akçakale ilçesine düşen top mermisi nedeni ile 5 Türk vatandaşı hayatını kaybetti. Türkiye anında misilleme olarak Suriye'de tespit edilen askeri bölgeleri top atışına tuttu. Misilleme sonucunda 34 Suriye askerinin öldüğü iddia edildi. Uçağın düşürülmesi konusunda ortaya atılan iddialardan bir tanesi ise, uçağı düşürenin Rusya olduğuydu. Suriye'de bulunan Rus Üssü'nden ateşlenen füze ile düşürüldüğü haberleri çıksa da kamuoyunda pek yer bulmadı. Rusya ise bu haberleri yalanlamış ve Türk uçağını düşürmediklerini açıklamıştır. Ayrıca değişen angajman kuralları kapsamında 24 Kasım 2015 tarihinde 09.20 civarında Rusya'ya ait bir savaş uçağı düşürülmüş, düşen uçağa ateş açıldığı sırada milliyetinin bilinmediği ve çok sayıda uyarıya hiçbir cevap verilmediği açıklanmıştır. Syleena Johnson Syleena Johnson (doğum 2 Eylül 1976) Amerikalı R&B şarkıcısı, söz yazarı ve oyuncu. 2005'te Kanye West'le düet yaptığı "All Falls Down" adlı şarkıyla bir Grammy adaylığı bulunmaktadır. Aynı yıl Şikago Müzik Ödülleri'nde En İyi Kadın Vokal seçilmiştir. Şarkıcı Syl Johnson'nın kızıdır. LL Cool J James Todd Smith (14 Ocak 1968) ya da bilinen adıyla LL Cool J (Ladies Love Cool James'in kısaltması) Amerikalı rapçi, girişimci ve aktör. Sanatçı "I Need Love", "Around the Way Girl"ve "Hey Lover" gibi romantik balladlarıyla; "I Can't Live Without My Radio", "I'm Bad", "The Boomin' System" ve "Mama Said Knock You Out" gibi öncü hip hop parçalarıyla tanınmaktadır. On üç stüdyo ve iki toplama albümü bulunmaktadır. Ayrıca pek çok filmde yer almıştır. Deuces "Deuces" Amerikalı şarkıcı Chris Brown'nun ikinci mixtape'i "Fan of a Fan"da (2010) yer alan bir şarkı. Brown'nın da yazarlar arasında yer aldığı şarkıya Tyga ve Kevin McCall eşlik etmektedir. Ayrıca şarkının yapımcısı da McCall'dır. "Deuces" 25 Haziran 2010'da "Fan of a Fan"nın ilk single'ı olarak dijital ortamda yayınlandı. Şarkı Brown'nun F.A.M.E adlı dördüncü stüdyo albümünde de yer almaktadır. Şarkının video klip yönetmeni Colin Tilley'dir. "Deuces" 2011'de En İyi Rap/Sung İşbirliği kategorisinde Grammy'ye aday gösterilmiştir. Jeremy Lin Jeremy Shu-How Lin (d. 23 Ağustos 1988), National Basketball Association (NBA) takımlarından Brooklyn Nets forması giyen Tayvan asıllı Amerikalı profesyonel basketbolcu. Lakabı "Linsanity"dir. Lin, 1954'ten beri NBA'de Harvard çıkışlı ilk oyuncudur. Aynı zamanda NBA'in ilk Tayvan asıllı basketbolcusudur. Kolej kariyerinde ırkçı tezahüratlara maruz kalmıştır. Kolej kariyerinden sonra ilk NBA deneyimini Golden State Warriors ile yaşadı. 2010'da 1. sırada draft edilen John Wall'u istatistikleriyle sildi. New York formasıyla çıktığı ilk maçta rakip takım taraftarlarınca çok küçümsenmiştir. Ancak Lin, daha ilk maçlarda adından fazlasıyla söz ettirdi. Kısa süre çok beğeni topladı. Knicks formasıyla Carmelo Anthony ve Amare Stoudemire'nin yer almadığı dönemde müthiş performans sergileyerek hem Çin'de, hem Amerika'da gündeme oturan Tayvan asıllı oyuncu daha sonra sakatlanarak ameliyat olmak zorunda kalmıştır. Sezon sonu birçok takımdan transfer teklifi alan Lin'in 2012-2013 sezonu öncesi Houston Rockets'tan aldığı teklifi New York Knicks tarafından karşılanamayınca, Houston Rockets'a imzayı atmıştır. I. Henry (İngiltere kralı) I. Henry (İngilizce: "Henry I of England", (d. 1068/1069? – ö. 1 Aralık 1135), 1106 – 1 Aralik 1135 döneminde Normandiya Dükü ve 3 Ağustos 1100 – 1 Aralık 1135 arasında İngiltere Kralı olarak görev yapmıştır. Henry İngiltere'de Selby, Yorkshire'da doğdu. Normandiya Dükü olarak 1066'da kazandığı Hastings Muharebesi ile İngiltere'nin Normanlar tarafından fethini sağladıktan sonra İngiltere tahtına geçen Fatih William ile karısı Mathilde de Flandre'nin evliğinden olan 10 çocuğundan hayatta kalan en genç üçüncü oğlu idi. Hayatta kalan en büyük ağabeyi olan Robert Curthose ile arasında 15-20 yaş fark bulunmaktaydı. Gençliği hakkında elde çok az belge bulunmaktadır. Salisbury Başpiskoposu olan Osmund'un yanında bir müddet kalıp eğitimini, özellikle Latinceyi, geliştirdiği belgelidir. Burada iken papazlık için geliştirilmiş yüksek ileri eğitim aldığı çok muhtemeldir. Buna baş gösterge kendisine verilen "beuclerc (iyi katip)" lakabıdır. Kralın üçüncü ve son oğlu olduğuna göre kilisede ileri mevkilere yetişmesini sağlamak için babası ve ailesi tarafından bu türlü yüksek eğitim almaya teşvik edildiği çok olasıdır.. Fakat 1086'da bir kilise kariyerine girmekten vazgeçtiği babası tarafından kendine verilen "Arma"'dan anlaşılmaktadır ve bu arma kilise kariyerine gireceklere değil askerlik kariyerine giren şövalyelere verilmekteydi. 1087'de hastalanan babası I. William'ın ölmeden önce hazırladığı veraset şartlarına göre büyük ağabeyi "Robert Curthose"'a Normandiya Düklüğü; ikinci kardeşi William Rufus'a İngiltere Krallığı verilmekte idi. Ama en küçük erkek kardeş olan Henry'ye hiçbir toprak üzerinde hükümdarlık verilmemekte ve sadece bugünkü rayiç ile çok yüksek bir servet meblağı altın (değişik kaynaklara göre 2,000 ile 5,000 altın) verilmesi ön görülmüştü. Babası 9 Eylül 1087'de öldükten sonra prens Henry zor bir duruma girdi. Birbirleriyle devamlı mücadele halinde bulunan ağabeyleri William Rufus ile Robert Curthose arasında kalmıştı. Bir ağabeyine destek sağladığı zaman diğer ağabeyi onun kendine karşı hareket ettiğini düşünmekte idi. Babasının ölümünden birkaç ay sonra Henry Normandi Dükü olan ağabeyi Robert Curthose'a babasından kalan para mirasını "Kotentin" ve Avranchin'de toprak hakları ile değişmeyi teklif etti. Normandi Dükü bunu kabul etti. Böylece Henry kendisini düklüğün en batı ucunda Mont Saint Michele Manastırı ve adasını da ihtiva eden araziler üzerinde toprak haklarına sahip ve bu arazilerinin üzerinde kendi hakları dolayısıyla Hugues d'Avranches, Richard de Reviers ve Néel de Saint-Sauveur adlı şövalye toprak sahiplerin de kendine bağlılığını sağlamış oldu. Böylelikle Henry ağabeyi Robert Curthose'a bağlı olmakla beraber kendi arazilerinin düklüğün batı ucununda olduğu için Normandi Düklüğü'nin merkezi odaklarından biraz uzaklaşmış olmaktaydı. 1088'da Henry ağabeyi William Rufus'un Fransa'da bulunan ve annesinin mirası ile kendine geçen arazilerine el koymak nedeniyle Manş Denizi geçerek İngiltere'den Fransa'ya geçti. Fakat bu Normandi Dükü Robert de Henry'nin kendine bağlılığını şüpheye düşürttü. Henry İngiltere'ye geri dönerken ağabeyi onu "devlete ihanet" suçu ile tutuklattırdı ve Henry'yi Normandi'de 4 aya hapiste tuttu. 1090 Rouen şehrinde Normandi Dükü'ne aleyhine bir halk isyanı başladı. Henry bu isyanı bastırmak için ağabeyi Dük Robert'e askeri destek sağladı. Henry ağabeyi ile birlikte Rouen'e girdi. Sonra Henry "Gilbert de l'Aile" adlı bir şövalye ile birlikte ağabeyi adına hareket edip isyancıların elinde bulunan en büyük malikanelerden biri olan "Conan" adlı bir malikaneyi eline geçirdi. 1091'de iki ağabeyi Robert Curthose ile William Rufus birbirleyle anlaşıp barıştılar. Bu barışma Henry'nin yararlarına dokundu. William Rufus kardeşine, babasının ölümünden sonra Normandi Düklüğü'nün Fransa'ya terk ettiği arazileri geri almak için çaba göstereceğine söz ermişti. Bu araziler Henry'nin babasından miras parası karşılığı sahipliğini aldığı Cotentin ve Avrachin arazilerini de ihtiva etmekteydi. Bu topraklara karşı yapılan askeri seferi iki ağabeyi birlikte komuta etmekteydiler. Henri kendine ait olan Mont Saint-Michel adasında kuşatmaya uğradı ve sonunda teslim oldu. Henry bunun üzerine Normandiya Düklüğü arazilerinden ayrıldı ve Fransa kralı I. Philippe'e ait olan arazilere yerleşti. Fakat sonra Normandiya Dükü ile İngiltere Kralı arasında ilişkiler yine bozuldu. Bunun üzerine Normandi'yi terk ettikten 2 ay sonra Henry yeniden Normandı'nın ucundaki, "Domfront" adlı bazı toprakları ele geçirmeyi başardı. 1093-1096 döneminde Henry ağabeyi William Rufus'nin Normandi'de toprak elde etmek için yaptığı askeri çabalara destek sağladı. 1096'da Papa II. Urbanus Dijon'daki "Saint-Beigne Manastırı" Başpapazı aracılığı ile birbirleriyle kavgalı olan iki kardeşin arasını buldu. Bu anlaşmayı sağlamak için William Rufus, Birinci Haçlı Seferi'ine iştirak etmek isteyen kardeşi Robert Corthose'a 1000 mark altın finansman sağladı ve William Rufus da bu Haçlı Seferi için Normandi Dük'lüğünden ayrılacak olan Robert Corthose'in naibi olarak bu ülkeyi adaletle idare etmeye söz verdi. Robert'in Haçlı Seferine gitmesi ile Henry'nin durumu gene değişti ve Normandi'de efektif devlet gücünü eline geçirmiş olan ağabeyi William Rufus'a itaat etek zorunda kaldı. William Rufus Henry'in Cotentin üzerindeki ve (Caen ve Bayeaux şehirleri hariç) Bessin bölgesi üzerindeki toprak hakları olduğu kabul etti. 1097'de Henri ağabeyi William Rufus'un Fransa Kralı'na karşı açtığı sefere destek sağladı. Bu askeri sefer sonunda iki kardeş birkaç yıl önce Dük Robert'in Fransa'ya terk etmek zorunda kaldığı "Gisors" bölgesini Fransa'dan geri aldılar. 1009'da Birinci Haçlı Seferi Haçlılarin Kudüs'ü ele geçirmeleri ile son buldu ve bu sefere iştirak edenler, bu arada Robert Curthose, Batı Avrupa'da ülkelerine geri dönmeye başladılar. Normandiya'ya dönmekte olan Dük Robert Güney İtalya'da bir müddet kaldı ve aynı bölgede bir evlilik de yaptı. Bu ne William Rufus ne de Henri için iyi haberdi; çünkü Dük Robert'in evliğinden yeni oğulları olması veraset durumları daha karışacaktı. Fakat olayların gidişatı hiç beklendiği gibi olmadı. 2 Ağustos 1100'de güney İngiltere'de krallık av bölgesi olan New Forest'te avlanmakta olan İngiltere Kralı William Rufus bir "av kazası"'na kurban olup göğsünden bir ok ile vurularak hemen orada öldü. Normandiya Dükü Robert daha Haçlı seferinden dönmemişti. Prens Henry hemen ülkenin Winchester'de bulunan hazinesine el koydu. Kardeşinin cesedini Winchester Katedrali'nde gömdürdü. Böylece İngiltere tahtına geçtiğini ilan etti. Bu olaydan hemen sonra, sonraki yüzyıllarda ve günümüze kadar birçok tarihçi William Rufus'un ölümü üzerinde fikir yürütüp, birçoğu bunun bir komplo olduğunu iddia etmişlerdir. Ama diğer tarihçiler bu komplo teorilerini çürütmeye çalışmışlardır. Henry'nin İngiltere Kralı olduğu ülkede ileri gelen baronlar ve asilzadeler de kabul ettiler. Ağabeyinin ölümünden 3 gün sonra 5 Ağustos 1100'de Londra'da Westminster Abbey'de taç giyme töreni yapılarak Henry resmen İngiltere Kralı oldu. 1135'te I. Henry Matilda ve Anjou kontu V. Geoffroy'in küçük yaşta olan çocuklarını görmek için Normandiya'ya geçti. Torunları ile çok eğlendi ama kızı ve damadı ile kavga etti. Bu kavgalar dolayısıyla Normandiya'da planladığından daha uzun zaman kaldı. Henry Normandiya'da Saint-Denis-en-Lyons (günümüzde Lyons-La-Foret)'de 1 Aralık 1135'te hayatına gözlerini yumdu. Menkibelere göre çok sevdiği tasemen adlı bir balık türünden çok fazla yediği için mide zehirlenmesinden ölmüştür. Cesedi Manş Denizi'ni geçme sırasında bozulmasını önlemek hava girmeyecek şekilde bir boğa derisi içine sarılıp dikilip İngiltere'ye getirilmiştir. Mezarı 15 yıl önce kurmuş olduğu Reading Manastırı'nda idi. Fakat bu manastır İngiltere'de Protestan Reformu döneminde yıkılmış ve Henry'nin mezarı da kaybolmuştur. Henry'in soylu baronları o ölmeden önce kızı Matilda'yı kraliçe yapacaklarına yemin etmelerine rağmen, çağın kadınlara ve özellikle kadın hükümdarlara karşı tutumu ve Normanların düşmanı olduğu kabul edilen Anju hanedanından birisi ile ikinci evlilik yapması dolayısıyla, I. Henry'nin ölümünden sonra Matilda'nın kraliçe olmasına karşı çıktılar. Bundan faydalanan I. Henry'nin yeğeni Blois'li Stephen bu baronların desteği ile İngiltere'ye geçip İngiltere Kralı olduğunu ilan etti. Matilda ile Stephen'in destekçileri arasında tarihçiler tarafından Anarşi adı verilen çok ciddi bir iç savaş çıktı. Bu iç savaş ve anlaşmazlık en sonunda 1153'de Stephen tarafından Matilda'nın oğlu olan II. Henry'nin kendi varisi olarak ilan etmesi suretiyle çözüldü ve İngiltere'de kanuni idare ve asayiş geri geldi. Suşi tarihi Suşi tarihçesi. Suşi’nin özgün biçimi, bugün nare-zuşi olarak bilinen türüdür; ilk olarak Güneydoğu Asya’da ortaya çıkmış ve 8 . yüzyılda Japonya’ya yaygınlaşmasından önce Çin’de görülmüştür. Suşi Japoncada artık kullanılmayan eski dil bilgisi formunda bir terimdir ve eski, mayalanma kökenine dayalı olan “ekşi” anlamına gelir. Tuzlanmış balığın mayalanmış pirinç içine konmasıyla geleneksel bir pilav yemeği yapılır. Nare-zuşi isimli yemek, tuz doldurulmuş bir balığın mayalanmış piriç içerisinde birkaç ay bekletilmesiyle hazırlanır. Pirincin mayalanmış olması, balığın bozulmasını önlemektedir. Yemek olarak ise pirinç atılır ve sadece balık yenir. Erken dönemlerde bu yöntemler hazırlanan yemekler, Japonya'da önemli bir protein kaynağı olmuştur. Japonya'da balığın pilav ile ilk tüketimi namanare veya namanari (生成, なまなれ, なまなり) isimli emeklerle olmuştur. Muromachi döneminde namanare en popüler suşi türüdür. Namanare mayalanmış pilavın içine sarılmış kısmen çiğ ve taze olarak konulmuş olan balık ile yapılır. Balığın bu yeni tüketim tarzı, tazeliğini korumak için herhangi bir hazırlama aşaması olmayan yeni bir yemek oluşturmuştur. Edo Döneminde, haya-zuşi adında üçüncü bir tip suşi yaygınlaşmaya başlamıştır (早寿司, 早ずし). Haya-zuşi, balık ve mayalanmamış pirincin anda yenmesine olanak sağladığı için, Japonya'da çok popüler hale gelmiştir. Pirincin mayalanma için kullanılmamasının ilk örneği budur. Ayrıca yine ilk defa pilavın içine pirinç sirkesi eklenmesi ve daha sonra balık, sebze ve diğer kurutulmuş yiyeceklerin katılması yine bu yemekle olmuştur. Bu tür suşi'ler Japonya'da hala popülerliğini korumaktadır. Her bölge, nesiller boyu aktarılan tariflere göre kendi haya-suşi tariflerini kullanmaktadır. 1800'lü yılların ilk dönemlerinde, Edo bölgesinde (günümüzde Tokyo) sokak satıcıları popülerliğini arttırmıştır. Bu döenmde nigiri-zuşi (握り寿司) bulunmuştur; elle hazırlanan kabaca dikdörtgen şekilli bir pilav üzerine konan çiğ balık ile yapılmaktadır. 1923 yılında olan büyük Kanto depremi ardından nigiri-zuşi şefleri Edo bölgesinden tüm Japonya'ya yayılmış ve bu yemeğin tüm Japonya'da tanınmasını sağlamıştır. Günümüzde suşi olarak bilinen (Kanto bölgesinde nigirizuşi) yemek türü ise Hanaya Yohei (華屋与兵衛; 1799 - 1858) tarafından, Edo döneminin sonunda günmüzü Tokyo'su olan Edo 'da bulunmuştur. Günümüz Tokyo'sunda olduğu gibi o tarihlerde de hızlı bir şehir hayatı olan Edo 'da bir fast food olarak gerek yol üstünde gerekse de sosyal ortamlarda elle veya çubuklarla kolaylıkla ve hızlı şekilde yenen bir yemek olmuştur. Funazuşi, Shiga bölgesindeki Biwa Gölü çevresinde hazırlanan özgün bir nare-zuşi çeşitidir. 1619 yılından beri Kitamura ailesi, on sekiz nesilden beri yemeği özgün tarife göre yapmaktadır. Taze yakalanmış funa balığı temizlenir ve solungaçları ile yumurtalıkğı dahil olmak üzere tuzlanır. Önce bu halde bir yıl kadar bekletilen balık, mayalanmış piriç içerisinde bir ila dört yıl kadar daha bekletilir. Bu uzun mayalanma sürecinin sonunda balık ince dilimlenir; tek başına servis edildiği gibi başka yemeklerin içinde de kullanılabilir. Gerçek funazuşi, göle özgün bir sazandan (Japonca "nigorobuna", latince "Carassius auratus grandoculis") yapılır. Ancak geçmiş yıllarda balık sayısını azalması nedeniyle başka tür sazan kullanımı artmıştır. Oxford Sözlüğü‘ne göre, suşi’den batı kültüründe ile defa 1893 tarihinde yayınlanan “A Japanese Interior” isimli kitapta bahsedilir; “yosun ve diğer malzemeler ile balığa sarılmış soğuk pilav” tanımı yazılmıştır. Ancak 1873 tarihli bir Japonca-İngilizce sözlüğünde ve 1879 tarihinde yayınlanan “Notes and Questies” isimli yemek yazısında da suşi’den bahsedilmiştir. İngiltere’de suşi tüketimi Prens Akihito’nun (d. 1933) 2. Elizabeth’i ziyareti sırasında Mayıs 1953'te belgelenmiştir. Yine Prens Akhito’nun 1953 Eylül’ünde Amerika ziyaretinde Washington’daki Japonya Büyükelçiliğinde verilen davette suşi servis edilmiştir. Japonya'da suşi kelimesinin yer aldığı ilk yazılı metin 718 yılında Yoro Code'undadır. Bir vergi kalemi olarak "雑鮨五斗 (yaklaşık 64 litre zakonozuşi or zatsunozuşi)" ibaresi yer almaktadır. Ancak ima edilen suşi'nin, günümüzdeki yemeğin kaynağı olan yemek olup olmadığı ve hatta telaffuzunun bile aynı olu olmadığı bilinmemektedir. 9. ve 10. yüzyıllarda "鮨" ve "鮓" suşi olarak telaffuz edilmektedir ve bu "suşi", günümüz narezuşi'sine benzerdir. Takip eden 800 yıl boyunca, suşi de zaman içerisinde değişiklik göstermiştir. Japon yemek kültüründe günlük öğün sayısı üçe çıkmış, pilav buharda değil haşlanarak pişirilmeye başlanmış ve hepsinden önemlisi piricç sirkesi keşfedilmiştir. Suşi halen balık ve pirincin mayalanması ile yapılırken, mayalanma süresi kademeli olarak azaltılmış pilavı da balık ile beraber yenmeye başlanmıştır. Muromachi döneminde (1336 - 1573), oşisuşi yapımında mayalanma nihayet tamamen bırakılarak pirinç sirkesi kullanımına geçilmiştir. Azuchi-Momoyama döneminde (1573 - 1603), namanare keşfedilmiştir. 1603 tarihli Portekizce - Japonca sözlüğünde namanrina zuşi maddesi yer almaktadır, yarı yapılmış suşi anlamındadır. Namanare, nazrezuşi'ye nazaran daha kısa süre mayalanarak yapılmıştır ve muhtemelen içeriğinde de pirinç sirkesi bulunmaktadır. Ancak kokusu, nazrezuşi'ye özgün kokuya sahiptir. Narezuşi'nin kokusu, mayalanma sürecinin zamanla bırakılmasına nedenlerden birisidir. Küflü peynir, balık ve pirinç sirkesi karışımı bir koku olarak tarif edilir. 12. yüzyılın erken dönemlerinde Konjaku Monogatarishu tarafından yazılmış bir hikâyede yemeğin tadı güzel olsa bile kokusunun çekici olmadığı iması bulunmaktadır. 18. yüzyılın başlarında oşizuşi Osaka'da bulunmuş ve 18. yüzyılın ortalarında Edo'ya gelmiştir. Süresi az da olsa hala mayalanma süreci ile hazırlandığından, dönemin lokantalarının vitrinlerinde müşterilere suşi2nin ne zaman çıkacağına dair ilgilendirme yazıları asılmıştır. Bento kutularında suşi'nin satışı Hanami dönemine rastlar. İnarizuşi de satılan suşi'ler arasındadır. Ancak makizuşi ve çiraşizuşi'nin satışı Edo dönemine denk gelir. Edo döneminde binlerce suşi lokantası arasında üç tanesinin ismi günümüze kadar ulaşmıştır; Matsunozushi (松之鮨), Yoheizushi (興兵衛鮓), ve Kenukizushi (けぬき寿し) . 19. yüzyılın başlarında yaklaşık yirmi yıl aralıklarla açılmışlardır. Nigirisuşi'nin keşfinden sonra yayılması çok hızlı olmuştur. 1852'de yayınlanan Morisadamanko (守貞謾稿) isimli kitapta Edo'da, bir ço'da (100 metreye 100 metrelik, yaklaşık 10.000 metrekare büyüklüğünde bir alan birimi) bir veya iki suşi lokantası olduğu, anca bir ya da iki ço'da bir tane soba lokantası olduğu bilgisi yer almaktadır. Nigirizuşi'nin ilk örnekleri bugünkü türlere benzememektedir. Balık eti soya sosu, pirinç sirkesi veya tuz ile marine edilmektedir ve bir çeşni sosa ihtiyacı yoktur. Bazı balıklar ise yemeğe konmadan önce pişirilmektedir. Balık boyutları ise bugünün balık boyutlarının yaklaşık iki katıdır. Modern buzdolabının keşfi le beraber, çiğ balık kullanımı artmıştır.20. yüzyılın ikinci yarısından itibaren tüm dünyada suşi tüketimi yaygınlaşmıştır. Japonca isim olan suşi'nin Çinyazı karakteleri olan Kanji'deki yazımına karşılık gelen kadim Çin yemekleri, günümüz suşi'si ile çok az benzerlik gösterir. Bunlardan biri, tuz ile turşulanmış balıktır. "鮨" 'nin ilk kullanımı, MÖ 3. yüzyılda en eski Çinçe sözlükte yer almaktadır. Anlamı "bunlar balıklarla yapılan (鮨), bunlar etlerle yapılan (醢)" olarak çevrilebilir. "醢" ,tuz ve kıyılmış domuz eti ile yapılan mayalanmış et ve "鮨" tuz ve kıyılmış balık eti ile yapılan mayalanmış balık anlamındadır. Bir Çin karakteri olan "鮨" 'in kökeninin çok daha eski olduğuna inanılır, ancak bu eski köken karakterin sadece yemek ile ilişkilendirildiği zamana aittir, pirinç veya pilav ile ilgisi yoktur. MS 2. yüzyılda, suşi 'yi ifade eden bir başka karakter "鮓" , Han Handanlığında yayınlanan bir başka sözlükte yer alır: "鮓滓也 以塩米醸之加葅 熟而食之也", il iki karakter olan "鮓滓, "hazır olduğunda yenen pirinç ve tuz ile mayalanmış yemek" anlamındadır. Bu yemeğin narezuşi ile benzerlik gösterdiğine inanılır, örneğin bu yemekte de balık uzun süre pirinç içerisinde mayalanır ve pirinç atılarak sadece balık yenir. Bir yüzyıl sonra, bu iki karakterin anlamı muğlaklaşmış ve karakterler Japonya'ya ilk geldiğinde Çinliler de anlamlarını idrak edememiştir. DAha sonraki zamanlarda pirinci mayalanma sürecinden çıkartmışlar ve kıyılmış balık yemeyi bırakmışlardır. Ming Hanedanlığında "鮨" ve "鮓" Çin Mutfağından tamamen çıkmıştır. Özgür Çetiner Özgür Çetiner (d. 1 Ocak 1981, Bursa), orta saha pozisyonunda görev yapan Ünyesporlu futbolcudur. Bursalı bir ailenin en büyük çocuğu olarak 1 Ocak 1981’de Bursa’da dünyaya geldi. Evli ve bir çocuk babasıdır. Futbol’a 20 yaşında Bursa'nın önemli takımlarından Oyak Renaultspor’da başladı. Burada çok şeyler öğrendikten sonra 2001 yılında profesyonel futbol yaşantısına ilk adımı yetişmiş olduğu Oyak Renaultspor’da attı. Takımın o yıl 3. Lig’e çıkmasında önemli rol oynadığında henüz 20 yaşındaydı. Göstermiş olduğu performansla dikkatleri üzerine çekerken bir yıl sonraki takımı Bursa'nın köklü ekiplerinden Bursa Merinosspor oldu.Bursaspor'la adı anılan Özgür’ü futbolun efsane adamı Gheorghe Hagi Bursaspor'un A takımında istemesine rağmen arada yaşanılan olumsuzluklar yüzünden transfer gerçekleşmedi. Bursa Ekibinde gollerine attırdığı gollere devam eden Özgür Bursa Merinos’ta 2 yıl daha kaldıktan sonra İnegölspor'un yolunu tuttu. İnegölspor'da da o yıl yine takımı canlandıran ve iki yıl orada kalan yetenekli futbolcu yaşanılan başarılarla Türkiye'nin gündemine oturdu.O yıl Türkiye Kupası'nda gruplara kalma başarısını elde eden ve aynı grupta yer alan rakibi Beşiktaş'ı 1-0 yenmeyi başaran takım, o yıl Özgür Çetiner'le altın yılını yaşıyordu. Yükselen grafiği birçok takımın dikkatini çekti ve İstanbul'unköklü ekiplerinden İstanbulspor'la anlaştı. Küçük yaşlarda Bursa'da maçlarını izlediği,hayallerinin futbolcusu Real Madrid'te top koşturmuş Elvir Baliç'le takım arkadaşı olmak onun için büyük bir onur kaynağı olmuştu. İstanbulspor'la ilk sezonunda ligdeki tüm maçlara ilk 11’de çıkan Özgür Çetiner, İstanbul'daki ikinci yılında takım içindeki olumsuzluklar yüzünden takımdan ayrılmak istedi. İstanbulspor'un ardından Süper Ligtakımlarından Beşiktaş'ın ve Galatasaray'ın gündemine aldığı yetenekli futbolcu işin netlik kazanmamasından dolayı bu takımlara transferi gerçekleşmedi. İstanbulspor’dan ayrılmasının ardından güçlü Körfez ekibi Kocaelispor’la anlaştı. Bursa Merinos’ta 8 numaralı forma giydikten sonra İstanbul’da 16 sırt numarasını taşıdı.Son olarak Kocaelispor’da 16 giyilmemesi nedeniyle 17 numaralı formayı giymiştir.Kocaelispor ise 2007-08 sezonunda ilk 1. Lig şampiyonu olarak 5 sene aradan sonra Süper Lig'e yükselmiştir. Kocaelispor Süper Lig kadrosunda yaptığı kadro değişikliği konusunda Özgür’le anlaşamayınca Özgür Çetiner’de Kocaelispor’la yollarını ayırmak zorunda kaldı.Kocaelispor takımıyla ve taraftarıyla bütünleşen Özgür Çetiner taraftarın gönlünde taht kurmuştur. Sezon başında takımdan ayrılan Özgür Çetiner 2. Lig takımlarında Tarsus İdman Yurdu ile anlaştı. Tarsus İdmanyurdu'nda 11 sırt numarasıyla birçok maça çıktı. En muhteşemi de doğdu şehrin takımı Bursaspor'a karşı oynadığı maçtı. Süper Lig ekiplerinden Bursaspor ile yapılan maçta takımının tek golü Özgür'den gelmiş ve Özgür performansıyla izleyenlerden tam not almıştı.. Maçtan sonra Bursaspor Tv'ye verdiği röportajda kendi doğduğu şehrin takımına gol atmanın çok farklı bir duygu olduğunu ve Bursaspor'un şampiyonluğun en büyük favorisi olduğunu söylediğinde ligin bitmesine aylar vardı ve Bursaspor 2009-10 sezonunda tarihindeki ilk şampiyonluğa ulaşmıştı. Tarsus İdmanyurdu'nda bir sezon oynadıktan sonra sonraki durağı Alanyaspor'du. Kocaelispor taraftarının gönlündeki yeri ayrı olan Özgür,Alanyaspor'da Kocaeli'nin plaka numarası olan 41 numaralı formayı giyerek Kocaeli'ye olan sevgisinin tükenmediğini göstermişti. Alanya'da birçok maçta ilk on birde forma giydi. Alanyaspor'dan ayrıldıktan sonra 2011-2012 sezonunun başında Bandırmaspor ile anlaştı.2011-2012 sezonunun ilk yarısında oynadığı maçlarda takımının aldığı üst üste galibiyetlerle takımını liderliğe 10 puanlık farkla taşıdı.Yaşadığı kısa süreli sakatlıklar takımdan ayrı kalmasına neden oldu. 2. Lig'de 2011-2012 sezonunda ligin ikinci yarısında pek fazla forma şansı bulamadı. Bandırmaspor Özgür Çetiner'in oynamadığı birçok maçta takım puan kayıpları yaşadı ve şampiyonluğu ligin bitimine çok kısa bir süre kala 1461 Trabzon takımına kaptırdı. 2012-2013 sezonu için Ordu temsilcisi Ünyespor'la anlaştı. Gündoğdu, Rize 7 kilometre kare alanda, 6.200 nüfusa sahip Gündoğdu; beş Mahalle ve on beş Köyü içinde barındırmaktadır. Mevcut coğrafi ve idari yapısıyla 7 İlçeden daha büyük olan Gündoğdu 1965 yılından bu yana Belde Belediyesi olarak hizmet vermektedir. Geniş ticari alanlarıyla, doğal ,güzellikleriyle, endüstriyel ve tarımsal alanlarda yapılan çalışmalarla son yıllarda yüksek bir ivme yakalayan Gündoğdu ; yapılan özel sektör ve kamu yatırımlarıyla da ciddi bir sinerji oluşturmuştur. Stratejik önemi giderek artan Gündoğdu Rize'nin incisi olma yolundadır. Gündoğdu’nun tarihi Merkez İlçenin tarihi ile birlikte düşünülür. Tarihe ilişkin bilgiler; MÖ 7. yüzyılda Milets'lu denizcilerin yöreye yapmış oldukları seferlerle başlamaktadır. Bunların kurduğu “emperion” (pazaryeri) adlı ticaret kolonilerinin halkı, sonraları Doğu Anadolu’ya göç eden Kimmerler'in (Gimirrai) önünden kaçan İç Anadolu oymakları ile birleşerek, bölgenin ilk yerleşme merkezlerini oluşturdu. MS 370'e kadar önemli bir askeri ve siyasi gelişmeye sahne olmayan bölge, bu tarihten başlayarak, Karadeniz-İran ticaret yolu üzerinde olması dolayısıyla Sasanlı Devleti ile Roma İmparatorluğu arasında sürekli el değiştirdi. 1071'deki Malazgirt Savaşı'ndan sonra hızla Anadolu'ya yayılan Türkler, Rize ve yöresini de ele geçirdiler. Ancak Anadolu Selçuklu Devleti'nin kurulmasından sonra savaş alanının Batı Anadolu'ya kayması, 1075'te bölgenin yeniden Bizans egemenliğine girmesi sonucunu doğurdu. Bu tarihten sonra Bizans, Danişmend, Anadolu Selcuklu Devletleri arasında el değiştiren Rize, 1184'e kadar Bizans etkisinde kaldı. IV. Haçlı seferi sırasında Kostantinopolis işgale uğrayınca, Bizanslılar Karadeniz’e çekilerek, Rize'yi içine alan Trabzon Rum Pontos İmparatorluğunu kurdular. Bu İmparatorluk, yüzyıllarca Rize yöresinde hüküm sürdükten sonra, 1461'de Fatih Sultan Mehmet tarafından ortadan kaldırıldı. Yavuz Sultan Selim 1509'da Rize yöresini tümüyle Osmanlı Devleti'ne kattı. Dış çevreyle yoğun ilişkilerine karşın, kapalı bir toplumsal yapısı olan Gündoğdu’nun, çaycıIıkla birlikte yaşantı biçimi de değişmiştir. Kırsal kesim insanı kente akın ederken kendi değerlerini de taşıyarak Gündoğdu’da yaşamı etkilemiştir. Yaşam şartlarının değişmesine, geçim düzeyinin yükselmesine karşın inançlar, töresel değerler, doğum-evlenme ve beslenme biçimlerinde geleneksel uygulamalar korunmaktadır. Beş mahalleden oluşan Gündoğdu’da, mahalleler arasında sosyal farklılıklar gözlenmemektedir. 2000 yılı merkez nüfusu; 5200 olan Gündoğdu, Rize Merkez İlçede yer alır. Kentin batısında Rize Merkez yerleşimi, Kuzeyinde Karadeniz, doğusunda Çayeli ilçesi, Güneyinde ise Güneysu İlçesi yer almaktadır. Gündoğdu’ya bağlı 15 köy vardır. Köylerle birlikte 2000 yılı nüfusu; 12614 dür.Ancak Resmi Gazete’de yer alan 2012/433 sayılı duyuruda “Rize İli Merkez İlçeye bağlı Çiftekavak ve Alipaşa Köyleri ile Gündoğdu Belediyesinin, tüzel kişiliklerinin kaldırılarak, Rize Belediyesi sınırları içine katılması 5393 sayılı Belediye Kanununun 11 inci maddesi uyarınca uygun görülmüştür. Bu Kararı İçişleri Bakanı yürütür“ denildi. Böylece Gündoğdu beldesi Rize merkezine bağlanmış oldu. Gündoğdu Doğu Karadeniz Bölgesinde, Rize İli Merkez İlçeye bağlı bir belde merkezidir. Rize İli 40°21’ ve 41°25’ doğu boylamları ile, 40°35’ ve 41°20’ kuzey enlemleri arasında yer alır. Gündoğdu’nun topoğrafyası; dar bir kıyı şeridiyle bunun hemen ardından denize paralel bir şekilde yükselen dağlardan oluşur. Kaçkar Dağları güneydoğuda 3900 metre üzerine çıkarken, güneydeki Dilek dağının yüksekliği 3711 metre, Kırklar dağının yüksekliği ise 3352 metredir. Bunlar bölgenin en yüksek dağlarıdır. Topraklar sık sık bir akarsu ağıyla parçalanmıştır. Meyilin fazla oluşu nedeniyle hızla akan dereler ekonomik değer ifade etmemektedir. Vadi yamaçlarını kaplayan ormanlar denize paralel bir kuşak oluşturmaktadır. Rize Merkez İlçeye doğudan sınır olan Gündoğdu, dar bir şerit halindeki düzlükte ve dağınık düzendeki tepelerde kurulmuştur. Gündoğdu 4. derece deprem kuşağında yer almaktadır. Gündoğdu, genelde dar ve uzun kıyı şeridi boyunca düz ve bunlardan hemen sonra çok eğimli alanlardan oluşan bir yapıya sahiptir. Belediye sınırları ve imar planı alanlarındaki dereler sınırlıda olsa içlere doğru düz ve düze yakın alanlar oluşturmaktadır. Kentte nüfusun büyük bölümü bu sınırlı düz alanlarda yer alır. Gündoğdu’da hakim bitki örtüsü çay bahçeleridir. Dar kıyı şeridinden hemen sonra başlayan yükseltilerde, çay bahçeleri ile birlikte fundalıklar, kısa boylu orman ağaçları, gürgen, kızılağaç ve karaağaçlar yer almaktadır.Son zamanlarda kivi üretimininde yaygınlığı artmaktadır. Gündoğdu’da sahil şeridinden güneye doğru uzanan eğilimli alanlarda, aglomera, bazalt ve tüfler’den oluşan volkanik seriler gözlenmektedir. Aglomera, tüf üst kretase yaşlı bu volkanik seriler denizaltı volkanizmasının tipik ürünleridir. Rize İlinin en önemli karayolu bağlantısı, Karadeniz kıyı yoludur. Samsun-Trabzon üstünden gelen yol, İyidere ilçesinin 4 km batısında il sınırına girer, kıyıyı izleyerek kuzeydoğuya uzanır ve Fındıklı ilçesinin 12 km doğusunda il sınırları dışına çıkar. Rize, Gündoğdu, Çayeli, Pazar, Ardeşen ve Fındıklı bu devlet yolu üzerindedir. Bölgede ikinci devlet yolu ise Rize-İspir yoludur.Rize merkezden Gündoğdu'ya özel vasıtayla 5dk toplu taşıma araçlarıyla 10 dk civarında zaman almaktadır. Gündoğdu’nun önemli merkezlere uzaklığı aşağıdaki tabloda gösteriliştir. Musular Düz Yerleşmesi Musular, Aksaray İli, Aksaray İlçesi, Kızılkaya Köyü'nün yaklaşık 1 km. güneyinde, Musular Mekii'nde yer alan bir düz yerleşmedir. Hasan Dağı ve Melendiz Dağı'nın kuzeyine düşen volkanik bir arazide Ihlara Vadisi'nin verimli ovasında, Melendiz Çayı'nın batı kıyısındadır. Aşıklı Höyük'ün 300-400 metre batısında yer almaktadır. Yerleşme, İstanbul Üniversitesi Prehistorya Anabilim Dalı'nın Aşıklı Höyük'teki kazıları sırasında 1993 yılında saptanmıştır. Daha sonra aynı Anabilim Dalı'ndan Sevil Gülçur tarafından yerleşmede 1994 ve 1995 yıllarında yüzey toplaması yapılmıştır. Kazılar ise 1996 – 2004 yıllarında Aksaray Müzesi Müdürlüğü başkanlığında İstanbul Üniversitesi Prehistorya Anabilim Dalı öğretim üyesi ve öğrencilerinden oluşan, bilimsel danışmanlığını Mihriban Özbaşaran'ın yaptığı bir ekip tarafından kazı yapılmıştır. Kazılarda iki ana yerleşme evresi saptanmıştır. Ana kaya üzerinde yer alan beş tabakalı ilk yerleşme evresi Çanak Çömleksiz Neolitik Çağ yerleşmesidir. Yakındaki Aşıklı Yerleşmenin en üst yapı evreleri ile çağdaş ve ilişkili görülmektedir. Çanak Çömleksiz Neolitik yerleşmesi iki evreli olarak değerlendirilmektedir. Üstteki evre taş temelli yapılar evresi, alttaki ise kırmızı tabanlı yapı evresi olarak tanımlanmaktadır. Çanak Çömleksiz Neolitik yerleşmenin üstündeki yerleşme evresi ise Çanak Çömlekli Neolitik Çağ yerleşmesidir. Çanak Çömlekli Neolitik yerleşim evresinin verdiği çanak çömlek buluntuları bu yerleşmenin Kalkolitik Çağ başlarına tarihlenmesi gerektiği sonucuna varılmaktadır. Çanak Çömleksiz Neolitik evre, anakaya üzerindeki çöplük olarak kullanıldığı anlaşılan sığ bir çukurla temsil edilmektedir. Çukurdan esas olarak çok iri sığır kemikleri çıkartılmıştır. Bu alanın kullanımı daha sonra bırakılmış, kalın bir toprak tabakasıyla doldurularak düzlenmiştir. Kısmen bu düzlemin üzerine taş temelli, kerpiç duvarlı bir yapı inşa edilmiştir. Ne için kullanıldığı anlaşılamayan yapının batısında işlik olarak kullanıldığı anlaşılan bir açık alan bulunmaktadır. Bu tabakanın üzerinde görkemli bir işçiliğe dayanan, muhtemelen üstü kapalı bir taş kanal, iki mekanlı, taş temelli bir yapı ve kırmızı renkli kireç tabanlı yapı kalıntıları vardır. Bu tabakanın da üstünde Neolitik sonu, Kalkolitik başı gibi tarihlenebilecek tabakalar yer almaktadır. Neolitiğin erken evresine tarihlenebilecek olan çanak çömlek buluntularının bölgede henüz benzerlerine rastlanmadığı belirtilmektedir. El yapımı, kaba görünümlü ve istisnasız organik katkılı bu çanak çömlek dört mal grubu içinde toplanmaktadır. Birinci grup kırmızı astarlı, açkılı, bej rengi hamurlu, ikinci grup kırmızı astarlı, parlak açkılı, kırmızı renkli hamurlu, üçüncü grup gri, kahverengi ve siyah renkli hamurlu, dördüncü grup ise bej, pembemsi bej renkli hamurlu maldır. Kazılarda ele geçen yontmataş aletlerin neredeyse tümü obsidiyendir. Obsidiyenin Nenezi Dağı ve Göllü Dağ'dan bloklar halinde getirildiği ileri sürülmektedir. Yontmataş işçiliğinde dilgi endüstrisinin hakim olduğu belirtilmektedir. Aletlerde ağırlığı kazıyıcılar oluşturmaktadır. Çeşitlilik açısından zengin bir kemik alet endüstrisi gözlenmektedir. En çok üretilmiş olan kemik alet bızlardır. Yerleşmede 1996 – 2001 yılları arasındaki kazılarda sekiz insan iskeleti parçalarına ulaşılmıştır. Bunlardan bir bireyinki sadece çene kemiğidir. Sağlam ele geçenlere bakılarak ölülerin hocker pozisyonunda (ana rahmindeki gibi) gömüldüğünü, gömüt armağanı bırakılmadı anlaşılmaktadır. Üçü kadın, üçü erkek, ikisi de çocuklara ait bu sekiz iskelet buluntusundan beşinin kafatasında patolojik bulgu saptanmıştır. Bir kadın kafatasında darbeden dolayı oluşan travmaya bağlı iltihaplanma, bir erkek kafatasında ise anemiden kaynaklandığı düşünülen porotik yapı belirlenmiştir. Aynı bireyin her iki orbit tavanında belirgin biçimde cribra orbitalia görülmüştür. Bu tip patolojik lezyonların demir eksikliğinden kaynaklandığı düşünülmektedir. Kazılarda ortaya çıkarılan hayvan kemiklerinin % 42'si yabani sığır kemiğidir. Diğer hayvan kemikleri yabani türler olarak koyun, keçi, domuz, at ve geyikgillerdir. Bunların yanında köpekgiller ve tavşan kemikleri de bulunmaktadır. Bitki kalıntıları az sayıda ele geçmiş olmakla birlikte buğday ve arpanın tarıma alındığı ifade edilmektedir. Musular Düz Yerleşmesi'nin, Aşıklı Höyük'te yerleşik topluluk tarafından, bu yerleşimin son evrelerinde, MÖ 7600'lerde kullanılmaya başlandığı öne sürülmektedir. Aşıklı halkının burayı bir av alanı, avla ilintili inançları yolunda bir tören alanı, av sonrası et, kemik ve derilerin işlendiği bir işlik olarak kullandıkları düşünülmektedir. Öte yandan av hayvanları içinde yabani sığırın ağırlıkta olması, seçici bir avlanmaya işaret etmektedir. Bölgede obsidiyen endüstrisine ilişkin buluntular arasında ön kazıyıcıların ve baskı düzeltili ok uçlarının çokluğu da av ve deri işleme yoğunluğunu göstermektedir. Höyüğün ayrıca Aşıklı halkı için sembolik ve işlevsel bir anlam taşıdığı düşünülmektedir. Çanak çömlekli Neolitik yerleşme ise küçük ve mütevazı bir yerleşme olarak görülmektedir. 15. Kolordu (Osmanlı) 15. Kolordu Osmanlı İmparatorluğu'nun I. Dünya Savaşı dönemi askeri birimlerinden biridir. 25.000 kişilik kuvvetiyle Osmanlı Devleti'nin müttefiklerine destek olması amacıyla Galiçya Cephesi'nde savaştı. 1917 yılında Doğu Cephesi'ne kaydırıldı. Komutanlığına Kazım Karabekir Paşa atandı. 1920 yılında ismi "Doğu Cephesi Komutanlığı" olarak değiştirildi. Nisan 1915'te kolordu aşağıdaki şekilde yapılandırıldı: Ağustos 1916'da kolordu aşağıdaki şekilde yapılandırıldı: Aralık 1916'da kolordu aşağıdaki şekilde yapılandırıldı: Ağustos 1917'de kolordu aşağıdaki şekilde yapılandırıldı: Ocak 1918, Haziran 1918'de kolordu aşağıdaki şekilde yapılandırıldı: Eylül 1918'de kolordu aşağıdaki şekilde yapılandırıldı: Kasım 1918'de kolordu aşağıdaki şekilde yapılandırıldı: Ocak 1919'da kolordu aşağıdaki şekilde yapılandırıldı: 21. Kolordu (Osmanlı) 21. Kolordu, Osmanlı İmparatorluğu'nun I. Dünya Savaşı dönemi askeri birimlerinden biridir. Ağustos 1917, Ocak 1918, Haziran 1918'de kolordu aşağıdaki şekilde yapılandırıldı: Eylül 1918'de kolordu aşağıdaki şekilde yapılandırıldı: Kasım 1918'de kolordu aşağıdaki şekilde yapılandırıldı: 19. Kolordu (Osmanlı) 19. Kolordu Osmanlı İmparatorluğu'nun I. Dünya Savaşı dönemi askeri birimlerinden biridir. Ağustos 1917, Ocak 1918'de kolordu aşağıda şekilde yapılandırıldı: Haziran 1918, Eylül 1918'de kolordu aşağıda şekilde yapılandırıldı: Bulaşıcı süngerimsi ensefalopati Bulaşıcı Süngerimsi Ensefalopatiler (BSE) ya da prion hastalıkları, birçok hayvanın ve insanların beyin ve sinir sistemini etkileyen ilerleyici karakterde hastalıklara verilen genel isimdir. En yaygın hipoteze göre prionlar tarafından oluşturulur, diğer bazı verilere göre ise "Spiroplasma" enfeksiyonu sorumlu tutulmaktadır. Hastalıkların sonucunda zihinsel ve fiziksel yetenekler bozulur ve beyin dokusu, otopside bir mikroskop altında incelendiğinde korteksde çok sayıda küçük delikler görünür. Bu görünümden bir süngeri andırdığından "süngerimsi" tabiri kullanılmıştır. Etkilenen canlılarda bellek değişiklikleri, kişilik değişiklikleri ve hareket ile ilgili sorunlar görülmeye başlar ve beyin işlevlerindeki bozukluklar nedeniyle zamanla kötüleşebilir. İnsanlarda görülen prion hastalıkları; klasik Creutzfeldt-Jakob hastalığı, yeni varyant Creutzfeldt-Jakob hastalığı (nvCJD, Bovin spongiform ensefalopati ile ilişkili insan hastalığı)​​, Gerstmann-Sträussler-Scheinker sendromu, fatal familyal insomnia ve kuru hastalığıdır. 17. Kolordu (Osmanlı) 17. Kolordu Osmanlı İmparatorluğu'nun I. Dünya Savaşı dönemi askeri birimlerinden biridir. 17 Ekim 1912'de kolordu aşağıdaki şekilde yapılandırıldı: 29 Ekim 1912'de kolordu aşağıdaki şekilde yapılandırıldı: 7 Kasım 1912'de 17. Geçici Kolordu lağvedildi. Kasım 1918'de kolordu aşağıdaki şekilde yapılandırıldı: O 1919'da kolordu aşağıdaki şekilde yapılandırıldı: 15 Mayıs 1919'da kolordu aşağıdaki şekilde yapılandırıldı: Gaziantepspor 2012-13 sezonu Gaziantepspor 2012-2013 sezonu, kırmızı siyahlı ekibin Süper Lig'deki yitmibeşinci sezonu, kuruluşunun ise kırküçüncü yılıdır. Kulüp bir önceki sezon Süper Lig'i 10. bitirmiştir. 18. Kolordu (Osmanlı) 18. Kolordu Osmanlı İmparatorluğu'nun I. Dünya Savaşı dönemi askeri birimlerinden biridir. 29 Ekim 1912'de kolordu aşağıdaki şekilde yapılandırıldı: Bu kolordu Sağ Kanat Grubu adı altında Mahmut Kâmil Paşa komutasındaki 3. Ordu'ya bağlı olarak 7 Haziran 1915 tarihinde kuruldu. Komutanlığına Halil Bey getirildi. Faaliyet alanına bir düzenleme olarak, Mahmut Kâmil Paşa tarafından Geçici Halil Kolordusu olarak bu birim yeniden tasarlandı. 20 Eylül 1915 tarihinde, Geçici Halil Kolordusu 18. Kolordu olarak yeniden adlandırıldı. Yaz Sonu 1915'te kolordu aşağıdaki şekilde yapılandırıldı: Ocak 1916'da kolordu aşağıdaki şekilde yapılandırıldı: Ağustos 1916'de kolordu aşağıdaki şekilde yapılandırıldı: Aralık 1916'da kolordu aşağıdaki şekilde yapılandırıldı: Ağustos 1917, Ocak 1918'de kolordu aşağıdaki şekilde yapılandırıldı: Kasım 1918'de kolordu aşağıdaki şekilde yapılandırıldı: Davetsiz Davetsiz (Orijinal adı:"The Uninvited") yönetmenliğini The Guard Brothers'ın yaptığı ve başrollerini Emily Browning,Arielle Kebbel,Elizabeth Banks ve David Strathairn'ın paylaştığı 2009 yapımı Amerikan korku-gerilim filmidir. Annesinin ölümünden sonra kaldırıldığı psikaytri kliniğinden taburcu olan Anna adlı bir genç kızın (Emily Browning), annesinin şüpheli ve zamansız ölümünü çevreleyen gizem perdesini aralamaya kalkışması üzerine gelişen ölümcül irade savaşları anlatılır. Anna’nın klinikte tedavi gördüğü günlerde babası Steven (David Strathairn), annesinin eski hemşiresi Rachel ile (Elizabeth Banks) nişanlanmıştır. Anna’nın yaşadığı umutsuzluk, annesinin hayaletinin ortaya çıkıp intikam istemesi üzerine korkuya dönüşür. Annesinin hayaleti katili olarak Rachel’i işaret etmektedir. Bunun üzerine Anna ile kızkardeşi Alex (Arielle Kebbel), Rachel’in soru işaretleriyle dolu geçmişini araştırmaya girişirler. Kamil Aslanger Kamil Aslanger (d. 4 Ekim 1949 İstanbul), Türk ressam ve asker. Kamil Aslanger, Selimiye Askeri Ortaokulu ve Kuleli Askeri Lisesi'nden sonra 1969 yılında Kara Harb Okulu'ndan mezun oldu ve jandarma subayı olarak sürdürdüğü zorunlu hizmet süresini 1979 yılında bitirdikten sonra emekli oldu. Emekliliği sonrası resim çalışmasına yönelen Aslanger bütün zamanını resim çalışmalarına ve araştırmalarına ayırmıştır. Otodidakt (öz öğrenimli) bir sanatçıdır. Konularının tamamını İstanbul'dan seçen ressam, son on beş yıldır ağırlıklı olarak oryantalizm üzerinde incelemeler yapmakta ve Osmanlı İstanbul'unun beş yüz yıllık geçmişindeki sosyal yaşamından kesitleri, kaybolan kültürel değerleri, tabloları ile "Oryantalizm ve İstanbul Serisi" adı altında toplamaktadır. Çeşitli zamanlarda açılan vakıf, dernek ve yardım kuruluşlarının sergilerine, Horhor, Ümit Yaşar, Toprakbank, Pırıltı ve Beff Home sanat galerilerinin karma sergilerine, Askerî Müze ve Kültür Sitesinin geleneksel "Yaşayan Asker Ressamlar" 1995, 1996, 1998, 2002 ve 2004 sergilerine katılmıştır. Chaouki Ben Saada Chaouki Ben Saada () (d. 1 Temmuz 1984, Bastia), Tunuslu millî futbolcudur. Şu an Fransa Ligue 2 takımlarından Lens forması giymektedir. Daha önce; Bastia ve Nice takımlarında oynadı. Tunus formasını 38 kez giydi ve dört gol attı. Ayrıca millî formayla; üç Afrika Uluslar Kupası, bir FIFA Dünya Kupası ve bir FIFA Konfederasyonlar Kupası'nda mücadele etti. Guru Guru, (Devanagari ) Sanskritçede "öğretmen" veya "usta" anlamına gelen bir terimdir. Özellikle Hint dinlerinde kullanılır. BjÃ¸rn Tore Kvarme Bjørn Tore Kvarme (17 Haziran 1972, Trondheim), Norveçli eski millî futbolcudur. Sırasıyla; Rosenborg, Liverpool, St. Etienne, Real Sociedad ve Bastia takımlarında oynadı. Norveç formasını ise bir kez giydi. Guru (anlam ayrımı) Guru; mistik bir öğretmen, usta veya hoca anlamına gelen bir terimdir. Guru aşağıdaki anlamlara da gelebilir: Film: MÃ¼zik: İstanbul Büyükşehir Belediyespor (futbol takımı) 2012-13 sezonu İstanbul BB 2012-2013 sezonu, turuncu beyazlı ekibin Süper Lig'deki beşinci sezonu, kuruluşunun ise yirmi ikinci yılıdır. Kulüp bir önceki sezon Süper Lig'i 6. bitirmiştir. 2011-2012 sezonunda Takımda en çok gol atan oyuncu ise takımın Kamerunlu golcüsü Pierre Webo olmuştur. Takım 2011-2012 sezonuna Abdullah Avcı ile başlamış fakat Avcı Türkiye millî futbol