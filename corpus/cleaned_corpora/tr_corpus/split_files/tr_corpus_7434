Post "adlı Amerikan gazetesinin 2002 tarihli bir sayısında şöyle denilmektedir: "Birçok kişi sonsuz sayıda maymunun sonsuz sayıda daktilo kullanarak sonsuz bir zaman dilimi içinde Shakespeare'in yapıtlarını elde edeceğine ilişkin ünlü teoremle eğlendi." İngiltere Sanat Konseyi tarafından desteklenen ve 2003 yılında gerçek maymunlarla gerçekleştirilen deney basından büyük ilgi görmüştür. Teorem 2007 yılında Wired dergisi tarafından sekiz klasik düşünce deneyinden biri olarak listelenmiştir. Çizer Ruben Bolling, düşünce deneyini "Tom the Dancing Bug" adlı çizgi filmde bir maymuna söylettiği şu sözlerle taşlamıştır: "Hamlet'in öcünü beşinci perdeye dek nasıl geciktirebilirim?" David Ives'ın 1987'de yazmış olduğu "Basitleştirilmiş Konuşma Denemeleri" adlı kısa oyun, sonsuz maymun teoremin deneyinde kullanılan üç maymun arasında geçen konuşmaları ele almaktadır. Oyun, maymunlardan birinin Hamlet'in ilk satırlarını yazarken diğer ikisinin rastgele metinler üretmesiyle sonlanır. Pazar Meydanı (Wrocław) Pazar Meydanı (Lehçe: Rynek, Almanca: Großer Ring), Wrocław şehrinin merkezinde bulunan pazar meydanı. Trafiğe kapalı yaya alanıdır. Pazar Meydanında Belediye Binası, Yeni Belediye Binası, Azize Elizabet Kilisesi bulunmaktadır. Świdnica (Schweidnitzer Straße), Oława (Ohlauer Straße), Eugeniusz Geppert Caddesi (Schlossstraße), Ruska (Reussche Straße), Aziz Mikolay (Nikolaistraße), Odra (Oderstraße), Kuźnicza (Schmiedebrücke), Aziz Vitus (Albrechtstraße) olmak üzere on bir caddeyi dahil etmekteydi. Bunun dışında 14. ya da 15. yüzyılda Kurzy Targ'a doğru Cezaevi Caddesi (Więzienna, Stockgasse) ve Azize Dorotea Meydanı (Dorotheengasse) olmak üzere iki arka sokak oluşturuldu. Magdeburger Recht'e dayanarak 1214 - 1232 yılları arasında I. Henryk (Brodat) döneminde kuruldu. II. Dünya Savaşı'nda Breslau Muharebesi sırasında 29 Ocak 1945'te Breslau şehrinden kaçmaya çalışan belediye başkanı yardımcısı Hermann Niehoff, Gauleiter Karl Hanke'nin emriyle Ring'te Volkssturm mensupları tarafından vurularak öldürüldü. Jamal Hammadi Jamal Hammadi, Sharon Stone ve Meg Ryan gibi ünlülerle yaptığı çalışmalarla bilinen profesyonel bir saç stilistidir. 90’ların ilk yıllarında Linda Evangelista, Jamal’dan İngiliz Vogue dergisinin kapağı için saç tasarımını yapmasını istedi. Diğer moda yayınları arasında İngiliz Elle, Vanity Fair, İtalyan Glamour, InStyle, The Face, Spin, Nylon ve Flaunt yer almaktadır. Aralarında Chanel, Christian Dior, Jean Paul Gaultier ve Jogn Galliano’nun da bulunduğu dünyanın en büyük moda tasarımcılarından bazıları için defilelerde saç tasarımı yapmıştır. 2004 yılında, saçı nemlendirmeyi ve yeniden parlaklığına kavuşturmayı amaçlayan doğal, organik ürünleri baz alan Hamadi Beauty adında bir saç bakımı serisini piyasaya sunmuştur. 1950’li yıllarda Paris’ten Los Angeles’a taşındı. Jamal, ünlü saç stilisti Odile Gilbert’ten birkaç yıl boyunca eğitim aldı. Ouidad Ouidad (/we-dad/), saç stilisti. Kıvırcık saç uzmanı olan , kariyerine en ünlü tasarımcılar, Broadway yapımları ve New York’taki reklam ajansları için saç tasarımı yapan bir öğrenci olarak başladı. 1984 yılında, ABD’de ‘kıvırcık saçlara özel’ bir salon açan ilk stilist oldu. Medya; Cosmopolitan, Shape, The Today Show ve CNN dahil olmak üzere çeşitli ortamlar aracılığıyla Ouidad’ın saç uzmanlığına pek çok kez tanık oldu. Medyada ve saç tasarımı endüstrisinde sıklıkla “Buklelerin Kraliçesi” olarak anılmaktadır. Ouidad’ın ‘kıvırcık saçlara özel’ salonları, 2009 yılından itibaren ABD’nin 22 şehrinde bulunmaktadır. Ouidad, 2002 yılında Curl Talk; Everything You Need to Know to Love and Care for Your Curly, Kinky, Wavy, or Frizzy Hair adlı ilk kitabını yayınladı. En büyük salonları, Manhattan (New York) ve Santa Monica’da yer almaktadır. Ouidad, kıvırcık saçları tanıma ve şekillendirmeye yardımcı olmak amacıyla özellikle protein ve vitaminlerle formüle edilmiş kendi ‘Ouidad’ serisi saç ürünlerini piyasaya sürmeden önce kimya dersleri almıştır. Teddy Charles Teddy Charles, Paris’te doğmış bir saç tasarımcısıdır. Günümüzde New York'ta yaşamakta ve dünya çapında Art + Commerce ajansı tarafından temsil edilmektedir. Yirmili yaşların başındayken, Julien D'Ys ve Orlando Pita’dan eğitim almıştır. Charles, Mario Testino gibi moda fotoğrafçıları ve Patrick Demarchelier, Glen Luchford, Mikael Jansson ve Karl Lagerfeld gibi moda tasarımcılarıyla çalışmıştır. French, Italian, American, Teen Vogue, i-D, V, Numéro ve Vogue Nippon için moda çekimlerine katılmış; ayrıca, BCBG, Gap, Calvin Klein ve Nina Ricci için reklam kampanyalarında çalışmıştır. Charles, aynı zamanda Luca Luca, Marchesa, Rag & Bone, Badgley Mischka, Sari Gueron ve Yigal Azrouel de dahil olmak üzere çeşitli New York tasarımcısının defileleri için defile koleksiyonları da tasarlamaktadır. Müşterileri arasında Sarah Jessica Parker, Blake Lively, Hayden Panettierre ve Ellen Page bulunmaktadır. Stanley, Falkland AdalarÄ± Stanley, Güney Amerika'daki ve Atlas Okyanusu'nun güneyindeki bir İngiliz kolonisi olan Falkland Adaları'nın başkentidir. 2.115 kişilik şehir Doğu Falkland adasında bulunur. Hüseyin Nurettin Özsu Hüseyin Nurettin Özsu (1879 İstanbul - 9 Haziran 1937), Türk asker. 24 Ocak 1898 tarihinde Harp Okulu'ndan Teğmen rütbesiyle mezun oldu. 14 Ocak 1921 tarihinde Anadolu'ya geçti. Kurtuluş Savaşı Batı Cephesi'ndeki tüm savaşlar ve en son muharebe olan Başkomutanlık Meydan Muharebesi'ne katıldı. 31 Ağustos 1922 tarihinde Mirliva rütbesine terfi etti ve Paşa oldu. 22 Ocak 1932 tarihinde emekli oldu. 9 Haziran 1937 tarihinde İstanbul'da vefat etti. Naaşı 1988 yılında Ankara'daki Devlet Mezarlığı'na nakledildi. Muharebe Gümüş Liyakat Madalyası, Muharebe Gümüş İmtiyaz Madalyası, Muharebe Altın Liyakat Madalyası, 3. Dereceden Avusturya-Macaristan Askeri Liyakat Madalyası, Alman İmparatorluğu Demir Haç ve Kırmızı şeritli İstiklâl Madalyası sahibiydi. Bobby Singer Bobby Singer, "Supernatural" adlı dizide Jim Beaver'in canlandırdığı kurgusal karakterdir. İlk kez "Devil's Trap" adlı bölümde görülmüştür. Winchester kardeşler gibi avcılıkla uğraşmaktadır.Bir baba figürüdür. Dizinin beşinci sezonunda içine bir şeytan girmiştir. Şeytan Dean'i öldürecekken Dean'in sesini duyan ve kontrolü kısa süreliğine eline geçiren Singer bıçağı kendine saplamıştır. Yaralanmış, felç geçirmiştir. İlerleyen bölümlerde ruhunu şeytana satarak Ölüm'ün (atlı) yerini öğrenmiş aynı zamanda yaptığı anlaşma sayesinde yeniden ayağa kalkabilmiştir. 5. sezonun son bölümünde Lucifer tarafından boynu kırılarak öldürülmüştür. Fakat Castiel tarafından yeniden canlandırılmıştır. Boyu 1.83 olan oyuncu Jensen ve Jared'in yüzünden boyunu pek belli edememektedir. 6. sezonla birlikte yaptığı anlaşmayı bozmayı başaran Singer'ın ruhu yerinde olmayan Sam ile arası oldukça açılmıştır. Sam onu öldürmeye çalışmıştır ve Singer bu olayı bir türlü atlatamamıştır. 7. sezon 10. bölümde Ölmüştür. Ellen Harvelle Ellen Harvelle, "Supernatural" adlı dizide Samantha Ferris'in canlandırdığı hayali karakterdir. İlk kez ikinci sezonda görülmüştür. John Winchester'ı ve oğullarını önceden tanımaktadır. Harvelle's Roadhouse adlı barı işletmekteyken şeytanlarca gerçekleştirilen bir saldırı sonucu bar yanmıştır ve birçok avcı hayatını kaybetmiştir.Ellen Harvelle ise 5. sezon 10. bölümde cehhennem köpeklerini yok etmek amacıyla yapılan bombayı patlatarak ölmüştür. OK-GLI OK-GLI (Buran Analog BST-02) Shuttle Buran programındaki bir test aracıydı. 1984'te inşa edildi ve emekliye ayrılana kadar 1985 ve 1988 yılları arasında 25 test uçuşu için kullanıldı Almanya'da Technikmuseum Speyer müzesinde sergilenmektedir. Ptiçka Ptichka (, "Küçük Kuş"), Sovyet/Rus Buran programı'nın bir parçası olarak üretilecek olan ikinci uzay mekiğinin gayriresmî takma adıydı. GRAU dizini seri numarası "11F35 K2" olan mekik ayrıca "OK-1K2", "Orbiter K2", "OK 1.02" veya "Shuttle 1.02" olarak da bilinir. Buran sınıfı bu mekik, resmi olarak adlandırılmamıştır. "Ptichka", Buran sınıfı tüm mekikler için gayriresmî bir takma ad olmuştur. 2.02 Uzay MekiÄŸi 2.02 Sovyetlerin inşa ettiği yeniden kullanilabilir uzay araçlarının dördüncüsüydü. 1993'te Sovyetler Uzay Mekiği programı durdurulmuştu, 2.02 yapımının ön-aşamalarındaydı(%10-20). Tamamlanmamış 2.02 sonradan genelde olmayan bir şekilde yapım binasında parçalandı ve Moskova yakınında, Tushino Machine Buildin Plant'dan dışarıya çıkarıldı. Shutlee 2.02'nın bazı parçaları satıldı ve internet üzerinde açık artırmada. Dan Lungu Dan Lungu (d. 15 Eylül 1969), Rumen romancı, şair, dramatist, sosyolog ve edebiyat teorisyenidir. 1990 sonrası Rumen edebiyatında "Cheta la Flegma", "Raiul Gainilor" ve "Sint o Baba Comunista" gibi eserleri ile önemli bir isim haline gelmiştir. Lungu eserlerinde komünist rejim altında yaşayan insanların hayatlarını ele alarak okuyucuya totaliter rejimlerin sorunlarını sunmaktadır. Lungu'nun yaptığı tarihi araştırmalar arasında totaliter yasalar altında kadınlar, totaliter rejimin propagandaları, işçi sınıfının sosyal koşulları ve komünist sansürün gölgesinde kültürel etkinlikler gibi konular bulunmaktadır. Eli Amir Eli Amir (İbranice: אלי עמיר‎, d. 26 Eylül 1937), İsrailli yazar ve aktivisttir. 26 Eylül 1937’de Irak’ın başkenti Bağdat'ta doğmuştur. Kudüs İbrani Üniversitesi’nden mezun olan yazar, 1964 ve 1968 yılları arasında İsrail Başbakanlığı’nda Arap işleri departmanında danışmanlık yaptı ve Amerika Birleşik Devletleri’ne Göçmen Bakanlığı’nda çalışmak üzere yollandı. 1984’ten beri Yahudi Ajansı’nda genç göçmenler dairesini yönetmektedir. Barış yanlısı olan yazar, "Yasmin" adlı kitabıyla dünyaca ün kazanmış ve birçok dile çevrilmiştir. Fırat Cewerî Fırat Cewerî (d. 1959, Mardin), Kürt yazar, çevirmen ve gazeteci. İlk gençlik yıllarını Nusaybin'de geçirdi.Yirmili yaşlarına varmadan Kürtçe edebiyata yöneldi.1980 yılının hemen öncesinde İsveç’e yerleşti.O zamandan beri edebiyatın çeşitli alanlarında Kürtçe eserler üretmektedir.Kürt edebiyatını siyasetin cenderesinden çıkaran Nûdem dergisini on yıl boyunca aralıksız çıkardı.O yıllardan itibaren daha çok öykü alanında yoğunlaşan Cewerî , aynı zamanda dünya edebiyatından klasik ve modern onlarca eseri Kürtçeye çevirdi.Modern Kürt edebiyatının temel taşı olarak nitelendirilen Hawar dergisini yeniden toparladı ve Nûdem Yayınlaı arasından basılmasını sağladı.Ondan fazla kitabı bulunan yazar John Steinbeck, Anton Çehov, Dostoyevski, Astrid Lindgren, Hemming Mankell ve Yaşar Kemal’i Kürtçeye çevirmiştir.Şu an İsveç'te yaşamaktadır. Hallgrímur Helgason Hallgrimur Helgason (d. 18 Şubat 1959, Reykjavik), İzlandalı yazardır. 18 Şubat 1959’da İzlanda’nın başkenti Reykjavik'te doğdu. İzlanda Sanat Akademisi ve Münih Sanat Akademisi’nde eğitim gördü. Eğitiminin ardından sanatçı ve yazar olarak çalışmaya başladı. 1996 yılında yayımlanan "101 Reykjavik" adlı romanı Nordic Konseyi Edebiyat Ödülü’ne layık görüldü. Kitap aynı zamanda Baltasar Kormákur tarafından sinemaya uyarlandı. Baltasar, Helgason’un "Almost There" adlı kitabını ise tiyatroya uyarladı ve 2004 yılında İzlanda Ulusal Tiyatrosu’nda sahneledi. Hallgrimur Helgason radyo ve tiyatro oyunları, gazete yazıları yazmakta ve solo sergiler düzenlemektedir. Boston, New York, Paris ve Malmo'da sergiler düzenlemiştir. 2.03 Uzay MekiÄŸi 2.03 Sovyetlerin inşa ettiği yeniden kullanılabilir uzay araçlarının beşincisiydi. 2.03, 2. Seriden uzay gemilerinden biriydi. Bu yüzden "2" ile gösterilir. 2.03'ün yapımı, 1993'te Sovyetler uzay mekiği programı durdurulmadan önce, hemen hemen seyir halindeydi. Ve yapılan parçaları durdurmadan kısa süre sonra söküldü. 1995'e gelindiğinde değişikliğe uğramamış hiçbir şey kalmamıştı. Çok az yaşadığı için 2.03'ün neredeyse hiç resmi yoktur. Fakat görünüşü ikinci serinin uzay gemileriyle hemen hemen benzerdir. Ve birinci serideki örneklerle de benzerlik taşır. 2.02. ve 2.03'e hiçbir zaman isim verilemedi. Mostra Mostra, jeolojide herhangi bir jeolojik birimin (anakaya, sığ çökeltiler ya da değişik minerallenmelerin) herhangi bir kazı yapmadan yüzeyde gözlenebilen kısmına verilen isimdir. Mostralara genellikle erozyonun yoğun olduğu bölgelerde daha sık rastlanır. Bunun yanında insan kaynaklı mostralara da rastlamak mümkündür (yol yapımları sırasında ya da herhangi bir madencilik faaliyetinin olduğu bölgelerde). Mostralar sayesinde mostranın bulunduğu bölgenin yapısal jeolojisi hakkında önemli bilgiler elde edilir. Bunun yanında mostralar sayesinde temel jeoloji kurallarının (istiflenme kuralı (Süperpozisyon prensibi ("law of superposition")), orijinal yatay çökelme kuralı ("") ve yanal devamlılık kuralı ("") gelişmesinde önemli katkılarda bulunmuştur. Bu nedenle mostra için jeolojinin temel elementi denilebilir. Madencilikte ise mostra veren cevherler genellikle yüzey madenciliği yöntemi ile üretilirler. Olga Tokarczuk Olga Nawoja Tokarczuk (d. 29 Ocak 1962, Sulechów, Polonya), Polonyalı şair, yazar. 2018 yılında "Bieguni" ("Koşucular") adlı kitabıyla Man Booker Uluslararası Ödülü'ne layık görülen yazar, 2018 Nobel Edebiyat Ödülü'nün de sahibidir. 29 Ocak 1962’de Polonya'nın Sulechów kentinde doğdu. Edebiyat kariyerine başlamadan önce Varşova Üniversitesi’nde psikolog olarak çalıştı; Carl Jung üzerine çalışmalar yaptı. Edebiyat dünyasına 1989 yılında "Miasta w lustrach" (Aynadaki Kentler) başlıklı şiir cildi ve "Na Przełaj" adlı dergide yayımlanan kısa öyküleriyle girdi. 1993 yılında yayımlanan "Podróż ludzi Księgi (Kitap İnsanlarının Yolculuğu)" başlıklı romanı, onun ilk önemli eseridir. Bu kitap ile Polonya Kitap Yayımcıları Derneği'nden roman dalında en iyi çıkış yapan yazar ödülünü alan Tokarczuk, ardından "E.E" başlıklı romanını ve "Prawiek i inneczasy (Çağlar Öncesi Ve Başka Zamanlar)" yayımladı. Geniş bir okuyucu kitlesi tarafından bir kült kitap olarak değerlendirilen Prawiek i inneczasy adlı eseri ile birçok ödüle layık görüldü. Öykülerini "Szafa (Dolap)", "Domdzienny, domnocny (Gündüzün Evi, Gecenin Evi)" ve 2002 yılında "Gra na wielu bębenkach (Birçok DavulÇalmak)" adlı kitaplarda topladı. Tokarczuk, 2004 yılından bu yana Polonya’da Polonya Yeşiller Partisi üyeliğini yapmaktadır. "Bieguni (Koşucular)" adlı romanı ile 2008 yılında Polonya'da verilen en önemli edebiyat ödülü olan Nike Ödülü'ne layık görülmüştür. 2018 yılı Nobel Ödülü, "sınırların kesişimini ansiklopedik tutkuyla birlikte bir yaşam biçimi olarak temsil eden anlatısındaki hayal gücü nedeniyle” Tokarczuk'a verilmiştir. Penceremden yeni bir dünya (New Yorker’da yayımlanan pandemiye dair denemesinin çevirisi.) (İngilizce özgün hali) Peter Pišťanek Peter Pišťanek (d. 28 Nisan 1960, Devinska Nova Ves – ö. 22 Mart 2015, Bratislava, Slovakya), Slovak yazar. İlk romanı Rivers of Babylon 1991 yılında basıldı ve 2007 yılında Peter Petro tarafından İngilizceye çevrildi.Ardından yazdığı üçlemede; The Wooden Village and The End of Freddy, Pišťanek 1989 ağustosunda komünist rejimden göçü anlatmaktadır. Pišťanek 31 Ekim-3 Kasım 2009 tarihlerinde İstanbul Tanpınar Edebiyat Festivali'ne katılacaktır. Peter Pišťanek 22 Ocak 2015 tarihlerinde intihar etmişti. CubeSat CubeSat ya da küp uydu, uzay araştırmaları için yapılan küçük, 1 kg'dan az küçük nano uydulardır. 1999'dan itibaren Stanford Üniversitesi ve Kaliforniya Politeknik Eyalet Üniversitesi öncülüğünde geliştirilmişlerdir. Amerika Birleşik Devletlerindeki Stanford ve Kaliforniya Politeknik Eyalet Üniversitesi’nin ortaklaşa başlattığı CubeSat tasarısı, uluslararası alanda 40’tan fazla üniversite, lise ve özel firmanın bilimsel, özel ve devletlere yönelik görev yüklerini taşımak üzere yürütülen ortak bir çalışmadır. Basit bir CubeSat uydusu, 10 cm kenarları olan ve ağırlığı bir kilogramı geçmeyen bir küp biçimindedir. 10×10×10 cm boyutunda basit CubeSat (ITÜpSAT1) gibi, "1U" CubeSat 1 birim kasteder. 20×10×10 cm boyutunda CubeSat, 30×10×10 cm boyutunda CubeSat, GeneSat-1 gibi, yapılmış ve fırlatılmıştır. Bu liste küçük CubeSat uyduların listesidir. Türkiye'nin uç noktaları Türkiye'nin en uç noktaları şunlardır; Türkiye'nin en uç il merkezleri: Türkiye'nin en uç ilçe merkezleri: Türkiye'nin en uç köyleri: Türkiye'nin dört ana yöndeki dört uç noktasından üçü deniz kıyısında değildir. Kıyılardaki en uç noktalar şunlardır: Ömer Özen Ömer Özen (d. 1919 Karamustafapaşa, Merzifon, Amasya) - (ö. 22 Şubat 1998), Türk siyasetçi. 1942 yılında İstanbul Üniversitesi Orman Fakültesi'ni Orman Mühendisi olarak bitirdi. Orman Genel Müdürlüğü 4.İşletme Şube Müdürlüğü, Kereste üreticiliği ile XI. dönem Sinop Milletvekilliği, 3 defa Orman Genel Müdürlüğü, ORÜS Genel Müdürlüğü, Tarım ve Orman Bakanlığı Müsteşar Yardımcılığı yapmıştır. Evli ve bir çocuk babasıdır. Türkiye cumhurbaşkanı eşleri listesi Türkiye cumhurbaşkanı eşleri listesi, Türkiye'nin cumhurbaşkanları ile evli olan kişilere yer veren listedir. Herk-de-Stad Herk-de-Stad, Belçika'nın Limburg iline bağlı bir belediyedir. 1 Ocak 2006 itibarıyla toplam nüfusu 11.795'tir. Toplam 42,83 km² alanıyla nüfus yoğunluğu 275 kişi/km²'dir. Rock Herk köyünde yıllık rock müzik festivali vardır. PerkinElmer PerkinElmer, Inc. yaşam ve analitik bilimler, optoelektronik ve akışkanlar bilimleri alanlarında çalışan, ABD kökenli uluslararası bir şirkettir. PerkinElmer'in yaşam ve analitik bilimler bölümü, ilaç araştırmaları ve geliştirme cihazları, çevre, besin ve tüketici ürün gözlem araçları, tıbbi görüntüleme ekipmanı, genetik gösterme araçları ve hücresel görüntüleme ve çözümleme için yazılım geliştirmekte ve üretmektedir. Optoelektronik bölümü, sayısal görüntüleme ve özel ışıklandırma takımı tasarlar ve imal eder. PerkinElmer, S&P 500 dizininde yer almaktadır ve dünyada 125 ülkede faaliyet göstermektedir. 2005 yılı itibarıyla yaklaşık olarak 3 milyar $'lık bir pazar payına sahiptir. Feel (Robbie Williams şarkısı) "Feel" İngiliz pop şarkıcısı Robbie Williams'ın bir parçasıdır. Robbie'nın 5. Albümü Escapology albümünündedir. 2002 senesinde albümden önce bir öncü parça olarak yayınlanmıştır. Klip Robbie'yi kovboy tarzı yaşa süren biri gibi göstermektedir. Daryl Hannah'ın klipte Robbie'nin sevgilisi olarak görünmesi klibin ABD'de klibin ilgi görmesini sağlamıştır. Klibin birisi siyah beyaz ve birisi renkli olmak üzere iki versiyonu vardır. Şarkı İngiltere'de yılbaşı birinci olmayı amaçlamıştı. Ama bunu çok az farkla kaçırarak ikinci oldu. Bununla beraber Top 10'a girmesi 4 hafta almıştı. "Feel" Robbie'nin Avrupa'ki en büyük uluslararası hiti olmuştu ve en iyi satan parçasıydı. Şarkı Arjantin, Macaristan, İtalya, Hindistan, Litvanya, Portekiz, Meksika ve Hollanda'da listelerde birinci sıraya yerleşmişti. Aynı zamanda Kanada'da da başarı olmuştu. İlk 10'a yerleşmiş ve listeleri 54 hafta işgal etmişti. Şarkının klibi Türkiye'de de gerçekten uzun süre müzik kanallarında yer aldı. Dünya çapındaki bu büyük başarıya rağmen şarkı ABD listelerinde ilk 100'e girememiştir. Bunlar Feel parçasının satışa çıkarıldığı formatlar ve parçaların listesi; UK CD UK DVD Kadim teknolojisi (Yıldız Geçidi) Kino Kadim yapımı bir çeşit kameradır, Rusça'da "sinema" anlamına gelen Kino ismi Eli Wallace tarafından bulunmuştur. Küre şeklinde ve beyzbol topu büyüklüğündedir. Cihaz uzaktan kumanda ile kontrol edilmektedir. Kino'ların çeşitli özellikleri vardır, sesli görüntü kaydı yapabildiği gibi, kumandasındaki mikrofon sayesinde canlı olarak da sesi kameranın üstünde bulunan hoparlörden aktarabilmektedir. Kino'lar, keşfedilmemiş bir gezegene Yıldız Geçidinden gönderilebilir, bu sayede bir sonda görevi de görmektedir; hatta bir sondadan daha gelişmiş bile sayılabilir. Destiny'de en azından çalışan iki tane Kino vardır, ekip bunlarla geminin gidemedikleri yerlerini incelemektedirler. Büyük mitarda enerjisi olmasına rağmen, üstünde enerji miktarını gösteren bir gösterge yoktur. (SGU: "Air, Part 2") Bir Kino, Destiny'nin bilgisayarlarına bağlandıktan sonra Yıldız Geçidi aracılığıyla otomatik olarak dağıtıldığında gönderildiği gezegenin atmosfer bilgileri gibi birçok ayrıntıyı gösterebilir. SNM'nin Türkçe açılımı Sıfır Noktası Modülü'dür, İngizilce kısaltması ZPM ve orijinal açılımı; Zero Point Module'dür. Stargate evreninde kullanılan, şu andaki enerji tipleri ile kıyaslandığı zaman neredeyse sınırsız gibi görünen, silindirik, enerji kaynağıdır. Diziye Zero Point Energy kavramından girmiş olması muhtemeldir. İstenildiği zaman süper patlamalar yaratabilmesi de ayrı bir özelliğidir. Sıfır Noktası Modülü, güçlü ve çok uzun süre dayanabilecek enerji bulunduran şehirler ve galaksiler arası uzay araçlarında da kullanılan bir enerji kaynağıdır. SNM, Kadimler tarafından icat edilmiş ve hem Dünya'da hem de Pegasus galaksisinde saptanmıştır. Atlantis ekibinin üyeleri şehirdeki SNM tükenmek üzere olduğu için ve Atlantis şehrini ayakta tutabilmek için Pegasus galaksisindeki gezengenlerde mümkün olduğunca hızlı bir şekilde yeni bir SNM bulmak zorundadırlar. Atlantis için bir SNM hayatta kalma veya yenilgi arasındaki fark anlamına gelir, ve ekibin Dünya'ya dönmesi için gerçekten çok önemlidir. Sıfır noktası enerjisi (İng. "") diye tabir edilen olguda olabilecek en düşük düzeyde bile olsa bir sistemde yine de sıfırın üstü bir değerde enerji bulunması prensibinden hareketle çalışan Stargate (ve Star Trek) teknolojisidir. Teorik olarak bu sıfır noktası enerjisini çekmeyi bir şekilde başarabilirseniz bu enerji sıfır noktası enerjisi olduğu, yani bundan düşük bir enerji düzeyi mümkün olmadığı için sınırsız (daha doğrusu sadece enerji çekme hızınızla sınırlı, sonsuz) bir enerji kaynağına kavuşursunuz Ancient (Kadim) ırkı bir şekilde bunu başarmış, bu yöntemi kullanarak da Sıfır Noktası Modül'leri yaratmıştır. Bu modüller öyle güçlüdürler ki, birinin patlaması bir güneş sistemini tamamen yok edebilir. Asgard'ların bile elinde henüz bu boyda bir teknoloji mevcut değildir, SGC (Stargate Center)'in normalde kullandığı Naqahdah Jeneratörleri, ki el kadar bir Naqadah Jeneratörü SGC'nin neredeyse bütün enerji ihtiyacını karşılayabilmektedir, kelimesinin yanından bile geçemez. Yani Atlantis'te daha iyi anlaşılır; sekiz tane gayet haşmetli olan Naqadah reaktörü şehrin ancak temel fonksiyonlarını çok düşük bir düzeyde çalıştırmaya yeterken, bir SNM şehrin bütün sistemlerini ve muazzam kalkanlarını aktif hale getirmeye yetmektedir. Tabii şehrin havalanıp uzaya çıkması, hiperuzaya girmesi, inanılmaz hızlarda galaksilerarası seyahat etmesi vs. için üç tane SNM gerektiği gerçeği Atlantis'in ne kadar büyük, karmaşık ve güçlü bir eser olduğunu da gösterir. Türkçe çevirisi Yıldız Geçidi olan bu kadim teknoloji uzaydaki uzak 2 nokta arasında hızlı bir şekilde seyahat edilmesini sağlar. Stargate kurgusal bir süperiletkendir,üzerinde toplamda 38 sembol bulunur her sembol uzayda bir noktayı temsil eder. SG-1 Sezon 10 da kullanılan Gate Drive haricinde uzayda seyahat için en hızlı yoldur. Bildigimiz kadarıyla kadimler tarafından Hem Samanyolu galaksisine hem de Pegasus'u galaksisindeki her yaşanılabilen gezegene yerleştirilmiştir. Bunun yanı sıra Stargate in ilk versiyonları Kadim gemisi Destiny (Türkçe çevirisi "Kader") ile bilinmeyen uzaklıklarda yaşanılanbilir gezegenlere hala yerleştirildiği bir gerçektir (Stargate aleminde). Stargate Çalışma Mantığı Stargate uzayda 2 nokta arasında sabit bir Wormhole (solucan deliği) yaratarak tek taraflı seyahat etmemizi sağlar. Stargate uzayda 2 nokta arasında 7 sembol ile (aynı galaksi içinde) uzayda 6 koordinat bir noktayı simgeler 7. nokta ise Stargate'in bulunduğu gezegenin kodudur. Farklı galaksiler arasında 8 sembol ile çalışırlar normalde olduğu gibi 6 sembol varış noktası 7. sembol başlangıç noktası 8. sembol ise uzaklığı belirler. Son olarak SGU (Stargate Universe) serisinde Stargate'in temel olarak 9 sembolden oluşmasından ileri gelerek bu 9 sembolün özel bir sembol olduğunu öne sürerek yeterli enerji ile Destiny'i hedefleyen bir semboller grubu olduğu öne sürülmüştür. Melissa Marshall Melissa Marshall, Avustralyalı oyuncu. En çok Avustralya yapımı "The Girl From Tomorrow" dizisindeki Jenny Kelly rolüyle tanınmaktadır. Aynı rolü, adı "The Girl from Tomorrow Part II: Tomorrow's End" olan devam dizisinde de oynamıştır. Bu diziler TRT 1'de Ekim 1991'den itibaren "Yarınlardan Gelen Kız" adıyla oynamıştır. Ayrıca, diziden kolaj yapılarak oluşturulan The Girl from Tomorrow'un televizyon filminde de rol almıştır. Marshall, oyunculuk kariyerine 1989 tarihli Body Surfer isimli dizide Helen Lang rolüyle başlamıştır. Sancak-ı Şerif Sancak-ı Şerif İslam peygamberi Muhammed zamanında kullanıldığına inanılan siyah renkte sancaktır. 16. yüzyıldan bu yana İstanbul'da muhafaza edilen bu sancak günümüzde Topkapı Sarayı'nda bulunan diğer Kutsal Emanetler arasında saklanmaktadır. Sancak-ı Şerifin ne zaman Osmanlıların eline geçtiği tam olarak bilinmemektedir. I. Selim'in Mısır seferi sonucu Hicaz'ı ele geçirmesinden sonra 1517 yılında sancağın İstanbul'a gönderildiği sanılmaktadır. 16. yüzyılın sonlarında sancağın Osmanlı ordularıyla birlikte önemli savaşa gönderilmesi geleneği başlamıştır. İlk olarak III. Mehmet sancağı 1596 yılında Eğri Seferine götürdü. Daha sonraki yıllarda padişahlar savaşa gitmemeye başladılar. O zaman Sancak-ı Şerif ordulara kumandanlık yapan sadrazam veya Serdar-ı Ekremle birlikte götürülürdü. Ayrıca Sancak-ı Şerif Osmanlı Devleti'ne karşı çıkan isyanları bastırmak için de kullanılırdı II. Mahmut 1826 yılında yeniçeri ocaklarını kapattığı Vaka-i Hayriye sırasında Sancak-ı Şerif'in açılmasını emretmiş, sancağın simgesel önemi İstanbul halkının padişahı yeniçerilere karşı desteklemesinde büyük bir rol oynamıştı. Sancak-ı Şerif eskidikçe yenileri yaptırılmış, aslından kesilen parçalar yenisinin üzerine eklenmişti. Günümüzde Sancak-ı Şerif Topkapı Sarayı Kutsal Emanetler dairesinde muhafaza edilmektedir. BatÄ±da Kan Var Batıda Kan Var (, ), İtalyan yönetmen Sergio Leone'nin 1968 yılında yönettiği epik spagetti western filmi. Türkiye'de 27 Kasım 1972 tarihinde sinemalarda "Batıda Kan Var" adıyla gösterime giren filmin 1986 yılında özgün adının tam çevirisi olan Bir Zamanlar Batıda adıyla video formatında da dağıtımı yapıldı. Filmin yıldızlarından Henry Fonda Frank rölüyle ilk kez kötü adam tiplemesinde oynamış ve verdiği bir röportajda seyircilerin onu filmde ilk gördüklerinde çok şaşırdıklarını söylemiştir. Filmde Charles Bronson güçlü düşman "Harmonica"'yı, Jason Robards haydut Cheyenne'yi ve Claudia Cardinale geçmişte bir fahişe olan şimdi ise yeni dul kalmış bir çiftlik hanımı olan Jilly'yi oynar. Senaryo Leone ve Sergio Donati tarafından yazılmıştır. Hikâye Leone, Bernardo Bertolucci ve Dario Argento tarafından tasarlanmıştır. Filmin görüntü yönetmeni Tonino Delli Colli'dir. Filmin müziğini Ennio Morricone yapmıştır. Film Avrupa'da azımsanmayacak bir gişe başarısı yakaladı. Bazı şehirlerde birkaç yıl oynadı. Bununla beraber 1969'da galası yapıldığında Amerika'da daha çok olumsuz eleştirilerle karşılandı. Film bir şaheser ve en iyi westernlerden biri olarak kabul edilmektedir. Yuko Sano Yuko Sano (d. 26 Temmuz 1979; Takatsuki, Osaka) Japon voleybolcu. Voleybola 1991 yılında başladı. 2002 yılında ilk kez ulusal takıma seçildi. İki sezon RC Cannes’da oynadı. Bu takım formasıyla 2006 Avrupa Şampiyonlar Ligi’nde «en iyi libero» seçildi. 2007 Dünya Kupası’nda «en iyi manşet», 2008 World Grand Prix’de «en iyi manşet» ve «en iyi libero» ödüllerinin sahibi oldu. Ulusal takımda 108 kez yer aldı. 2006 yılından beri Hisamitsu Springs takımında voleybol kariyerini sürdürüyor. Mehmet Sabri ErÃ§etin Mehmet Sabri Erçetin (1876, Bursa - 3 Mayıs 1956, İstanbul), Türk asker. 1898 yılında Mühendishane-i Berrî-i Hümâyûn'dan mezun oldu. Balkan Savaşları'na katıldı. I. Dünya Savaşı'nda çeşitli kıta komutanlıklarında görev yaptı. 1918 yılında Filistin Cephesi'nde İngiliz kuvvetlerine esir düştü. Esaretten kurtulduktan sonra 1920 yılında Anadolu'ya geçerek Türk Kurtuluş Savaşı'na katıldı. Savaş boyunca 8. Tümen Komutanlığı ve 4. Tümen Komutanlığı görevlerini yürüttü. 1933 yılında emekli oldu. 3 Mayıs 1956 yılında İstanbul'da vefat etti. Naaşı, 1988 yılında Ankara Devlet Mezarlığı'na nakledildi. Harp Madalyası, Gümüş Muharebe Liyakat Madalyaları, Alman Demir Haç, Avusturya-Macaristan 3. Rütbeden Askeri Liyakat Madalyası, Afgan İstiklâl Nişanı ile Kırmızı şeritli İstiklâl Madalyası ve Takdirname sahibiydi. Mystery EP Mystery EP, ünlü hard rock grubu Evanescence'ın üçüncü EP'si.EP'den "Farther Away" haricinde tüm şarkılar Fallen albümünde yer aldı.EP, Fallen albümü için promosyon niteliği taşıyor. EP Fallen albümü için bir anlamda demo özelliği taşıyor.EP'de yer alan "My Last Breath" ve "Everybody's Fool" şarkıları aynı haliyle albümde yer aldı. "Imaginary" şarkısı ise bu versiyonunun değiştirilmiş haliyle Fallen'a kondu. "Farther Away" şarkısı grubun 2002 yılında yaptığı demoda yer alan bir şarkıydı.Daha sonra farklı bir versiyonu yapılan şarkı Mystery EP'ye konuldu.Şarkı albüm için yeterli görülmedi ve albümün uluslararası sürümlerinde yer almadı.Ancak albümün Japonya sürümüne bonus şarkı olarak, "Bring Me To Life" teklisine de B tarafındaki şarkı olarak eklendi ve dinleyicilerle paylaşıldı. "My Immortal" şarkısı ise çok az değişiklik yapılarak hemen hemen aynı şekliyle albümde yer aldı.Şarkının daha sonra yapılan band versiyonu da albümün diğer sürümlerinde ve şarkının teklisinde yer aldı. Eşref Uğur Yiğit Eşref Uğur Yiğit (1945, İstanbul) Türk asker. 23. Deniz Kuvvetleri Komutanı'dır. 1959 yılında Deniz Lisesi'ne girdi. 1964 yılında Deniz Harp Okulu'ndan mezun oldu. Türk Deniz Kuvvetleri'nin çeşitli gemilerinde branş subaylığı ve bölüm amirliği görevlerinde bulundu. 1975-1977 yılları arasında Deniz Harp Akademisi'nde eğitim aldı. Kurmay subay olarak Deniz Kuvvetleri Plan Teşkilat Daire Başkanlığı Milli ve NATO Plan Subaylığı, Mayın Filosu Komutanlığı Harekat Şube Müdürlüğü, TCG Muavenet II. Komutanlığı, Deniz Kuvvetleri Harekat Başkanlığı Teşkilat Şube Müdürlüğü görevlerini yapmış, 1982-1985 yılları arasında Napoli'de NAVSOUTH NATO Karargahı Harekat Plan Subaylığı görevinden sonra TCG Yücetepe Komutanı oldu. 1986-1989 yılları arasında Deniz Kuvvetleri Plan Teşkilat Daire Başkanlığı Plan Şube Müdürlüğü'nden sonra, 1989-1990 yıllarında Harp Filosu Komutanlığı Kurmay Başkanlığı daha sonra da II. Muhrip Filotillası Komodorluğu ve Donanma Komutanlığı Harekat Başkanlığı görevlerinde bulundu. 1992 yılında Tuğamiral rütbesine terfi etti. Bu görevde Deniz Harp Okulu Komutanlığı, Napoli'de NAVSOUTH NATO Karargahı Plan Prensipler Başkanı ve Çanakkale Boğaz Komutanı olarak görev yaptı. 1997 yılında Tümamiral rütbesine terfi etti. Bu görevde Deniz Kuvvetleri Lojistik Başkanlığı, Mayın Filosu Komutanlığı ve Deniz Kuvvetleri Denetleme ve Değerlendirme Başkanı olarak görev yaptı. 2002 yılında Koramiral rütbesine terfi etti. Bu görevde Deniz Kuvvetleri Denetleme ve Değerlendirme Başkanlığı görevini müteakip, Deniz Kuvvetleri Kurmay Başkanlığı ve Kuzey Deniz Saha Komutanlığı görevlerinde bulundu. 2007 yılında Oramiral rütbesine terfi etti ve Donanma Komutanlığı'na atandı. 26 Ağustos 2009 tarihinde Deniz Kuvvetleri Komutanlığı görevine atandı. 29 Temmuz 2011 tarihinde üst düzey askerlerin çeşitli davalarla tutuklanması sebebiyle Genelkurmay Başkanı Orgeneral Işık Koşaner, Kara Kuvvetleri Komutanı Orgeneral Erdal Ceylanoğlu ve Hava Kuvvetleri Komutanı Orgeneral Hasan Aksay ile birlikte görevinden istifa ederek emekliliğini istedi. Aynı gün diğer komutanlarla birlikte emekliye sevk edildi. Evli ve iki çocuk babasıdır. Cemmu ve Keşmir Cemmu ve Keşmir, Hint altkıtasının kuzey kesiminde yer alan ve 1947'den bu yana Hindistan, Pakistan ve Çin arasındaki anlaşmazlığa konu olan Keşmir bölgesinin bir parçası olan Hindistan eyaleti. Büyük çoğunluğu Himalaya Dağları üzerinde bulunur. Pakistan tarafından Hindistan İşgalindeki Keşmir olarak adlandırılır. Başkenti kışın Cemmu yazın ise Srinagar'dır. 222,236 km alana sahiptir. Hindistan Hükümeti, Hindistan Anayasası'nın 370. maddesi uyarınca Cemmu ve Keşmir'e verilen özel statüyü iptal ettikten sonra, Hindistan Parlamentosu, eyaleti feshedip iki birlik toprağı oluşturmak için Cemmu ve Keşmir Yeniden Düzenleme Yasasını kabul etti. Yasa 31 Ekim 2019’dan itibaren yürürlüğe girecek. Cemmu ve Keşmir, Hindistan'da Müslümanların çoğunluğunu elinde tutan tek eyalettir. Eyalet nüfusunun %68,31'ini Müslümanlar, %28,43'ünü Hindular, %1,87'sini Sihler ve %0,89'unu Budistler oluşturmaktadır. Teskey Ala Dağları Teskey Ala dağları veya Terskey Ala dağları, (Kırgızca: Тескей Ала-Тоосу veya Терскей Aлa-Тоо; ) Orta Asya'da bulunan Kırgızistan'da bir dağ sırasıdır. Sıradağların en yüksek doruğu 5216 metre olan Yeltsin Tepesi'dir. Bitki örtüsü fakir, dağınık kayalıklarla ve karla kaplı ortalama 375 km uzunluğunda olan dağlardır. Teskey Ala dağları, Tanrı Dağları'nın bir parçası olup, Kırgızistan'nın doğusunda, Issık-Göl İlindeki Issık Göl güney kıyıları boyunca uzanır. Doğu ve güneydoğusunda Tanrı Dağlarının en yüksek dorukları olan Kokşaal Dağları ile birleşir (dönüşür). Güney ve güneybatı yönünde azmanlar Narin Vadisinde alçalır. Hayrünnisa Gül Hayrünnisa Gül (evlilik öncesi soyadı Özyurt;18 Ağustos 1965; Beşiktaş, İstanbul), Türkiye'nin 11. Cumhurbaşkanı Abdullah Gül'ün eşidir. Koca Ragıp Paşa İlkokulu'nda okudu. Çemberlitaş Kız Lisesine devam ederken kendisinden 15 yaş büyük olan Abdullah Gül ile nişanlandı ve okulu bıraktı. Bir yıl sonra da 21 Ağustos 1980 tarihinde 15 yaşını doldurduktan üç gün sonra evlendi. Yıllar sonra liseyi dışarıdan bitirdi ve üniversite sınavına girerek Ankara Üniversitesi Dil ve Tarih-Coğrafya Fakültesi Arap Dili ve Edebiyatı bölümünü kazandı. Ancak 8 Eylül 1998'de kayıt için gittiğinde türbanlı fotoğrafı kabul edilmeyerek kaydı yapılmadı. Bunun üzerine 1999'da dönemin Fazilet Partisi milletvekili olan eşi Abdullah Gül, Hayrünnisa Gül'ü Dil ve Tarih-Coğrafya Fakültesi önüne, noter ve gazeteciler eşliğinde getirdi ve yine kayıt yapılmayınca basına dönerek, "Bugün Moskova'da yaşıyor olsaydık böyle bir engelle karşılaşmazdı eşim" dedi. Bu olayın ardından hukukî yola başvurdular. Ancak iç hukuk yolları tükenince 2002 yılında Avrupa İnsan Hakları Mahkemesi'ne başvurdular. Aynı yıl Adalet ve Kalkınma Partisi genel seçimleri kazandı ve Abdullah Gül başbakan oldu. Davadan vazgeçeceği beklenirken Hayrünisa Gül, başvurusunu geri çekmedi. Ancak Mart 2004'te eşi başbakanlıktan ayrıldıktan yaklaşık bir yıl sonra davadan vazgeçti. Bunu "Haklılığım tam, yargı kararlarının tartışılmaması için başvurumu geri çektim" sözleriyle açıkladı. Ayrıca "AİHM'ye yapılan bu başvuru, sanki bir suç işlemişim gibi sürekli farklı bir zemine taşındı. Yaptığım, hukuka uygun bir hak arama yolu olan, AİHM'ye bireysel başvuru hakkını kullanmaktan ibaretti. Eşimin konumundan dolayı hem davacı hem davalı olduk. Müracaat ettiğimde eşim ne başbakan ne de bakandı. Kararımın temel nedeni; yargı kararlarının tartışılmasına fırsat vermemek, güven ve saygıyı sağlamak. Ne yazık ki, bu dava siyasallaştırılmıştır." ifadelerini kullandı. Karardaki bir diğer etken ise hükumete karşı açtığı davayı kaybeden Leyla Şahin'in davasıydı. Abdullah Gül ile 1980 yılında evlenen Hayrünnisa Gül'ün , Ahmet Münir (d. 1983), Kübra (d. 1985) ve Mehmet Emre (d. 1991) adlarında 3 çocuğu vardır. 2010 yılında kızı Kübra, Zeynep Serra adında bir kız çocuğu dünyaya getirmiştir. Tucson Tucson ABD'nin güneybatısında Arizona eyaletinde Pima İlçesi'nde bulunan bir şehirdir. Nüfusu (2010 itibarıyla) 520,116 kişidir. Banliyöleriyle metropoliten Tucson şehir nüfusu 1.020.200 kişiye ulaşır. ABD'nin 32. büyük şehridir. Phoenix'in 188 km güneydoğusunda ve ABD-Meksika Sınırı'nın 98 kilometre kuzeyindedir. Aynı zamanda Arizona Üniversitesi'ne de ev sahipliği yapar. Tucson Şehrinin şu şehirler ile resmî kardeş şehir bağlantısı vardır: Raif Gökkuş Raif Gökkuş, (d. 1956 Zara Sivas) Türk ressam, karikatürist. 1973 yılında Ankara İşitme Engelliler gazete haberi okulu sanat bölümünden mezun olmuştur. Ulusal ve uluslararası çapta birçok ödülü bulunmaktadır. Salim Gökkuş birçok dernek ve vakıf ile birlikte sergilerde bulunmuştur. Spokane, Washington Spokane, ABD'nin Washington eyaletinde bir şehirdir. Eyaletin doğusunda, Idaho sınırında bulunur. 2008 yılında şehrin nüfusu 202.319 olarak kaydedilmiştir. Banliyölerle birlikte bu sayı 580.000'e çıkar. Rhûn Rhûn, Orta Dünya'nın doğusunda, Mordor'un kuzeyindeki büyük bir çöl bölgesidir. Rhovanion'un doğusundaki Rhûn denizinin çevresini kapsar. Gondor'a Üçüncü Çağ boyunca saldırılarda bulunarak yıpratan Mordor ittifakı Rhûn krallığı bu bölgede bulunur. Rhûn Krallığı, ilk başlarda Mordor'la ittifak kuran fakat dördüncü çağ ile birlikte batılı halklarla (Gondor ve Rohan) barış imzalayan bir krallıktır. Krallık, üçüncü çağda Mordor, Harad ve Khand krallıklarıyla ittifak kurarak Gondor'a saldırmıştır.Bu kitapta 300.000 cüce Minas Tirith savaşı yapılırken cücelerden gelecek yardıma karşı Erebor'da savaştıkları olarak geçer.Fakat Rhun askerleri (Doğulular) filmde açık olarak bu sahneler yer almamaktadır.Bunun yerine filmde bir meydan savaşı sahnesinde Minas Tirith'in kapılarında Gondor askerleri ile çarpıştıkları görülür. İlk Doğuluların çoğu Elflerin müttefikiydi. Nirnaeth Arnoediad'da Bór, elflerin tarafında sonuna kadar savaşıp can vermişken, Ulfang ve kabilesinin taraf değiştirip Morgoth'a katılması elflere çok büyük bir darbe indirmişti. Krallık genel olarak doğulu insanların kontrolündedir. Ancak bölgede doğuluların dışında birçok elf ve cücenin de bulunduğu bilinmektedir. Çünkü Dorwinion adlı bir bölge, Rhûn'un kurak çölünden farklı olarak, verimli bir şarap merkezidir ve bölgede çok sayıda elf yaşamaktadır. İkinci çağ'da, daha Mordor'a gitmemişken Sauron kendini Ak Konsey'den saklamak için Orta Dünya'nın doğusuna doğru harekete geçti. Burada kendine bir kale inşa etti ve bu bölgede yaşayan insanları kendi tarafına çekti. Bu sayede Sauron bir müttefik daha kazandı. Sauron'un tarafına geçen Doğulular, pek çok savaşta ona yardım ettiler. Sauron'un Son İttifak'tan sonra yenilmesinin ardından, Doğulular Gondor'a akın etmeye devam ettiler. Ancak Doğulular bir zaman sonra Gondor'un kontrolüne geçtiler. Asırlar sonra Gondor'un hakimiyetinden çıkan Rhûn, Anduin'in doğusunu Gondor'dan geri aldı. Üçüncü çağda Gondor'u istila eden Rhûn ileride Rohan adıyla anılacak olan Éothéod kavmi tarafından Gondor topraklarından defedildi. Yüzük Savaşı sırasında özellikle Minas Tirith kuşatmasında Doğulular Mordor'a büyük yardımlarda bulundu. Ancak savaş Ölüler ordusunun ve Rohirrim'in yardımıyla insanlar adına kazanıldı. Devamında Doğulular adına pek bir şey söylenmemiştir. Ancak İnsanların hakimiyet çağında Doğulular ne olursa olsun eski güçlerini kazanamadılar. Yeni Birleşik Krallık'la barış imzaladılar ve artık Sauron'un kölesi olmaktan çıktılar. Rothera Rothera, Birleşik Krallık'a bağlı İngiliz Antarktika Bölgesi'nin merkez üssüdür. TÃ¼rkiye'deki bankalar listesi Eylül 2006 itibarıyla, bankacılık sektörü Türk mali sektörünün %88,2'sini oluşturmaktadır. Türkiye'de Ocak 2020 itibarıyla 53 banka bulunmaktadır. Bunların 32'si mevduat bankası (3 adet devlet bankası/29 adet yerli ve yabancı sermayeli özel mevduat bankaları), 13'ü kalkınma ve yatırım bankası (3 adet devlet kalkınma ve yatırım bankası/13 adet yerli ve yabancı sermayeli özel kalkınma ve yatırım bankaları), 6'sı faizsiz katılım bankası (3 adet devlet katılım bankası/3 adet yabancı sermayeli katılım bankası) ve 2'si Tasarruf Mevduatı Sigorta Fonu'na (TMSF) ait bankalardır. Bankaların toplam mevduatı Ekim 2019 itibarıyla 2 trilyon 451 milyar 54 milyon 493 bin lira olup millî geliri geride bırakmıştır. Türkiye'de faaliyet gösteren bankaların listesi: Gingelom Gingelom, Belçika'nın Limburg iline bağlı bir belediyedir. 1 Ocak 2006 itibarıyla toplam nüfusu 7.847'dir. Toplam 56,49 km² alanıyla nüfus yoğunluğu 139 kişi/km²'dir. Belediye, Borlo, Buvingen, Jeuk, Montenaken, Niel-bij-Sint-Truiden, Mielen boven Aalst, Muizen, Boekhout, Vorsen ve Kortijs gibi eski yerleÅŸim yerlerini de kapsar. Galaktik Futbol bölümleri listesi Bu sayfada Galaktik Futbol bölüm listesi bulunmaktadır. Pekel Mağarası Jama Pekel (Cehennem Mağrası) olarak bilinir. Pekel Mağarası Slovenya'daki Šempeter v Savinjski dolini yakınındaki karstik bir mağaradır. Pekel slovencede cehennem anlamına gelir. Girişin yakınındaki kaya şeytanın görüntüsüne benzer. Mağara 1.159 metre uzunluğundadır ve bu mağaranın iki kısmı vardır. Peklenščica deresi Mağaranın alt kısmında akar. Slovenya'nın sifon dışında patlayan en yüksek erişebilirliği olan şelalesidir. mağaranın üst kısmı kuru ama Mağara oluşumları ile doludur. Mağara 3 milyondan fazla yaşında. Mağaradaki Neandertal kemikleri ve bulgular bu mağaranın Avrupa'nın bu erken sakinleri tarafından bir barınak olarak kullanıldığını kanıtlıyor. Mağara halk için 1860 yılında ilk ahşap köprü yapıldığı zaman açıldı. 1972 yılından bu yana mağara yerel turizm derneği tarafından yönetilmektedir. LÃ©on Serpollet Léon Serpollet (d. 1858, Culoz - ö. 1907, Paris) Fransız sanayici. 1880'lerde ağabeyi Henri tarafından bulunan "anlık buharlaşma" kazanının geliştirilmesini sağlamıştır. 1888 yılında boyutları küçültülmüş olan bu buhar kazanını kullanarak üç tekerlekli bir araç üretti. Bu araç endüstriyel olarak üretimi yapılan ilk otomobil olarak sayılmaktadır. Gardner-Serpollet "Gardner-Serpollet" 1900lerin başında buharlı otomobil üretiminde bulunan bir Fransız şirketidir. Şirket Léon Serpollet tarafından kurulmuştur. Şirketin araçlarında Léon Serpollet tarafından geliştirilen "anında buharlaşma" kazanları kullanılmıştır. Sorguçlu kara şebek Sorguçlu kara şebek ("Macaca nigra"), köpeksi maymunlar (Cercopithecidae) familyasından çok sayıda küçük komşu adalardan oluşan Endenozya'nın kuzeydoğusundaki Sulawesi'de yaşayan bir eski dünya maymunu türü. Tüysüz yüzü ve postu ile omuzundaki beyaz tüyler dışında tamamen siyahtır. Uzun ağzı ile büyük çenesi ve başının üstünde yer alan uzun tüylü tepeliği ya da sorgucu ile tanınır. Yalnızca kuyruk uzunluğu 2 cm kadardır. Boyu 45–60 cm ve ağırlığı 7–10 kg olan küçük bir şebek türüdür. Yağmur ormanlarında yaşayan sorguçlu kara şebek gündüz faaliyet gösterir. Karada yaşayan bu şebek türü günün % 60'nı yiyecek aramak ve muhabbet etmek için yerde geçirir, ağaçlara uyumak ve beslenmek için çıkar. Ithilien Ithilien, Osgiliath'ın doğu, kuzey ve güney doğusunda bulunan, Mordor ile Gondor arasındaki ormanlık alanlardır. Güney'deki bazı bölgelere de uzanmaktadır. Bölgedeki Gondorlu savaşçıların lideri Faramirdir. Osgiliath'ı çevreleyen Ithilien, yeşil ve canlı bir ormandır. Okçuları gizleyen sık ağaçlardan oluşur. Anduin nehrine de ev sahipliği yapan bu bölgede Faramir'in ve Ithilien okçularının bulunduğu Gizli Şelale'yi içinde bulundurur. (Gizli şelale, Anduin nehri üzerindedir.) Gizli Şelale Faramir ve askerlerini.n yuvasıdır Minas Tirith kuşatması için gelen Haradrim ordusu, Faramir ve ordusu tarafından büyük oranda dağıtılmıştır. Zaten Haradrim, Ithilien'in en önemli düşmanlarından biridir. Bu nedenle aralarında sürekli büyüklü küçüklü çarpışmalar gerçekleşmektedir. Yüzük Savaşından sonra, Faramir Ithilien'in prensi ve Emyn Arnen efendisi unvanlarını almıştır. Bu nedenle Ithilien, her zaman Faramir'in yuvası halindedir. 3 (şarkı) "3", Amerikalı pop şarkıcısı Britney Spears'ın seslendirdiği bir şarkıdır. Şarkı, sanatçının "The Singles Collection" adlı toplama albümünün ilk teklisi olarak yayınlanacaktır. Teklinin Amerika ve Kanada'daki radyo istasyonlarına 29 Eylül 2009 tarihinde servis edileceği 23 Eylül 2009 tarihinde Britney Spears'ın resmî internet sitesi aracılığıyla duyurulmuştur. Şarkı antrenman şarkısı olarak söylense bile uluslararası alanda iyi bir başarı göstermiştir. Parçanın yapımcılığını, Spears'la daha önce "...Baby One More Time", "Oops!...I Did It Again", "Stronger" ve "If U Seek Amy" gibi parçalarda da çalışmış olan Max Martin üstlenmiştir. Yeni Birleşik Krallık Yeni Birleşik Krallık, Aragorn'un Yüzük Savaşı ardından Gondor'un tahtına geçmesiyle, Arnor ile krallığını birleştirerek kurduğu yeni krallık. Krallığı kurduktan sonra Aragorn'a "Kral Elessar" denmeye başlandı. Birleşik Krallık kurulduktan sonra Aragorn kuzeybatıya doğru ilerlemeye başladı. Isengard tekrar Gondor himayesine alındı. Sınırlar Shire'a kadar genişletildi. Bu sayede İnsanlar, batının büyük bölümünü ele geçirdiler. Burada Aragorn'un emriyle, Annúminas adlı bir kale restore edildi ve burası kuzeybatının gözcüsü oldu. Kuzeybatı artık yeniden insanların hüküm sürdüğü bölgeydi. Daha sonra krallık, güneye doğru ilerledi. Haradrim ile kesin bir barış imzalandı. Ancak bazı Haradrimler isyan ettiği için küçük çapta savaşlara gidildi. Ardından Umbar'lar da kontrol altına alındı. Bu sayede güneydeki bölgelerdeki düşmanlar etkisiz hale getirildiler. Birleşik Krallık'ın bu bölgelerde neredeyse hiç tehdidi kalmamıştı. Rhûn tehdidi de ortadan kaldırıldı ve barış imzalandı. Hatta bazı Rhûn ve Harad Savaşçıları krallığa katıldılar. Dale ve Erebor kurtarıldı ve tekrar kurulmasına Birleşik Krallık yardım etti. Aragorn'dan sonra oğlu Eldarion tahta geçti. Eldarion, harabeye dönmüş olan eski başkent Osgiliath'ı tekrar restore etti. Ardından başkenti tekrar Osgiliath yaptı. Rohan'la çok iyi ilişkiler kuran Eldarion, bilinen son Birleşik Krallık Yüksek kralıdır. Ardından kimin geldiği bilinmemektedir. For Those About to Rock We Salute You For Those About to Rock We Salute You, Avustralyalı hard rock grubu AC/DC'nin 23 Kasım 1981 tarihinde piyasaya sürdüğü albümdür. Grubun sekizinci stüdyo albümüdür. Sadece Amerika'daki satış rakamı 4 milyon kopyanın üzerindedir. Aynı zamanda grubun prodüktör Robert John "Mutt" Lange ile üçüncü ve son çalışmasıdır. Angus Young albümün ismi konusunda ,okuduğu For Those About To Die, We Salute You adlı kitaptan esinlendiğini belirtmiştir. Ayrıca albüm AC/DC'nin Amerika listelerinde bir numara olan iki albümünden biridir. The Singles Collection (Britney Spears albümü) "The Singles Collection", Amerikalı pop şarkıcısı Britney Spears'ın ikinci greatest hits toplamasıdır. Albüm, 10 Kasım 2009 tarihinde, tek disklik standart versiyon ve 30 disklik delüks box set olmak üzere, iki farklı versiyon halinde yayınlandı. Temmuz 2009'da Spears, resmi Twitter hesabı aracılığıyla yeni şarkılar kaydetmek için, albümün çıkış teklisi "3"ün yapımcısı, Max Martin ile stüdyoya girdiğini duyurdu. Tek disklik standart versiyon yeni tekli 3'ün yanı sıra sanatçının en başarılı 18 şarkısını içermektedir.(Amerika versiyonunda 17). "Ultimate Fan Box Set"de sanatçının bugüne kadar yayınladığı 29 teklinin tamamı kendi özel ambalajında ve orijinal kapak fotoğraflarıyla birlikte yer almaktadır. Her bir tekli, parçanın bir remix versiyonunu ya da bir B-yüzü içermektedir. Yahşi Batı Yahşi Batı, Ömer Faruk Sorak'ın yönetmenliğini, Cem Yılmaz'ın ise senaristliğini ve başrolünü üstlendiği 2009 yılı yapımı bir Türk komedi-western filmidir. Filmde Cem Yılmaz 1881 yılında ABD başkanına (James Garfield) Padişah'ın (II. Abdülhamit) hediyesini vermek üzere gönderilen Teşkilat-ı Mahsusa üyesi ajan Aziz Vefa'yı canlandırmıştır. 19. Yüzyıl'da özel bir görev kapsamında görevlendirilen Aziz Vefa ve Lemi Galip padişah tarafından ABD başkanına hediye olarak verilmek üzere kendilerine verilen elmas ile Amerika'ya gönderilirler. İki Osmanlı yetkilisi Aziz Bey ve Lemi Bey, at arabasıyla yaptıkları yolculuk esnasında yanlarında taşıdıkları değerli elması, arabayı durduran haydutlara kaptırırlar. Sonrasında hem elması bulmak hem de çalınan paralarını toparlamak için para kazanmanın yollarını arayan ikili dönemin revaçta olan işlerinden birine atılırlar. Kasabalarda aranan azılı suçluların peşine düşüp ödül avcısı olan ikiliyi, Batı'da birbirinden ilginç maceralar beklemektedir. Film iki hafta boyunca Türkiye gişesinde birinci oldu ve toplamda brüt 13.733.563 $ kazandı. Erkek TarafÄ± Erkek Tarafı, kadın-erkek ilişkilerini erkek gözünden ele alan 2005 yapımı Türk televizyon dizisidir. Star TV'de yayımlanan dizinin senaristi Sevda Fırat Ak, yönetmeni ise Cem Sürücü'dür. Dizinin öyküsü, orta yaşlardaki taksi şoförü Kamil ("Burak Sergen"), onun kadınlardan yana dertli arkadaşları ve yıllardır bir türlü evlenemediği nişanlısı manikürcü Neslihan'ın ("Asuman Dabak") yaşadıkları komik olayların çevresinde şekillenir. Kamil'in ruh hastası arkadaşı olan Behlül ("Murat Onuk") de dizide önemli bir karakterdir. Dizide onun ruhsal dünyasında yaşadığı gel-gitler de sıkça işlenmiştir. Baki ("Ali Düşenkalkar") Kamil'in çocukluk arkadaşı olup, karısından boşanmak üzere olduğu için evini terk etmiş ve Kamil'in evine yerleşmiştir. Zengin bir ailenin züppe çocuğu olan Tonguç ("Kamil Güler") da, dizide önemli bir hiciv unsuru olarak kullanılmıştır. Tonguç karakteri her lafının sonuna "nokta kom" sözünü ekleyerek konuşmaktadır. Yalanın Batsın "Yalanın Batsın", Türk şarkıcı Hande Yener'in çıkış şarkısı. Şarkıcının ilk stüdyo albümü "Senden İbaret"te yer alır. Sözü ve müziği Altan Çetin'e, düzenlemesi Altan Çetin ve Özgür Yedievli'ye aittir. Şarkının klibini Elsa Angel çekmiştir. Niet Molotoff Niet Molotoff («Нет, Молотов», anlam: "Hayır Molotov"), Finlandiya'nın Devam Savaşı (26 Haziran 1941 - 19 Eylül 1944) döneminde okunan propaganda şarkısı. Müziği Matti Jurva tarafından bestelendi ve sözü Tatu Pekkarinen tarafından yazıldı. 1942'de ilk defa yorumlandıysa da sözü Kış Savaşı (30 Kasım 1939 - 13 Mart 1940) döneminde yazıldı. Şarkıda Kış Savaşı'ndaki Kızıl Ordu'nun başarısızlığını alay eden şarkıdır. Başlıca hedefi de dönemin Dışişleri Halk Komiseri Vyaçeslav Molotov oldu. Finlandiya'nın Ruslaştırma politikasıyla tanınan Finlandiya Büyük Knezliği'nin genel valisi Nikolay Bobrikov (Николай Иванович Бобриков) ile karşılaştırıldığında Molotov'un daha da yalancı olduğu anlatılmaktadır. Şarkının son kıtasında, Ural Dağlarının ötesine Stalin ve işbirlikçileri, siyasî komiserler ve halk komiserlerinin yanı sıra (Otto Wille Kuusinen'nin başkanı çektiği Karelo-Fin SSC'nin başkenti) Petroskoi (Petrozavodsk)'dekileri de toptan göndereceği söylenmektedir. Melodisinde "Ehal na yarmarki uhar kupets" (Ехал на ярмарки ухарь купец, "Neşeli tüccarın fuara yolculuğu") adlı Rus halk müziği parçasının motifi kullanıldı. 1989'da Solistiyhtye Suomi tarafından "Njet Molotoff" olarak yeniden yorumlandı. Umbar Umbar, Harandor'un güneyinde bulunan Orta Dünya'nın korsanları olan "Umbar Korsanlarına" ev sahipliği yapan bölgedir. Umbar halkı, ilk geldiklerinde Numenor'a bağlı iyi bir kavimdi. Denizlerde iyi amaçlarla yüzerlerdi. Umbar bölgesine gelip yerleştiler ama zamanla karanlık tarafa meğilleri arttı. Daha sonra korsan olan bu kavim Umbar Korsanları olarak anılırlar. Bu nedenle onlara Kara Numenor'lular da denir. Bölge tamamen kuraktır. Çölleşmiş olmamasına rağmen bitkilerin yetişmesi neredeyse imkânsızdır. Umbar'ların sahillerinin bulunduğu bölge bir koyun içindedir. Korsan gemileri sürekli çıkarak Anfalas ve Belfalas sahillerine saldırdığı için Umbar Korsanları Gondor'un en büyük deniz yolundan düşmanlarındandır. Yüzük Savaşı sırasında Umbar Korsanları, Minas Tirith kuşatmasına (Pelennor Çayırları Savaşı) yardım etmişlerdir. Yaklaşık 50 Korsan gemisiyle Lebennin'in içindeki limana yanaşarak, Orcları bu sahilden Minas Tirith'e göndermişlerdir. Ancak Aragorn, Legolas ve Gimli'nin Ölüler Ordusuyla gelişiyle bozguna uğratılmışlardır. Aragorn'un komutasındaki Yeni Birleşik Krallık orduları 4. Çağ'da Umbar'ları etkisi altına almışlardır. Bu sayede Gondor'un denizden gelen tehdidi son bulmuştur. King Edward Point King Edward Point, Atlas Okyanusu'nun güneyinde bir İngiliz kolonisi olan Güney Georgia ve Güney Sandwich Adaları'nın başkentidir. Şehir Güney Georgia Adası'nda bulunmaktadır. Şehrin ıssız olmasının nedeni ülkenin de ıssız olması ve genel olarak turizm amçlı kullanılmasıdır. Ferah Çayırlar Ferah Çayırlar, Anduin nehri ve Dumanlı dağların arasında, Lothlorien'in kuzeyindeki çayırlık bölgedir. Tarihsel olarak Ferah Çayırlar Felaketi olarak anılan bir olaya ev sahipliği yapar. Ferah Çayırlar'ın kuzeyinde Anduin'in bir kolu olan Ferah Nehir bulunur. Kızılboynuz Geçişi( Moria )'den sonra çıkılan ilk düzlüktür. Ayrıca Yüksek Geçitten güneye gelen biri, ilk olarak Ferah Çayırları görür. Tarihsel olarak bir felaket olarak tanımlanan Ferah Çayırlar Felaketi, Isildur, üç oğlu ve orduların Ferah çayırlarda bir grup ork tarafından bozguna uğramasıdır. Tüm orduların ve oğulların katledilip, Isildur'un ise önceden kaçmayı başarıp daha sonra yine de öldürülmesiyle olmuştur. Bu felaketin ardından Tek Yüzük, belirli bir zaman ortalarda gözükmemiştir. Isildur'un bedeni de bir daha hiç bulunamamıştır. Üçüncü çağdan itibaren Ferah Çayırlar Hobbit'lerin bulunduğu bir arazi olmuştur. Ã‰mile Borel Félix Édouard Justin Émile Borel (d. 7 Ocak 1871 - ö. 3 Şubat 1956), matematikçi ve siyasetçidir. Saint-Affrique, Aveyron'da doğdu. René-Louis Baire ve Henri Lebesgue ile birlikte "measure theory"nin (ölçüm kuramı) ve bunun olasılık kuramına uygulanmasının öncülerindendir. Borel set kavramı, adını ondan almıştır. Olasılık üzerine kitaplarından birinde, popüler kültüre sonsuz maymun kuramı ya da benzeri adlarla giren eğlenceli düşünce deneyini ortaya attı. Ayrıca oyun teorisi üzerine araştırmalar yayımladı. 1913 ve 1914'te yaptığı açıklayıcı çalışmalarla hiperbolik geometri ile özel görelilik kuramı arasında köprü kurdu. 1920'ler, 1930'lar ve 1940'larda aktif olarak politikayla ilgilendi. 1924-1936 yılları arasında Fransa Ulusal Meclisi üyesiydi. 1925'te bakanlık yaptı. II. Dünya Savaşı sırasında Fransız Direnişinin üyelerindendi. Borel 1956'da Paris'te öldü. Aydaki bir kraterin yanında aşağıdaki başlıklar da adını ondan almıştır: Lindon (Orta DÃ¼nya) Lindon, Orta Dünya kuzeybatısında, en önemli ticaret ve yolculuk limanlarının bulunduğu bölgeye ve Elfler tarafından yönetilen krallığa verilen addır. Harlond ve Forlond bunlar arasında en önemlileridir. Lindon Shire'ın batısında bulunan ve orta dünyanın batı denizine doğru açılmasına en elverişli liman şehridir. Harlond (Güney Liman) ve Forlond (Kuzey Liman) bölgenin en önemli limanlarıdır. Ayrıca içlere doğru açılan Gri Limanlar adı verilen bir bölge de vardır. Ölümsüz topraklara buralardan açılınır. Yüzük Savaşı ve önceki savaşlarda, elflerin Savaş ve Taşıma gemileri bu bölgede yapılmıştır. Cirdan'ın yaşadığı bölgedir. Ayrıca elflerin tümünün Batı'ya açılmasıyla son kalan Elf Cirdan'dır. O son gemiye binip açılmıştır. Ä°stanbul Sea Life Akvaryum İstanbul Sea Life Akvaryum, Bayrampaşa'da Forum İstanbul adlı alışveriş merkezi bünyesinde yer alan İstanbul'un ve Türkiye'nin en büyük akvaryumudur. 8 bin metrekarelik alanda, 80 metrelik cam sualtı gözlem tüneliyle dünyanın en büyük akvaryumları arasına girmiştir. 2009'un Ekim ayında hizmete giren Turkuazoo İstanbul Akvaryum Sualtı Dünyası, 270 derecelik bir açıyla ziyaretçilerine aralarında köpekbalıklarının, vatozların, ahtapotların ve deniz kaplumbağalarının ender türlerinin bulunduğu 10 bini aşkın deniz canlısını inceleme imkânı sunar. Eski adı Turkuazoo olan akvaryum; ayrıca köpekbalıklarıyla dalış ve resim çektirme, akvaryumun özel alanlarında evlilik törenleri, toplantılar, doğumgünü kutlamaları ve eğitimciler eşliğinde çocuklara özel gezi programları gibi etkinlikler de sunmaktadır. Akvaryum'un içinde bulunduğu alışveriş merkezine İstanbul metrosu M1 hattının Kocatepe istasyonundan ulaşılabilir. Road Town Road Town, Karayipler'de bir İngiliz kolonisi olan İngiliz Virjin Adaları'nın başkentidir. Aynı zamanda ülkenin en büyük kentidir. 9.400 kişilik şehir Tortola adasında bulunur. Dale (Orta DÃ¼nya) Dale, Celduin Nehri ile Yalnız Dağ arasındaki insan şehri/krallığıdır. Üçüncü Çağ 2770'de Ejderha Smaug'un saldırısıyla harabeye dönmüş, ancak Erebor cücelerinin yardımıyla tekrar kurulmuştur. Bu sayede insanlar Dale'ye geri dönmüştür. Yüzük Savaşı sırasında, Mordor ve Doğuluların güçlerini birleştirerek Dale saldırmasıyla Erebor cüceleri-Dale İnsanları ve Mordor-Doğulular (Rhûn) arasında Dale Savaşı çıkmıştır (Battle Of Dale). Savaşta cüce Kral Dáin II. Demirayak ve insan Kral Brand, katledilmiştir. Saldırılar devam ederken Sauron'un düşüşüyle, savaş bitmiştir. Tekrar harabeye dönen Dale, Dördüncü Çağ'da Yeni Birleşik Krallık tarafından tekrar kurulmuştur ama hiçbir zaman eskisi kadar parlak bir şehir olamamıştır. The Razors Edge (albüm) The Razors Edge Avustralyalı hard rock grubu AC/DC'nin 21 Eylül 1990 tarihinde piyasaya sürdüğü albümdür. AC/DC nin davulcu Chris Slade ile kaydettiği tek albümdür. Albümden çıkan 'Thunderstruck' ve 'Moneytalks' adlı şarkılar hit haline gelmiştir. Albüm, The Billboard 200 de ikinci , Birleşik Krallık listelerinde dördüncü olmuştur. Albüm tartışmasız AC/DC nin 1981'de kaydettiği başarılı For Those About to Rock We Salute You adlı albümünden sonra yaşanan durgunluğu sona erdirmiştir. Yeni kuşak üzerinde etkili olmuş ve gruba 1980lerin başlarındaki popülerliğini geri vermiştir. Albüm 4 adet platin plak kazanmıştır ve 5 milyonun üzerinde satmıştır. Albümden öne çıkan şarkılar: 'Thunderstruck', 'Moneytalks' , albümle aynı ismi taşıyan 'The Razors Edge' , 'Are You Ready' ve 'Fire Your Guns' MÃ»makil Mûmakil, (Tekili Mûmak) Haradrim'lerin savaşlarda kullandıkları, Harad'da civarlarında fil benzeri devasa boyuttaki hayvandır. Dört ila altı uzun dişi, uzun bir hortumu, küçük -yine de büyük- kulakları vardır. Kahverengiye kaçan grimsi bir derisi vardır. Baş Mumak'ın vücudu ve hortumu kırmızı ve siyaha boyanır. Hobbitler tarafından "Oliphaunts" diye çağrılır. Türkçe çeviride "Elephant(Fil)"a benzerliğine dikkat çekilerek "Fül" diye çevrilmiştir. Üzerindeki ev benzeri bölmede savaşçılar taşınır. Bu ev benzeri bölme üzerinde Harad Kaptanları bulunur. Bu kaptanların görevi Mumakil'in kulaklarından tutturulmuş ipler ile ona yön vermek ve hayvanın saldırı noktasını belirlemektir. Genelde okçu ve mızrakçılardan oluşan bu savaşçılar Mûmak'ı yönlendirerek savaşa giderler. Mûmakil dişlerine geçirilen dikenlerle savaşlarda verdiği zararı artırır. Binalara karşı bu dişlerini kullanırlar. Ayrıca askerleri ayaklarının altı ile ezebilirler. Pelennor Çayırları Savaşında Haradrim ordusu 20 Mûmakil ile Minas Tirith'e gelmiştir. Samwise Gamgee tarafından "Yürüyen Dağ" diye adlandırılmış. Ayrıca hayvandan hem çok korktuğu ama hem de çok harika bulduğu belirtilir. Eudyptes Eudyptes, penguengiller (Spheniscidae) familyasÄ±ndan bir penguen cinsi. Türlerin tam sayısı uzmanlara göre 4-7 arasında değişir ve bir Chatham Adası türünün 19. yüzyılda nesli tükenmiştir. Dünya'da güney okyanusyadaki Subantarktik Adalarda bulunurlar ve hepsi de siyah-beyaz renkli, sarı sorguçlu, kırmızı gagalı ve kırmızı gözlü penguenlerdir. Bütün türleri iki yumurta yumurtlar ancak yuvalama mevsimi boyunca yalnızca bir tanesi yaşama imkânı bulur. İlk koyulan yumurta ikincisinden oldukça küçüktür. Cins adı 1816'da Fransız kuşbilimci Louis Jean Pierre Vieillot tarafından tanımlandı. Eski Yunanca "eu" "iyi" ve "dyptes" "dalıcı" sözcüklerinden türetilmiştir. TÃ¼rler Uraliin Uraliin (anlam: "Ural Dağlarına"), Finlandiya'nın Devam Savaşı (26 Haziran 1941 - 19 Eylül 1944) döneminde okunan propaganda şarkısı. Müziği 1926'da Ralph Erwin Vogl taraflından "I'm ural fiel auf s eis" adıyla bestelendi ve sözü 1942'de Martti Kristian Jäppilä tarafından yazıldı. Blender (dergi) Blender, Amerikan müzik dergisidir. Kendini "son müzik ve daha fazlası rehberi" olarak adlandıran dergide ünlülerin eroik fotoğrafları da yer almaktaydı. "En iyi" ve "en kötü" listelerinin de aralarında bulunduğu albüm, sanatçı ve şarkı listeleri de derlemekteydi. Her sayıda bir sanatçının tüm diskografisinin değerlendirmesi bulunmaktaydı. "Blender", "50 En Fevkalade Kötü Şarkı" listesini oluşturmak için VH1 ile birlikte çalıştı. Listenin bir numarasında "We Built This City" şarkısıyla Starship yer aldı. "Blender", Dennis Publishing tarafından yayımlanmaktaydı. Dergi, 1994 yılında Jason Pearson, David Cherry ve Regina Joseph tarafından ilk CD-ROM dergi olarak piyasaya çıktı. Felix Dennis/Dennis Publishing, UK'in sahibi olduğu dergi, 15 sayı CD olarak yayımlandı ve 1997'de web sitesi açıldı. 1999 yılında ise basılı olarak yayımlanmaya başladı. Blender CD-ROM, ilk dijital reklamları göstermesinin yanı sıra; erken dijital içerik biçimlerini de sergiledi. İlk dijital reklamverenleri Calvin Klein, Apple Computer, Toyota ve Nike idi. Owner Alpha Media Group, Blender dergisini 26 Mart 2009'da kapattı. Blender'ın son baskısı Nisan 2009'da yayımlandı. Gönderilmeyen Blender dergilerini telafi etmek için abonelere "Maxim" dergisi gönderilmektedir. Blender Bir blender (bazen İngiliz İngilizcesinde sıvılaştırıcı olarak adlandırılır), yiyecekleri ve diğer maddeleri karıştırmak, püre etmek veya emülsiyonlaştırmak için kullanılan bir mutfak ve laboratuvar cihazıdır. Sabit bir blender, tabanda bulunan bir elektrik motoruyla çalışan, altta dönen bir metal bıçağı olan bir blender kabından oluşur. Bazı güçlü modeller buz ve diğer donmuş yiyecekleri de ezebilir. Denizcilik müzesi Denizcilik müzesi, gemiler ve denizle ilgili araç ve gereçlerin sergilendiği müzelerdir. Dünya'daki pek çok denizcilik müzesi International Congress of Maritime Museums (ICMM)'a bağlıdır. Adult Top 40 Adult Top 40, Hot Adult Top 40 Tracks, Amerika Birleşik Devletleri "Billboard" listelerinde bir değişkendir. Hard rock, teen pop, dans, hip hop ya da adult contemporary türlerinden yalnızca birinin dinleyicisi olmayan yetişkin hedef kitleye yöneliktir. Hot Adult Top 40 Tracks'ın temeli çeşitli radyo istasyonlarının 25-34 yaş aralığındaki kitleyi çekmeye çalışan sanatçıları çalmaya odaklandığı 1980 sonlarına dayanmaktadır. 1994'te Adult Top 40 büyümesinden ve istasyonlar ve sanatçılardan destek görmesinden yıllar sonra resmî bir format hâline geldi. Hot Adult Top 40 Tracks'de çoğunlukla Matchbox Twenty, Nickelback, Goo Goo Dolls, Sheryl Crow, Daughtry, Maroon 5, The Fray, No Doubt, Shania Twain, Avril Lavigne, Kelly Clarkson, Alanis Morissette, Jewel, Vanessa Carlton ve 3 Doors Down gibi sanatçı ve gruplara ağırlık verildi. Programlaması, VH1 kanalının müzikal çalma listesiyle karşılaştırılmaktadır. Birçok Hot Adult Top 40 Tracks radyo istasyonu Hot AC ve Top 40 formatlarının kesişimi olarak görülse de; resmî olarak Hot AC formatında sınıflandırılmaktadır. Goo Goo Dolls, Matchbox Twenty ve Nickelback, listede üç adet bir numarası olan gruplardır. Ancak Daughtry'nin dört bir numarası vardır ve Nickelback, beş hit şarkıyla rekoru elinde tutmaktadır. Madonna, on yedi şarkıyla bu listede en çok yer alan sanatçıdır. En çok bir numarası bulunan sanatçı (kadın) ise Pink'tir ve ayrıca üç direkt bir numarası olan tek sanatçıdır. "Billboard", Adult Top 40 listesini 2 Mart 1996'da yayınladı. Listedeki ilk zirve şarkısı Mariah Carey ve Boyz II Men'in "One Sweet Day"di. Listenin zirvesinde en çok bulunan şarkı Santana ve Rob Thomas'ın 1999 ve 2000'de yirmi beş hafta zirveyi elinde tutan "Smooth" şarkısı idi. Listenin son bir numarası 19 Eylül 2009 itibarıyla Kings of Leon'un "Use Somebody" şarkısıdır. Küngöy Ala dağları Küngöy Ala dağları veya Kengey Ala dağları, (Kırgızca: Кенгей Ала-Тоосу veya Кÿнгöй Ала-Тоосу; ) Orta Asya'da bulunan Kırgızistan'dan başlayıp Kazakistan içlerine kadar uzanan bir dağ sırasıdır. Küngöy ("Kengey") Ala dağları, Tanrı Dağları'nın bir parçası olup, Kırgızistan'nın güneydoğusunda, Issık-Göl İlindeki Issık Göl kuzey kıyıları boyunca Kazakistan içlerine kadar uzanır. Johann Friedrich von Brandt Johann Friedrich von Brandt (d. 25 Mayıs 1802 – ö. 15 Temmuz 1879), Alman doğa tarihçisi ve hayvan bilimci. Brandt Jüterbog'da doğdu ve Berlin Humboldt Üniversitesi'nde öğrenim gördü. 1831'de St. Petersburg Bilimler Akademisi'ne zooloji bölümüne yönetici olarak atandı. Brandt müzede yer almayan doğal hayvanların toplanmasını destekledi. Severtzov, Przhevalsky, Middendorff, Schrenck ve Gustav Radde gibi birçok doğabilimciyle keşif gezileri yaptı. Rus kâşifçilerinin Pasifik kıyılarından topladığı, Brandt karabatağı ("Phalacrocorax penicillatus"), kızıl bacaklı martı ("Rissa brevirostris") ve gözlüklü puflayı da ("Somateria fischeri") içine alan birçok kuş türünü tanımladı. Brandt aynı zamanda bir böcekbilimcidir (entomolog), kın kanatlılar (Coleoptera) ve kırkayaklar (Diplopoda) onun uzmanlık alanlarıdır. 1879 yılında Estonya, Merreküll'de öldü. Mainstream Top 40 Top 40 Mainstream (billboard.com'da Pop Songs olarak geçer), "Billboard" dergisinin bir radyo listesidir. Pop 100 Airplay listeleri (eski adıyla Top 40 Tracks) ile de karıştırılmaktadır. Oysaki Top 40 Mainstream ve Pop 100 Airplay listeleri, şarkıların pop odaklı müzik çalan Mainstream istasyonlarındaki çalınma sayılarını ölçmektedir. Pop 100 Airplay (Hot 100 Airplay gibi), ölçümde istatistiksel izlenimleri temel alırken; Top 40 Mainstream listesi temel tespitleri kullanmaktadır. Arbitron, bu formatı zaman zaman "Pop Contemporary Hit Radio" olarak adlandırmaktadır. 20 Haziran 2009'da Top 40 Mainstream, Pop 100 Airplay listesi ile değiştirildi. Britney Spears, Top 40 Mainstream Radio Airplay listesine en çok giriş yapan sanatçıdır. Listeye giren yirmi bir şarkısından altısı zirveye oturmayı başardı. Arthur Stanley Eddington Arthur Stanley Eddington, OM, FRS (d. 28 Aralık 1882 - ö. 22 Kasım 1944), 20. yüzyıl başlarında yaptığı çalışmalarla tanınan astrofizikçi. Eddington aydınlatma gücü ve yıldızların aydınlatma gücünün doğal sınırı, adını kendisinden alır. Görelilik kuramına ilişkin çalışmalarıyla tanınır. Eddington Einstein'ın genel görelilik kuramını İngilizce konuşan dünyaya duyuran ve açıklayan bir dizi makale yazdı. I. Dünya Savaşı bilimsel iletişimi kopartmıştı ve Almanya'daki yeni bilimsel gelişmeler İngiltere'de bilinmemekteydi. Ayrıca 1919'da göreliliğin ilk kanıtlarından birini ortaya koyan bir tutulma (eclipse) keşfi gezisini yürüttü. Böylece teorinin popüler açıklamalarına imza attı ve geniş çevrelerce tanındı. Jeton Kelmendi Jeton Kelmendi (Peć , Yugoslavya SFC), Arnavut gazeteci, şair, çevirmen ve siyasi analist. Yeton Kelmendi, 1978 yılında Kosova’nın İpek şehrinde dünyaya geldi. İlk ve orta eğitimini doğum yerinde tamamladı. Kitle iletişimi üzerine yüksek eğitimini Priştine’de, (Uluslararası siyaset ve güvenlik sorunu alanında) yüksek lisans eğitimini de Brüksel Üniversitesi-ULB’de tamamladı. Şiir, nesir, deneme ve hikâye türlerinde yazdı ve yayınladı. Arnavut dilinde ve birçok yabancı medya kuruluşunun muhabiri olan Kelmendi, söz konusu yayın kuruluşlarında kültürel, siyasi, bilhassa uluslararası ilişkiler konusunu ele almaktadır. Kosova okuyucusu Yeton Kelmendi’yi isim olarak 1999 yılında yayınladığı “Vaatler Yüzyılı” adlı şiir derleme kitabıyla tanıdı. Devamında bir dizi kitap daha yayınladı. Şiirleri 22’den fazla yabancı dile çevrildi, birçok uluslararası şiir antolojisinde yayınlandı. Şiirleri yabancı dillere en çok çevrilen Arnavut şairlerinden biridir. Edebiyat eleştirmenleri kendisini Arnavut çağdaş şiirinin değerli temsilcisi olarak tanımlamaktadır. Birkaç uluslararası edebiyat kulübü üyesi olan Kelmendi, bilhassa İngilizce, Fransızca ve Rumunca olmak üzere birkaç kültürel edebi dergiye yazmaktadır. Onun sanat edebi yaratıcılık alanındaki dikkate değer emeği şiirsel bir söylem hassasiyeti, metinde çağdaş ayrıntı ve mesajda derin mana oluşturmaktadır. Yaratıcılığında özellikle aşk lirizmi ve sanatsal mecaz ve sembollerle inşa edilmiş eliptik mısralar dikkati çekmektedir. Kosova Kurtuluş Ordusu – UÇK’nın 1998-1999 yılında yürüttüğü mücadelenin emekli askeridir. Şu anda Brüksel’de yaşamakta ve çalışmaktadır. http://www.eupoetry.page.tl http://www.kelmendi-press.blogspot.com https://web.archive.org/web/20100311084000/http://www.exiledwriters.co.uk/writers.shtml#Kelmendi https://web.archive.org/web/20110723154543/http://www.ilrmagazine.net/poetry/issue12_po29.php https://web.archive.org/web/20080704132920/http://www.poetsletter.com/April2008Issue.htm https://web.archive.org/web/20110721073148/http://www.othervoicespoetry.org/vol28/index.html https://web.archive.org/web/20111004110038/http://www.poetasdelmundo.com/verInfo_europa.asp?ID=4036 http://www.poetrymagazine.com/current_poetry/spring09/jeton_kelmendi.htm http://www.lemanoirdespoetes.fr/poemes-jeton-kelmendi.php http://www.artepoetica.net/Jeton_Kelmendi.htm http://thesoundofpoetryreview.wordpress.com/2009/12/06/jeton-kelmendi-albanian-poet/ https://web.archive.org/web/20110714113238/http://www.monsieur-biographie.com/biographies/5689/jeton-kelmendi.php http://sociedadedospoetasamigos.blogspot.com/2010/04/jeton-kelmendi-poeta-albanes.html http://antologia-minuscula-del-amor.blogspot.com/ https://web.archive.org/web/20150108151403/http://minareti.it/1/10/77ee42b6e66da27a439108128d6ac140/arte_cultura_e_religione_in_kosovo_colloquio_con_jeton_kelmendi.html/ https://web.archive.org/web/20110721015951/http://www.poetesaparis.fr/jeton.htm http://institutcultureldesolenzara.org/index.php?option=com_content&view=article&id=21:jeton-kelmendi&catid=2:beneficiaires&Itemid=6 https://web.archive.org/web/20120315194515/http://www.unitedworldpoets.com/famous-poet/jeton-kelmendi-albanian-writer Talas Ala Dağları Talas Ala dağları, (Kırgızca: Талас Ала-Тоосу, ) Orta Asya'da bulunan Özbekistan, Kırgızistan ve Kazakistan'da bir dağ sırasıdır. Talas Ala dağları'nın en yüksek doruğu 4484 metre olan Özbekistan sınırına yakın Manas Dağı'dır. Talas Ala dağları, Tanrı Dağları'nın en uç batı bir parçası olup, çoğunluğu Kırgızistan sınırları içindedir. Ülkenin kuzeybatısından, Talas İlindeki Talas şehrinin güneyinden Kırgız Ala dağlarının güneyine doğru uzanır. Talas Ala dağlarının batı etekleri güney Kazakistan ve doğu Özbekistan içlerine kadar uzanır. Destan kahramanı Manas, kuzeybatı Kırgızistan'da Talas İli içindeki Talas Ala dağlarında gömüldüğü söylenir. Talas Ala dağları üzerinde dört büyük dağ geçitleri vardır. Birincisi, doğudan gelen yol girişindeki Ötmök geçiti (kışın kapalıdır). İkincisi, Bişkek'den Oş'a doğudan gelen ana yol üzerinde Ala-Bel geçiti. Diğerleri ise, güneyde Celal-Abad İli sınırları içindeki, Kara-Buura (karayolu üzerinde) ve Terek geçitleridir. Serkan Çeliköz Serkan Çeliköz, (d. 27 Temmuz 1975, İstanbul), MaSKott grup üyesi, Kargo grubunun eski klavyecisi, prodüktör, besteci, müzisyen, klavyeci. 12 yaşında İstanbul Üniversitesi Devlet Konservatuvarı’nda okumaya başlayan Serkan Çeliköz konservatuvar döneminde klasik müzik eğitimi aldı. Piyano ile başladığı konservatuvar eğitiminde keman, fagot, kontrbas, gitar eğitimleri ile devam etti. 16 yaşında abisi Aykut Çeliköz’ün de yer aldığı Mr. No grubuna katılan Serkan Çeliköz, grupla istanbul'da çeşitli mekanlarda çalmaya başladı. Serkan Çeliköz, 1994 yılında Mehmet Şenol Şişli ve Selim Öztürk'ün kurduğu Kargo grubuna davet edildi. Bu dönemde hem Mr. No hem de Kargo ile çalışan Serkan Çeliköz, Mr. No 1995 yılında RockHouse tarafından düzenlenen yarışma da yılın en iyi grubu ödülünü aldı. Yine bu yıllarda Kargo ile albüm kayıtlarını bitiren grup, 1996 yılında ilk albümleri olan "Yarına ne Kaldı?"yı yayınladı. "Yarına ne Kaldı?" albümünün çıkış parçası olan "Yüzleşme" bir anda Kargo’yu Türkiye’nin en çok tanınan rock grubu haline getirdi. Kargo ile yoğun bir konser ve turne programı olan Serkan Çeliköz, bu dönemde Mr. No ile yollarını ayırmak zorunda kaldı. Kargo 2. albümleri olan "Sevmek Zor"u 1997 yılında yayınladı. Bu albümde birçok şarkının bestesini yapan Serkan Çeliköz, albümde yer alan tüm yaylı çalgıları, klavyeleri çaldı aynı zamanda bunların aranjesini yaptı. 1997 yılında, Athena grubunun ilk albümlerinde synthesizer, klavye aranjmanları ile geri vokallerin de yer alan Serkan Çeliköz grup dışı çalışmalarına da başlamış oldu. Serkan Çeliköz Kargo grubuyla 1998 yılında" Yalnızlık Mevsimi", 1999 yılında "Sen Bir Meleksin" albümlerini yaptı. 2000’de grup elemanları kendi kişisel projelerini gerçekleştirmek üzere yollarını ayırdı. 2003 yılında tekrar bir araya gelen Kargo ile çalışmalarına devam eden Serkan Çeliköz grubun 2004 yılında çıkarttığı "Ateş ve Su" albümünde klavyelerde ve geri vokallerde yer aldı. Grupla sayısız bar programı yapan ve çeşitli konserde çalan Serkan Çeliköz grupla son olarak 2007 yılında çıkan "Yıldızların Altında" albümünde yer aldı. Bu albümden sonra, 2008 yılında Serkan Çeliköz Koray Candemir ile birlikte gruptan ayrıldı. Serkan Çeliköz’ün Kargo'ya ara verdiği 2000-2003 yıllarını kapsar. Bu dönemde Serkan Çeliköz prodüktör olarak müzik çalışmalarına devam etti. 2000 yılında Kargo grubunun gitaristi Selim Öztürk ile Aslı Gökyokuş'un ilk albümü olan "Neresindeyim?"in prodüktörlüğünü üstlendi. Bu albümde yer alan gitarları ve klavyeleri çalan Serkan Çeliköz back vokallerde de yer aldı. 2000 yılında BBG Tarık olarak tanınan Tarık Ata Şimşek’in ilk albümü olan Of Deli Gönül albümünün prodüktörlüğünü Selim Öztürk ile yapan Serkan Çeliköz. 2002 yılında abisi Aykut Çeliköz’ün de içinde bulunduğu ilk grubu olan Mr. No grubunun ilk albümü olan Aşk'ın prodüktörlüğünü yapmıştır. Kargo birleştikten sonra prodüktörlük çalışmalarına devam eden Serkan ÇeliközAslı Gökyokuş’un 2004 yılında çıkan ikinci stüdyo albümü Su Gibi de yer alan klavyeleri, akustik gitarları, 12 telli akustik gitar, synthesizer çalan ve bilgisayar programlamalarını yapmıştır aynı zamanda bu albümün prodüktörlüğünü de üstlenmiştir. 2004 yılında prodüktörlüğünü Selim Öztürk’ün yaptığı Yalın’ın ilk albümü olan Ellerine Sağlık’ta klavyeleri çalan Serkan Çeliköz yine Yalın’ın 2006 yılında çıkan ikinci stüdyo albümü olan, Bir Bakmışsın’ın prodüktörlüğünü Selim Öztürk ile birlikte yapmıştır. Aslı Gökyokuş'un 2007 yılında çıkan üçüncü stüdyo albümü olan Söylediğim Şarkılarda Saklı albümlerinde back vokallerde yer alan Serkan Çeliköz albümün prodüktörlüğü üstlenmiştir. 2008 yılında Cenk Han Alkaya’nın ilk albümü olan Gülmeyi Dene’de prodüktör ve keybord, synthesizer aranjörlüğü yapmıştır. Serkan Çeliköz prodüktörlüğünün yanı sıra remixler ve reklam müzikleri gibi işlerde de yer almıştır. İlk jingle’ı Kargo’nun 2000 yılında yer aldığı, Efes Dark reklamıdır. Bu reklamda kullanılan şarkı Kargo’nun daha önce Sen Bir Meleksin albümünde yer alan Yanımda Sen Olmayınca” isimli şarkısı Herkesin Geçtiği Yoldan Geçme olarak sözleri ve müziği değiştirilmiş ve bu şarkı remixlerle, toplamda dört şarkılık single olarak sınırlı sayıda basılmıştır. Bu dönemlerde Mert Koral ile JinglePeople firmasını kuran Serkan Çeliköz Arçelik, Turkcell gibi birçok büyük firmanın reklam müziklerini hazırlamıştır. Son olarak Kargo grup üyelerinin de oyuncu olarak da yer aldığı Jacobs kahvenin reklam müziklerini de yapmıştır. Kargo grubunun bazı albümlerinde, sahnede çaldığı şarkılarında remixler yapan Serkan Çeliköz, Yalın ve Teoman’ın da albümlerinde remixlere imza atmıştır. Kargo grubundan 2008 yılında ayrılan Serkan Çeliköz, grubun solisti Koray Candemir ile 2009 yılında MaSKott grubunu kurdu. Bu grupla Amerika’da çeşitli mekanlarda konserler vermişlerdir. Amerika’da stüdyo çalışmalarını tamamlayan grup elemanları, eylül ayında Türkiye’ye gelmiştir. Ölü Bataklıklar Ölü Bataklıklar, Mordor'un kuzeybatısında, Kara Kapı'nın açıklıklarında bulunan bölgedir. Tamamiyle bataklıktır. Ölü Bataklıklar, "Son İttifak" güçlerinin çarpıştığı bölgedir. Bu bölgede Mordor ve Elf-İnsan orduları çarpışmıştır ve iyiler galip gelmiştir. Ancak verilen onca kayıp, burayı bir mezarlığa çevirmiştir. Kimsesiz geçen yılların ardından bölge bataklığa dönüşmüştür. Bu nedenle buraya Ölü Bataklıklar adı verilmiştir. Yüzük taşıyıcısı Frodo Baggins, yardımcısı Samwise Gamgee ve Gollum, Mordor'a ulaşmak için Ölü Bataklıklar'dan geçmiştir. Ölü Bataklıklar'da hiçbir krallık veya şehir yoktur. Hiçbir ülkenin sınırlarına bağlı değildir; Kimse yaşamaz. Kevin Hogan (yazar) Kevin Hogan, Amerikalı yazar, beden dili uzmanı ve motivasyon konuşmacısı. Yaklaşık 19 kitabı bulunmaktadır. Dünya çapında daha çok, best-seller kitabı ""Başkalarını sizin gibi düşünmeye nasıl ikna edersiniz?"" ile tanınır. ABD'nin önde gelen beden dili uzmanlarından birisi olarak görülmektedir. 20 yıldan uzun süredir beden dilini akademik açıdan incelemekte olan Kevin, beden dilinin ve sözel ötesi iletişimin pratik, gerçek yaşam uygulamaları üzerine çalışmaktadır. Geçen on sene boyunca ABC, Fox, BBC, The New York Times, The New York Post gibi şirketlerde ve düzinelerce ünlü dergide (Forbes, Investors Business Daily, InTouch, First for Women, Success!, ve Cosmopolitan) beden dili uzmanı olarak çalışmıştır. Üniversite eğitimini sözel iletişim üzerine aldıktan sonra psikoloji üzerine master yapan ve çocukluğunun büyük bir kısmını fakirlikle geçiren Kevin, babası evi terk ettikten sonra 4 kardeşine bakabilmek için annesiyle birlikte çalışmıştır. Kevin'ın Mark ve Jessica Hogan adında iki çocuğu vardır. Pussy "Pussy", Rammstein'ın 2009 çıkışlı "Liebe ist für alle da" albümü için yaptığı ilk single. Şarkının ilk tanıtım videosu 1 Eylül 2009'da çevrimiçi olarak The Gauntlet'da yayınlandı. Video ayrıca yeni albümün adını doğrulamış oldu. Şarkı, Almanca ve İngilizce sözlerden oluşmaktadır. Şarkının klibi Jonas Åkerlund tarafından yönetilmiş ve 16 Eylül 2009'da çevrimiçi olarak yayınlanmıştır. Klipte grup üyeleri deri kıyafetlerle şarkıyı çalmakta. Klibe her grup üyesinin basmakalıp altı pornografik karakteri oynadığı pornografik bir video serpiştirilmiş. Till Lindemann bir Playboy'u, Christoph Schneider bir CEO'yu, Paul Landers bir kovboyu, Oliver Riedel Mr. Pain'i, Richard Z. Kruspe Partyboy'u ve Christian Lorenz Heeshie'i (çift cinsiyetli kişi) canlandırıyor. Bu videolarda her grup üyesi başka bir kadınla ilişkiye girmekte. Klip ilerledikçe bu görüntüler daha açık saçıklamaya başlıyor. Klibin en sonunda üyeler orgazm oluyor. Klibin korsan kopyaları birçok defa YouTube'a yüklendi ve daha sonra YouTube'un yetişkin içeriğe karşı politikası sebebiyle siteden kaldırıldı. New York Post The New York Post ("New York Postası") ABD'de yayımlanan tabloid formatında günlük gazete. İlk kez 1801 yılında yayımlanmaya başlanan gazete ABD'nin en eski 13. gazetesidir. 1801 yılında adı "New-York Evening Post" olan gazetenin ABD'de en eski günlük gazete olduğu değerlendirilmektedir. 1764 yılında kurulan The Hartford Courant gazetesi 1836 yılından itibaren günlük yayımlanmaya başlanmıştı. It's Only Us "It's Only Us" 1999 senesinden İngiliz şarkıcı Robbie Williams tarafından piyasaya çıkarılan single albümü. Single'ın diğer tarafında She's the one şarkısının bir coverı vardır. Bu şarkı "I've Been Expecting You" albümünün dördüncü parçasından gelmektedir. Şarkı Robbie'nin İngiltere listelerinde ilk sıraya yerleşen ikinci tekli(single)siydi. Bir hafta içinde