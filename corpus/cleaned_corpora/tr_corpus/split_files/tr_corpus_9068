yılında kurulmuştur. UEFA ligleri sıralamasında 12. sıradadır. Ligde 14 takım mücadele etmektedir.Ligi şampiyon bitiren takım UEFA Şampiyonlar Ligi'nde direkt gruplara, 2. takım da ön eleme oynamaya hak kazanır. Ligi 3. ve 4. sırada bitiren takım ise UEFA Avrupa Ligi'ne katılır. Ligi son iki sırada bitiren takımlar ise bir alt lige düşer. İmamet (İsnâaşeriyye öğretisi) Onikicilik / Onikiciler İlâhiyatı ya da On İki İmamcılık; Şiîliğin ""İsnâaşerîyye"" meşrebi içerisinde mevcûd olan On İki İmamcı tüm tarîkat ve mezheplerin ortak i'tikadını tanımlamak maksadıyla kullanılan bir fıkıh deyimi olup, Câferiyye Şiîliği, Anadolu Alevîliği, Bektaşilik ile Arap Aleviliği'ni de kapsamı altına almaktadır. Şiîliğin ""İsnâaşerîyye" ya da "Onikiciler"" şubesine göre ""On İki İmam"," Muhammed bin Abdullah'ın ruhani ve siyâsi takipçileri olarak kabul edilmektedirler. Onikiciler'in İlâhiyâtı'na göre, Muhammed bin Abdullah ile tâkipçilerinden oluşan toplam "On Dört Masum" insan "(Muhammed Mustafa, Fatıma Zehra ve On İki İmâm)" sade ce toplumu adaletle yönetmekle kalmayıp, ayni zamanda şeriatın tefsiri ve Kur'an-ı Kerîm'in bâtınî te'vilini yapmakla selâhiyetlendirilmişlerdir. Toplum için birer rehber ve model olma husûsiyeti taşıyan peygamber ve imâmlar hatadan ve günahtan arındırılmış şahsiyetler olup, Allah-u Teâlâ tarafınadan ilâhî bir hüküm yani "nass" neticesinde seçilerek tâyin edilmişlerdir. Onikiciler'in i'tikadına göre, müslümanları ilgilendiren i'tikadî ve fıkhî konuların hepsi üzerinde tam bir mutlak otorite sahibi olan ve Cenâb-ı Hak tarafından ilâhî olarak atanmış olan bir ""İmâm-ı Zamân"" her çağda mevcûttur. Bu sıra içerisinde Ali birinci sırada yer almakta ve arkasından on bir tane imâm daha gelmektedir. "(Bu kural Sünnî tarikât için de geçerli olup, orada yalnızca imâma, "Hazreti Üstâd", "Efendi", ya da "Pîr" gibi ünvânlar verilmekte olup, fıkhî ve diğer hususlarda bu hazreti üstâd efendiler tam bir mutlak otoriteye sahip bulunmaktadırlar.)" Bunlar Muhammed bin Abdullah'ın neslinden olup, onun kızı olan Fatıma Zehra'nın erkek çocuklarının soyundan gelmektedirler. Her bir ""İmâm-ı Zamân"" evvelkinin erkek çocuğu olmak zorundadır ve silsile bu şekilde devam etmektedir. Burada istisnâi kural sadece Hasan el-Mûctebâ'nın erkek kardeşi olan Hüseyin bin Ali için geçerlidir. On İkinci ve son imâm olan Muhammed Mehdi'nin ise hâlâ sağ olduğuna ve gayba halinde gizlendiğine inanılmaktadır. Dugong Denizineği takımından olan bir deniz memelisi. Boyu 2.7 metre, ağırlığı 250–300 kg civarındadır. Dugonglar, Hint Okyanusunda, Doğu Afrika'da, Kızıldenizde, Güneydoğu Asya kıyılarında, Avustralya'nın kuzey kıyılarında ve Hindistan'ın batı sahillerinde yaşarlar. Deniz ineğinin yanı sıra, bazen deniz domuzu veya deniz devesi de denir. Dugong yüzyıllarca insanoğlu tarafından eti ve yağı için avlanmıştır. Tatları sığır etine benzediğinden günümüzde rağmen Aborjinler tarafından günümüzde de avlanmaktadırlar. Yavaş çoğalabilen deniz inekleri, Avustralya kıyılarında 11 bin adet civarında kalmıştır. Tüm dünyada ise 20 binin altına inmiştir. AtsÄ±z Karaduman Atsız Karaduman, oyuncu 1956 yılında Ankara'da doğdu. İlk Orta ve Liseyi Ankara'da okudu. 1979 yılında Ankara Devlet Konservatuvarı Yüksek Bölümü’nden mezun oldu. Mezun olduktan sonra Devlet Tiyatroları Genel Müdürlüğü'nde göreve başladı. Ankara Devlet Tiyatrosu ve İstanbul Devlet Tiyatrosu'nda birçok oyunda oynamıştır. Halen İstanbul Devlet Tiyatrosu, Sanatçı kadrosunda yer almaktadır. Dialog Anlatım ve İletişim'de Diksiyon, Fonetik dersleri vermekte ve Tiyatro'nun yanı sıra televizyon, Sinema, Seslendirme çalışmaları da yapmaktadır. 2007 Afife Jale Ödülleri, İnihman'ın Sakatı : En İyi Yardımcı Oyuncu ödülünü almıştır. David Davies David Davies (d. 3 Mart 1985, Barry), Galli uzun mesafe y端z端c端s端. Davies Manchester, İngiltere'de yapılan 2002 İngiliz Milletler Topluluğu Oyunları'e katıldı ve 2003 yılında Avrupa Gençler Şampiyonasında altın madalya kazandı. 2004 Yaz Olimpiyatları'nda 1.500 metre serbest'de 14:45.95 sn'lik derecesiyle İngiltere ve Avrupa rekorunu kırmış, bronz madalya almıştır. Davies Melbourne'de yapılan 2006 İngiliz Milletler Topluluğu Oyunları'nda 400m serbestte bronz, 1500 metre serbestte ise altın madalya almıştır. Manchester'da düzenlenen 2008 Dünya Kısa Kulvar Yüzme Şampiyonası'nda ise gümüş madalya almıştır. Davies 2008 Yaz Olimpiyatları 1500 metre serbestte ülkesini temsil edecektir.. Divizia Naţională Divizia Naţională Moldova futbol liglerinin en üst seviyesidir. Lig 1992 yılında kurulmuştur. Ligde 12 takım mücadele etmektedir. Ligi şampiyon bitiren takım UEFA Şampiyonlar Ligi'nde ön eleme oynamaya, 2. ve 3. takım UEFA Avrupa Ligi'nde ön eleme oynamaya hak kazanır. Enis Sülün Enis Sülün (1952 - 23 Nisan 2017; Marmaraereğlisi), Türk siyasetçi. Baba adı:Osman, Anne adı:Hatice'dir. Evli ve üç çocuk babasıdır. Lise mezunudur. Serbest Ticaret, Çiftçilik, Marmara Ereğlisi Belediye Başkanlığı, 20.(XX.) ve 21.(XXI.) Dönem Tekirdağ Milletvekilliği ile TBMM Başkanlık Divanı İdare Amirliği yapmıştır. Enis Sülün 06.11.2001 tarihinde ANAP'tan istifa etti, Sülün'le birlikte ANAP'lı Marmara Ereğlisi, Yeniçiftlik, Sultanköy belediye başkanları ile, ANAP Tekirdağ il başkanı ve bazı partililer istifa etti. Enis Sülün ve Sülün'le birlikte ANAP'tan istifa eden belediye başkanları ve il genel meclisi üyeleri de 21.11.2001'de DYP'ye katıldı. 23 Nisan 2017'de 65 yasında Marmara Ereğlisi'nde vefat etmiş ve aynı yerde defnedilmiştir. Get on the Bus Get on the Bus, Amerikalı R&B grubu Destiny's Child'ın 1999 çıkışlı 3. şarkısıdır. Şarkı, The Writing's on the Wall adlı sonraki albümde yer almıştır. Bunun yanı sıra bu şarkı, o sene vizyona çıkan "Ahmaklar Neden Aşık Olur?" adlı filmin film müziği olmuştur. Şarkı genel olarak çok yüksek bir başarı elde edemese de, grup tarafından sonraki birkaç konserde listeye eklenmiştir. Bills, Bills, Bills Bills, Bills, Bills, ünlü R&B grubu Destiny's Child'ın 1999 çıkışlı The Writings On The Wall albümünün ilk şarkısıdır. Şarkı Destiny's Child'ın en başarılı şarkıları arasında gösterilmektedir. Yine 1999 çıkışlı TLC'nin No Scrubs adlı şarkı da aynı yapımcı tarafından bestelenmesinden dolayı benzer ritim ve enstrümanlar kullanılıp, konu bakımından da aynıdır. Fakat her iki şarkı da ABD'de 1 numarayı yakalamıştır. Her ne kadar başarılı bir şarkı olsa da, şarkı genel olarak o zamanın Amerikan kadınları arasındaki feminist düşüncelerin doruğuna çıkarak, erkeği fazla kötülemiş ve erkekleri sadece "fatura ödeyen" sıfatıyla tanıtmıştır. Çoğu eleştirmene göre şarkının başarısı büyük oranda bu tutumdan kaynaklıdır. III. George III. George ya da George William Frederick (4 Haziran 1738 - 29 Ocak 1820), 20 Ekim 1760'tan 1 Ocak 1801'e kadar Büyük Britanya ve İrlanda Kralı. 12 Ekim 1814'te Hannover Kralı seçilmeden önce Kutsal Roma Cermen İmparatorluğu'na bağlı olarak Brunswick-Lüneburg Düklüğü ve Secilmiş Hannover Prensliği görevlerini yürütüyordu. III. George, Hannover soyağacından gelen üçüncü Büyük Britanya hükümdarıydı. Bununla beraber Hannover soyağacından gelip de Britanya'da doğan ve anadili olarak İngilizce'yi kullanan ilk hükümdardır. Daha da ilginç olarak III. George anavatanı olan Almanya'yı hayatı boyunca hiç ziyaret etmemiştir. Saltanatının uzun yılları Avrupa'nın ve kendi krallığının huzurunu sağlamak adına savaşlar ve askerî ihtilaflarla geçmiştir. Saltanatının ilk yıllarında gerçekleşen Yedi Yıl Savaşı'nda Fransa'yı yenmesi Büyük Britanya'nın Kuzey Amerika ve Hindistan'daki egemen güç olmasında büyük rol oynamıştır. Ancak saltanatı sırasında Birleşik Krallık Amerikan Bağımsızlık Savaşını kaybederek On Üç Koloni'nin bağımsızlığını tanımak zorunda kalmış ve Amerika Birleşik Devletleri kurulmuştur. III. George saltanatının son yıllarında yeniden nükseden akıl hastalığı nedeniyle çok ızdırap çekti. 1810 yılında hastalığının son ve en şiddetli krizlerinden birinin ardından en büyük oğlu, Galler Prensi George'u kraliyet veliaht prensi ve Krali naibi olarak atadı. Ölümünden sonra yerine geçen oğlu IV. George adıyla anılmaya başlandı. Bug a Boo Bug a Boo, Amerikalı R&B grubu Destiny's Child'ın 1999 çıkışlı The Writing's on the Wall albümünün ikinci şarkısıdır. Şarkı beklenenin altında bir başarı izleyerek belli kesimleri şaşırtmıştır. Şarkı aynı zamanda grubun Girl (2004) adlı şarkısına kadar en başarısız şarkısıdır. Ancak, tüm bunlara rağmen, başarılı olan videosu sayesinde şarkı belli konumlara gelebilmiştir. Hayranları, grupta bir şeylerin ters gittiğini bu şarkıyla anlamıştı. Halk arasında çıkan söylemler sonrası, LeToya ve LaTavia, gruptan büyük kargaşa ve olaylarla ayrıldı. Bu dönem sonrası grup belli bir süre sorunlarla uğraştı. Özellikle Beyoncé'nin babası Matthew Knowles'ın, çıkan üyelerle mahkemelik olması gerginliği arttırdı. Norveççe Vikipedi İki Norveççe Vikipedi sürümü vardır: bir tanesi Bokmål (veya bazen Riksmål) Norveççesi, öbürü de Nynorsk Norveççesi için mevcuttur. İlk sitesi (yani özgün Norveççe Vikipedisi) 26 Kasım 2001'de başlatıldı, ve özgün olarak maddeleri herhangi bir Norveççe türünde yazılmasına izin verdi. Nynorsk Norveççe türüne ait bir Vikipedi 31 Temmuz 2004'te başlatıldı. Bir oylamanın sonucuna göre, ana Norveççe sitesi sadece Bokmål oldu. Şubat 2007'de, Bokmål/Riksmål sürümünün madde sayısı 100.000 maddeye ulaştı, ve Nynorsk sitesi 20.000 tane maddeden fazlaya sahipti. tarihi itibarıyla, Bokmål Norveççesi Vikipedi'nin maddesi, kullanıcısı ve hizmetlisi bulunmaktadır; böylece Vikipedi'nin 20. en büyük Vikipedi sürümüdür. tarihi itibarıyla, Nynorsk Norveççesi Vikipedi'nin maddesi, kullanıcısı ve hizmetlisi bulunmaktadır; böylece Vikipedi'nin 45. en büyük sürümüdür. Bokmål Nyorsk Bokmål'in ISO 639 kodu "nb" olmasına karşın, Bokmål Vikipedisi pekhâla http://no.wikipedia.org/'da sunulmaktadır, çünkü bu Vikipedi sürümü sadece Bokmål değil, Riksmal içeriği olmasına izin veriyor. Nynorsk Norveççesi'nin ISO 639 kodu "nn"'dir, ve bu yüzden http://nn.wikipedia.org/'da sunulmaktadır. Say My Name Say My Name, Amerikalı R&B grubu Destiny's Child'ın 1999 çıkışlı The Writing's on the Wall albümünün üçüncü ve en başarılı şarkısıdır. Şarkı, grubun karışıklık içinde olduğu bir sırada çıkmış, buna rağmen oldukça büyük bir başarı göstermiştir. Şarkı, ayrıca grubun ikinci 1 numara şarkısıdır. Şarkının videosu 15 Şubat 2000'de gösterime girmiş, ama hayranları büyük bir şok karşılamıştı. Videoda, LaTavia Roberson ve LeToya Luckett yerine Michelle Williams ve Farrah Franklin adındaki yeni üyeler bulunuyordu. Video bunun dışında koreografi ödülleri başta olmak üzere birçok ödüle layık görüldü. Bakır (II) sülfat Küprik sülfat ya da bakır sülfat olarak da denilen Bakır(II) sülfat, kimyasal formülü CuSO olan bir kimyasal bileşiktir. Bu tuzun hidrasyon derecelerine bağlı olarak bir dizi farklı bileşikleri mevcuttur.Susuz formu soluk yeşil ya da grimsi beyaz bir toz olmasına karşın en çok bilinen pentahidrat (CuSO•5HO) formu, parlak mavi renktedir. Çok az miktardaki CuSO•5HO çevreye çok zehirlidir, gözleri ve cildi tahriş eder ve yutulduğunda zararlı da olabilir. Oktahedral moleküler geometriye ve paramanyetik özelliğe sahip olan bakır(II) sülfat ekzotermik olarak suda çözünürek [Cu(HO)] kompleksini oluşturur. Bakır(II) sülfat "mavi vitriyol", "göztaşı" ve "göktaşı" olarak da bilinmektedir. Bakır sülfat’ın endüstriyel üretimi bakır oksitin sulandırılmış sülfürik asit ile bakır metalinin sıcak ve derişik sülfürik asit ile muamele edilmesi ile gerçekleştirilir. Derişik sülfürik asit’in yükseltgen etkisinden kaçınmak ve verimlilik için, reaksiyon şartlarında değişikliğe gidilerek sulandırılmış sıcak sülfürik asit ve yükseltgen olarak da bol miktarda havanın reaksiyon ortamına verilmesi ile ticari üretim gerçekleştirilir. Susuz formu kalkosiyanit olarak bilinen nadir bir mineral olarak doğada bulunur. Hidratlı bakır sülfat doğada kalkantit (pentahidrat) ve ondan daha az olarak da bonattit (trihidrat) ve boothit (heptahidrat) olarak bulunmaktadır. Bakır(II) sülfat pentahidrat ergimeden önce 150 °C’de bozunur, 63 °C’de iki su molekülünü, ardından 109 °C’de iki su molekülünü ve daha sonra da son su molekülünü de 200 °C’de kaybeder. Bakır(II) sülfat 650 °C’de, bakır(II) oksit (CuO) ve kükürt trioksit (SO)’e halinde bozunur. Bakır sülfat’ın mavi rengi hidrasyon suyundan kaynaklanmaktadır. Kristaller alevde ısıtıldığında su kaybederek grimsi beyaz renge dönerler. Bakır sülfat çok derişik hidroklorik asit ile reaksiyona girer. Reaksiyonla, bakır(II) çözeltisinin mavi rengi tetraklorokuprat(II)’ın oluşmasından dolayı yeşil olur: Ayrıca, bakırdan daha reaktif metallerle (örn. Mg, Fe, Zn, Al, Sn, Pb vb.) de reaksiyona girer: Oluşan bakır diğer metalin yüzeyinde toplanır. Metalin tüm yüzeti bakırla kaplandığında, reaksiyon durur. Bakır sülfat pentahidrat bir fungusittir. Bununla birlikte, bazı funguslar yüksek düzeydeki bakır iyonlarına uyum sağlayabilir. Kireç ile karıştırıldığında Bordo bulamacı, sodyum karbonat ile karıştırıldığında ise Burgonya bulamacı adı verilen ve özellikle bağlardaki ve meyve ağaçlarındaki mantari hastalıklarla mücadele amacıyla kullanılan zirai ilaçların hazırlanmasında kullanılır. Bahçe bitkileri yetiştiriciliğinde fidelerdeki çökerten hastalığına karşı kullanılan bakır sülfat ve amonyum karbonat karışımı olan Cheshunt bileşimi, nin hazırlanması bir başka uygulama alanıdır. Tarım alanında olmasa bile, istilacı sucul bitkiler ve su borularının yakınındaki bitki köklerine karşı bir herbisit olarak da kullanılır. Yosun önleyici olarak yüzme havuzlarında kullanılmaktadır. Çoğu alg türü, bakır sülfatın çok düşük konstrasyonları ile kontrol edilebilir. Seyreltik bakır sülfat çözeltisi akvaryum balıklarındaki parazit enfeksiyonların tedavisinde ve ayrıca akvaryumlardaki salyangozları öldürmek için kullanılır. Bakır iyonları balıklar için son derece zehirli olduğundan uygulama dozajına çok dikkat edilmelidir. Bakır sülfat "Escherichia coli" gibi bakterilerin büyümesini engeller. Yirminci yüzyılda çoğunlukla, kromlu bakır arsenat (CCA) demiryolu traversi ve derin çakılmış temel kazığı, elektrik direği dışındaki kullanımlar için ahşap korumada hakim oldu. Emprenye yapmak için, kimyasal bir banyo çözeltisi büyük bir silindir kaba doldurulur. Kereste silindir kap içine konmadan önce bakır sülfat pentahidrat diğer katkı maddeleri ile birlikte suda eritilir. Silindir kap, kapatılıp içine basınç uygulandığında, kimyasal maddeler ahşap tarafından emilerek ahşaba mantar, böcek ve UV-ışık etkenlerine karşı korunmasına yardımcı olacak özellik kazandırır. Sosyalist revizyonizm Sosyalist revizyonizm, Marksist hareketin içinde revizyonizm sözcüğü, önemli Marksist öncüllerin çeşitli fikirlerinin, ilkelerinin ve teorilerinin revizyondan geçmesi gerektiğine inanan bir düşünce tarzıdır. Terim, sık sık böyle revizyonların herhangi bir temele dayanmadığına inanan Marksistler tarafından Marksizmi yumuşatmaya veya ayrılmaya çalışanları temsil etmesi için kullanılır. Revizyonizm kelimesi daha çok yerme anlamı taşır. Marksist literatüre göre sapma ve döneklik olarak tabir edildiği de görülmüştür. Birkaç Marksist kendilerini revizyonist olarak nitelerler. Bu terimin ve kavramın karşısında olanlar ise ortodoks Marksistlerdir. Revizyonizm terimi Marksist kuram içerisinde birçok farklı bağlamda kullanılır; 19. yüzyılın sonlarına doğru, sosyal demokrat yazarlardan Eduard Bernstein ve Jean Jaurès, Karl Marks'ın sosyalist toplum yaratmak için oluşturduğu düşüncelerinin gözden geçirilmesini ve Sosyalizme ulaşmak için kuvvet kullanmanın zaruri olmadığını savundu. Enver Hoca'nın siyasi pratiğini içeren Hocaizm görüşü, Soğuk Savaş ve sonrası dönemin en belirgin revizyonizm karşıtı hareketidir. Jumpin', Jumpin' Jumpin' Jumpin' Amerikalı R&B grubu Destiny's Child'ın 1999 çıkışlı The Writing's on the Wall albümünün dördüncü ve son şarkısıdır. Şarkı Destiny's Child'ın en büyük dans hitlerinden biridir. Şarkı uzun süre radyolarda çalınmış ve gruba büyük ödüller kazandırmıştır. Şarkı çoğu ülkede ilk 3'e girmeyi başarmıştır. FC Tighina FC Dinamo Bender, Moldova'da bulunan bir futbol takımı. Kulüp Tighina şehrinde 1950 yılında kurulmuştur.Lig olarak Moldova 'nın en üst ligi olan Divizia Naţională liginde mücadele etmektedir. Kulüp kurulduğu yıldan bu yana sık sık isim değiştirmiştir: Yalnızca Eğlenmek İçin Yalnızca Eğlenmek İçin; (İngilizce: "Just for Fun" veya "Just for Fun: The Story of an Accidental Revolutionary", 2001) bilgisayar işletim sistemi olan Linux'un yaratıcısı Linus Torvalds tarafından kaleme alınan kitap. Torvalds'ın bilgisayar dünyasına girişini, Linux'un doğuşunu ve yazıldığı tarihte de devam eden gelişimini anlatmaktadır. Bilgi Yayınevi'den Cihan Taşçıoğlu'nun Türkçe çevirisiyle çıkan kitap, "Just for Fun" orijinal adıyla Temmuz 2005'te çıkmıştır. Yivsiz top "Yiv", silahların sahip olduğu mermiyi döndürme yeteneğidir. Namlunun içine açılan spiral oyuklara denir. Yiv merminin dönmesini sağlayarak hız kazanmasını böylelikle öldürücü bir güce ve isabetliliğe ulaşmasını sağlar. Yivsiz silahlar genellikle öldürücü değildir. Ama ateşlenecek bölge ve mermi seçimi çok önemlidir. Tanklarda genellikle yivsiz top kullanılır. mermileri yivli topu olan tanklardan farklılık gösterir. Galeria Kaufhof Galeria Kaufhof olarak tanınan kuruluşun tam adı Kaufhof Warenhaus AG olup Metro Group'a aittir. 1879 yılında Leonhard Tietz tarafından Almanya'nın Stralsund kentinde küçük bir butik olarak kuruldu. Net fiyatlar, satın alınan malın geri verilebilmesi imkânı ve peşin ödeme gibi kuralları sayesinde halk arasında hemen benimsendi. Firmanın kurucusu bu küçük dükkândan kazandığı gelirle 1885 yılında Wuppertal bölgesinde Almanya'nın ilk sanayi bölgesinde bulunan mağazasını açtı. 1891 yılında buradan kazandığı gelir ile Köln şehrinin merkezinde „Hohe Straße“'de ilk giyim ve alışveriş mağazasını açtı. 1905 yılında firmasını anonim şirket haline dönüştürerek Leonhard Tietz AG adını verdi ve hisse senetlerini satışa çıkardı. Bir Yahudi ailesinin çocuğu olan Leonhard Tietz 1933 yılında "Alman Nazi Sosyalist Partisi" NSDAP şirkete el koymasın diye yönetim kadrosuyla birlikte adını da "Westdeutsche Kaufhof AG" olarak değiştirerek ailesiyle birlikte Almanya dışına kaçtı. Firma Almanya'da büyümeye devam etti. 1977 yılına kadar Kaufhof, 9,940 milyar DM ciro yaptı. 1996 yılında Metro Cash & Carry ile birleştiğinde aşağıdaki şirketleri bünyesine kattı. 25 Mart 2019'da Karstadt ve Galeria Kaufhof, birleştirilmiş şirketleri Galeria Karstadt Kaufhof'un yeni logosunu sundu. "galeria.de" web sitelerini de o gün başlattılar. Alaska Star The Alaska Star ("İngilizce: Alaska Yıldızı anlamında") Amerika Birleşik Devletleri'nin Alaska eyâletinde yayınlanan haftalık gazete. Anchorage, Alaska merkezli gazete, buraya bağlı Eagle River, Chugiak ve Eklutna bölgelerinde de satılmaktadır. "Morris Communications" şirketinin sahip olduğu gazetenin editörlüğünü Mary Rall yapmaktadır. Batrak Batrak ya da eski adıyla amfiyoksüs, yaklaşık 8–9 cm uzunluğundaki bir hayvandır. Dış görünümü ince, uzun yapılı küçük balıkları andıran batraklar zamanlarının büyük bir bölümünü okyanus diplerindeki kum ya da çamur yığınlarının arasına gömülerek geçirir, yalnız geceleri dibe yakın olarak yüzerler. Batrakların gövdeden ayrılan belirgin bir baş bölümü ve gözleri yoktur. Sinir kordonunun ön ucunda hafif bir şişkinlik görülmekle birlikte beyinleri yoktur. Kan, sırtta önden arkaya, karında arkadan öne doğru akar, ama bu kapalı dolaşım sisteminde kalp olarak tanımlanabilecek belirgin bir yapı da yoktur. Ã‡halta Çhalta, Abhazya'nın kuzeydoğusunda bir köy. 2006 yılında Gürcistan tarafından bir Abhazya hükûmeti kurulup başkent ilan edilmişse de 2008 Ağustosunda Abhaz güçler tarafından denetim altına alınmıştır. Yerel nüfusu Svanlardan oluşur. The Wall Street Journal The Wall Street Journal, Amerika Birleşik Devletleri merkezli uluslararası yayınlanan günlük finans ve haber gazetesi. 8 Temmuz 1889 tarihinde kurulan gazetenin diğer versiyonları olan "The Wall Street Journal Europe" 1983 yılında, "The Wall Street Journal Asia" ise 1976 yılında kuruldu. New York merkezli gazetenin sahibi "Dow Jones & Company" şirketidir. Asya ve Avrupa versiyonları da yayımlanan gazetenin günlük sirkülasyonu 2013 yılı verilerine göre 2 milyondan fazladır. Aynı şekilde internet okuyucu sirkülasyonu günde 900,000'den fazladır. "The Wall Street Journal", ismini dünya ve ABD ekonomisinin kalbinin attığı Manhattan'daki "Wall Street" caddesinden almaktadır. Gazete, Pulitzer Ödülü'nü 33 kez kazanmıştır. Olive Borden Olive Borden (d. 14 Temmuz 1906] - ö. 1 Ekim 1947) Amerikalı sinema oyuncusu. Borden, sessiz filmlerde ve sesli filmlerin ilk örneklerinde oynadı. Columbia ve Radio Pictures şirketlerinin filmlerinde güzel ve sofistike kadın tipi rollerinde oynadı. Hollywood'un en güzel oyuncularından biri olarak ünlenmesiyle John Ford, Howard Hawks ve Leo McCarey ile çalıştı. Yazar Michelle Vogel tarafından sanatçının kariyerini ve biyografisini anlatan bir kitap yazıldı. Miss International 2007 47. Uluslararası güzeli yarışması, 2007 Uluslararası Güzeli Japonya'nın Tokyo kentinde 2 Ekim-15 Ekim 2007 tarihleri arasında yapıldı. Dünyanın her bir yanından gelen 61 güzel Venezuela güzeli Daniela Di Giacomo'nun elinde tuttuğu güzellik unvanını kazanmak için şiddetli bir arzu içindeydi. Sonunda Meksika güzeli Priscila Perales unvanı kazandı. Uyan TÃ¼rkiye Uyan Türkiye, Star TV'nin sabah haber kuşağında Mesut Yar tarafından sunulan program. Programda, Türkiye'deki birçok olayla espiriyle yaklaşılır. Star Haber ve Kanal D Ana Haber'in yayınlarından yararlanmakla beraber özel haberleri ve gündeme ilişkin skeçleri de bulunmaktadır. Son iki sene Murat Ersan'ın koordinatörlüğünde Cumartesi - Pazar sabah 07:45'te Star TV'de yayınlanan program Mesut Yar'ın CNNTürk'e transfer olmasıyla sona erdi. CS Tiligul-Tiras CS Tiligul-Tiras Moldova 'da bulunan bir futbol takımı. Kulüp Tiraspol şehrinde 1938 yılında kurulmuştur.Lig olarak Moldova 'nın en üst ligi olan Divizia Naţională liginde mücadele etmektedir. 1992-93, 1993-94, 1994-95 Ortodoks Marksizm Ortodoks Marksizm, Karl Marx'ın 1883 yılında ölümünden sonra, onun kuramlarını takip eden Marksistler arasında çeşitli uyuşmazlıklar başlamasıyla ortaya çıkmış iki düşünce okulundan biridir. Diğeri Revizyonist Marksizm'dir. Ortodokslar Marksizmi basit bir düzene sokmak ve sistemleştirerek düzenlemek, belirsizlik ve tutarsızlıktan arındırmayı amaçlarlar. Bazı düşünürler ise onları, "Marx'ın öğretilerine tamamen inanan, noktasına virgülüne dokunmadan benimseyen grup" olarak tanımlar. İlker Köklük İlker Köklük (d. 1976 - Samsun) tiyatro oyuncusu, yönetmen, oyun yazarı ve seslendirme sanatçısıdır. FC Nistru Otaci FC Nistru, Moldova'da bulunan bir futbol takımı. Kulüp Otaci şehrinde 1953 yılında kurulmuştur. Lig olarak Moldova'nın en üst ligi olan Divizia Naţională liginde mücadele etmektedir. Nistru, Avrupa kupalarında en farklı galibiyetini 2005-06 UEFA Kupası sezonunda 3-1 ile Hazar Lankaran karşısında alırken, en farklı mağlubiyetini ise 2008-09 UEFA Kupası sezonunda 8-1 ile Hertha Berlin ile oynanan maçta aldı. "Kasım 2006" Sosyalist parti Sosyalist parti açıkça sosyalist olarak adlandırılan, dünyanın birçok yerinde varolan siyasal parti ismidir. Bu partilerin hepsi sosyalizmi desteklediklerini belirtirler. Faaliyetleri sosyalist hareketin farklı dallarına ve farklı yorumlara ait oldukları halde sosyalist olarak adlandırılırlar. Letonya tarihi Letonya tarihi bugünkü Letonya topraklarının tarih öncesi dönemlerden günümüze kadar uzanan tarihini kapsar. İnsanların Litvanya topraklarına ilk olarak yerleşmesinin son Buzul Çağı'nın sona erdiği MÖ 10000 yılı civarında olduğu sanılmaktadır. MÖ 2500 civarında bölgeye Hint-Avrupa kavimleri yerleşti ve MÖ 2000 civarında Baltık halklarının etnik bilinci oluşmaya başladı. Günümüzdeki Letonyalılar ve Litvanyalılar bu Baltık halklarından gelmektedirler. İlk Çağ ve Orta Çağ'da mevcut olan çeşitli Baltık halkları (tarih boyunca eriyerek yok olmuşlar, sadece bu iki halk günümüze kadar ulaşmışlardır. 12. yüzyılda bölgeye ticaret amacıyla gelen Cermenler bölgede yaşayan Pagan Baltık ve Fin-Ugor halklarını Hristiyanlığa davet ettiler. İsteksiz halka Hristiyanlığı zorla kabul ettirmek amacıyla Papa tarafından asker gönderildiği bilinmektedir. Letonya'nın başkenti Riga 1201 yılında Cermenler tarafından kuruldu. 13. yüzyılda Töton şövalyeleri Estonya ve Letonya topraklarında Livonya Konfederasyonu adı verilen bir konfederasyon kurdular. 1282 yılında Riga dahil birçok Letonya kentleri Kuzey Alman Ticaret ortaklığı olan Hansa Birliği'ne katıldılar. Böylece Riga Doğu Baltık ticaret yollarında önemli bir yer kazandı. 1558–1582 yılları arasında Rusya'yla Lehistan, Litvanya ve Danimarka arasında yapılan Livonya Savaşı Rusya'nın yenilgisiyle sonuçlanınca bölge önce Litvanya Grandüklüğü, sonra da Lehistan-Litvanya Birliği'nin eline geçti. Bu dönemde yayılmaya başlayan Protestanlık Letonya'yı da etkiledi. Bazı bölgeler Luthercilik etkisi altında girerken, diğer bölgeler Katolik kaldı. 1600-1629 yılları arasındaki Lehistan-İsveç Savaşı Lehistan'ın yenilgisiyle sonuçlandı. Riga İsveç'in eline geçti. Diğer bölgeler Lehistan'ın elinde kaldı. Lehistan'ın 1793 yılında parçalanmasından sonra da Letonya Çarlık Rusyası'nın eline geçti. 19. yüzyılda Letonya hızla gelişerek Rusya'nın en gelişmiş bölgelerinden biri haline geldi. Serflik kaldırıldı. Sanayi gelişti. Bağımsızlık talepleri yükseldi. Letonya'daki Rus egemenliği I. Dünya Savaşı'na kadar devam etti. Savaş sırasında Letonyalılar hem Alman hem de Rus tarafında savaştılar. Savaşın sona ermesiyle 18 Kasım 1918 tarihinde Letonya bağımsızlığını ilan etti. 22 Eylül 1921'de de Milletler Cemiyeti'ne üye kabul edildi. 1930'larda Letonya Avrupa'nın en zengin bölgelerinden biri haline geldi. II. Dünya Savaşı'ndan önce Nazi Almanyası ile Sovyetler Birliği arasında yapılan Molotov Ribbentrop Paktı sonucu Letonya SSCB'nin kontrolü altına girdi. Ancak 1 Temmuz 1941 tarihinde Alman ordusu Riga'ya girdi ve Letonya'nın büyük bir bölümü Alman ordusu tarafından işgal edildi ve ülkenin Yahudi halkı holokosta tabi tutuldu. 85.000 civarında Yahudi Letonya vatandaşı öldürüldü. 1944 yılında Sovyet ordusu Letonya'ya girdi ve böylece Alman işgali sona erdi. Letonya Sovyet Sosyalist Cumhuriyeti ilan edildi. 1941-1952 yılları arasında Litvanya Stalinizm'in en katı örneklerinden birine sahne oldu. 1980'lerin sonunda Sovyetler Birliği çözülmeye başladı. Baltık Ülkelerinde Sovyet baskısına karşı eylemler yapıldı. 23 Ağustos 1989 tarihinde Litvanya, Letonya ve Estonya'daki halk el ele tutuşarak Tallinn'den Riga'ya oradan da Vilnius'a kadar uzanan 600 kilometrelik bir insan zinciri oluşturarak dünyaya seslerini duyurmayı başardılar. Şarkı Devrimi adıyla anılan bu devrimi takiben 21 Ağustos 1991 tarihinde Letonya SSCB'den bağımsızlığını ilan etti. 2004 yılında da Letonya Avrupa Birliği'ne ve NATO'ya üye kabul edildi. Enbilulu Enbilulu, Mezopotamya Mitolojisi'nde Nehir tanrısıdır. Tanrı EnkiTarafından kutsal nehirler olan Dicle ve Fırat'ın sorumlusu olarak Görevlendirilmiştir. Ayrıca kanalların, sulama ve tarımında tanrısıdır. AndrÃ© Navarra André-Nicolas Navarra (d. 13 Ekim 1911 Biarritz, Fransa – ö. 31 Temmuz 1988 Siena, İtalya) Fransız çello sanatçısı ve eğitmenidir. Dünyanın en iyi çello virtuozlerinden biri olarak kabul edilir. Henüz 7 yaşında çello ve şarkı söyleme dersleri almaya başladı. 9 yaşındayken Toulouse Konservatuvarı'na girdi ve 1924 yılında birincilikle mezun oldu. Paris Konservatuvarı'nda 2 yıldan daha fazla bir süre Jules Leopold-Loeb'le çalıştı. 1929 Kretly String Quartet'e katıldı ve 7 yıl boyunca onlarla başarılı performanslar sergiledi. İlk solo performansı 1931 yılında Paris'teki colonne orchestrası'yla birlikte çaldığı lalo çello konçertosudur. 1933 yılında Grand Opera Orchestra'nın baş çellisti olmuştur. André Navarra, özellikle vücudun doğal yapısına uygun tekniği ile sakatlanma ihtimalini sıfıra indiren ve kendisinin bulduğu birçok arşe ve sol el ekzersizi ile kasları zorlamadan yıllar içinde güçlendirilmesini sağlamış, arşede ve sol elde aceliteyi sağlayan buluşlarıyla çelloya katkıda bulunmuş bir eğitmendir. Hatta bu ekzersizler sayesinde parmak kaslarını o kadar güçlendirmiş ki, serçe parmağı ile bir kesme şekeri tuz buz edebiliyormuş. En iyi yorumları Camille Saint-Saëns'in "La minör çello konçertosu", Édouard Lalo'nun "Re minör çello konçertosu" ve Schumann'nın "La minör çello konçertosu" yorumlarıdır. Yaşarkenki en önemli eğitim merkezleri Detmold ve Paris'deydi. Navarra aynı zamanda çok iyi bir boksör ve yüzücüydü. Tippi Hedren Tippi Hedren (d. 19 Ocak 1930; New Ulm, Minnesota), Amerikalı oyuncu ve eski model. Bir Alfred Hitchcock klasiği olan 1963 tarihli "Kuşlar" filmindeki "Melanie Daniels" rolü ile ünlenen Hedren, yaklaşık altmış yıldır oyunculuk yapmaktadır. 1964 yapımı "Marnie" adlı filmde Hitchcock'la çalışmayı sürdürmüştür. Oyuncu Melanie Griffith'in annesidir ve kızıyla birlikte altı sinema filminde yer almıştır. Kim Novak ve Eva Marie Saint, Joan Fontaine, Grace Kelly ve Janet Leigh gibi Alfred Hitchcock'un filmlerinde öne çıkan "soğuk ve sarışın"ı simgeleyen oyunculardan biridir. Namık İsmail Namık İsmail (1890, Samsun - 30 Ağustos 1935, İstanbul), Türk ressam. Çallı Kuşağı ressamlarından olan Namık İsmail, ilköğrenimine 1896 yılında Kabataş’taki Şemsülmekatip’te başladı; daha sonra Beşiktaş’taki Hamidiye Mektebi’ne geçti. Resim öğretmeni Arslanyan’ın öğrencisi oldu ve okulu ikincilikle bitirdi. Saint Benoit Lisesi’nde okudu. Galatasaray Lisesi yangın sonrası yeniden açılınca, Tevfik Fikret’in müdürlüğü sırasında ikinci sınıftan beşinci sınıfa kadar bu liseye devam etti. Resim öğretmeni Şevket Dağ’dan özel resim dersleri aldı. Bakalorya sınavını kazanamayan Namık İsmail’i, babası resim eğitimi için Paris’e göndermeye karar verdi. 1911’de gittiği Paris’te resim öğrenimine başlayan Namık İsmail, Kısa süre Julian Akademisi’ne, sonra Fernand Cormon Atölyesi’ne devam etti. Birinci dönemi olarak nitelendirdiği sanat yaşamının, 1914 Fransa dönüşü, yaptığı resimlerde, Tekniğin zayıf, duygunun kuvvetli olduğunu, şiir ve düşgücünün teknikten önde geldiğini söyler. Akademik anlayışı benimseyen hocası Cormon’dan sanatçının fazla etkilenmediği görülür. 1911 tarihli Köy Evi çalışması, Paris’e gittiği yılda empresyonist etkilerle yaptığı bir tablodur. Barbizon Okulu ressamlarının ve Corot’nun yapıtlarını anımsatan resimde, birbirinin içinde eriyen renkler, yeşilin maviye, kahverenginin sarıya kaçan tonları kullanılmıştır. Ağaçlarda, evde, kırda detaya kaçan fırça vuruşları egemendir: renkler, pastelleriyle homojenleştirilerek kullanılmış, yumuşak geçişlerle perspektif sağlanmıştır. Kompozisyon, sol alt köşeden sağ üst köşeye ikiye ayrılarak düzenlenmiştir. Üstte gri renklerin içinde yeşillerin de yer aldığı gökyüzü, alttaysa karakteristik Namık İsmail tarzı lekeci anlayışla ön plana çıkmış ana tema görülür. 1917 Haziran ayında Galatasaraylılar Yurdu’nda açılan serginin düzenlenmesinde emeği geçen kişilerden biri olan Namık İsmail’e bu hizmetinden dolayı, “alamet-i mahsusalı gümüş Hilal-ı Ahmer madalyası” verildi. Şişli’de kurulan atölyede, Namık İsmail ve dönemin diğer ressamları, İbrahim Çallı, Hikmet Onat, Ruhi Arel, Sami Yetik, Ali Cemal, Ali Sami Boyar gibi sanatçılar savaş konulu resimler yaptılar. Galatasaray Sergisi’ nde halka gösterildikten sonra Viyana ve Berlin’de sergilenmeleri için, Celal Esad Arseven’le birlikte Berlin’e gitti. İki yıl Berlin’de kaldı. Lovis Corinth ve Max Liebermann’ın atölyelerinde çalışarak tekniğini geliştirdi. 1918 tarihli Kendi Portresi’ne, ışık-gölge kontrastı ve kalın fırça vuruşlarıyla, tabloya anlatımcı bir etki vererek, güçlü ve kararlı kişiliğini, sert ve keskin bakışlarıyla tuvale rahatça aktardığı görülür. 1919’da yurda döndü. Almanya dönüşünü, sanatının ikinci dönemi olarak yorumlar. Corinth’in geniş, kalın fırça vuruşlarından, lekeci, serbest, bir-iki seansta ortaya çıkmış hızlı, atak tekniğinden etkilenen Namık İsmail’in, sonraki dönem tablolarının çoğunda hocasının teknik ve üslubunu uygulandığına tanık olunur. Corinth’in tekniğine yakın çalıştığı Güvertede Adamlar tablosunda, bir renk karmaşasının, açık-koyu tonlamaların, renk lekelerinin ve resimsel değerlerin ön plana çıktığı gözlenir. Figürler, renk kompozisyonunun öğeleri olarak kullanılır. Bu resim, ekspresyonizmin benimsendiği, klasik resim anlayışının geriye itildiği, renklerin ve boya dokusunun, konunun önüne geçtiği bir çalışmadır. Almanya’dan döndükten sonra, 1919’da Gazi Osman Paşa Ortaokulu’nda resim öğretmenliğine başlayan Namık İsmail, 1920 yılında Molla Şefik Bey’in kızı Mediha Hanım’la evlenir; on yıllık birliktelikten sonra ayrı yaşamaya karar veren çift, ressamın ölümünden iki ay önce boşanırlar. 1920 yazındaki sergiye çeşitli portrelerle katılan Namık İsmail, “koyu ve az ışıklı renkler kullanan, gerçeklere uyan, modelinin yüz kırışıklıklarını ve yorgunluğunu yansıtmaktan kaçınmayan bir portreci” olarak tanımlanmaktadır. İtalya’ya gitmek üzere kendisine izin verilmediği için Gazi Osman Paşa Orta Ortaokulu’ndaki görevinden istifa eden sanatçı, bir yıl boyunca bütün İtalya’yı gezdi ve resimler yaptı. İtalya dönüşünde “İleri” gazetesinde önce ressam, sonra da yazı işleri müdürü olarak çalışan sanatçı, 1921 yılının ekim ayında Sanayi-i Nefise Mektebi (Mimar Sinan Güzel Sanatlar Üniversitesi) müdür yardımcılığı görevine atandı. 1922’de bu görevinden ayrılıp tekrar Paris’e gitti. Namık İsmail’in paletinde, 1923 tarihli “Bayır” tablosunda açıkça görüldüğü gibi gerçek bir renklenme başladı. Biçim kaygısı taşımadan, desene önem verilmeden, rengin ön plana çıkarıldığı bu çalışmada, renkler birbirine kaynaşarak, planların tuşlarla, kontur kullanılmadan, renk lekeleriyle bölünerek verildiği bir dönem başladı. 1924’teki Galatasaray Sergileri’ne en iyi eleştiri alan yapıtlar arasında geçen Kasımpatı ve Çıplak tablolarıyla katıldı. Kendisine Maarif Umum Müfettişliği görevi verilen sanatçı, dönemin Maarif Vekili Mustafa Necati Bey’le birlikte incelemelerde bulunmak üzere bir kez daha Paris’e gitti. 1925 yılında ilk Türkiye armasını tasarladıysa da bu arma kullanılmadı. 1928 tarihinde Güzel Sanatlar Akademisi’ne müdür olarak atanan Namık İsmail, ayrıca “resim atölyesi öğretmeni” görevini de üstlendi. 1935 yılından ölümüne değin bu görevini sürdürdü. İlk yapıtlarından başlayarak üslup ve teknik gelişimi, belli bir çizgide gitmediği açıkça görülmekte, aynı yıl içinde bile birbirinden farklı teknik ve üslupta resimler yaptığı gözlenmektedir. Sanatçı, Fransa’da empresyonist, Almanya’da akademik, empresyonist ve ekspresyonist ressamlardan etkilenmesine karşın, konuya göre içinden geldiği gibi çalışmayı yeğlemiştir. Bazen paletinde hafif fırça vuruşları ve ışıltılı renklerin görüldüğü empresyonist, zaman zaman parlak renklerin ve karşıt tonların egemenliğinin hissedildiği ekspresyonist bir doğa ressamı, bazen realist bir figür ressam, sırasında akademik bir çıplak ressamı olmuştur. İkinci dönem resimlerinde renklerin ve boya dokusunun, konunun önüne geçtiği yoğun boya tabakaları dikkati çekmektedir. Gençlik yıllarında edebiyatla ilgilenen, İtalyan Rönesansı’nın dehalarından Michelangelo’nun yaşamı ve sanatıyla ilgili bir biyografi çalışması da yapan sanatçı, 30 Ağustos 1935’te bir kalp krizi sonucu yaşamını yitirdi. Ivan Wernisch Ivan Wernisch (d. 12 Haziran 1942) Çek şair, editör ve kolaj resim sanatçısıdır. 1961 yılında ilk şiir kitabını yayımlamasının ardından, kendisini kuşağının en sevilen ve en iyi yazarı olarak kabul ettirdi. 70 ve 80 ler boyunca dünyaca ünlü şairler hakkında radyo programları hazırladı. Fakat onun kendi kitapları resmi olarak yayımlanamadı. Almanca, Felemenkçe, İtalyanca, Latince, Fransızca ve Rusça dillerinde meşhur bir çevirmendir. Ivan Wernisch Prag’da yaşamaktadır. Onun ilk iki kitabı, daha çok neşeliydi, fakat sonraları onun şiiri, hayalci ve absürt olmaya başladı. Şiirleri, büyük tasvirlerle dolu, yenilikler, gülünç manzaralar ve diğer yazarlardan alıntıları temel aldı ve 1989'dan beri her yeni kitapla şiirleri gittikçe üzüntülü oldu. Hem dadaizm hem de Dışavurumculuk etkilenmiştir. Kitapları Almanya, İtalya, Ukrayna, Polonya ve ABD'de çevrilerek yayımlandı. Yurtdışında yayımlanan kitapları Oluklu kertenkele Oluklu kertenkele ("Ophisaurus apodus"), Balkanlarda ve Asya'da yaşayan bir tür sürüngendir. Shareaza Shareaza, Gnutella, Gnutella2, eDonkey, BitTorrent, FTP ve HTTP protokollerini ve magnet, ed2k, Piolet ve artık kullanılmayan Gnutella linklerini destekleyen bir peer-to-peer dosya paylaşım programıdır. Türkçe de dahil olmak üzere 27 dil desteği bulunmaktadır. Programın ismi İngilizce'de paylaşmak anlamına gelen "share" fiili ile Binbir Gece Masallarından Şehrazad hayalî karakterinden esinlenilerek oluşturulan bir kelime oyunundan gelmektedir. Shareaza Haziran 2004 tarihine dek Micheal Stokes adlı bir programcı tarafından geliştirilmekteydi. Bu tarihten itibaren kaynağı açılıp, gönüllü programcılar tarafından geliştirilmekte olan özgür bir yazılımdır. 2002 senesinin sonuna doğru, Micheal Stokes Shareaza yazılımını Gnutella protokülünü temel alan ama buna köklü değişiklikler getiren Guntella2 protokolünü de ekleyerek piyasaya sürmüştür. Diğer Gnutella programcıları ile görüş alışverişine başvurmadan geliştirilmesi nedeniyle eleştirilen bu protokol, "Gnutella2" ismine karşı çıkanlar tarafından "Mike'ın Protokolü" ya da "MP" olarak anılmaktadır. Buna karşın Gnutella2 Adagio, Gnucleus ya da MLDonkey gibi çeşitli dosya paylaşım programları tarafından da desteklenerek belli bir kullanıcı kitlesinde kabul görmüş olup, günümüzde de kullanılmaktadır. 1 Haziran 2004 tarihinde Shareaza 2.0, kaynak koduyla birlikte GNU Genel Kamu Lisansı kapsamında kullanıma sunulmuştur. Bu tarihten itibaren Micheal Stokes bu yazılımı geliştirmeyi gönüllü programcılara devrederek katılımına son vermiştir. 1 Ocak 2008'den beri kontrolü programcılar tarafından kaybedilen eski site Shareaza'nın otomatik olarak yeni sürümleri kullanıcılara bildirmesini sağlayan özelliğini kullanarak reklam gösteren bir program içeren, kaynağı kapalı ShareazaV4 isimli bir yazılımı özgün Shareaza'nın güncellemesi gibi kullanıcılara önermeye başlamıştır. Bunun sonucunda projenin sitesi SourceForge.net'e geçmek zorunda kalmıştır. Güncellemedeki sorun Shareaza'nın 2.3.1.0 sürümünde giderilmiştir ancak önceki sürümler shareaza.com adresini kullandıkları için hala ShareazaV4'ü güncelleme olarak önermektedirler. Fransa'daki müzik şirketlerinin temsilcisi La Société Des Producteurs De Phonogrammes En France (SPPF) shareaza.com alanını bu proje için elinde tutan Jonathan Nilson'a karşı hukuki girişimlerde bulunmuştur. 10 Ocak 2008'de, Shareaza.com sitesinin yeni yöneticileri Shareaza isminin ilk olarak 17 Aralık 2007'de kullanıldığını savunarak tescilli marka olarak sahiplenmek için girişimde bulunmuşlardır. Bunun üzerine Shareaza gönüllü geliştiricileri buna karşı çıkmak için yardım ve bağış çağrısında bulunup, kendileri de yasal girişimlerde bulunmaya hazırlanmaktadırlar. Yukarıda belirtildiği gibi Shareaza Gnutella, Gnutella2, eDonkey ve BitTorrent ağlarına bağlanabilmektedir. Buna ek olarak bir dosyayı değişik ağlardan aynı anda indirebilmektedir ki bu, dosya değişik ağlarda mevcutsa daha hızlı indirilmesine olanak tanımaktadır. Shareaza IP, sözcük ve hash filtrelerini okuyabilmektedir. Düzenlemeli ifadeler bu filtrelerin daha etkin kullanmılmalarına olanak vermektedir. Bu filtrelerin temel amacı kullanıcıların umdukları dosyaları elde etmeleri ve kötücül, yanıltıcı ya da kullanıcın tercihine bağlı olarak DRM ile korunan dosyaları indirme oranını düşürmektir. Bu filtrelere bir örnek olarak Shareaza Güvenlik Merkezinin kullanıcılara sunduğu X-Ray Security Filter'i göstermek mümkündür. Shareaza eklentileri kabul edecek şekilde tasarlanmış olup, kurulum programı halihazırda temel örnek eklentiler içermektedir. Bu eklentilerin bazıları dosyalardan metadata verilerini elde etmek için ya da çoklu ortam dosyalarını diğer Gnutella2 ağını destekleyen programların indirilme bitmeden okumalarını sağlamak amacıyla kullanılmatadır. Projeden bağımsız olarak geliştirilen Sharemonkey eklentisi Shareaza'ya hakları saklı bir dosya aranırken veya indirilirken bu dosyanın yasal olarak satın alınmasına olanak veren bağlaçlar ekler. Programın grafik arayüzünün neredeyse tümü kullanıcı tarafından değiştirilebilmektedir. Buna renkler ve ikonlar dahildir. Bu görünümlere ait veriler Zip dosyaları olarak saklanırlar, gerekli grafiklerler için .sks dosya uzantısı kullanılmakta olup, bir XML dosyası bu verilerin ne şekilde gösterileceği hakkındaki bilgileri depolar. Kullanıcı arayüzünde kullanılan dillerde bu şekilde XML dosyaları halinde saklanmaktadırlar, farkı dil dosyalarının Zip formatı ile sıkıştırılmamış olmalarıdır. Bu dillerin kolaylıkla, kaynak kodu tekrar derlenmeden değiştirilmelerine olanak verir. Ayrıca Shareaza kullanıcıya üç değişik arayüz derlenmesi sunar: bunların ilki sadeliği ve kullanım kolaylığını amaçlar, ama aynı zamanda kurulumu değiştirme olanaklarını sınırlar. Diğer derlemeler, kullanıcıya daha çok olanak tanıyan ama daha karmaşık olarak algılanabilecek olup sekmelere ve pencerelere dayanır. Shareaza özgür yazılım olduğundan ana yazılımdan türetilmiş komşu programlar da bulunmaktadır. Bunlara örnek olarak sadece Gnutella2 ağına bağlanan ShareazaLite ya da bağlanıma ve hataları sınırlamaya önem veren, temel projeden görüş ayrılıkları nedeniyle ayrılan CyberBob rumuzlu geliştirici tarafından sunulan ShareazaPlus programlarını göstermek mümkündür. LimeWire EMule Yaz Geliyor Heyoo Sıla'nın 15 Mayıs 2008'de Kolombiyalı grup Ciclon ile ortaklaşa olarak Sony BMG'den yayınlanan albümü Shaker'ın ilk ve tek video klibidir. Sözü ve müziği Ciclon grubunun solisti Humberto Judex'e ait olan İspanyolca şarkı "Pegaito"ya, Sıla Türkçe sözler yazmış ve böylelikle şarkı "Shaker" albümünün çıkış parçası olmuştur. Şarkı, Billboard listelerinde 12 Mayıs tarihinde 345. sıradayken, 19 Mayıs tarihli listede 68. sıraya yükselmiştir. 26 Mayıs'ta ise 34 basamak yükselerek 34.sıraya yerleşmiştir. Sadece Türkçe sözlü şarkıları yayınlayan Türkçe pop radyolarının birçoğunda şarkı yayınlanmamış, yalnızca Radyo Viva, Radyo Klas, Pal FM ve Olay FM'de rotasyona girmiştir. Tamamı Türkçe olmaması nedeniyle video klip kanallarından Powertürk TV'de yayınlanmamış ancak NR1 TV ve MTV Türkiye'de gösterime girmiştir. Fil hastalığı Fil hastalığı ya da elefantiyazis, "Wuchereria bancrofti" ve "Brugia malayi" adlarındaki ipliksi solucanların neden olduğu, en çok tropikal bölgelerde görülen bir hastalıktır. Bazen lenf ödemi ("lymphedema") için de "fil hastalığı" adı kullanılır. Bu hastalığa yol açtığı bilinen insanları son konak olarak kullanan 9 yuvarlak solucan türü vardır. Yerleşme bölgelerine göre 3 gruba ayrılırlar: Bütün bu vakalarda hastalık kan emen böcekler (sinek veya sivrisinek) veya "Dracunculus medisensis"'te "Copepod crustaceans" tarafından bulaştırılır. Bu hastalıkların ana taşıyıcıları (vektörleri), genellikle tropik ve subtropik iklim kuşağındaki ülkelerde görülen, "Aedes cooki", "Aedes fijiensis", "Aedes horrensces", "Aedes kochi", "Aedes marshallensis", "Aedes polynesiensis", "Aedes pseudoscutellaris", "Aedes rotumae", "Aedes tabu", "Aedes upolenis", "Ochlerotatus oceanicus", "Ochlerotatus samoanus", "Ochlerotatus tutuilae", "Ochlerotatus vigilax", "An punctulatus complex", "Anopheles farauti", "Culex quinquefasciatus" ve "Mansonia uniformis" cinsi sivrisineklerdir. İnsanlarda görülen yuvarlak solucanların genelde 5 safhadan oluşan karmaşık bir yaşam süreci vardır: Yuvarlak biçimli asalak solucanların üreme biçimleriyle bıraktığı larvaların, sivrisineklerle taşınması yoluyla insanlara geçmesi sonucunda başlangıç gösteren fil hastalığının en önemli özelliği; lenf damarlarını tıkayarak iltihaplanmaya yol açmasıdır. Bunun sonucunda özellikle ayak ve bacaklarda aşırı şişme görülür. Fil hastalığı, aynı zamanda kanser dokusunun lenf yollarını tıkamasıyla radyoterapi ya da ameliyatta lenf yollarının hasar görmesiyle de gerçekleşebilir. Akkan (lenf) sıvısının çoğalması ya da dolaşıma girmeyip deri altı ve doku aralıklarına yayılmasıyla vücudun belirtilen bölgelerinde, ek olarak kol ve yüzde şişmelere neden olur. Bacakların alt kısımlarında, üreme organları ve ayaklarda başlayan ağrılı şişmeler kansere dönüşebilir. Şişliğe bastırıldığında parmağın bıraktığı çukur, hastalığın tanı belirtisidir. Zamanla deri kalınlaşır, renk değiştirir. Fil derisini andırır hale gelir. Şişmelerle birlikte öksürük ve hafif ateş de hastalığın belirtilerindendir. Gece saatlerinde alınan kan örneklerinde mikrofilaryaların görülmesi, hastalığın kesin tanısıdır. Değişik solucanlar vücutta değişik yerleri etkilerler. Örneğin "Wuchereria bancrofti" bacaklar, kollar, vulva ve göğüsleri etkilediği halde Brugia timori cinsel organlara dokunmaz. "Onchocerca volvulus" gözlere yerleşir ve körlüğe yol acar. Körlüğün dünyadaki en yaygın 2. sebebidir. 2. grup solucanlar deri dökuntülerine, artroza, deride renk değişikliklerine yol acar. 3. grup solucanlar, karın boşluğuna yerleşir ve burada ağrılara yol açar. Tedavide hijyen büyük önem taşır. Fazla derinin cerrahi yolla alınmasının yanı sıra, ilaç tedavisi (dietilkarbamezepin - DEC) uygulanır. Fizyoterapi, cerrahi müdahaleyle birlikte yürütülür. Bacaktaki şişliğin inmesi için, bacak yükseğe kaldırılarak, lenf sıvısının tıkanıklığı aşması için de varis çorapları uygulanır. Hastalardaki yetişkin solucanları öldürmek için albendazole ve ivermectin kullanılır. Dietilkarbamazin (DEC) ve albendazole de etkilidir. 2003 yılında, yaygin bir antibiyotik olan doxycyclinein da Fil hastalığı tedavisinde kullanılabileceği bildirilmiştir. Solucanlar taşıdıkları "Wolbachia" adlı bir bakteri ile simbiyotik bir hayat sürerler. Taşıdıkları bakteri öldüğünde solucanlar da ölürler. Fil hastalığı, Uganda, Tanzanya, Kenya, Ruanda, Burundi, Sudan ve Etyopiya'da, Türkiye'de ise; Alanya, Elazığ, Çubuk ve Samsun'da rastlanmakta olup, asıl tropikal bölgelerde rastlanmakta, bu bölgelerde bulunulduğunda, sivrisineklere karşı cibinlik altında uyumalı ve böcek ilacı kullanmalıdır. Gangtok Gangtok (Nepal dili and Hintçe: गंगटोक) Hindistan'a bağlı Sikkim Eyaleti'nin yönetim merkezi ve en büyük kentidir. Doğu Himalayalarda bulunan Sivalik Dağları'nda kurulmuştur. 30.000 nüfusu ile Hindistan'ın en küçük eyalet başkentlerinden biri olan Gangtok, bölgenin turizm merkezlerindendir. Ömer Halaç Ömer Halaç (d.1970,Emirdağ, ö. 12 Mayıs 2008, İstanbul) Endüstri mühendisi, İş adamı İlkokulu Emirdağ Mithatpaşa İlkokulu'nda, orta okulu Emirdağ Lisesi'nde, Liseyi İstanbul Kabataş Erkek Lisesi'nde tamamlamıştır. 1987 yılında Anadolu Üniversitesi Endüstri Mühendisliği bölümüne girerek 1991’de mezun olmuştur. 1993 yılında İstanbul Üniversitesi İşletme İktisadı Enstitüsü'nde Uluslararası İşletmecilik konusunda yüksek lisans yapmıştır. 1995 yılında yedek subay olarak askerlik görevimi yaptıktan sonra Belçika’nın Anvers kentinde HRD Enstitüsü'nde kıymetli taş eğitimi almıştır. 1996 yılında aile şirketi olarak Halaç Kuyumculuk’u kurarak İstanbul Kapalıçarşı’da altın rafine işine girmiştir. Ömer Halaç, 1996 yılında devlet tarafından kurulan İstanbul Altın Rafinerisi A.Ş.’nin çoğunluk hisselerini 2002’de satın almıştır. İstanbul Altın Borsası, Vakıfbank'ın da ortağı olduğu İstanbul Altın Rafinerisi'nin yüzde 99 hissesi Halaç Ailesi'ne ait bulunmaktadır. 2006 yılında Orta Afrika Cumhuriyeti’nin başkenti Bangui’de yerel bir ortakla şirket kuran Halaç, bu ülkelerde altın çıkarmak ve gelecek ham altını rafine etmek üzere çalışmalar yapıyordu. Afrika kıtasının, dünyanın en çok altın üreten coğrafyası ve Türkiye’nin de en çok altın tüketen ülkelerinden biri olduğunu düşünen Ömer Halaç, Afrika’daki faaliyetlerini artırmayı hedefliyordu. Halaç, Afrika kıtasında lojistik merkezler kurarak bu altınların rafine edilmemiş ham hali ile Türkiye’ye getirilmesini ve rafinericilik katma değerinin burada kalmasını da sağlamayı amaçlıyordu. Orta Afrika Cumhuriyeti’nin başkenti Bangui’de yaklaşık 9 ay önce Yahudi bir ortakla kurduğu altın madeninin ilk üretimini yerinde görmek amacıyla 16 Nisan’da 2 çalışanıyla bu ülkeye giden İstanbul Altın Rafinerisi’nin (İAR) Yönetim Kurulu Başkanı Ömer Halaç, dört günlük iş gezisi sırasında Anofel adı verilen ve sıtma paraziti taşıyan sineğin kendisini soktuğunu farketmedi. Orta Afrika Cumhuriyeti’nden 19 Nisan’da dönen ve bu ay başında Kırgızistan’a giden Halaç, soğuk algınlığı şikayetiyle Acıbadem Hastanesi'ne kaldırıldı. Sıtma teşhisi geç konan Halaç, 15 günü bulan kuluçka süresi geçtiği ve hastalık ilerlediği için tedaviye cevap veremedi. Teşhis sonrası Türkiye'de bulunmayan ilaç Afrika'dan getirtildi ancak geç kalınmıştı. Yaklaşık bir hafta yoğun bakımda kalan Ömer Halaç 12 Mayıs 2008 tarihinde saat 03:00 sularında vefat etmiştir. Halaç evli ve üç çocuk babasıydı. Anofel Anofel ("Anopheles"), yaklaşık 400 türü bulunan bir sivrisinek cinsi. 30-40 türü sıtmaya neden olan parazit taşımaktadır. Taşıdığı parazitlerden insanlar için en tehlikeli olanı "Plasmodium falciparum"'dur. Diğer sivrisinek cinslerinden ("Aedes", "Culex") de virüs taşıyıcısıdır. DiÄŸer sivrisinekler gibi anofeller de 4 evreye sahiptirler: İlk üç evre çevre sıcaklığına bağlı olarak suda geçer. Yetişkin evresinde dişi anofeller sıtma taşıyıcısı olurlar. Yetişkin dişiler yumurtlama döneminde 50-200 arasında yumurta bırakırlar. Yumurtalar doğrudan suya ya da suda yüzen bir cisme ayrı ayrı bırakılırlar ve kuru havaya dayanıklı değillerdir. 2-3 gün içerisinde yumurtadan çıkarlar. Yumurtadan çıkma soğuk havalarda 2-3 hafta sürebilmektedir. Sivrisinek larvaları beslenme için kullandığı fırçalı ağzıyla çok gelişmiş bir baş, geniş bir göğüs ve bölümlü bir karına sahiptir. Bacakları yoktur. Diğer sivrisineklerden fark olarak "Anofel" larvalarının soluk boruları yoktur ve bu yüzden kendilerini su yüzeyine paralel olacak şekilde konumlandırırlar. Larvalar 8. karınsal bölümlerinde bulunan solunum deliği ile nefes alırlar, bundan dolayı da sıklıkla yüzeye çıkmak zorundadırlar. Larvalar zamanlarının çoğunu algler, bakteriler ve yüzeydeki mikroorganizmalarla beslenerek geçirirler. Yalnızca rahatsız edildiklerinde yüzeyin altına dalarlar. Larvalar hem vücutlarıyla yaptıkları sarsıntılı hareketlerle, hem de ağızlarıyla oluşturdukları itici güçle yüzerler. Larva, pupaya başkalaştıktan sonra 4 bölümde veya safhada gelişir. Her safhanın sonunda, Larva daha hızlı gelişimini sağlamak için dış kabuk veya derisini atarak deri değiştirir. Larvalar çok geniş bir yaşam alanına sahip olmasına rağmen, çoğu türler temiz ve kirletilmemiş suları tercih ederler. "Anofel" sivrisineklerinin larvaları tatlı veya tuzlu su bataklıklarında, mangrov bataklıklarında, pirinç tarlalarında, çimenli hendeklerde, akarsu ve nehir kenarlarında ve ufak, geçici yağmursuyu birikintilerinde yaşarlar. Çoğu türler bitkisel alanları tercih ederler. Bazı türler açık, güneş ışığına maruz kalan sularda bulunurken, bir kısmı da ormanların gölgeli kısımlarında yaşarlar. Birkaç tür ise ağaç oyuklarında veya bazı bitki yapraklarında yaşarlar. Pupa, yandan görünüş olarak virgül şeklindedir. Baş ve göğüs karnın altından dönerek cephalothorax olarak birleşirler. Larva'da olduğu gibi, pupa da nefes almak için sıklıkla yüzeye çıkmak zorundadır, bu işlevi de başgöğüs kısmında bulunan bir çift soluk borusuyla sağlarlar. Pupa olarak birkaç gün geçtikten sonra, başgöğüs kısmının sırt yüzeyi parçalanır ve ergin sivrisinek ortaya çıkar. Ergin dişi sinek 3-4 hafta yaşarken erkeklerin ömrü birkaç günle sınırlıdır. Yumurtadan ergin hale gelmeye kadarki süreç türlere göre değişiklik göstermektedir ve çevre sıcaklığından fazlaca etkilenmektedirler. Sivrisinekler yumurtadan erişginliğe en az 5 günde ulaşırlar fakat tropikal ortamlarda bu süre 10-14 gün almaktadır. Diğer sivrisineklerdeki gibi, ergin "Anofel" 3 bölümlü ince bir vücuda sahiptir: baş, göğüs, sırt. Baş, duyusal bilgiler edinme ve beslenmeyi sağlayacak şekilde özlelleşmiştir. Baş, gözleri ve bir çift uzun, çok bölümlü duyargayı barındırır. Duyargalar dişilerin yumurtaları bıraktıkları beslenme alanlarının kokularını kolayca alabilmeleri açısından önemlidir. Ayrıca başta bir adet beslenmeye yardım eden ileri doğru uzanan hortum ve iki duyusal dokungaç bulunur. Karın, hareketi sağlamak üzere özelleşmiştir. Üç çift ayak ve bir çift kanat göğüste bulunmaktadır. Sırt kısmı yemeklerin sindirimi ve yumurtaların gelişimini sağlayacak şekilde yapılanmıştır. Bu bölmeli vücut kısmı dişi kanlı besin getirdiği zaman uzayarak genişlemektedir. Kan, yumurta üretimi için protein kaynağı sağlayacak şekilde zamanla sindirilir ve sırt kısmını doldurur. "Anofel" sivrisinekleri dokungaçları, uzayabilen hortumları, kanatları üzerindeki yarı saydam siyah ve beyaz bölümlerin varlığıyla diğer sivrisineklerden ayırt edilebilirler. Ergin "Anofel" kendilerine has dinlenme konumlarıyla da fark edilebilirler: diğer sivrisinekler dinlenirken yüzeye paralel bir konum alırlarken, erkek ve dişi Anofeller karınlarıyla havaya dikilirler. Ergin sivrisinekler genellikle pupa evresini geçtikten birkaç gün sonra çiftleşebilirler. Çoğu türlerde erkekler genellikle akşam karanlığında bir küme oluştururlar ve dişiler de çiftleşmek için bu kümenin etrafında uçuşurlar. Erkekler, balözü ve diğer şeker kaynaklarıyla beslenerek yaklaşık bir hafta yaşarlar. Dişiler de enerji ihtiyaçlarını şeker kaynaklarından karşılarlar fakat onlar yumurtaların gelişimi için ayrıca kanlı yiyecekler de tüketmeleri gerekir. Gerekli kan ihtiyacını karşıladıktan sonra dişiler kanın sindirilmesi ve yumurtaların gelişimi için birkaç gün dinlenmeye çekilirler. Bu aşama sıcaklığa bağlıdır fakat tropikal bölgelerde genellikle 2-3 gün sürmektedir. Yumurtalar tamamen geliştiklerinde dişiler onları bırakırlar ve ev sahibi aramaya devam ederler. Bu döngü, dişi ölene kadar devam eder. Dişiler kapalı ortamda bir aydan uzun bir süre yaşayabilmelerine rağmen, doğa da bu süre 1-2 hafta civarındadır. Ömürleri sıcaklığa, neme, ve ayrıca dopal savunucalrla mücadele ederek kendilerine kan kaynakları sağlayabilme yeteneklerine bağlıdır. Sıtma, tropical bölgelerde sınırlandırılmış olsa da Alt Sahra Afrikasının dışındaki çoğu bölgelerde hatta soğuk enlemlerde "Anofel" türleri yaşamaktadır. (Bkz. Harita). Gerçekten de, geçmiş zamanlarda bu soğuk bölgelerde sıtma salgınları yaşanmıştır, örneğin 1820'lerde Kanada'da Rideau Kanalının inşasında bu olaylar görülmüştür. O zamandan sonra "Plasmodium" paraziti ("Anofel" sivrisineği değil) birinci dünya ülkelerinde yok edilmiştir. CDC'nin uyarılarına göre sıtmanın taşındığı ""Anofel", yalnıca sıtmanın yaygın olduğu bölgelerde değil aynı zamanda sıtmanın yok edildiği bölgelerde de görülebilmektedir. Sonraki bölgelerde de hastalığın görülme riski hala bulunmaktadır." Bazı türler sıtmanın zayıf taşıyıcılarıdır çünkü parazitler onlarla birlikteyken fazla gelişemezler. Laboratuvar ortamında sıtma parazitlerinden kaynaklanan hastalıklara dayanıklı olmalarına göre soyların seçimleri yapılabilir. Bu dayanıklı soylar bir bağışıklık mekanizması içerirler ve sivrisineğin karın duvarına enjekte edildiklerinde parazitleri öldürürler. Bilim adamları bu genetik savunma mekanizması hakkında çalışmaktadırlar. Son günlerde umulmaktadır ki, sıtmaya karşı dayanıklı genetiği değiştirilmiş sivrisinekler vahşi olanlarıyla yer değiştirilip, sıtmanın yayılması sınırlandırılabilir veya yok edilebilir. "Anofel" sivrisineklerinin davranış ve biyolojilerinin bilinmesi sıtmanın nasıl iletildiğinin anlaşılması ve uygun kontrol stratejilerinin geliştirilmesine yardım edecektir. Bir sivrisineğin sıtmayı iletme kabiliyetindeki faktörler, doğuştan Plasmodium'a duyarlılığı, yuva seçimi ve uzun yaşamını içermektedir. Bir kontrol programı geliştirirken göze anlınması gerekekn faktörlerse; sıtmanın böcek öldürücülere olan duyarlılığı ve yetişkin sivrisineklerin tercih ettiği beslenme ve dinlenme alanları olmalıdırlar. Larva döneminde anofelllerin ihtiyaç duyduğu küçük durgun su birikintilerinin yok edilmesi veya kapatılması sivrisinek yayılımını baskı altında tutar. 21 Aralık 2007 tarihinde PLoS Patojenleri'nde yayınlanan bir çalışmada bir deniz hıyarı olan Bay of Bengal "Cucumaria echinata" dan elde edilen hemolitik C-tipi lectin CEL-III'in "A. stephensi" transgenlerinde üretildiğinde sıtma parazitlerinin gelişimini engellediği ortaya çıkmıştır. Bu potansiyel olarak kullanıldığında bir gün genetiği değiştirilmiş parazitlere dayanıklı sivrisineklerin yayılmasıyla sıtmayı kontrol etmek mümkün olacaktır, buna rağmen böyle bir kontrol yöntemi uygulanmadan önce yerine getirilmesi gereken birçok deneysel ve ahlaki konular vardır. Dişilerin yumurtalarını geliştirebilmeleri için mutlaka kana gereksinmeleri bulunmaktadır. Bir önemli davranışsal faktör de hangi "Anofel" türlerinin insandan (antropofili) veya sığır gibi hayvanlardan (zoofili) beslenmeyi tercih etmeleridir. İnsandan beslenen "Anofel" çoğunlukla sıtma parasitlerinin bir insandan diğerine iletimini sağlarlar. Çoğu "Anofel" sivrisinekleri sırf insan veya hayvan ile beslenmezler. Fakat Afrika'daki birincil sıtma vektörleri olan "A. gambiae" ve "A. funestus" insancıldırlar ve bu iki tür dünyadaki en etkili sıtma taşıyıcılarıdır. Sıtma parazitleri sivrisinek tarafından alındıklarında, insana bulaşmadan önce sivrisinekle beraber gelişimlerini tamamlamaları gerekmektedir. Sivrisinek üzerindeki gelişme süresi (katkılı kuluçka dönemi) parazit türüne ve sıcaklığa bağlı olarak 10-21 arasında değişmektedir. Eğer bir sivirisinek katkılı kuluçka döneminden uzun yaşamayamazsa, bu durumda hiçbir sıtma parazitini iletemeyecektir. Doğada bir sivrisineğin yaşam döngüsünü tam olarak ölçmek mümkün değildir. Fakat birçok "Anofel" türü için dolaylı bir günlük hayatta kalma tahmini yapılmaktadır. Tanzanya'daki "A. gambiae"'nin günlük yaşam tahmini 0.77 ile 0.84 aralığında değişmektedir, yani bu demektir ki bir günün sonunda 77% ile 84% 'ü hayatta kalacaklardır. Ergin bir sivrisinek için bu yaşam süresinin sabit olduğunu varsayarsak, dişi "A. gambiae"'lardan 10%'undan daha azı 14 günlük kuluçka süresinden fazla bir sürede hayatta kalabilir. Günlük yaşam oranı 0.9'a yükselirse, sivrisineklerin 20% 'sinden fazlası katkılı kuluçka süresinden uzun yaşabileceklerdir. Böcek öldürücülere dayanan kontrol ölçümleri ( İçmekan tortulu sprey) ergin sivrisineklerin nüfuslarından çok onların yaşam sürelerini etkilemektedirler. Çoğu "Anofel" sivrisinekleri alacakaranlıksal (akşam üstü veya şafakta aktif) veya noktürnal bir yaşam sürmektedirler (geceleri aktif). Bazı "Anofel" sivrisinekleri iç mekanlarda (endofajik) beslenirken, diğerleridış mekanları (ekzofajic) tercih edebiliyorlar. Biraz kan ile beslendikten sonra yine bazı sivrisinekler dinlenmek için iç mekanları (endofilik) seçerken, diğerleri dışarısını (ekzofilik) tercih ederler, bu farklılıklar yerel taşıyıcı tipine ve taşıyıcının kromozomsal dizilimine, özellikle de yerleşim tipi ve yerel iklim düzenine bağlı olarak değişmektedir. Noktürnal, endofajik "Anofel" sivrisinekleri tarafından ısırılmak, böcek öldürücü kullanımı veya evi sivrisineklerin içeri girişini engelleyecek biçimde düzenlemekle (pencere ağları) önemli derecede azaltılabilmektedir. Endofilik sivrisinekler evlerde kullanılan sinek kovucu spreylerle kolayca kontrol edilebilmektedir. Ekzofajik/ekzofilik taşıyıcılar ise ancak kaynak kurutma (beslenme alanlarının yok edilmesi) yolu ile kontrol edilebilirler. Böcek öldürücü-kaynaklı kontrol yöntemleri (iç mekan spreyleri) ısırmalara karşı sivrisinekleri öldürmede birincil yoldur. Fakat, birçok nesile aynı böcek öldürücüyle müdahele etmeyi sürdürmekle, sivrisinekler, tıpkı diğer böcekler gibi direnç mekanizmalarını geliştirerek ilaçlara karşı hayatta kalmayı başarabilirler. Sivrisinekler her yıl birçok soy ürettiklerinden dolayı, yüksek seviyeli bir direnci çok çabuk sağlayabilirler. Böcek ilaçları bulunduktan yalnızca birkaç yıl sonra sivrisineklerin bu ilaçlara karşı bağışıklık kazandıkları belgelenmiştir. Bir veya daha fazla ilaca karşı bağışıklık saptanan 125'in üzerinde sivrisinek türü vardır. İlaçlara karşı direncin gelişmesi "Global Sıtmayı Yok Etme Programı" önündeki en önemli engellerdendir. İlaçların bilinçli kullanımı direncin gelişimi ve yayılmasını sınırlandırabilmektedir. Fakat mevcut kullanım kültürü ve alışkanlıkları çoğunlukla sivrisinek popülasyonları içinde bu direncin artışını sağlamaktadır. Oysaki sivrisinekler arasında bu direncin artışını belirlemek mümkündür ve bu potansiyel probleme karşı kontrol programları gözlemler doğrultusunda yöneltilerek tavsiyede bulunulmalıdır. Cins adı ("Anopheles"), Yunanca "αν-" ("an" -siz/sız) yokluk ekiyle "ωφελής" ("óphelos " yarar, fayda) kelimesinden gelir. Yıldırım Aktürk Yıldırım Aktürk, (d. 1941, İzmit, Kocaeli, Türkiye), Türk siyasetçi. Liverpool Üniversitesi Elektronik Fakültesi'ni bitiridi. Londra Üniversitesi'nde ve Harvard Üniversitesi Kamu Yönetiminde Lisansüstü eğitimini tamamladı. DPT Araştırma Grubu Başkan Yardımcılığı, Tarım Bakanlığı Bakan Özel Müşavirliği, DPT İktisadi Planlama Daire Başkanlığı, DPT Müsteşarlığı, ENKA Yönetim Kurulu Üyeliği, İnterbank Yönetim Kurulu Başkanlığı, TÜSİAD Yönetim Kurulu ve Yüksek İstişare Konseyi Üyeliği ile XX. Dönem Uşak Milletvekilliği yapmıştır. Evli ve beş çocuk babasıdır. Şükrü Balcı Şükrü Balcı, (d. 1929, Divriği, Sivas, Türkiye) - (ö. 6 Mayıs 1993, ABD), Türk emniyet müdürü. 1950 yılında Polis Kolejinden mezun olarak, Polis Akademisine girmiştir. Aynı yıllarda Ankara Üniversitesi Hukuk Fakültesi'ne de devam ederek 1954'te hem Polis Akademisi'nden, hem de Hukuk fakültesinden mezun olmuştur. Komiser Yardımcısı olarak girdiği Emniyet Genel Müdürlüğü teşkilatında çeşitli birimlerinde çalışmıştır. 1970 yılında Bursa Emniyet Müdürlüğü, 1971 yılında Polis Müfettişliği, 1972-1975 yıllarında İstanbul Siyasi Şube Müdürlüğü, 1975 yılında Giresun Emniyet Müdürlüğü, 1977 yılında İstanbul Emniyet Müdür Yardımcılığı, 1978-1983 yıllarında İstanbul Emniyet Müdürlüğü yapmıştır. Bu dönemde gerçekleşmiş olan 16 Mart Katliamı için yargılanmıştır. İstanbul Emniyet Müdürlüğü sırasında 12 Eylül Darbesi olmuştur. 6 Kasım 1983 genel seçimleri hemen öncesi 22 Ağustos 1983 tarihine kadar İstanbul Emniyet Müdürlüğü görevine devam etmiştir. İstanbul Emniyet Müdürlüğü görevinden ayrılarak Dışişleri Bakanlığı kadrosuna geçmiş ve uzman müşavir olarak Washington Büyükelçiliğimize atanmıştır. Hakkında yolsuzluk soruşturması açılan Balcı, 1984 yılında yurda dönmüş, 1990 yılında tekrar Washington Büyükelçiliğinde görevlendirilmiştir. Amerika’da geçirdiği kalp krizi sonucu ölmüştür. Evli ve 2 çocuk babasıydı. İsmi İstanbul'da bulunan bir polis meslek okuluna verilmiştir. Şükrü Balcı Polis Meslek Yüksekokulu Filisid Filisid, ebeveynin kasıtlı olarak kendi çocuğunu öldürmesini ifade eden bir terimdir. Öldürme fiili doğumun ilk ayında gerçekleştiyse neonatisid, ilk yaşının içinde gerçekleştiyse infantisid olarak adlandırılır. Miss International 1960 Uluslararası Güzellik Kongresi Töreni ilk defa 1960 Uluslararası Güzeli için ABD'nin Kaliforniya kenti Long Beach'de yapıldı. Yarışmaya 52 genç güzel kız katıldı. Kolombiya güzeli Stella Márquez Zawadski yarışmayaı kazandı. Böylece o ilk Uluslararası Güzeli oldu. SaraÃ§hane Saraçhane (Saraçhanebaşı olarak da bilinir), İstanbul'da, merkezi Atatürk Bulvarı ile Şehzadebaşı Caddesi'nin kesiştiği nokta olan; Bozdoğan Kemeri'nin çevresinde ve kuzeydoğu-güneybatı doğrultusunda Zeyrek ve Aksaray, doğu-batı doğrultusunda ise Şehzadebaşı ile Kıztaşı arasında kalan semt. Saraçhane'de Roma ve Erken Bizans döneminde inşa edilmiş en önemli yapı, bazı kaynaklara göre Hadrianus (117-138), başka kaynaklara göre ise Valens döneminde (364-378) yapılmış olan Bozdoğan Kemeri'dir. Saraçhane'nin asıl gelişimi Osmanlı döneminde olmuştur. II. Mehmed İstanbul'un fethinden sonra, bugün onun adıyla anılan semtte kendi külliyesini inşa ettirmiş ve 1475'te İstanbul Saraçhanesi'ni kurdurmuştur. Fatih Sultan Mehmet'in vakfiyesinden saraçhane'nin 110 bab dükkân olarak kurulduğunu biliyoruz. Büyük yangınlar ve imar hareketleri Saraçhane semtinin fiziki ve sosyal yapısında önemli değişiklikler yaratmış, semt bir esnaf bölgesi özelliğini kaybederek kentin önemli bir kavşak noktası haline gelmiştir. 1941'de açılan Atatürk Bulvarı, günümüzde yoğun bir motorlu araç trafiğini kaldırmakta ve iki yanını apartmanlar kaplamaktadır.Atatürk Bulvarı'nın açılması, hem birçok tarihi eserin ortadan kalkmasına neden olmuş, hem de Saraçhane semtinin tam ortasında kesişen bu iki arterle semtin bütünlüğü bozmuştur.Atatürk Bulvarı ile Şehzadebaşı Caddesi'nin kesiştiği noktada trafik sıkışıklığı meydana geldiğinden Belediye Başkanı Haşim İşcan döneminde (1963-1968) Atatürk Bulvarı'nın kotu düşürülerek burada, 1964'te bir trafik altgeçidi oluşturulmuştur.Atatürk Bulvarı'nın Şehzadebaşı tarafında kalan kesiminde de İstanbul Belediye Sarayı (1953) bulunur. Günümüzde Saraçhane, Atatürk Bulvarı Şehzadebaşı Caddesi ana arterlerinin kesiştiği bir trafik noktası özelliği kazanmıştır. Kazutoshi Hatano Alison Wall Alison Wall (d. 1966, Auckland) Yeni Zelandalı oyuncu. En bilinen rolü Amerikan TV Dizisi 'te Minya'dır. Son olarak "Best Performer in the Comedy" TV ödülü aldı. Tabletteki SÄ±r Tabletteki Sır, Julia Navarro'nun özgün adı "La Biblia de Barro" ve özgün dili İspanyolca olan polisiye romanı. Roman Türkiye'de A. Cengiz Büker tarafından çevirildi ve Doğan Kitapçılık tarafından basıldı. (ISBN 975-991-441-7) Kitap, Irak'ta Körfez savaşı arefesinde kazı yapmakta olan bir bilim grubunun başına gelen olaylar üzerine kurulmuştur. Kitap'ta İbrahim Peygamber'in ve Eski Ahit'in hikâyelerine gönderme yapılır. PeraÅŸa Peraşa, Tevrat'ın bölümlerine verilen genel bir addır. Sinagogda dini töreni Hazan (Kantor) adı verilen din görevlisi yönetir. Hahamlar ise daha çok ayinin bir bölümünde Tevrat'ın o haftaki bölümü olan peraşanın açıklamasını yerel dilde yaparlar. Kâmuran Çuhruk Kamuran Çuhruk, (d. 1906, Kastamonu, Türkiye), Türk bürokrat. 1941-1942 yılları arasında İstanbul emniyet müdürlüğü, 1942-1944 yılları arasında Burdur, 1946-1948 yılları arasında Şanlıurfa, 1948-1949 yılları arasında Kırklareli, 1955-1956 yılları arasında Mardin, 1956 yılında Gaziantep, 1957 yılında Afyonkarahisar, 1951-1953 ve 1961 yıllarında iki kez Trabzon, 1960-1961 yılları arasında Erzurum valilikleri yapmış bürokrattır. Trabzon valiliği sırasında aynı zamanda belediye başkanlığı görevini yürütmüştür. İsviçre frangı İsviçre frangı, İsviçre ve Lihtenştayn'da kullanılan para birimidir. İsviçre Ulusal Bankası tarafından piyasaya sürülmekte olan İsviçre frangı, euroya geçişten sonra Avrupa'da kullanılan tek ve son frank para birimidir. Uluslararası kısa kodu, Confederatio Helvetica Franc'ın kısaltması olan CHF'dir. En büyük kullanıcı ülkesi olan İsviçre'de Dünya Bankası istatistiklerine göre 2007 yılı enflasyon oranı %3.6'dır. İsviçre frangı ayrıca dünyada rezerv para birimi olarak da kullanılmaktadır. Rezerv para birimleri içerisindeki 2007 yılındaki payı %0,2'dir. İsviçre frangı tarih boyunca yatırımcılar tarafından güvenli bir liman olarak görülmüştür. Bunun nedeni İsviçre'deki geniş altın rezervidir. İsviçre Frangı alt para birimi "rappen", "rap" ya da "centime" şeklinde ifade edilir. 1 İsviçre Frangı 100 rappene bölünmüştür. İsviçre Frangı uluslararası numarası 756'dır. Sarı renk ağırlıklıdır. Üzerinde Le Corbusier olarak bilinen (1887-1965) Charles Edourd Jeanneret'in portresi bulunmaktadır. Le Corbusier, mimar, şehir plancı, kent bilimci, ressam ve insan davranışları teorisyenidir. Kırmızı renk ağırlıklıdır. Üzerinde Arthur Honegger'in portresi bulunmaktadır. Honegger (1892-1955), 20. yüzyılın en büyük isviçreli klasik müzik bestecilerinden biridir. 2 opera, 5 senfoni, çeşitli dramatik oratoryolar ve orkestral çalışmalara imza atmıştır. Eserleri arasında en önemlisi "Pasifik 231"'dir. Dinleyicileri açısından Alman ve Fransız kültürleri arasında bir köprü olmuştur. Yeşil renk ağırlıklıdır. Sophie Taeuber-Arp (1889-1943)'a ait portre paranın ön yüzünde yer almaktadır. Taeuber-Arp, soyut çalışmaları ile bilinmektedir. Tekstil tasarım, heykel, resim gibi alanlarda eserler vermiştir. Dans ve tiyatroda da oldukça saygın bir konuma sahip olan sanatçı, modern sanatlarda önde gelen isimler arasındadır. Mavi renk ağırlıklıdır. Paranın ön yüzünde Alberto Giacometti'nin (1901-1966) portresi yer almaktadır. Heykeltıraş olan Giacometti, sürrealist akımın örneklerini sergilemektedir. Kahverengi ağırlıklıdır. Ön yüzünde Charles Ferdinand Ramuz'un (1878-1947) portresi yer almaktadır. Fransızca konuşulan İsviçre'de yetişmiş büyük yazarlardandır. Roman, şiir, makale, teorik çalışmalar ve Igor Stravinsky'nin müzikleri üzerine treatlar yazmıştır. Mor renk ağırlıklıdır. Ön yüzünde Jacop Burckhardt'a (1818-1897) ait portre bulunmaktadır. Almanca çalışmalar yapmış, 19. yüzyıl kültür tarihçilerindendir. Passing Strange Passing Strange 2006 yapımı yarı otobiyografik müzikal. Müzikal ilk kez 19 Ekim, 2006'da Berkeley, California'daki Berkeley Repertory Theatre'de oynanmıştır. Daha sonra bir off-Broadway yapımı olarak 14 Mayıs 2007-3 Haziran 2007 tarihleri arasında New York'ta The Public Theatre'da gösterilmiştir. Müzikal Broadway'de Belasco Theatre'da 8 Şubat 2008'de ön gösterimlerine başlamış ve resmi olarak ilk defa 28 Şubat 2008'de gösterimlerine başlamıştır. 7 dalda Tony ödülü'ne aday gösterilmiştir. Bu ödüller En İyi Müzikal, En İyi Orkestrasyon, En İyi Müzik (Best Original Score Written for the Theatre), En İyi Erkek Oyuncu (Stew), En İyi Yardımcı Erkek Oyuncu (Daniel Breaker), En İyi Yardımcı Kadın Oyuncu (De'Adre Aziza) ve En İyi Müzikal Metni (Best Book of a Musical) kategorileridir. In the Heights In the Heights söz ve müzikleri Lin-Manuel Miranda'ya ait olan müzikal. Müzikal ilk olarak Wesleyan University'de gösterildi. Daha sonra bir off-Broadway yapımı olarak 8 Şubat 2007'de gösterimlerine başlandı. Bu yapımda yönetmenliği Thomas Kail, koreografiyi ise Andy Blankenbuehler yapmaktaydı. Oyuncular arasında Priscilla Lopez, Mandy Gonzalez, Olga Merediz, Karen Olivo, Andrea Burns ve Lin-Manuel Miranda bulunmaktaydı. Yapımcılığını ise Jill Furman ve "Rent" müzikalinin yapımcıları Kevin McCollum, Jeffery Seller yapmaktaydı off-Broadway yapımı 9 Drama Desk Ödülü adaylığı aldı ve 2 ödül kazandı. Gösterimleri 15 Temmuz, 2007'de sona erdi. Broadway yapımı ise 14 Şubat, 2008'de ön gösterimlerine başladı, ve resmi olarak 9 Mart, 2008'de Richard Rodgers Theatre'da oynanmaya başladı. Broadway yapımının yönetmenliğini ve koreografisini off-Broadway yapımındada çalışan Thomas Kail ve Andy Blankenbuehler yapmıştır. Müzikal 13 dalda Tony ödülüne aday gösterilmiştir. En İyi Müzikal dalında ödül almıştır. Kanada dolarÄ± Kanada doları, Kanada'da kullanılan para birimidir. Yalnızca $ işaretiyle veya diğer dolar para birimlerinden ayırmak için C$ ile gösterilmektedir. Bir Kanada doları, 100 sentten oluşmaktadır. Uluslararası kodu CAD olup, Kanada'daki yıllık enflasyon oranı 2012 yılında %1,06'dır. Kanada dolarını rezerv para birimi olarak kullanan bankalar da bulunmaktadır. Kanadalılar ihracatın %84'ünü ABD'ye ithalatın %56'sı ABD ile yapıldığından Kanada için en önemli olan çapraz kur Amerikan dolarıyla olandır. Küresel mali kriz nedeniyle Kanada doları ABD doları karşısında değer kaybetmektedir. Girlfight Girlfight Michelle Rodriguez'in başrol oynadığı 2000 yılı yapımı bir drama filmidir. Film Diana Guzman (Michelle Rodriguez)'ın saldırganlığını dağıtmak için boksör olmasını anlatır. Filmin senaristi Karyn Kusama'dır. Film 2000 Sundance Film Festivali'nde büyük jüri ödülünü kazanmıştır. Ä°ran riyali İran Riyal'ı İran'da kullanılan para birimidir. 1932 yılından bu yana tedavüldedir. Bu tarihten önce İran Dinarı kullanılmaktaydı.İran riyali kısaltması IRR ve uluslararası numarası da 364 olarak kayıtlarda yer almaktadır. 1 Riyal 100 dinara bölünmüştür. Riyalin değersiz olmasından kaynaklı dinar'ın kullanım alanı yoktur. (Ancak riyal'dan 3 sıfır atılması bekleniyor.) İran'da enflasyon oranı 2007 yılında %17 olmuştur. 2019 yılında ise %42 olmuştur. Tuman (Tümen), ulusal para birimi olmamasına karşın paranın miktarını söylemek için kullanılmaktadır. Bir tuman 10 Riyal'a eşittir. 1 dolar, 1000 riyal ve üzeri değerdeki banknotların üzerinde Humeyni'nin portresi bulunmaktadır. Dağıstan dilleri Dağıstan dilleri veya Doğu Kafkas dilleri, Kuzeydoğu Kafkasya'da, Dağıstan'da ve Azerbaycan'ın kuzey kesiminde konuşulan diller. Avar-Andi-Dido, Lak-Dargva ve Lezgi öbeklerinden oluşur. Dağıstan dilleri, Nah dilleri ile birlikte Nah-Dağıstan dilleri olarak anılır. Tiziano Ferro Tiziano Ferro, (d. 21 Şubat 1980, Latina) İtalyan pop müzik şarkıcısı, şarkı yazarı, besteci ve yapımcı. Bir tanesi mühendislik olan iki tane fakülte bitirmiştir. 2005 yılından itibaren İngiltere'de ikamet etmektedir. 2015 itibarıyla dünya çapında 15 milyondan fazla albüm satmıştır. İlk bestelerini 7 yaşında yapan ve 16 yaşındayken koroda şarkı söylemeye başlayan müzisyen, bu sayede vokal tekniğinin ve Gospel'in inceliklerini öğrendi. 7 yıl klasik gitar, 2 yıl piyano ve 1 yıl da davul eğitimi alan Tiziano, bir süre yerel radyolarda spikerlik yaptıktan sonra İtalya'nın ünlü Sanremo Müzik Festivali'nde şansını denemeye karar verdi. Yarışmaya ilk katıldığı 1997'de finalde yer alamadı. 1998'de San Remo Song Academy'de 12 finalist arasına kalmış ve şu andaki prodüktörleri Mara Majonchi ve Alberto Salerno'nun ilgisini ilk o zaman çekmiştir. 1999'da İtalyan hip hop grubu Sottotono'da geri vokal olarak İtalya turnesine çıktı. 2001'de EMI ile anlaşma imzalamış ve aynı sene ilk single'ı "Perdono"yu çıkartmıştır. Bu single ile İtalyan single listelerinde üst sıralarda yer almıştır. Aynı yıl Rosso Relativo adlı albümünü piyasaya sürmüştür. Büyük ses getiren bu albümden sonra 2003 yılında 111 adlı albümünü piyasaya sürmüştür. 111 adlı albümünün isim hikâyesi de yine şarkıcıyla ilgilidir. Daha önce 111 kg olan şarkıcı buna ithafen bu ismi uygun görmüştür. 2004'te, ilk İngilizce single'ını dinleyenlerin beğenisine sundu. İngiliz sanatçı Jamelia ile birlikte söylediği ve "Universal Prayer" adını taşıyan bu single, 2004 Atina Olimpiyatları sırasında sıkça çalındı. Sanatçı, 2004 Avrupa Müzik Ödülleri'nde sahnede "Sere Nere" adlı parçasını seslendirdi ve ödül töreninden "En İyi İtalyan Sanatçı" ödülüyle döndü. Ayrıca, 2002 yılında İtalyan Müzik Ödülleri'nde "En İyi Yeni Sanatçı" ödülünü aldı. Bu ödüllerin yanı sıra çeşitli dallarda Grammy ödüllerine aday oldu. Tiziano Ferro, 2006'da 3. stüdyo albümü "Nessuno é Solo"yu hayranlarına sundu. Albümden çıkan ilk single "Stop! Dimentica" parçasıydı. Alla Mia Età adlı 4. stüdyo albümünü de 2008'de çıkarmıştır. Bu albümünde "Assurdo pensare" adlı şarkıda 17 yaşındaki kardeşi Flavio Ferro davulda eşlik etmiştir. Ayrıca bu albümde Amerikalı şarkıcı Kelly Rowland ile "Breathe Gentle" adlı İngilizce şarkıda başarılı bir düet yapmıştır. 20 Ekim 2010 tarihinde "Trent'anni e una chiacchierata con papà" (Türkçe: "30 yıl ve bir baba ile sohbet") kitabını yayınladı. Kitap, ilk 10 günde İtalya'da en çok satılan kitaplar sıralamasında 5. sırada yer buldu. 5. albümü "L'amore é una cosa semplice", 14 Kasım 2011 tarihinde albümün çıkış şarkısı "La Differenza tra me é te" olacak şekilde yayınlandı. Albümde La Fine şarkısını İtalyan şarkıcı Nesli'den alarak tekrar yorumlayan Tiziano Ferro yine albümün son şarkısı olan KARMA şarkısını Amerikan R&B şarkıcısı John Legend ile birlikte seslendirmiştir. Bunun yanında beşinci albümle isimi aynı olan kitabını da çıkarttı. Albüm çıktıktan bir süre sonra Alman şarkıcı Cassandra Steen ile stüdyoya girerek "L'amore é una cosa semplice-Liebe İst Einfach" ve İspanyol şarkıcı Malú ile de "El amor es una cosa simple" single'larını piyasaya sürdü. 2016 yılında da Il Mestiere Della Vita albümünü, 2019 yılının sonlarında da Accetto Miracoli albümünü yayımlamıştır. Gaur Gaur ("Bos gaurus"), boynuzlugiller (Bovidae) familyasından bugün en büyük popülasyonu Hindistan'da olan bir sığır türüdür. Yerli halk tarafından seladang, gayal veya mithun diye de çağrılır. Bazen Hint bizonu olarak isimlendirilebilir. Yerden yüksekliği 1,7-2,2 metredir. Dişilerinki bundan 20 cm daha kısadır. Uzunluğu 2,5-3,3 metre civarındadır. Ağırlığı dişilerde 700–1000 kg, erkeklerde 1000–1500 kg arasında değişebilir. Kuyruğu 70–100 cm kadardır. Hint gauru 1300 kg civarındadır. En büyük gaur türü olan Güney Asya Gauru, 1500 kg'yi geçer. Boynuzları 80 cm uzunluğuna erişebilir. hızlı koşarlar Gebelik süresi 275 gündür. Yavrular 7-12 ay sonra sütten kesilir. 2-3 yaşında cinsel olgunluğa erişirler. Ortalama 30 yıl yaşarlar. Danimarka kronu Danimarka Kronu, Danimarka, Grönland ve Faroe Adaları'nda kullanılan para birimidir. Kron etimolojik olarak Danca "krone" sözcüğünden türemiş olup kraliyeti ve monarşiyi temsilen "taç" anlamına gelir. Uluslararası gösterim kodu DKK'dır. Danimarka'da 2007 yılında enflasyon oranı % 1,5 olmuştur. Ülkede, 2000 yılında Avro'ya geçiş için yapılan referandumda halkın çoğunluğu 'hayır' oyu verdiğinden ülkede hâlen kron kullanmaktadır. 2004'te muhafazakâr-liberal partiler yeni bir referandum düzenlemek istediyse de yapılan kamuoyu araştırmalarında Avrupa para birimine olan desteğin az olmasından ötürü referandumdan vazgeçilmiştir. Danimarka kronu, Euroya sabitlenmiştir. Euro çıkmadan önce kron, değerinin korunması için Alman markına sabitlenmişti. Çapraz kurlarda, 1 € = 7,441 DKK'ya eşittir. Pamukören, Kuyucak Pamukören, Aydın'ın Kuyucak ilçesine bağlı bir mahalle. Ak覺ll覺 tasar覺m davas覺 Kitzmiller Dover Okul Bölgesine Karşı (İngilizce: Kitzmiller v Dover Area School) 2005 yılında Dover, Pensilvanya, Amerika Birleşik Devletleri'nde görülen dava. ABD'de akıllı tasarımın okullarda öğretilmesine karşı gelen ilk davadır. Okul bölgesinin içeriğe katmak istediği, akıllı tasarımı savunan kitabın adının "Pandalar ve İnsanlar (Of Pandas and People)" olmasında ötürü, dava aynı zaman Dover Panda Davası ("Dover Panda Trial") olarak da bilinir. 2004 yılında Dover Okul Bölgesi bölgedeki okulların takip ettiği biyoloji dersi içeriğini değiştirerek akıllı tasarımın Evrim Teorisi'ne bir alternatif olarak verilmesi zorunluluğunu getirdi. Çocukları bu bölgedeki okullara devam eden on bir aile Dover Okul Bölgesi'ni dava ederek dokuzuncu sınıf ders programında Darwin tarafından ortaya atılan ve bilimsel olarak kabul görmüş Evrim Teorisi'ne karşı akıllı tasarım öğretilmesine karşı çıktılar. Davacılar ACLU (American Civil Rights Movement) ve AU (Americans United for Separation of Church and State) adlı iki seküler sivil toplum kuruluşundan destek aldı. Davacılar Pepper Hamilton LLP. adlı hukuk firması tarafından temsil edildi. Davalılar Thomas More Hukuk Merkezi tarafından temsil edildi. "Pandalar ve İnsanlar" kitabının yayıncı firması Foundation for Rights and Ethics davaya davalı olarak katılma talebinde bulundu ancak talebi