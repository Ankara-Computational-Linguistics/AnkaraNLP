kelimesi "tepe" anlamına gelir. Eski Türk dininin kalıntılarından olan obo (oba) kültü, İslamiyeti kabul eden Türkler arasında da bir süre devam etti. Lambros Papakostas Lambros Papakostas (Yunanca: Λάμπρος Παπακώστας; d. 20 Ekim 1969, Kardiça), 1995 ve 1997'deki iki Dünya Salon Şampiyonası'ndan gümüş madalyası bulunan Yunan yüksek atlayıcı. En iyi derecesi 1992'de Atina'da gerçekleştirdiği 2,36 metredir. J Jj, Türk alfabesinin 13. harfidir. Hiçbir Öztürkçe sözcüğün içinde "J" sesi bulunmamasına rağmen, yabancı dillerden özellikle Fransızca ve Farsça'dan Türkçeye girmiş sözcüklerde geçer. J harfi, İngilizcede C, Almanca'da Y, İspanyolca'da H, Slav dillerindede Y olarak okunur. Türkçede Lâtin harflerine geçilirken, Fransızcadaki işlevi ile alınmıştır. Psikoloji, jartiyer gibi sözcükler Fransızca kökenli iken, Jale, Müjgân gibi isimler Farsça kökenlidir. Evangelos Damaskos Evangelos Damaskos (), Yunan sırıkla atlamacıdır. Atina'da gerçekleşen 1896 Yaz Olimpiyatları'nın sırık kategorisinde 2.60 metrelik dereceleriyle Yunan atlet Yoannis Teodoropulos ile bronz madalya almıştır. H Hh Türk Alfabesinin 10. harfidir. Türkçedeki H harfi, yöreden yöreye telâffuz farklılıkları gösterir. Batıdan doğuya gidildikçe, alışılagelmiş "H" sesi, boğazın daha derininden gelen ya da daha hırıltılı bir sese dönüşür. Yunancadaki Χχ, Almancadaki ch ve Arapçadaki خ bu sese örnektir. Türkiye'nin tüm komşularında durum böyleyken (Ermenice, Azerice ve Gürcüce de içinde) Türkiye "H" sesinin böyle kullanıldığı dar bir coğrafyadır. "H" harfi, İngilizce, İspanyolca gibi dillerde de Türkçedeki gibi seslendirilir. Ayrıca Eski Türkçe'de h sesi yoktu. Y Yy Türk Alfabesinin 28. harfidir. Türkçe ismi "ye" dir. Birçok dilde Türkçedeki gibi sesletilirken, Türkmence I ve Lehçe'da I, İspanyolca ve Almanca'da İ olarak okunur. Daraltıcı, damaksıl ve ötümlü bir ünsüzdür. Türk dilinde azımsanamayacak kadar fazla sözcüğün içindeki "y"'ler d harfinden gelmiştir: qadın>kayın, kadgu, kaygÄ±, adgag> ayak, quduġ>qudhuğ>quyuğ>kuyu Ã¶rneklerindeki gibi. W W ya da w, Türk alfabesinde bulunmayan Latince kökenli bir harftir. İngilizcede sahip olduğu ses, dudaklar büzülerek söylenen V harfi gibidir ("Davul, Avukat, Havlu, Kavun" sözcüklerinde dudaklarımızın meğilli olduğu yuvarlaklık gibi). Fakat Lehçe, Türkmence, Almanca gibi birçok dilde V harfinin yerine kullanılır. "W," internet sayesinde dünyaçağında sıkça kullanılan harflerden biri hâline gelmiştir. Günlük hayattaki yaygın kullanımı üzerine Türk Dil Kurumu bu harfi "çift v" adıyla tanımlamıştır. Türkî alfabeler içerisinde Tatarca’da ve Türkmence’de kullanılır. Tatarca'da tıpkı Arapçadaki gibi açık bir V harfidir. W harfi klasik V sesinden farklıdır. V harfinde dudak ile diş birbirine değerken, bu seste (W harfinde) tıpkı U sesinde olduğu gibi dudakların birbirine değmesi söz konusu değildir. Arapçadaki Vav (و) ve batı dillerindeki w sesi başlıca örneklerdir. Örneğin: Tatarcadaki "Yawaş (Yavaş)" kelimesi. Uygur Türkçesindeki V harfine benzeyen bir sesi karşılamak için üç noktalı ۋ harfi kullanılır. Yani aslında harflerin doğru ses değerleri şunlardır: Shigella dysenteriae Shigella dysenteriae, enterobakteriler (Enterobacteriaceae) familyasına ait, dizanteriye sebep olan bir bakteri türü. Çubuk şeklinde, gram negatif bir bakteridir. Seçici olarak oksijenli ya da oksijensiz solunum yapabilir, hareketsizdir, spor üretmez. Kalın bağırsağa yerleşen bu bakteri, dizanteri hastalığına yol açar. Şiddetli ishal, kusma, halsizlik, karın ağrısına sebep olur. Antibiyotikle tedavi edilir. T Tt Türk alfabesinin 24. harfidir. Türkçe ismi "Te"’dir. Bazı dillerde dil ucunun öndişlerin hafifçe ucuna çıkarılması ile oluşturulan sestir. Osmanlıca sözlüklerde de kulanılan Tı/Dı (ط) Arapça’ya özgü bir harf ve sestir (Ṫ). Osmanlıcada ve Türkçede bu harfle başlayan veya içerisinde kullanılan kelime yoktur. Ancak sonradan Türkçe bazı kelimeler Tı ile yazılmaya başlanmış ve yerleşmiştir. Bunlar genellikle halk ağzında D ile telaffuz edilen sözcüklerdir. Örneğin: طاوشان (Ṫavşan), طاوان (Ṫavan)... Arapçada bu ses dilin üst dişlerin damakla birleştiği yere değdirilerek çıkarılır. Bu nedenle D sesine benzer. Ancak Anadolu Türkçesinde duruma göre harflerden bir olmak üzere normal T veya D harfi ile bu fark ortadan kalkmıştır. Bu harfi içeren kelimelerin büyük bir kısmı halk ağzında D ile de karşılanabilen T sesini ihtiva eder. Örneğin, Osmanlıcada طاش ("Ṫaş": Taş/Daş), طوز ("Ṫuz": Tuz/Duz)... Osmanlıca kaynakların Latin harflerine çevrilmesinde Tı/Dı harfinin T olarak mı yoksa D olarak mı tercih edileceği bir problem olarak daima yer almıştır. Geçmişteki "Ṫavar" (Davar), "Ṫamga" (Damga) kelimelerinin bu harf ile yazılması halinde doğru ses değerlerine örnek teşkil eder. Ayrıca Osmanlıcada Tı/Dı harfinin D olarak telaffuz edildiği kelimeler vardır. Bunların çoğu daha sonraları Dal ile de yazılmıştır. Örneğin: طامار / دامار ("Đamar"), طاغ / داغ ("Đağ")... Not: Benzer biçimde Ż harfi Arapçadaki Zı (ظ) sesini karşılar. Ancak Anadolu Türkçesinde normal Z harfi ile bu fark ortadan kalkmıştır.Türkçede yalnızca el yazısında da kimi zaman bu kullanıma rastlanır. Tenya Tenya, sığır etinden bulaşan ve Türkiye'de en yaygın olan türü Taenia saginata olarak da bilinen, ince bağırsakta yaşayan, yassı solucanlar takımının sestod familyasına ait, omurgasızlar şubesinden bir hayvan cinsidir. Vücudu baş (skoleks), boyun ve segmentlere (proglottid) bölünmüş gövdeden meydana gelir. Proglotidler, boyun kısmından gelişir. Boyundan gelişen her proglottid önce genç halkadır, ardından olgun halkaya dönüşür son olarak da iyice gelişerek gebe halka haline gelir. Her gebe halka dişi ve er üreme hücrelerinden ikisini taşır. Tenyalar hermafrodit canlılardır. Son konağı insan ve etçillerdir. Yaşam döngüsü genellikle bir ara konaktan konağa geçişi izler. Konağın dışkısı ile dışarı atılan gebe halkalar parçalanarak, içindeki döllenmiş yumurtalar domuz ve sığır gibi hayvanların yiyeceklerine karışır. Bu yiyeceklerin ara konaklarca yutulması parazit yumurtalarını dokulara taşır ve keseli kurt hastalığına neden olur. Keseli kurt cysticercosis (sistiserkozis) olarak adlandırılan parazitin ara konaktaki halidir. Küçük inci tanesi boyutunda olan domuz sistiserki ve nohut büyüklüğündeki sığır sistiserkinin her ikisi de içi sıvı dolu olup konağa bulaşacak olan skoleks ile boyunu taşır. İnsan ve et yiyen diğer memeli hayvanlarca bu ara konakların tüketilmesi, sistiserkin mide enzimleri ile kılıfının erimesi sonucu serbest kalan skoleksin onikiparmak bağırsağına tutunması ile sonuçlanır. İnce bağırsağa yapışan skoleks ile bağlantılı boyun kısmından gelişen proglottidler 2-3 ay içinde parazitin erişkin formunu almasıyla döngüsünü tamamlar. Domuz tenyası 3 ile 5 metre arası uzunlukta olup skoleksinde rostellum ve çekmenler barındırır. Proglotidler düzenli yapı ve dizilim gösterir. Sığır tenyası 6-10 metre arası uzunluktadır, skolekste sadece dört çekmeni bulunur, proglottidlerin yapı ve dizilimi düzensizdir. Balık tenyası ise 20 metreye kadar uzanabilmekte, bağırsağa sıkıca tutunabildiği halde baş kısmında çekmen ya da rostellum barındırmaz, proglottidleri çok düzenli ve sık dizilmiştir. Balık tenyasında iki ara konak vardır; Parazitin yumurtaları böceklerde ilk gelişimini, bu böceklerle beslenen tatlı su balıklarında ise esas gelişimini tamamlar. Balıkların tam pişmeden yenmesi ile de insan, köpek, ayı, domuz, yunus gibi memeli hayvanların bağırsağında palazlanma imkânı bulur. Domuz ve insan dokuları ve özellikle de beyin dokuları birbirine benzer olduğundan, domuzlarda meydana gelen cysticercosis vakaları insanda da görülebilmektedir. Bu bağlamda insanlar, domuz tenyasının konağı olduğu gibi aynı zamanda ara konağıdır da. Beyinde meydana gelen durumlara neurocysticercosis (nöroSistiserkozis) adı verilir, ölümle sonuçlanabilmektedir. Domuz ve insan dokularının bu yapısal benzerliği ikisininde hepçil türler oluşundan sebep alır. Boynuzlu hayvanlardan geçen parazitler, otobur canlıları ara konak aldığından, insanlar sığır tenyasının ara konağı değildir. İnce bağırsakta enfeksiyona neden olur. Karın ağrısı, bağırsak boşaltımında sorunlara ve kilo kaybına sebep olabilir. En yaygın belirti olarak; yutaktaki hareketleri tükürük bezlerini uyardığı için, uykuda salya akıntısı ile ortaya çıkar. Balık tenyasında Vitamin B12 eksikliği saptanır. Ayrıca tüm tenya vakalarında kanda eozinofili gözlenir. Bağışıklık sisteminin ilk bulaşan tenya nedeniyle aktif hale gelmesi, konakta ikinci bir tenyanın oluşumunu büyük oranda engeller. Kirli beyaz ve sarımtırak renkteki Proglottidler ağızdan ya da anüsten kendiliğinden çıkabilir. Psikiyatrik; hezeyan, halüsinasyon ve obsesif kompulsif bozukluklara yol açtığına dair sağlam tıbbi veriler elde edilmiştir. B12 eksikliğine yol açan Balık Tenyasında Sinir sistemi bozuklukları daha belirgindir. Genel ömrü 10-25 sene arasında değişir, bu süre içerisinde bazen konakta hiçbir şikayete yol açmadan senelerce sessiz yaşam sürdürebilir. Tedavi de niclosamid (Yomesan), albendazol (Andazol) ve prazikuantel (Biltricide) kullanılır. Prazikuantel preparatlı ilaçlar Türkiye'de mevcut olmadığından çok yaygın olarak Niclosamid kullanılmaktadır. Parazit skoleksin ölmemesi durumunda kendisini yenileyeceğinden, tedavi birkaç ay sonra tekrarlanmalı ve hastaya şiddetli bağırsak boşaltıcı müshil içirilmelidir. Domuz tenyasının cysticercosis (sistiserkozis) durumlarında niclosamid etkisizdir. Tedavi 3-4 haftalık kesintisiz albendazol ve prazikuantel ile yürütülür. Domuz, sığır ve balık ürünlerini, -10 derecede en az 5 gün saklamak ve yemeden önce iyice pişirmek her türlü parazit solucanın ölmesi için yeterlidir. Cysticercosis tehlikesi nedeniyle özellikle domuz etinin çiğ yenilmesinden kaçınmak gerekir. Bağışıklık sistemini zayıflatıcı ilaçlar alındığında et yemekten kaçınılmalıdır. Çünkü parazit bağışıklık sistemi zayıf olan kişiler (örneğin çocuklar) üzerinde daha kolay palazlanma imkânı bulmaktadır. Cihan Demirci Cihan Demirci, (d. 12 Ağustos 1963, İstanbul), Türk karikatürist, mizah yazarı, gazeteci, şair ve senarist. Cihan Demirci, ilk ve son öğreniminden sonra 1980’de İstanbul Devlet Güzel Sanatlar Akademisi Tekstil Bölümüne girdi. Bu bölümden ön lisans aldıktan sonra bir süre MSÜ - Türk Dili ve Edebiyatı Bölümünde okuyan Demirci, son olarak Mimar Sinan Üniversitesi Sinema Televizyon Bölümünde eğitimine devam etti. Kendi kuşağından pek çok mizahçı gibi Oğuz Aral’ın Gırgır dergisinden yetişti. Mesleğe 15 yaşındayken karikatür çizerek adım atan Cihan Demirci’nin ilk karikatürleri 1978 yılında Fırt dergisinde yayınlandı. İlk imzalı mizah yazısı Haziran 1980’de Gırgır dergisinde çıktı. Profesyonel mizah yazarlığına 1981’de Ses dergisinin Atmaca mizah ekinde başladı. Daha sonra 1982-1986 yılları arasında Güldürü Üretim Merkezi’nde (GÜM) Türk Mizahının en önemli ustalarıyla birlikte çalışma fırsatı bulan Cihan Demirci bu dönemde Güneş, Hürriyet, Milliyet, Gümgüm gazetelerine yazıp çizdi ve çeşitli televizyon programlarında metin yazarlığı yaptı. Sonrasında Gırgır, Fırt dergilerinde çalışan Demirci 1988-89 arasında Gazete adlı gazetede köşe yazarlığı yapıp bu gazeteye Sinan Gürdağcık'la birlikte “Mazete” adında bir mizah eki hazırladı. 2 yıla yakın bir süre Paris’te yaşadı. 1992-93’te Milliyet Yayınlarında Yorgan, EP, Hey dergilerinde çalışan Cihan Demirci, Günaydın gazetesine bir grup meslektaşıyla birlikte “Pes” adında bir mizah eki hazırladı. 1996’da bir grup arkadaşıyla Panik adlı mizah dergisini çıkardı. 1995’te Cumhuriyet’te başladığı “Laforizmalar”ını 1997-2002 arasında Milliyet’te Melih Aşık’ın köşesinde sürdürdü. 1999 yılında Radyo Cumhuriyet’e “Damdaki Mizahçı” adlı bir radyo programı hazırladıktan sonra 2000 yılı başlarında Takvim gazetesinde köşe yazarlığı yaptı. Minidev.com adlı sitede "Damdaki Mizahçı" başlığı altında yazılar yazdı. 2002-2004 yılları arasında 3 yıl boyunca TRT-FM radyosuna 157 bölüm süren mizahi bir radyo programı hazırlayıp sundu. 2002-2003 yıllarında Karikatürcüler Derneği’nin genel sekreterliğini üstlendi. Miço ve Mobidik adlı çocuk dergilerine, Radikal-İki, Birgün-Pazar eklerine, İle, Ünlem, Karikatür, İmge-Öyküler gibi dergilere yazdı. 2001-2003 yılları arasında Müjdat Gezen Sanat Merkezi’nde “Mizah Kültürü” adlı dersin öğretmenliğini yaptı. Son 25 yıl içerisinde 1000'i aşkın söyleşi, panel, konferans, seminer, workshop, sergi, imza günü gibi pek çok kültürel etkinliğe katılan Demirci, Türkiye’yi kültürel anlamda dolaşmayı sürdürüyor. Son yıllarda Cumhuriyet-Kültür sayfası, Bizden Haberler, Forum Edebiyat gibi dergilere yazdı. 2010 yılında Cumhuriyet'te "Çiziyet" adlı köşede karikatür çizdi, 2011 yılında aynı gazetenin "Cumertesi" adlı mizah sayfasında yazar olarak çalıştı. Yarattığı kendine özgü mizah tarzıyla, Türkçeye ve argoya başta “Geyik Muhabbeti”, "Laforizma", "Espirin" olmak üzere pek çok deyim, terim ve kelime kazandırmış olan Cihan Demirci’nin ilki 1985’te olmak üzere bugüne kadar yayınlanmış 48 kitabı 330.000'i aşan bir satışa ulaştı. Bugüne dek 14 kez karikatür sergisi açan Cihan Demirci, Mizah Üretenler Derneği tarafından ilk kez verilen “Mizah Ödülleri”nde “2005 Yılının En İyi Mizah Yazarı” ödülüne layık görüldü. 2006 yılından bu yana "Damdaki Mizahçı" adıyla kişisel bir blog sitesi bulunan Demirci, 2015 yılında, Gazete Kadıköy'e "Hayat Çizgisi" başlığı altında karikatür çizdi. 2007 yılından beri "Mizah Haber" adlı sürekli güncellenen bir internet bloğunun da yayın yönetmenliğini yapıyor. 2016 yılı Kasım ayında internet üzerinde "AH" adlı bir mizah bloğunun yayınına başladı. Norwalk virüsü Norwalk virüsü, bağırsak enfeksiyonuna neden olan bir virüstür. 27-40 nm boyundadır, genetik materyali RNA'dan oluşur. Yiyecekler aracılığıya vücuda girerek, şiddetli kusma, ishal yapar. Bulaşıcıdır, 4 yaş altındaki bebeklerin bu enfeksiyona yakalanma olaslıkları yüksektir. Temizlik kurallarına uyularak koruma sağlanır. Psikolojik işkence Psikolojik işkence, özellikle korku, utanç ve suçluluk duygusu gibi duygular yaratarak bir kişiyi cezalandırma yöntemi. Psikolojik işkence, ciddi kalp rahatsızlığı yaratabilir, hatta ölümle sonuçlanabilir, ancak bu gibi fiziksel sonuçlar genellikle gerçek amaç olmayabilir, hatta ölüm, işkencenin uzayarak kurbana daha fazla acı çektirmeye engel olduğu için amaca ters düşebilir. En genel yöntemlerden biri bir kişiyi başbaşayken veya topluluk karşısında aşağılamaktır. Örneğin, bir kadının saçlarını halkın önünde sıfır numara kesmek, seyircilerin önünde aşağılanmasını sağlamakla kalmaz, saçların uzaması zaman alacağı için aşağılanmasını daha sonra da hatırlamasına yarar. Korku yoluyla işkence yapma yöntemlerinden biri sahte idamdır. Tehdit savurmak da yine korku uyandırmak için kullanılır. Psikolojik olmayan ceza yöntemlerinde gözleri bağlamak, korku uyandırdığı için bunları psikolojik işkence haline de getirir. Dolaylı işkence, kurbanın sevdiği bir kişiye işkence uygulayarak üzülmesini sağlayarak uygulanır. Kurbana fiziksel zarar vermeden bir işi yapmaya zorlamak için kullanılır. Thresher s覺n覺f覺 denizalt覺 Thresher sınıfı, ABD donanmasında hizmet etmiş olan bir saldırı denizaltı tipi. Bu tipe adını veren USS Thresher denizaltısı 1963'te Azor Adaları'nın 400 km güneybatısında hala bilinmeyen bir nedenle battı. Kuzeyli Nanook Kuzeyli Nanook (özgün adı: "Nanook of the North") 1922 yapımı bir Robert J. Flaherty filmidir. Belgesel sinemanın en önemli örneklerinden biri sayılır. Kesif yöntemli bir belgesel türüdür. Flaherty önceden yazılmış bir senaryo yerine o günün şartlarında teknoloji ve her şeyden uzak yaşayan Doğu Kanada İnuit Eskimolarının yaşayış biçimlerini, avlanmalarını, günlük hayatlarını aktarmıştır. İlkel insanın içinde yaşadığı doğal çevreyle savaşını ve uzlaşmasını konu edinmiş ve gerçekte var olanı sağlıklı bir şekilde görüntülemiştir. Filmin adı Doğu Kanada İnuitçesinde Kutup ayısı anlamına gelen "nanuk" kelimesinden gelir. Hudson Körfezi'nde yaşayan bir Eskimo ailesinin yaşamını konu alır. Belgeselin ilk bantları kaza sonucu yanmıştı. Daha sonra Flaherty geri döndü ve tekrar aynı belgeseli çekti. Filmde Eskimo ailesinin buzdan ev yapmaları, çocuklarını beslemeleri, avlanmaları gibi "soğuk" yaşamlarının en ince ayrıntıları görülebilir. Filmde Flaherty'nin gayrimeşru oğlu da bulunmaktadır ve bu babasının 1951'de ölümünden sonra Kanada Hükûmetinin zorla yaptırdığı 1953 Yüksek Arktik Tehcirinde de yer almıştır. Work and Travel Work and Travel, WAT ya da Work and Travel in USA, Amerika Birleşik Devletleri'nin kültürler arasında yakınlaşma sağlamak ve sezonluk olarak artan düşük/orta vasıflı çalışan ihtiyacını karşılamaya yardımcı olmak amacıyla 1961'den bu yana ABD Dışişleri Bakanlığı'na (Department of State) bağlı "Bureau of Educational and Cultural Affairs" aracılığıyla sürdürdüğü 'Değişim Ziyaretçisi' (Exchange Visitor) uygulamalarından Work/Travel programının, programı yürüten sponsor kuruluşlarca kullandıkları markaları, aynı zamanda programın bilinen adlarıdır. Program, dâhil olan ülkelerdeki "-buna Türkiye 90'ların başından bu yana dahildir-" üniversite öğrencilerinin, yaz aylarında ABD'de geçici işlerde çalışarak yaşamlarını sürdürmelerine ve bu sürede ABD'yi gezip tanıyarak İngilizce'lerini geliştirmelerine olanak sağlamaktadır. Program, Amerikalı işverenlerin vasıfsız ya da düşük vasıflı işlerde, sadece yoğun sezonda çalışacak işçi bulması için de en uygun yöntem sayılmaktadır. Work And Travel programına katılmak için; 2007 yılından bu yana artık son sınıf öğrencileri de programa katılabiliyorlar (Açık Öğretim Fakültelerinde okuyanlar artık katılamıyorlar.). Work and Travel başvuru koşulları, her sezon programın regülasyonundan sorumlu olan Department of State tarafından değişikliğe uğrayabilmekte olup programın daha verimli ve amacına uygun olması hedeflenmektedir. Bu koşullara uyan adayın katılımı için, ABD hükümetinin programı sponsor kuruluş vasfıyla yürütmeleri için yetkilendirdiği kâr amacı gütmeyen organizasyonlardan Türkiye temsilcilerinden birine başvurması ilk adımdır. Her yıl bu program aracılığıyla 140.000'in üzerinde öğrenciye sponsorluk yapılmaktadır. Genellikle sponsor kuruluşlar ya da bu kuruluşların temsilcileri öğrenci çalıştırmayı kabul eden işverenlerle anlaşarak, işverenden alınan bir iş anlaşmasını öğrenciye sağlarken, öğrencinin bu anlaşmayı kendi imkânlarıyla elde etmesi de tamamen yasaldır. Bu yöntemin yanında, düzenlenen bazı toplantılarla sponsor kuruluşlar, bazı işverenlere ülkeleri gezdirip, işverenlerin kendi öğrencilerini seçmelerini sağlar. Bu toplantılara katılmak için toplantıdan belli bir zaman önce temsilciye kayıt yaptırmış olmak gerekir. Programa Türkiye'den katılan adayların, vize başvurusu yapabilmek için geçerli bir iş anlaşmasına sahip olması gerekir. İş anlaşması ve sponsor kuruluşun istediği diğer belgeleri (öğrenci belgesi, fotoğraf, pasaport fotokopisi gibi) temsilci, öğrenciden alarak sponsor kuruluşa iletir. Çalışma izni anlamına da gelebilecek formu (Certificate of Eligibility for Exchange Visitor Status), bu belgeleri alan sponsor tarafından basılarak yine temsilci aracılığıyla öğrenciye iletilir. DS-2019 ve diğer gerekli vize evrakları ile İstanbul ya da Ankara'daki ABD konsolosluklarından birine, temsilcinin alacağı bir randevu ile vize başvurusu yapan öğrenci, pasaportuna okulunun kapalı olduğunu ve çalışabileceğini beyan ettiği tarih aralığı için basılan J-1 vizesi ile resmen programın katılımcısı olur. Kriterlere uyan katılımcıların vize alma oranı %90 civarındadır. Çalışma süresi, en erken 15 Mayıs'ta başlayabilir ve 1 Ekim'de biter. Katılımcının çalışabileceği süre, bu tarih aralığında olmak kaydıyla en fazla dört aydır. Katılımcılar, DS-2019 formu üzerinde yer alan, çalışmaya başlayacakları tarihten bir hafta önce ABD'ye giriş yapabilecekleri gibi, çalışma süresinin bitiminin ardından bir ay da (en geç 30 Ekim'e kadar) çalışmadan ABD'de turistik amaçlı olarak kalabilir. Vizelerinde 'M' (Multiple Entry) ibaresi bulunan katılımcılar, bu ek süreye girmeden önce farklı ülkelere giriş (o ülkenin vize koşullarına bağlı olarak) ve ABD'ye geri dönüş hakkına sahiptirler. "Güney Yarım Küre ülkelerinin öğrencileri, sadece kış aylarında çalışabilmektedir." Program katılımcıları, genellikle turistik bölgelerdeki oteller, restoranlar, eğlence parkları, kumarhane, plaj ve havuzlarda İngilizce seviyeleri ve yeteneklerine göre değişen pozisyonlarda "(Örneğin garson, cankurtaran, kat görevlisi)" çalışmaktadırlar. Work and Travel Alaska programında ise Alaska'daki birçok balık işleme fabrikaları 2012 yılından itibaren Work & Travel programı kapsamından çıkartılmıştır." Katılımcılar, eyalet alt sınırının üzerinde bir saatlik ücretle (ortalama 7,5 - 10 USD) ya da bahşiş tabanlı bir işte çalışarak aylık ortalama 1000-2000 USD kazanarak yaşamlarını sürdürme, belki de program için harcadıkları masrafları çıkarma şansı yakalamaktadır. Katılımcılar haftada ortalama 32-40 saat çalışmakta ancak alt ya da üst sınır bulunmamaktadır. Aynı işyerinde 40 saatin üzerinde çalışan öğrenci normal saatlik ücretin 1,5 katı (overtime) ücretle çalışabilmektedir. Genellikle çalışmaya başladıktan itibaren ilk 2 hafta maaş alınamadığı göz önünde tutulmalıdır. Ödeme koşulları, maaş, prim vb. kazanımlar işverenlere göre değişiklik gösterir. Bu detayları işi kabul etmeden önce mutlaka job offer (iş teklifi) belgesinde detaylıca okuyup ona göre kabul etmelidir. İşverenler, genellikle konaklama konusunu üstlenseler de, doğrudan sorumlu olmayabilirler. Bu nedenle; ücret, çalışma saati, konaklama, ulaşım ile ilgili net ve kesin bilgiler iş anlaşmasında yer almalı ve katılımcı tarafından dikkatlice incelenmeli, gerektiğinde işverenle irtibat kurularak bilgiler doğrulanmalıdır. Katılımcılar, ABD'de oldukları süre boyunca, ABD yasalarına, program kurallarına ve sponsor kuruluşla yaptıkları anlaşmalara uymakla yükümlüdürler. Katılımcı, ABD'ye vardığında Social Security Number (SSN) başvurusu yaptığını gösteren bir belge ile işe başlayabilir. Fiziki olarak SSN kart ya da numara sahibi olduğunda bunu işverene bildirmelidir. Daha önce değişim öğrencisi çalıştırmamış bir işveren, SSN sahibi olmayan kişiyi işe başlatmamakta ısrar edebilir. Bu nedenle katılımcı, durumun işveren tarafından bilindiğinden emin olmalıdır. Katılımcılar, birden fazla işte çalışabilirler, ancak bunu sponsor kuruluşa bildirmek ve diğer işlerini aksatmamak zorundadırlar. Genellikle bir işten ayrılma prosedürü de ayrılmadan 15 gün önce işveren ile sponsora bildirme ve bazen de bir gerekçe sahibi olma zorunluluğu içerir. (İşverenlerin sponsorla katılımcının işten ayrılamayacağına dair bir anlaşma yapmış olabileceğini unutmayın.) Katılımcılar, kurallara uymak şartıyla tüm eyaletlerde çalışabilir ya da gezebilir. Katılımcıların sponsor kuruluşa karşı olan sorumluluklarının yanında sponsor kuruluşların da öğrencilere oryantasyon programı sağlamak, 24 saat acil telefon desteği ve gerektiğinde fiziksel destek vermek, kapsamlı sağlık sigortası yapmak, çok acil durumlarda öğrencilere kredi vermek, kaybolan DS-2019'ları yenilemek gibi zorunlulukları bulunmaktadır. Pasaportunuzun kaybolması/çalınması durumunda en yakın Türk konsolosluğu ile bağlantıya geçmelisiniz. SEVIS (The Student and Exchange Visitor Information System); Göçmen olmayan öğrenciler (F ve M vize), değişim öğrencileri (J vize) ve onların bakmakla yükümlü olduğu kimseler (F-2, M-2, ve J-2) hakkındaki doğru ve güncel bilgilere erişerek izleme ve takip sağlayan internet temelli bir sistemdir. Bu sistemle okullar ve sponsorların, internet aracılığıyla İç Güvenlik Bakanlığı (DHS) ve İçişleri Bakanlığı'na, bir öğrencinin veya değişim ziyaretçisinin ABD'de bulunduğu süre boyunca elektronik bilgi göndermesi ve olay bildirimleri yapmasına olanak tanır. SEVIS öğrenciler ve değişim ziyaretçilerinin giriş/çıkış bilgileri, ABD'deki mevcut adresinin değişimi, program süresi uzatmaları, iş bilgileri ve çalışma programındaki değişiklikler gibi birçok veriye ulaşacaktır. 2009 Yaz Dönemi Work&Travel programı için belirlenen SEVIS I-901 Ücreti 35.00 $'dır. Vize görüşmesinden önce bu ücreti ödemeniz gerekmektedir. SEVIS sistemine giriş için sponsor organizasyonlar kendi sistemlerini geliştirerek öğrencilere yardımcı olmaktadır. Katılımcı sisteme erişemediği durumlarda, sponsoru arayarak da bilgilerini verebilirler. Katılımcılar, ABD'deki yasal sürelerinin dolmasının ardından ülkelerine dönmek zorundadırlar. J-1 türü vize uzatılamaz, katılımcı statü değişimi için başvuru yapabilse de genellikle programın tabiatına uymadığı gerekçesiyle bu istek onaylanmaz. Program katılımcısının, ülkesine dönüşünün ardından konsolosluğu bilgilendirmesi gerekebilir. Bir katılımcı, şartları sağladığı müddetçe tekrar katılım için başvurabilir. ABD'de de çalışırken bazı vergileri ödeyen katılımcılar, Türkiye'ye dönüşlerinin ardından (bir sonraki yılın başlarında gerekli formların işverenler tarafından postalanmasının ardından) work and travel vergi iadesi için başvuru yapabilir ve ABD'de ödedikleri vergilerin bir kısmını geri alabilirler. Vergi iadesi almak için bir aracı kurum kullanabilir ya da IRS internet sitesinden gerekli formları indirerek kendileri de başvuru yapabilirler. Program, danışman firmalara ödenen 1900 USD ile 2400 USD arasında değişen bedelin yanı sıra 35 USD SEVIS ücreti, konsolosluğa ödenen 160 USD vize başvuru ücreti ve gidilen şehre göre değişen gidiş dönüş (750-1000 USD) olmak üzere ortalama 2700-3500 USD civarında maliyet yaratmaktadır. Buna ilaveten program gereksinimleri gereği minimum 800 USD cep harçlığı ve katılımcı pasaport sahibi değilse pasaport bedeli olarak 102 TL cüzdan bedeli eklenmelidir. (Öğrenciler pasaport harcından muaftır ve başvuru yapıldığı andan itibaren 25 yaşını doldurana kadar geçerli olacak bir pasaport elde ederler.) "Resmi (yeşil) pasaport, çalışma izni sağlayan vizeler için de geçerlidir." Vize başvurusu reddedilen adaylara program ücreti temsilciyle yapılan anlaşma dahilinde kesinti yapılarak ya da kesintisiz olarak geri ödenirken, vize ve pasaport için yapılan harcamalar geri alınamamaktadır. Work and Travel Türkiye'de 2000'li yıllarla birlikte adını duyurmaya başladı. Doğu Avrupa ülkeleri öğrencilerinin yıllardır kullandığı bu sisteme, Work and Travel 2011 sezonunda Türkiye'den yaklaşık 6.500 öğrenci katılmıştır. Bulgaristan, Rusya, Slovakya, Polonya gibi ülkelerin her birinden yılda 10.000'in üzerinde öğrencinin katıldığı programa ilginin önümüzdeki yıllarda katlanarak artması bekleniyor. Tüm bu popülariteye rağmen, adayların bunun bir çalışma değil kültürel değişim programı olduğunu unutmaması, amaçlarını ve beklentilerini belirleyerek başvuru yapmaları, başvuru yaparken seçtikleri danışman şirketin güvenilirliğini araştırması, temsilci, sponsor ve işverenle yaptıkları sözleşmeleri dikkatle incelemesi, eski katılımcıların görüşlerini almaları ve programın tabiatı gereği çeşitli aksaklıklarla karşılaşılabileceği, bu durumlarda alınan desteklere rağmen kendi ayakları üzerinde durması, hatta gerektiğinde kendi başının çaresine bakması gerekebileceğini unutmaması gerekmektedir. Ayrıca programdan kazanılan paranın çok yüksek bir ücret olmadığını hatırlayarak programa katılmak gerekiyor. Temelli, Sincan Temelli, Ankara ilinin Sincan ilçesine bağlı bir semttir. Ankara-Eskişehir yolunun yaklaşık 50. kilometresinde yer almaktadır. 1992 seçimleriyle ilk belediye teşkilatı kurulmuş Necip Koç ilk belediye reisi seçilmiştir. Polatlı ilçesine bağlı bir belde iken Ankara Büyükşehir Belediyesi hizmet sınırlarına dahil olup, belediye teşkilatı lağvedilmiş ve Sincan ilçesine bağlı bir semt statüsüne getirilmiştir. Ankara Büyükşehir Belediyesi, Temelli'ye otobüs seferlerini 2005 yılından bu yana sürdürmektedir. 1928 yılında Türkiye ‘nin ilk yerleşik köyü ilan edilen Temelli Toplu konut projeleri nedeniyle önümüzdeki 20 yıl içerisinde yaklaşık nüfusunun 750.000 olması öngörülmektedir. Türkiye ’nin ilk yapay göleti olma özelliğini taşıyan Temelli 120 bin kişiyi ağırlayacak şekilde planlanan rekreasyon alanlarıyla; 1500 kişilik piknik alanı, 50 adet kamelya ile 144 adet barbekü, basketbol, voleybol, tenis sahaları ve 26 bin metrekarelik alanda yapımına başlanan dev Rehabilitasyon tesisinde, uyuşturucu bağımlılarına yardım sağlanacaktır. Bu yerleşim yerinde, şimdiden birçok villa ve kooperatif arsaları alınıp satılmaktadır. Temelli'de, içinden yol geçen ve gezi parkurları bulunan bir gölet de bulunmaktadır. 1928-1935 yılları arasında Atatürk Bulgaristan'dan gelen muhacir Türklerini buraya yerleştirmiştir. İlk yapılan evler, gökyüzünden bakınca ay yıldız şeklindedir. Mosfilm Mosfilm Stüdyosu (Rusça: Мосфи́льм), Sovyetler Birliği’nin ve aynı zamanda Avrupa’nın en büyük ve eski film stüdyolarından biridir. Sovyetler Birliği’nin en iyi yönetmenleri sayılan Tarkovski ve Eisenstein’ın başyapıtlarından kovboy filmlerine Akira Kurosava’nın "Dersu Uzala"’sından (Дерзу Узала) epik ve kült yapıtlardan (Война и Мир) "Savaş ve Barış"’a kadar nice filme ev sahipliği yapmıştır. Mosfilm stüdyolarının temeli A. Aleksandr Hanjonkov’un yönetiminde olan 1. Fabrika ve İ. N. Ermolev’in idaresindeki 3. Fabrika isimli iki stüdyonun birleşmesi ile 1922 yılında atılır. Bu iki stüdyo birleştirilerek Goskino adı verilen devlet kuruluşuna bağlanır. Bu stüdyoda ilk çekilen film 1924’te Boris Mikhin’in yönettiği "Kanatların üstünde göğe doğru" olmuştur. 1927’de Moskova’nın Sparrov Tepeleri'nde Mosfilmovskaya Caddesi’nde yeni stüdyonun inşasına başlandı. 1934’te stüdyonun ismi Moskinokombinat olarak değiştirildi. Ve 1935'te Mosfilm adını aldı. stüdyo II. Dünya Savaşı sırasında Ağustos 1941’de Almatı’ya taşındı ve Merkezi birleşik film stüdyoları olarak diğer Sovyet stüdyoları ile birleştirildi. 1943 yılının sonlarında stüdyo tekrar Moskova’ya taşındı. Mosfilm’in Vera Muhina’nın bir işçinin çekici, çiftçi bir kadının orağı havaya kaldırması ile profilden orak ve çekiç figürü oluşturan ünlü İşçi ve Çiftçi Kadın Heykeli (Rusça: Рабо́чий и колхо́зница) ile arka planda Kremlin Sarayı'nın görüntüsü ile oluşan ünlü logosu 1947’de Lübov Orlava'nın rol aldığı Bahar isimli komedi filmiyle tanıtılmıştır. Sovyetler Birliği’nin dağılmasına kadar bu stüdyoda 2,500’den fazla film çekilmişti. Birçok klasik Mosfilm’in arşivlerine dahil edilirken birçoğu da birçok uluslararası film festivalinde ödüller kazanmıştır. Sovyetler Birliği’nin dağılmasından sonra Mosfilm Stüdyosu yönetmen Karen Şahnazarov yönetiminde faaliyetlerine devam etmiştir. 2005 yılında bağımsız yeni 10 stüdyosuna daha kavuşmuştur. İçinde 13 pavyon bulunduran 13,000 m'lik alana yerleşmiştir. Cannes Film Festivali'nde Altın Palmiye ödülü. Cornell Fleischer Chicago Üniversitesi'nde Türk tarihi profesörüdür. Tarihçi ve bürokrat Mustafa Ali üzerine yazılmış bir kitabı bulunmaktadır. Erken modern dönemde Akdeniz tarihinde önemli rol oynamış mehdici, kıyametçi hareketler ve kehanet üzerine birçok makalesi vardır. 2003 yılı sonbaharında Harvard Üniversitesi Ortadoğu Araştırmaları Merkezi (CMES) bünyesinde başlayan ve Osmanlı tarihi alanında eksikliği gitgide daha çok hissedilen geniş kapsamlı ve bio-bibliyografik nitelikte bir kaynak ortaya çıkarmak amacıyla başlatılan Osmanlı Tarihçileri Projesi'ne Cemal Kafadar ve Hakan Karateke ile birlikte editörlük yapmaktadır. Sandro Botticelli Asıl adı Alessandro di Mariano di Vanni Filipepi olan, ama daha çok Sandro Botticelli ya da Il Botticello ("Küçük Fıçı") lakabıyla bilinen İtalyan ressam (1 Mart 1445 – 17 Mayıs 1510). ("Küçük Fıçı") lakabı aslında kuyumcu ağabeyi Antonio Filipepi'ye aittir. Ancak resim eğitiminden önce ağabeyinin yanında çıraklık yaptığı süreçte Alessandro da aynı lakap ile anılmaya başlanmıştır. Kuyumcu çıraklığını bırakarak genç yaşta Fra Filippo Lippi'nin atölyesinde resim, desen ve geometri öğrenmiştir. İlk yapıtlarından olan Yudit Öyküleri'nde (1472, Floransa, Uffizi Galerisi) Lippi'nin ve Lippi'den sonra yanlarında çalıştığı Antonio del Pollaiolo ve Verrocchio'nun etkileri görülür. 1470 yılında, henüz ilk tablolarıyla büyük ün kazanmıştır. Özellikle Müneccim Kralların Tapınması (1475-1476, Uffizi Galerisi) ve Madonna (Louvre Müzesi) bunlar arasında sayılabilir. 1481'de Papa IV. Sixtus tarafından Roma'ya davet edilmiş; Rosselli, Ghirlandaio ve Perugino ile birlikte Sistina Şapeli'nin süslemesinde çalışmıştır. Burada Musa'nın yaşamını canlandıran 3 fresk ile Şeytanın İsa'yı Ayartma Çabaları'nı yapmıştır. Bu eserlerinde zengin ayrıntılar görülür. 1480-1490 yıllarında, olgunluk döneminde Floransa'da Lorenzo de' Medici'nin korumasında sanat çalışmalarını sürdürmüştür. Bu dönemde, Primavera (İlkbahar) (1482, Uffizi), Venüs ile Mars (1483, Ulusal Galeri, Londra), Pallas Athena ile Kentaur (1485, Uffizi) gibi konusunu mitolojiden alan başyapıtlar gerçekleştirmiştir. Bu arada, kiliseler, dinsel dernekler için tablo siparişleri almıştır. Meryem'in Taç Giymesi (1488, Uffizi) bunlardan biridir. Daha sonra zarif ve özgün kompozisyonlar içeren bir dizi Madonna resmi gerçekleştirmiştir. Bunlar arasında Şamdanlı Madonna (Berlin), Magnificat Madonna'sı (1485, Uffizi) ve Narlı Madonna (1487, Uffizi) sayılabilir. Resimlerinde pastel tonlar kullanır. 1491 yılında tanıştığı Savonarola'dan ve vaazlarından çok etkilenmiştir. Son yapıtlarında bu vaazların yarattığı çelişkilerin etkileri görülür. Pieta (1498, Münih Pinakothek'i), Çarmıha Geriliş (Cambridge, ABD), İsa'nın Doğumu (1500, Londra) bu eserler arasında sayılabilir. Ayrıca yoğun anlatım gücü ve güçlü desenlerle, Dante’nin İlahi Komedya'sını resimlemiştir. Botticelli, Rönesans resim sanatının gelişmesinde büyük rol oynamıştır. Kendisini deliliğin sınırına sürükleyen kaygısı, sanatına yön vermiştir. Uçucu ve coşkulu figürler çizmiştir. Ayrıca hastalık derecesine varan zarafet duygusu eserlerine kendine özgü, şiirsel bir hava verir. Yapıtlarında hareket ve duruşun inceliği, ince uzun bedenli, uzun boyunlu ve ciddi ifadeli kadının zarifliği zengin bir doku oluşturur. Botticelli dini konu alan tablolar yapmış olsa da, dinsel bir ressam değil, güzelliğe tutkun bir ressam olmuştur. Hematokrit Hematokrit, kırmızı kan hücrelerinin oluşturduğu hacmin, toplam kan hacmine oranıdır. Hematokritin normal değerleri yaş ve cinsiyete bağlı olarak değişmekte olup erişkin bir erkekte %42-52, kadında %36-46 aralığındadır. Kansızlıkla ve diğer kırmızı kan hücrelerini ilgilendiren hastalıklarla ilişkili olarak düşebilir ya da yükselebilir. İnce uzun tüpe alınan kan santrifüj makinesine konulur. Kanın içindeki ağır olan hücreler dibe çökerken daha hafif olan plazma üstte kalır. Plazma ve kan hücrelerinin arasındaki sınır değeri okunur. Bu hastanın hematokrit değeridir. Hematokrit bulmanın diğer yolu ise hemogram cihazıdır. 1 dk işlem ile sonuca ulaşılabilir. Türkiye Gençlik Birliği Türkiye Gençlik Birliği (kısaca TGB), Atatürkçü bir gençlik ve öğrenci kuruluşudur. Kendisini, "ulusal bağımsızlık amacı ve Cumhuriyet Devrimleri etrafında birleşmiş Türk gençliğinin ortak mücadele örgütü" olarak tanımlar. Merkezi Ankara'dadır. Türkiye'nin 71 ilinde ve yurt dışında şubeleri bulunmaktadır. Türkiye Gençlik Birliği'nin kurulması kararı 19 Mayıs 2006 tarihinde Ankara Üniversitesi DTCF Farabi Salonu'nda, 40 üniversiteden 62 öğrenci topluluğunun katılımıyla toplanmış olan Türkiye Gençlik Kurultayı'nda alındı. Süreç içerisinde yeni katılımlarla destekçi toplulukların sayısı 69'a ulaştı. TGB, birçok ilde şubesini kurdu. Son olarak düzenlenen ve üç yüz bine yakın gençle Anıtkabir'de son bulan yürüyüşle birlikte 50'den fazla il merkezinde örgütlü, 76 ilde ve 20'ye yakın ülkede temsilcileri olan ve genel başkanının ifadesiyle 80 bin civarında üyesi olan bir üniversite gençliği örgütüdür. Kuruluşun lise yapılanması Türkiye Liseliler Birliği olup 2013 yılında genel üye toplantısında oy birliği ile kurulmuştur. Türkiye Gençlik Birliği'nin Kurucu Başkanı Adnan Türkkan 1 Temmuz 2008 günü Ergenekon Davası kapsamında gözaltına alındı. Aynı dava kapsamında ortaya atılan Balyoz Darbe Planı iddiasında da Türkiye Gençlik Birliği yararlanılacak örgütler arasında yer alıyordu. Ancak 2003 yılına ait olduğu iddia edilen darbe planının 2006 yılında kurulmuş olan Türkiye Gençlik Birliği ile ilişkilendirilmesi dikkat çekti. Taraf gazetesinin haberden bir gün sonra ""Belgede sözü edilen Türkiye Gençlik Birliği, 1997 yılında Gençlik ve Spor Genel Müdürlüğü ile koordineli olarak kurulan ve 1997 yılında Bakanlar Kurulu kararıyla isminin önüne Türkiye kelimesini alan Türkiye Gençlik Birliği Derneği'dir"" demesi bahsedilen derneğin hangi dernek olduğu konusunda gazetenin nasıl bilgi sahibi olduğu şüphesi doğurdu. TGB "Kırmızı Beyaz" ve "TaLeBe" olmak üzere iki süreli yayın çıkarmaktadır. Eskişehir il örgütü kendi çabalarıyla bir süre "Dip Dalgası" isimli dergiyi çıkarmıştı. "Arjin" adlı tek sayılık dergi ise Doğu illerine yönelik hazırlanmıştı. Diyarbakır il örgütünün neşrettiği bu derginin içinde Türk-Kürt kardeşliği hakkında yazılar mevcuttu ve kapağında Türk-Kürt kardeşliği vurgulanmıştı. "Kırmızı Beyaz" dergisi aylık bir dergi olup yazarları TGB üyelerinden oluşmaktadır. TGB içerisindeki herkes dergiye özgürce yazma hakkına sahip olup yazısı onaylandıktan sonra yayınlanır. Bu dergi yurt içindeki tüm şubelere her ay gönderilir. Dergi üniversite öğrencilerine yönelik olup toplumsal konuları ele alan siyasi ve kültürel bir dergidir. Derginin fiyatı 5 TL'dir. "TaLeBe" dergisi de TGB'nin lise örgütlenmesi olan Türkiye Liseliler Birliği üyelerinin yayın organıdır. Dergi içerisindeki yazıları liseli üyelerin yazmasıyla beraber lise öğrencilerine yönelik bir dergidir. Aylık çıkan bu yayının fiyatı 5 TL'dir. TGB, büyük kentlerde Attilâ İlhan'ın adını taşıyan kültür merkezleri açmaktaydı. Ankara, İstanbul, İzmir, Eskişehir, Afyon, Denizli, Isparta, Sivas ve Bursa Attilâ İlhan Kültür Merkezleri açılmış olup Muğla ve Antalya'daki kültür merkezlerinin 2009 senesi içerisinde hizmete sokmuştu. Türkiye Gençlik Birliği'nin, gençlerin, cumhuriyet ideolojisini benimsemiş, Atatürk ilke ve devrimlerine bağlıi vatansever bireyler olarak yetişmesine katkıda bulunmak amacıyla büyük kentlerde açmakta olduğu kurumlardır. Ankara, İstanbul, İzmir, Eskişehir ve Afyonkarahisar AİKM'leri açılmış olup, Muğla, Sivas, Denizli ve Bursa'da AİKM kurma çalışmaları devam etmektedir. AİKM'ler, aylık etkinlik takvimleri çerçevesinde çeşitli konferans, panel, söyleşi, film gösterimi, dinleti ve eğitimlere ev sahipliği yapmaktadır. Ayrıca Kültür Merkezinin Attila İLHAN Bilim Sanat Kültür VAKFI ile hiçbir alakası bulunmamaktadır. __İÇİNDEKİLERZORUNLU__ Değişim Mühendisliği (kitap) Michael Hammer ve James A. Champy, Değişim Mühendisliği ya da özgün adıyla, "Reengineering the Corporation" kitaplarında, değişim mühendisliğini "maliyet, kalite, hizmet ve hız gibi, çağımızın önemli performans ölçülerinde çarpıcı geliştirmeler yapmak amacıyla iş süreçlerinin temelden yeniden düşünülmesi ve radikal bir şekilde yeniden tasarlanmasıdır." şeklinde tanımlamaktadırlar. Yazarlara göre, organizasyonlarda değişimi gerçekleştirmek güçtür ve değişime her zaman çeşitli tepkiler olacaktır. Değişim mühendisliğinin başarıyla uygulanabilmesi için üst yönetimde kararlılığı gerçekleştirmek, organizasyonda iş süreçleri üzerinde yoğunlaşmak ve tüm çalışanların organizasyonel değişime katılımını sağlamak gereklidir. Yeniden yapılanma, belli bir işin yüzde 10 daha hızlı yapılması ya da yüzde 20 daha ucuza mal edilmesi, gibi ufak ama devamlı değişiklikleri değil, yepyeni iş süreçleri ve yapıları aracılığıyla, yüzde yüzlük artışlara, hatta 10 kat büyümelere ulaşmayı hedefler. Hammer ve Champy, kitaplarında, Kodak gibi dünyanın en önde gelen bazı şirketlerinin yılda milyonlarca dolar tasarruf etmesini, hayal bile edilemeyen müşteri memnuniyetine ulaşmasını ve tüm örgütsel işlemlerin daha hızlı ve esnek bir şekilde yürütülmesini anlatıyor. Cehm bin Safvan Cehm bin Safvan, (d. ? - ö. 745) Cehmiyye mehzebinin kurucusu, Ca'd bin Dirhem'in öğrencisidir. Hayâtı hakkında fazla bir bilgi yoktur. Uzun süre kâtiplik yapmıştır. Cennet ve Cehennemin dünya gibi fâni olduğu, Allah'ın ahirette de gözle görülemeyeceği, insanın hür iradesi olmadığı, her şeyin daha önceden Allah tarafından kadere yazılmış olduğu gibi çoğu mezhebe ters düşen fikirleri nedeniyle 745 yılında öldürülmüştür. Demet Akalın Demet Akalın (d. 23 Nisan 1972), Türk şarkıcı ve eski manken. 2000'lerin ortalarından bu yana çıkardığı popüler şarkılar sayesinde günümüzde Türk pop müziğinin en tanınan isimlerinden biri hâline geldi. Gölcük, Kocaeli'de doğan Demet Akalın, ilk başta mankenlik odaklı bir kariyerin peşine düştü ve Neşe Erberk'in ajansında mankenliğe başladı. Ek olarak 1990'larda çeşitli sinema filmlerinde ve televizyon dizilerinde oyunculuk yaptı. Mankenlikle eş zamanlı olarak gazinolarda şarkı söylemeye başladı ve bunun bir sonucu olarak 1996'da ilk stüdyo albümü "Sebebim"i piyasaya sürdü ancak çalışma çok ses getiren bir çıkış yapmasına yardımcı olamadı. Daha sonradan çıkış şarkısı "Aşkın Açamadığı Kapı" ile Kral TV Video Müzik Ödülleri'nden Yılın Şarkısı ödülünü kazanan "Banane" (2004), MÜ-YAP'tan altın sertifika alan "Kusursuz 19" (2006) ve "Dans Et" (2008) gibi 2000'ler boyunca çıkardığı albümlerle çeşitli başarılar yakalayarak Türk pop müziğindeki yerini sağlamlaştırdı. Yayımlandığı yıl Türkiye'nin en çok satan albümü olan "Pırlanta" (2015) dahil olmak üzere satış başarısı elde eden albümlerle 2010'larda Türk pop müziğindeki yerini korumaya devam etti. Türkiye'de liste başı olan "Afedersin", "Mucize", "Toz Pembe" ve "Hayalet" hitlerinin yanı sıra "Tecrübe", "Çanta", "Olacak Olacak", "Sabıka", "İlahi Adalet" ve "Ders Olsun" şarkıları da ilk beş başarısı gösterdi. Albümlerinde yer verdiği "biten bir ilişkinin ardından eski sevgiliye meydan okuyan" şarkılarla müzik eleştirmenleri tarafından kendi tarzını oluşturduğu kabul edilen Akalın, magazinsel kişiliğiyle de sık sık öne çıktı. 2007'den itibaren Hande Yener ile yaptığı sözlü tartışmalar geleneksel bir hâl alarak on yıl boyunca tekrarlandı ve magazin gündemini meşgul etti. 2006'da Oğuz Kayhan'la ve 2010'da Önder Bekensir'le yaptığı birkaç aylık evliliklerden sonra 2012'de Okan Kurt ile evlenerek 2014'te ilk çocuğu Hira'yı dünyaya getirdi. Bugüne kadar iki Altın Kelebek Ödülü ve dört Kral Türkiye Müzik Ödülü dahil olmak üzere onlarca ödül kazandı. Demet Akalın, 23 Nisan 1972 tarihinde Ali ve Şenay Akalın çiftinin kızı olarak Gölcük, Kocaeli'de doğdu. İlk öğretimini Gölcük'de ve lise eğitimini buradaki Gölcük Barbaros Hayrettin Lisesi'nde tamamladı. Annesinin desteği ile Yaşar Alptekin'in mankenlik kursuna girdi. Ardından Neşe Erberk'te mankenlik yapmaya başladı. O dönemde bazı filmlerde de rol aldı. Bunlar: 1992 yılında "Günlerden Pazar", 1994 yılında "Tele Anahtar" ve aynı yıl Hülya rolüyle "Sensiz Olmaz" filmlerinde rol aldı. Ece Sükan ile beraber Hayatın Anlamı isimli TV Filminde rol aldı. Demet Akalın, mankenliğe devam ederken gazinolarda sahne almaya başladı. Eylül 1996'da ilk stüdyo albümü "Sebebim", Elenor Plak tarafından yayımlandı. Pop ve arabesk tarzlarını birlikte barındıran albüm, "Hürriyet"ten Naim Dilmener'e göre "acemiliklerden acemilik beğenememiş Akalın'ın titrek vokalinden dolayı ses getiremedi." Seda Akay ile Niran Ünsal'ın birlikte ortaya çıkardığı albümle aynı adı taşıyan şarkı, hem Akalın'ın hem de albümün çıkış şarkısı olarak tanıtıldı. Bu şarkıya çekilen video klibin gösterime girmesinin ardından "Asla Affedilmez" ve "Sakın Vazgeçme" şarkılarının klipleri de gösterime girdi. 1998'de Akalın, Kanal D'de yayınlanan on bir bölümlük "Sibel" dizisinde Deniz rolünü canlandırarak yer aldı. Haziran 2000'de ilk EP'si "Yalan Sevdan"ı Şahin Özer Müzik etiketiyle yayımladı. EP'nin klip çekilen tek şarkısı "Senin Anan Güzel mi?", Akalın'ın ilk hit parçası olarak değerlendirildi ve "Habertürk"ten Sırma Karasu tarafından Türk pop müziğindeki "giderli şarkıların ilk örneklerinden biri" olarak tanımlandı. İkinci Demet Akalın stüdyo albümü "Unuttum", Peker Müzik tarafından Haziran 2003'te piyasaya sürüldü. Neredeyse tamamı Ersay Üner'in yazıp bestelediği şarkılardan oluşan albümdeki aynı adlı şarkının yanı sıra "Gazete" ve "Allahından Bul" şarkılarına klip çekildi. Aralık 2004'te şarkıcı, Ersay Üner'in yanı sıra Serdar Ortaç ve Yıldız Tilbe tarafından yazılan şarkıları seslendirdiği üçüncü stüdyo albümü "Banane"yi Seyhan Müzik etiketiyle yayımladı. 40 bin kopya satan albümdeki sekiz şarkıya klip çekildi: "Bittim", "Aşkın Açamadığı Kapı", "Banane", "Vuracak", "Bir Anda Sevmiştim", "Tamamdır", "Pembe Dizi" ve "Adam Gibi". Bunlardan ikincisi 12. Kral TV Video Müzik Ödülleri'nde Yılın Şarkısı kategorisinde ödüle layık görülürken üçüncüsünün klibi, Madonna'nın 2002'de yer aldığı BMW kısa filmi "Star" ile taşıdığı benzerlikler yüzünden haberlere konu oldu. Yedincisinde ise Akalın'a gelecekteki eşi Oğuz Kayhan eşlik etti. Akalın, ilk kez şarkı sözü yazarı olarak da görev aldığı dördüncü stüdyo albümü "Kusursuz 19"u Seyhan Müzik etiketiyle Haziran 2006'da satışa sundu. Albümle Türk pop müziğinde öne çıkmayı hedeflediğini "Hande Yener, kaseti çok Avrupai olduğu için bayağı bir geriledi, Gülşen de yapımcısıyla yaşadığı ilişki yüzünden sarsıldı, yara aldı. Hazır onlar bu kadar kan kaybetmişken ben yeni albümümle müzik piyasasındaki yerimi alacağım." sözleriyle ifade etti. 147 bin kopya satarak MÜ-YAP'tan altın sertifika alan albümün çıkış şarkısı "Afedersin", Türkiye'de bir hit olarak Türkçe Top 20'de bir numaraya yükseldi. Şarkının klibinin gösterime girmesinin ardından albümdeki "Herkes Hakettiği Gibi Yaşıyor", "Mantık Evliliği" ve "Alçak" şarkılarının klipleri de gösterime girdi. 13. Kral TV Video Müzik Ödülleri'nde Akalın'a En İyi Kadın Sanatçı kategorisinde ödül verilirken "Afedersin"e Yılın Şarkısı ödülü verildi. Temmuz 2006'da şarkıcı, restoran zinciri sahibi Oğuz Kayhan ile evlense de birliktelik, Kasım'da tek celsede biten boşanma davasıyla sona erdi. Akalın, Kayhan ile çocuk sahibi olma konusunda fikir ayrılığına düştükleri için ayrıldıklarını belirtti. 2007'de herhangi bir çalışma yayımlamayı düşünmese de şarkıcı, "yazı geçirmek amacıyla" ve hayranlarının isteği üzerine Haziran'da "Tatil" single'ını yayımladı. Aynı dönem Hande Yener ile "bakkal müziği" tartışmasına girişti. Yener'in söylediği "Ben Batı müziği yapıyorum, bu yüzden fantezi müzikle uğraşanlarla zaten rakip olamam. Demet'in yaptığı iş tarzım değil." sözlerine kendisinin "Beni beğenmiyorsa neden benim yetişemediğim işlere gidiyor. Yoğunluktan dolayı yetişemediğim ya da kabul etmediğim işleri kendisi kaptı." cevabını vermesiyle tartışma ilerledi. Yener, kişilik haklarına saldırdığı gerekçesiyle Akalın'a 50 bin tutarında manevi tazminat davası açtı ancak mahkeme sözlerin hakaret içermediğine karar verdi. Daha sonra Akalın, Yener'in kendisi için söylediği "Demet mi? Bakkal şarkıcısı, çamur ve densiz. Yaptığı da 'bakkal müziği'. Kalıcılığı yok. Bunlar Serdar Ortaç'ın müritleri." sözlerine "Elektronik müzik mi yapıyor? Onu elektrik çarpmış." şeklinde bir cevap verdi ve atışmalar, Akalın'ın Yener'e açtığı davayı kazanıp 10 bin tazminat alması ile devam etti. "Hürriyet", bakkal müziği tanımlamasını 2007'nin özlü sözleri arasına koyarken "Habertürk"ten Sırma Karasu ise bakkal müziği tartışmasını Türk pop müziğinin kırılma noktalarından biri olarak nitelendirdi. Bu noktadan sonra ikili arasındaki tartışma hâli gelenekselleşerek devam etti ve sık sık tekrarlandı. Mart 2008'de Demet Akalın, beşinci stüdyo albümü "Dans Et"i Seyhan Müzik aracılığıyla yayımladı. Yıl sonuna kadar Türkiye'de 128 bin kopya satarak MÜ-YAP'tan altın sertifika alan albümde Ersay Üner ile iş birliğini devam ettirdi, Üner albümdeki şarkıların yarıdan fazlasını tek başına yazıp besteledi. Eleştirmenler albümün dans şarkılarını överken yavaş tempolu şarkılarına olumsuz tepkiler verdiler, şarkı sözlerinde Akalın'ın tekrar "arkasına bakmadan çekip gitme hâlinin" hâkim olduğuna dikkat çektiler. Türkiye'de hit olan çıkış şarkısı "Mucize", "Billboard Türkiye"nin Türkçe Top 20 listesinde aralıksız yedi hafta bir numarada kaldı. Albümün ilk klibi olarak da vizyona giren "Mucize"den sonra sırasıyla "Bebek", "Gururum" ve "Dans Et" şarkılarına da klip çekildi. Bunlardan "Bebek", Türkiye'de 2008'de radyoların en çok çaldığı üçüncü şarkı oldu. Mayıs'ta Akalın, Bodrum'daki bir konserinde söylediği "Ağabey Diyarbakır'dan mı geldiniz hepiniz? Dağdan mı? Nereden geldiniz anlamadım yani. Moron moron bakıyorsunuz ağabey. İnsan bir tempo, bir alkış bir şey yapar yani." sözleri yüzünden geniş çaplı tepkilere maruz kaldı. Gafın hemen ardından "Söylediğim sözler, ön masada beni izlemeye gelen Diyarbakırlı arkadaşlarımla aramdaki bir espriden ibarettir. Arkadaşlarıma yönelik, bütün samimiyetimle yaptığım espri yanlış anlaşıldıysa, bütün Diyarbakırlı sevenlerimden özür dilerim." şeklinde bir açıklama yaptı ancak tepkiler devam etti ve Diyarbakırlı yedi iş adamı "Halkın bir kesimini sosyal sınıf mezhep, cinsiyet, bölge farklılığına dayanarak alenen aşağıladığı" iddiasıyla kendisi hakkında suç duyurusunda bulundu. 2010'da görülen davada mahkeme, hükmün açıklanmasının ertelenmesine ve tedbir cezası olarak şarkıcının İstiklâl Marşı'nın sözlerini bir sayfaya yazması ve marş hakkında beş sayfalık bir yorum yapmasına karar verdi. Nisan 2009'a gelindiğinde şarkıcı, Türkçe Top 20'de zirveye yerleşen hit single'ı "Toz Pembe"yi yayımladı. Şarkı, kimi eleştirmenler tarafından olumlu karşılanırken kimleri tarafından şarkıcının önceki çalışmalarının bir tekrarı olarak değerlendirdi. Ocak 2010'da Akalın, ikinci evliliğini yaparak iş adamı Önder Bekensir ile evlense de bu evliliği de ilkine benzer şekilde aynı yıl içinde sonlandı. Temmuz'da çift, şiddetli geçimsizlik gerekçesiyle mahkemeye başvurdu ve yirmi dakikada tamamlanan dava sonucunda boşandılar. Nisan'da şarkıcı, 83 bin kopya satarak yılın en çok satan sekizinci çalışması olan altıncı stüdyo albümü "Zirve"yi yayımladı ve bu albümde "dibine kadar bakkal" olduğunu söyledi. Eleştirmenler albümü genel anlamda överek "düz pop müzik mantığı" içerdiğine ve ticari olduğuna dikkat çektiler. Çıkış şarkısı "Tecrübe", Türkiye Resmî Listesi'nde iki numaraya kadar yükseldi. Şarkının Teoman Topçu yönetmenliğinde çekilen 40 bin tutarındaki ilk video klibinin Corenell'in "Keep on Jumpin'" klibinden alıntı olduğu ortaya çıkıncı Akalın, klibi çöpe atarak Tamer Aydoğdu yönetmenliğinde yeni bir klip çektirdi. Ardından albümdeki "Evli, Mutlu, Çocuklu", "Çanta", "Bozuyorum Yeminimi", "Umutsuz Vaka" ve "Olacak Olacak" şarkılarının klipleri de gösterime girdi. İlkinin klibinde Akalın'ın o zamanki eşi Bekensir de yer alırken Demet Akalın'ın ilk kez yönetmenlik yaptığı ikincisinin klibinde Tan Taşçı da oynadı. "Çanta" ve "Olacak Olacak" şarkıları Türkiye'de liste başarısı yakalayarak ülkenin resmî listesinde sırasıyla üçüncü ve ikinci sıraya kadar yükseldiler. 3 Ağustos 2010'da Akalın, ilk kez Cemil Topuzlu Açıkhava Tiyatrosu'nda konser verdi, sahnesinde kendisine Murat Dalkılıç da eşlik etti. Mayıs 2011'de Akalın, yeni stüdyo albümü hazırlıkları yaparken Türkiye'de yaz aylarını şarkı yayımlamadan geçirmemek için ikinci EP'si "Aşk"ı, yeniden seslendirdiği Ferdi Tayfur şarkısı "Ben de Özledim" ve üç ay önce Fettah Can ile birlikte seslendirerek yayımladığı "Yanan Ateşi Söndürdük" eşliğinde piyasaya sürdü. 40 bin kopya satan EP'nin ikinci klibi "Sabıka", Türkiye Resmî Listesi'nde beş numaraya kadar yükseldi. Temmuz'da Akşehir, Konya'daki 52. Uluslararası Nasrettin Hoca Anma ve Mizah Günleri kapsamında verdiği konserde, protokolde oturan ilçenin kaymakamı Ahmet Katırcı'ya sahneden söylediği "Bir saattir ellerinle kulaklarına tıkamışsın. Rahatsız mı oldun amca? Benim konsantremi bozuyorsun." sözleri, kaymakamın tepkisini çekti. Katırcı yaptığı açıklamada vertigo hastası olduğu için gürültüden rahatsız olduğunu belirterek Akalın'ı saygısızlıkla suçladı ve "Yıllardır sahnelere çıkan profesyonel bir sanatçının sahnedeyken onu izleyen bir insana 'amca' diye hitap etmemesi gerektiğini bilmesi gerekir." dedi. Sonraki ay şarkıcının Beykoz'daki evi soyuldu ve evinden nakit 100 bin ve bir miktar ziynet eşyası çalındı. Olaydan sonra yakalanan zanlılara Akalın'ı toplamda 600 bin zarara uğrattıkları gerekçesiyle dava açıldı ve beş tanesi hırsızlık ve konut dokunulmazlığını ihlal suçlarından hapis cezasına çarptırıldı. Ekim'de şarkıcı, TNT dizisi "Yıldız Masalı"nda konuk oyuncu olarak yer alırken peşinden gelen ay Alişan'la düet yaptığı "Melekler İmza Topluyor" single'ını tanıttı. Mart 2012'de bir küsüp bir barıştığı Hande Yener ile birlikte Morhipo reklamlarında oynayarak tanıtılan kıyafetlerle ilgili fırsatlara ulaşabilmek için Yener'le mücadeleye girişti. Reklam teklifini kabul etmesinin sebebini "Çok para verdiler, hayır diyemedik!" sözleriyle açıkladı. Aynı ay çıkan Erdem Kınay'ın "Proje" albümünde "Rota" ve "Emanet" şarkılarını seslendirerek yer aldı. Sonraki ay Okan Kurt ile evlenerek üçüncü evliliğini yapmış oldu. Mayıs'ta Lefkoşa'daki bir konserinde sahneye atılan pet şişelerle protesto edilince konseri yarıda kesti ve bu protestonun sebebinin kendisinin 2008'deki Diyarbakır gafı olduğu öne sürüldü. Bu olay sonrası Twitter hesabına yazdığı "Doğmamış bebek katilleri! Bütün lanetim, bedduam beni üzenler için." sözleri, üzüntüden bebeğini düşürdüğüne dair haberler çıkmasına yol açtı. Şarkıcının yedinci stüdyo albümü "Giderli 16", Kasım 2012'de çıktı ve 69 bin kopya satarak Türkiye'de yılın en çok satan dokuzuncu albümü oldu. Eleştirmenler, albümde Akalın'ın önceki çalışmalarından gelen tarzını devam ettirerek kendini tekrarladığını belirtti ve bunu şarkıcının ticari bir müzik yapmasına bağladı. Çıkış şarkısı "Yılan"da Ersay Üner düet sanatçısı olarak yer aldı. Türkân Şoray'a ithafen yazılan ikinci klip şarkısı "Türkan" ise 1. Türkiye Müzik Ödülleri'nden ve 40. Altın Kelebek Ödülleri'nden En İyi Şarkı ödülünü kazandı. Bu iki şarkının kliplerinin ardından "Giderli Şarkılar", Gökhan Özen'ın eşlik ettiği "Yıkıl Karşımdan", "Kalbindeki İmza", "Sepet", Özcan Deniz'in eşlik ettiği "Nasip Değilmiş" ve "Felaket" şarkılarının klipleri de gösterime girdi. Akalın, Mart-Haziran 2013 arasında "Popstar 2013"te Bülent Ersoy, Orhan Gencebay ve Serdar Ortaç ile birlikte 13 bölüm boyunca jüri üyesi olarak görev aldı. Hamile olduğunu öğrendikten sonra yaklaşık 410 bin hasılat elde etmeyi planladığı yıl sonundaki on konserlik Avrupa turnesini iptal etti. Şubat 2014'te ilk çocuğu Hira'yı İstanbul'da dünyaya getirdikten iki ay sonra sekizinci stüdyo albümü "Rekor"u Seyhan Müzik aracılığıyla piyasaya sürdü. Türkiye'de bir numara olan ve 89 bin kopya satan albümden "İlahi Adalet", "Rekor", "Koltuk", "Nefsi Müdafaa" ve "Yeminim Var" şarkılarına video klip çekildi. Bunlardan ilki Türkiye'de iki numaraya kadar yükseldi, dördüncüsünde ise Gökhan Özen düet şarkıcısı olarak yer aldı. Müzik eleştirmeni Yavuz Hakan Tok, kendini aşıp farklılıklarla müzikte çığır açmak gibi bir kaygısı olmadığını iddia ettiği Akalın'ın, mevcut popülerliğinin devamını sağlamayı hedefleyen çizgisinin "Rekor"da devam ettiğini gördü ve albümün hit potansiyelini önceki albümlere kıyasla düşük buldu. Ekim'de şarkıcı, Show TV'de yayınlanan moda yarışması "Bu Tarz Benim"de konuk jürilik yaptı. Aynı ay 2004'ten bu yana çalıştığı Seyhan Müzik ile artık çalışmayacağını duyurdu. Demet Akalın, Aralık 2014'te DMC ile albüm başına 750 bin fiyat koyan bir kayıt anlaşması imzaladı. 2015 başlarında bu şirketin etiketini taşıyacak dokuzuncu stüdyo albümünün hazırlıklarını sürdürürken Emrah Karaduman'ın "Toz Duman" albümündeki "İntikam" ve Sinan Akçıl'ın "Ayıp Yani" albümündeki "Vazgeçilmezim" şarkılarını seslendirdi. Haziran'da dokuzuncu stüdyo albümü "Pırlanta"yı Türkiye'de iki numaraya kadar yükselen çıkış şarkısı "Ders Olsun" eşliğinde yayımladı. Albümün kendisi ise ülkede liste başı oldu, ayrıca 105 bin kopya satarak yılın en çok satan albümü oldu ve DMC tarafından altın sertifika ile ödüllendirildi. Albümün tanıtımı için "Ders Olsun"un ardından "Gölge", "Çalkala", "Beş Yıl", "Pırlanta" ve "Şerefime Namusuma" şarkılarının video klipleri de gösterime girdi. Akalın, aynı yıl Ağustos'ta başlayıp sonraki ay sona eren TV8 ses yarışması "Rising Star Türkiye"nin ilk sezonunda Gülben Ergen, Fuat Güner ve Mustafa Sandal ile jüri koltuğunu paylaştı. Şubat 2016'da "Osman Pazarlama" filminde eşi Okan Kurt ile birlikte konuk oyuncu rol aldı. Kasım'da onuncu stüdyo albümü "Rakipsiz"i çıkış şarkısı Türkiye'de peş peşe iki hafta bir numara olan "Hayalet" ile birlikte yayımladı. 11 Eylül 2018'de eşi Okan Kurt'tan boşandı. Kurt'un aile şirketi Martaş Lojistik'in borçları nedeniyle Beykoz'daki evlerinde haciz işlemi gerçekleştirildi. Yıl sonunda, on bir yıldır birçok farklı konuda polemik yaşayarak magazin gündeminde birlikte yer aldığı meslektaşı Hande Yener ile barıştı. Akalın'ın onbirinci stüdyo albümü "Ateş", 18 Nisan 2019 tarihinde DMC tarafından yayınlandı. Albümün ilk video klibi, "N'apıyorsan Yap", 19 Nisan 2019 tarihinde albümün dijital platformlarda yayınlanmasından dört gün önce yayınlandı. Ardından albümdeki "Ağlar O Deli", "Esiyor" ve "Yekten" şarkılarının video klipleri de gösterime girdi. Demet Akalın, 2016'da Mehmetçik Vakfı'na 50 bin, 2017'de 10 bin bağışladı. 2019 yılında Cemil Topuzlu Açıkhava Tiyatrosu'ndaki konserinden gelirlerini aynı vakfa bağışladı. Aralık 2019'da ise Hande Yener ve yapımcı Polat Yağcı ile birlikte Türkiye Cumhurbaşkanı Recep Tayyip Erdoğan ile bir görüşme gerçekleştirdi; görüşmede çocuk istismarının ve kadına yönelik şiddetin engellenmesi konuları konuşuldu. Medyum Medyum, ruhlar alemi ile iletişime geçebildiğini ve ölülerle canlılar arasında iletişim kurabildiğini iddia eden kişi. Türkçeye Fransızcadan geçen sözcüğün kökeni Latince "medium" (aracı) sözcüğüne dayanır. Spiritüalizm sözlüklerinde "dünyadaki bedenini terk etmiş ruhlarla irtibat kurarak onlardan aldıkları tesirleri çeşitli tezahürler halinde dünyaya yansıtan, psişik bakımdan duyarlı (hassas) kimselere (zihinsel medyumlar) veya herhangi bir ruhsal irtibat söz konusu olmaksızın paranormal fenomenler ortaya koyabilen özel yeteneklere sahip kimselere (fiziksel medyumlar) verilen ad" olarak tanımlanır. Bu tanımdan da anlaşılabileceği gibi bir medyumun paranormal bir fenomen ortaya koymasında medyumun ruhundan başka bir ruhun var olması şart değildir. Yani medyumun ruhundan başka bir ruhun söz konusu olmadığı medyumnik tezahürlerin de olduğuna inanılır. Spiritüalist anlayışa göre, medyumluk yeteneğine sahip olmak bir hüner değildir ve spiritüalist etik anlayışına göre, kişinin bu yeteneğini asla yanlış yollarda veya çıkar amacıyla kullanmaması gerekir. Neo-spiritüalist terminolojide medyumluk yalnızca psişik duyarlı olmaktan ibaret değildir; medyum, medyumluk hakkında yeterince, görgü, bilgi ve deneyime sahip olmasının yanı sıra, medyumluğun gereklerini, vazifelerini, sorumluluklarını yeterince bilen ve uygulayan kimseye denir. Üstelik, medyumun gereken niteliklere sahip olması da yeterli değildir; o niteliklere medyumu transa sokan ve yönlendiren operatörün de sahip olması gerekir. Medyumluk medyumda dünyasal idrak ve iradenin görünüp görünmemesi bakımından üç grupta ele alınır: Medyumluk, medyumun ortaya koyduğu belirtilere göre ise fiziksel medyumluk ve zihinsel medyumluk olarak iki grupta ele alınır: Medyumlar sıklıkla modern falcılar olmakla itham edilirler ve eleştirilirler. Ruhçuluğa göre, medyumluk gelecek hakkında bilgi almak değildir; aksine, bu gibi soruların sorulduğu ruhsal irtibat seansları genellikle beraberinde obsesyon tehlikesini getirdiğinden, ruhçular seanslarda bu tip sorular sorulmasından kaçınılması gerektiğini bildirirler. Ruhçular, maddi çıkar sağlamak, eğlenmek, vakit geçirmek,gelecekten bilgi almak amacıyla kalitesiz soruların sorulduğu ve obsesyonla sonuçlanan bu gibi ruhsal irtibatlara “abes irtibat” adını verirler. Demirciköy Unkapanı (anlam ayrımı) Küçük iskete Küçük iskete ("Serinus serinus"), ispinozgiller (Fringillidae) familyasından Avrupa'da, Türkiye'de ve Kuzey Afrika'da yaygın bir kanarya türü. Yaban kanaryası ("Serinus canaria") ile çok yakın akrabadır. Küçük iskete 11-11,5 cm uzunluğuna ve 11-13 g ağırlığa ulaşır. Kanat açıklığı 20–23 cm olur. Erkek kuşlarda göğüs, boğaz ve gözlerinin üstü sarı renktedir. Vücutlarının geri kalan kısımlarıda yeşilimsi sarı çizgili ve kuyrukları koyu kahverengidir. Dişilerin biraz daha yeşilimsi bir sarı renkleri vardır ve göğüsleri gri ve sırtları kahverengimsidir. Ötüşleri „tirrilillit“ ve „zirrirrilit“ gibidir. Diğer kuşlarla iletişim kurmak için „çizik“, „çit-çitçit“ şeklinde öter. Diğer kuşları tehlikelere karşı uyarmak için „neç“ ya da „veyi“ gibi bir ses çıkarır. Bu sesleri şarkı söylerken, uyarmak için şarkısının arasına da ekliyebilir. Küçük isketeye Kuzey Afrika, Türkiye ve Avrupa'da rastlanır. 19. ve 20. yüzyıllarda eski dağılım alanını Güney Avrupa'dan kuzeye doğru genişletmeye başlamıştır. Cerîde-i Havâdis Cerîde-i Havâdis, Türk basın tarihinin yarı resmî olan ilk Türkçe gazetesi. "Cerîde-i Havâdis", Osmanlı'da İlk yarı resmi gazete olarak İngiliz misyonundan William Churchill tarafından 1840'ta çıkartılmıştır. Bu konuda Ahmet Hamdi Tanpınar hayıflanarak şöyle bahseder: ""İlk yıllarda iktidar mevkiinde bulunanların hiçbiri memleket içinde matbuatın kuvvetinden istifadeyi ciddi surette düşünmemiş."" Devletten teşvik yardımı aldığından ötürü gazete yarı resmî bir kimliğe sahip olmuştur. İlk sayılarında sadece haber içerikli olan gazete, yayınlanmaya başladığı günlerde hiç ilgi görmemiş hatta ilk üç sayı bedava dağıtılmıştır. Bu yüzden gazete haftalık olarak çıkarılmaya başlanmış ardından da on günde bir çıkarılması kararlaştırılmıştır. 1843 yılında bir süreliğine kapatıldıysa da, daha sonra yayın hayatına tekrar döndü. Bilimsel, ahlaki ve edebi içeriğiyle her ne kadar zamanın "üdeba"sını başına toplasa da gazetenin asıl çıkış amacı; İngilizlerin ekonomik ve siyasi çıkarlarına yönelik bir kamuoyu oluşturmak idi. Zira 1830-1837 yılları arasında İstanbul'da İngiliz Elçiliği yapmış olan David Urguhard, yaptığı araştırmalar sonucu; zengin ham madde kaynaklarına ve geniş bir pazara sahip olan Osmanlı İmparatorluğu'nun, İngiliz çıkarları için yararlı olacağını Kraliyet ailesine rapor etmişti. William Churchill, "Cerîde-i Havâdis"'te kullandığı Ermeni iktisat yazarlarla, İngiliz çıkarlarını örtülü bir şekilde Osmanlı kamuoyuna benimsetmeye çalışır. Nitekim, bu yılları takiben İngiliz sanayisinin ham madde ihtiyacı Osmanlı'dan karşılanacak ve İngiliz mallarının sürümü -Osmanlı sanayiinin iflası pahasına- artacaktır. Niyazi Berkes bu durum hakkında; "İngilizlerin hayretlere düştüğünü, Osmanlı devlet adamlarının bu kadar saf ve ahmak olmalarıyla alay ettiğinden bahseder." Gazetenin döneminde çeşitli ilanlara yer vermiş ayrıca ilk ölüm ilanları bu gazetede yer almıştır. Kırım Savaşına, savaş muhabirlerini de göndererek döneminde uluslararası haberciliğe öncü olmuştur. 1864 yılında 1212 sayıyı geride bırakarak kapanmıştır. Aleksandr Hanjonkov Aleksandr Hanjonkov (1877-1945) Rus sinemas覺n覺n ilk kurucular覺ndand覺r. Don Nehri'ni kıyısında küçük bir kasabada 1877'de doğdu. 1911 yılında Rusya'nın ilk stüdyosu olan 1. Sinema Fabrikası'nı banker ve politikacı, (Государственный Совет) üyesi İvan Ozerov'un finansal desteği ile kurdu. Ekim Devrimi sonrası bu stüdyo 1922 yılında Ermolev'in 3. Sinema Fabrikası ile birleşerek Mosfilm stüdyolarının temelini oluşturmuştur. Erich KÃ¤stner Emil Erich Kästner (d. 23 Şubat 1899, Dresden - ö. 29 Temmuz 1974, Münih) Alman yazar. I. Dünya Savaşı'na katıldı. Savaştan sonra liseyi bitirdi ve Üniversite de Alman dili, tarih, felsefe ve tiyatro tarihi okudu. Gazetelerde redaktör ve tiyatro eleştirmeni olarak çalıştı. 1933'te iktidardaki nasyonal sosyalistler bütün kitaplarını yaktılar. İki kez Gestapo tarafından tutuklandı ve 1943 yılında yazı yazması yasaklandı. Savaştan sonra tiyatro ve film alanlarında çalıştı. 1966 yılında edebiyat çalışmalarına son verdi. 1974 yılında Münih'te öldü. Yaşamı boyunca yapıtları için pek çok ödül aldı. Çocuklar için yazmış olduğu kitaplarbütün dünyada çeşitli dillere çevrildi. Kästner, Alman çocuk edebiyatında yeni bir çığır açmış, çocuk kitaplarını gerçekçi temeller üzerine oturtmuştur. Off the record Off the record, bir habercilik terimi. Haber kaynağının, gazeteciye kayda almaması koşulu ile açıkladığı bilgidir. Haberin içeriğinde yer verilmeyecek olan bu bilgi, olayın haber üzerinde çalışan gazeteci tarafından etraflıca anlaşılması için kendisine söylenir. Gazetecilik etiği gereği gazetecinin bu bilgiyi açıklamaması gerekir. Üçüncü sayfa haberciliği Üçüncü sayfa haberciliği, habercilikte, adını aldığı gazetelerin üçüncü sayfasında yayınlanan ve ağırlıklı olarak, kaza, yangın, gasp, darp, cinsel şiddet, bıçaklama, adam yaralama, öldürme gibi adli olayları işleyen haberlere verilen addır. Bu terim orijinalinden ("third page news") birebir çeviri yoluyla Türkçeye ve habercilik alanımıza katılmıştır. Günlük hayatta da sıklıkla kullanılmaktadır. Türk basınında ilk olarak ana akımda yer alması, 1968'de Haldun Simavi tarafından çıkartılan Günaydın Gazetesi ile gerçekleşen üçüncü sayfa haberciliğinin basınımızdaki ilk örneği, Zekeriya Sertel'in 1924'te çıkarttığı Resimli Ay Dergisi'nde görülmektedir. Daha sonra, Harman Gazetesi'nde geniş yer tutmuştur. Başlangıçta bu tür haberler asparagas olduğundan, gazetelerde kanlı fotoğraflar yer almamaktaydı. Günaydın Gazetesi ile birlikte, bu tür habercilik asparagas kimliğinden kurtulmuş ve gerçek olayların sayfası olarak yayınlanmaya başlamıştır. Yetkili kaynaklarda ve akademik ortamlarda Günaydın Gazetesinin 1970'lerde 1 milyon satış rakamına ulaşmasının nedeni olarak, Türk okurunun ilk defa kanlı fotoğraflarla karşılaşması olduğu belirtilmektedir. Diegesis Diegesis, Gerald Prince'ın "A Dictionary of Narratology" çalışmasına göre, "(1) Anlatılan durumlar ve olayların gerçekleştiği (kurgusal) bir dünyadır; (2) Göstermenin, canlandırmanın karşıtı olarak anlatma, aktarmadır." Diegesiste anlatıcı öyküyü "anlatır". Anlatıcı dinleyiciye ya da örtük bir okura karakterlerin eylemlerini (ve belki de) düşüncelerini sunar (zorunlu olmamakla birlikte, karakterlerin imgelemlerinde, fantezilerinde ve düşlerinde bulunan her şey de buna dahil olabilir). Vera Muhina Vera İgnatyevna Muhina (Rusça: Вера Игнатьевна Мухина) (d. 1 Haziran 1888 - ö. 6 Ekim 1953) Sovyet heykeltıraş. Vera İgnatyevna, Riga'da zengin bir ailenin çocuğu olarak dünyaya gelir. Konstantin Yuon ve İlya Maşkov gibi Rus ressamlarının da bulunduğu değişik sanat okullarında okuyacağı Moskova'ya gider ve sanat eğitimi alır. 1912 yılında Paris'e gider ve Académie de la Grande Chaumière'de Emile-Antoine'den dersler alır. Paris'ten sonra rönesans dönemi eserlerini, özellikle heykellerini incelemek için İtalya'ya gider. 1918'de askeri cerrah olan Alex Zamkov ile evlenir. En ünlü eseri olan İşçi ve Çiftçi Kadın Anıtı 1937 yılında Paris'te Uluslararası Fuar'da büyük ilgi görür. 24 metre uzunluğunda 75 ton ağırlığındaki heykel, tabaka paslanmaz çelikten ilk kez denenen nokta kaynak metodu ile yapılmıştır. Heykelde komünizm sembolü olan orak ve çekiç bir işçi ve çiftçi kadın figürü tarafından havaya kaldırılır. 1947'de heykel Mosfilm stüdyolarının da sembolü olarak kullanılmaya başlanır. 1940'larda Muhina'nın stili Stalin dönemi estetik standartlarına uygun görülmediğinden bu dönemde hiçbir heykeli dikilmez. Lenin ve Yakov Sverdlov heykeli projesi de Stalin tarafından destek görmediği için bitirilemez. Heykeltıraşın Moskova'ya dikilmek üzere yaptığı Gorki heykeli ise Moskova için uygun bulunmayacak ve Gorki şehrine dikilecektir. Sanatçı 1953 yılında Moskova'da 65 yaşında hayata veda etti. Ölümünden önce "Bir Heykeltraşın Düşünceleri" adlı bir kitap yayınladı. Kırım Özerk Cumhuriyeti'ndeki Feodosya kentinde adına adanmış bir bulunmaktadır. Torino Kefeni Torino Kefeni, İsa'nın çarmıhtan indirildikten sonra sarıldığı iddia edilen sakallı bir adama ait önden ve arkadan silüetin olduğu keten kumaş. 4. yüzyılda bir kaynak Thaddaeus ya da Addai'nin Edessa'da (Urfa), "seçme boyalarla" İsa'nın bir resmini yaptığını nakletmektedir. 6. yüzyılda bir başka kaynak, İsa'nın yüzünü bir havluya sildiğinde üstünde görüntüsünü bıraktığını bildirmiştir. İsa bu havluyu, Edessa Kralı Abgar'ın bir elçisine vermiştir. Edessa'da İsa'nın resmi olduğu hikâyeleri, Bizans ordusunun görüntüyü Konstantinopolis'e (İstanbul) götürdüğü 944 yılına kadar devam etmiştir. Resim burada 1204'e kadar kalmış, o yıl Dördüncü Haçlı Seferi şövalyeleri kenti yağmalamışlar ve bu arada resmi de almışlardır. Kefenin 14. yüzyıl Fransa'sında sergilenebilmesinin açıklaması bu olabilir. İlk kez 1350'lerde Fransa’da sergilendi. 1578’de İtalya’ya getirilerek Torino'da San Giovanni Battista Katedrali’nde muhafaza edilmeye başlanmıştır. Pek çok kişi bunun mucizevi bir şekilde olduğuna inanırken, kuşkucular sahtekarlık olduğunu düşünüyordu. 1988 yılında kefenin bir kısmı karbon-14 yaş belirleme testine tabi tutuldu ve kefenin 700 yaşındaki keten bitkilerinden yapıldığı belirlendi. 1260-1390 arası bir tarihe ait olduğunun belirlenmesiyle gözden düşmesine rağmen, kumaş dini çevrelerde değerini hala korumaktadır. Metinlerarasılık Metinlerarasılık metinlerin anlamının başka metinler tarafından şekillendirilmesidir. Bir yazarın önceki bir metni ödünç alması ve dönüştürmesi için kullanılabildiği gibi bir metni okuyan bir okurun bir başka metne başvurması için de kullanılabilmektedir. Bu ilişki farklı medyaların metinleri arasında kurulduğunda "Medyalararasılık" olarak adlandırılır. “Metinlerarasılık” kavramının kendisi de postyapısalcı Julia Kristeva tarafından 1966 yılında bulunmasından bu yana pek çok kez ödünç alınmış ve dönüştürülmüştür. Eleştirmen William Irwin’in belirttiği gibi, bu terim, “Kristeva’nın ilk vizyonuna sadık kalanlardan onu sadece anıştırma ve etkiden bahsederken daha şık bir dil kullanmak isteyenlere kadar neredeyse kullanıcı sayısı kadar farklı anlamlara gelir hale gelmiştir” (Irwin, 228). FA Community Shield Football Association Community Shield (eski adıyla Charity Shield), İngiltere'de bir önceki sezonun Premier League şampiyonu ile FA Cup şampiyonu arasında Wembley Stadyumu'nda her yıl oynanan maçtır. Premier League şampiyonu takımın aynı zamanda FA Cup'ı kazanması durumunda lig ikincisi takım yarışmaya katılmaktadır. Yarışma, Futbol Federasyonu ve UEFA tarafından bir süper kupa müsabakası olarak kabul edilmektedir. Federasyon tarafından organize edilen maçtan elde edilen gelir, ülke genelindeki toplum girişimlerine ve hayır kurumlarına dağıtılmaktadır. Gişe ve maç programı satışlarından elde edilen gelirler, ilk turdan itibaren FA Cup'ta yarışan 124 kulübe, kendi seçtikleri hayır kurumlarına ve projelere dağıtılmak üzere ayrılırken, geri kalanı federasyonun ulusal yardım ortaklarına dağıtılır. Yarışma ilk kez 1908-09 sezonunda, Sheriff of London Charity Shield'in yerine organize edildi. Yarışmanın son kazananı, 2019 yılında Liverpool'u normal süresi 1-1 biten maçta penaltı vuruşları sonucunda 5-4 mağlup eden Manchester City'dir. Diner Dash Diner Dash, başlangıçta New York merkezli Amerikan oyun geliştirme stüdyosu Gamelab tarafından geliştirilen ve San Francisco merkezli PlayFirst tarafından yayınlanan bir strateji ve zaman yönetim oyunudur. Oyun tüm zamanların en çok satılan oyunlar listesinde bulunmaktadır. PC, Mac, konsollar ve mobil cihazlar gibi birden fazla platformda bulunmaktadır. Oyunun Xbox Live Arcade sürümü Hudson Soft tarafından 18 Kasım 2009'da, 25 Kasım 2009'da PlayStation Network sürümü, 16 Şubat 2010'da WiiWare sürümü yayınlanmıştır. 26 Mart 2010'da Japonya'nın yanı sıra Avrupa'da, 29 Mart 2010'da ise Kuzey Amerika'da yayınlanmıştır. Fakat WiiWare sürümü kaldırılmıştır. Diner Dash daha sonra Glu Mobile tarafından cep telefonlarına taşındı. Diner Dash ayrıca çok sayıda devam filmi ortaya çıkaran Diner Dash serisine atıfta bulunur. 2006 başında, 2006 sonunda, 2007 sonunda, ise 2010 başında piyasaya sürüldü. Günümüzde halen aktif olan mobil oyunu ise 2014 sonunda piyasaya sürüldü. Flo, Dinertown'da büyük bir borsa şirketinde çalışıyordu fakat tüm işleri yapmaktan sıkılmıştı. Bu yüzden işinden istifa etti ve eski bir restoran satın aldı. Bu restoranı geliştirmek için ise paraya ihtiyacı vardır, ilerleyen zamanlarda da farklı temalarda yeni restoranlar açacaktır. Oyunun amacı müşterileri masaya yerleştirmek ve Flo'nun müşterilere hizmet etmesini sağlamaktır. Bölümleri geçtikçe kazanılan paralarla restoranın görünümü, çeşitli yiyecek ve içecek geliştirmeleri gibi birçok özellik açılır. Oyun, The New York Times, USA Today, CNN, ve Nicole Lazzaro'nun 2005 Oyun Geliştiricileri Konferansı'ndaki oyuncu duyguları analizi de dahil olmak üzere çeşitli sıradan oyun çalışmalarında bahsedildi. Games Magazine olumlu bir inceleme yapıp oyunu "oldukça esnek" olarak nitelendirdi. LÃ¼bov Petrovna Orlova Lübov Petrovna Orlava (Rusça: Любовь Петровна Орлова) (29 Haziran 1902 - 26 Haziran 1975), Sovyetler Birliği'nin tanınmış sinema ve tiyatro oyuncusu ve şarkıcıdır. Orta sınıf bir ailenin çocuğu olarak Moskova yakınlarındaki Zvenigorod şehrinde doğdu ve Yaroslavl şehrinde büyüdü. 7 yaşında Feodor İvanoviç Şalyapin tarafından yeteneği fark edildi. Ailesi için para kazanması gereken Lübov konservatuvara gidemedi. İlk kocası 1930 yılında tutuklanan Sovyet ekonomist Andrey Berzin'dir. Ancak bu olay kariyerine engel olmaz. 1934'te özellikle Jolly Fellovs adlı komedi filminde oldukça başarılı bir performans sergiler ve Stalin'in sempatisini kazanır. Daha sonra yönetmen Grigori Aleksandrov ile evlenir. Sonraki yıllarda Sovyet klasikleri içine girecek 4 popüler filmde rol alır. Sirk (1936), Volga-Volga (1938), Parlak Patika(1940) ve Bahar (1947). 1950'li yıllarda Sovyetlerin en çok bilinen film yıldızıdır. Bu yıllardan sonra ayrıca Yuri Zavadski'nin tiyatro yapımlarında rol almıştır. Rocky Rocky, 1976'da çekilen bir ABD filmi. 8 filmden oluşan serinin ilk filmi. Başrolde, senaryosunu da yazan Sylvester Stallone oynadı. Sylvester Stallone senaryosuyla birçok yapım evi ve prodüktöre başvurmuştur, içlerinden bazıları senaryoya ilgi duysa da Stallone'un başrolde kendisinin oynaması şartına sıcak bakmamıştır. En sonunda şans eseri bir yapımcı Stallone'u kabul etmiştir. Yapımcı Stallone'u oynadığı The Lord's of Flatbush adlı filmdeki rol arkadaşı Perry King zannedip Rocky rolünü kendisine vermiştir, böylece kendisini büyük başarı ve şöhrete taşıyacak olan yolun kapısı küçük bir yanlışlıkla da olsa açılmıştır. Filmde yoksul ve kimsesiz bir boksör olan Rocky Balboa'nın yaşam hikâyesi anlatılır. 1977'de aday olduğu 10 daldan en iyi film, en iyi yönetmen ve en iyi kurgu dallarında 3 Oscar almıştı. Filmin kısaca konusu, Amerika'lı bir işçinin (Sylvester Stallone), iş dışı zamanlarında yerel bir kulüpte boks yaparken keşfedilerek kısa zaman içinde dünya şampiyonluğuna kadar giden yolda başından geçenleri konu alan film, aynı zamanda Rocky'nin Adrian'la olan aşkını ve antrenörü Mickey ile olan baba/oğul yakınlığındaki ilişkisini de seyirciye sunuyor. Rocky filmi Rocky Marciano nun boks maçlarından esinlenerek oluşturulmuştur. 2006 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. 1975'te, ağır boks dünya şampiyonu Apollo Creed, yaklaşmakta olan ABD'nin kuruluşunun İki Yüzüncü Yılında Philadelphia'da Dünya Ağır Siklet Boks Şampiyonluğu maçı yapmayı planladığını duyurur. Ancak, dövüş tarihinden beş hafta sonra, planlanan rakibinin elini sakatlaması nedeniyle dövüşmeyeceği konusunda bilgilendirilir. Creed, diğer tüm olası yedek boksörler elendiğinde veya başka türlü mevcut boksör bulunamaması yüzünden adı-sanı hiç duyulmamış yerel bir boksöre meydan okuma şansını vererek maçı renklendirmeye karar verir. Creed, öncelikle küçük spor salonlarında dövüşen "İtalyan Aygırı" lakaplı boksör olan Rocky Balboa'yı seçer çünkü unvanı çok hoşuna gitmiş, ilgisini çekmiştir. Başta bu maç için isteksiz olan Rocky, sonunda kendisine 150.000 dolar ödenecek olan mücadeleyi kabul eder. Rocky, sığır etlerinin kenarlarını kum torbası olarak kullanmak gibi birkaç haftalık alışılmadık eğitimden geçer. Rocky'ye daha sonra eski boksör ve şimdi bir boks antrenörü olan Mickey Goldmill yaklaşır. Yaşlı, ufak tefek ve spor salonu sahibi olan bu adam Rocky'i başlangıçta çalıştırmaya istekli değildir, çünkü Mickey daha önce ona yardım etmeye pek ilgi göstermemiş ve onu boşa giden bir yetenek olarak görmüştür ancak Rocky'nin Creed ile maç yapacağını öğrendikten sonra onu çalıştırmayı ve menajeri olmayı teklif eder fakat Rocky ilk başta kabul etmez. Bağırır çağırır ama dayanamaz ve uzaklaşıp gitmekte olan Mickey'nin yanına koşar ve teklifini kabul eder. Bu arada Rocky, bir evcil hayvan dükkanında yarı zamanlı çalışan Adrian Pennino ile romantik bir ilişki kurmaya başlar. Adrian'ın abisi Paulie, Rocky'nin başarısını kıskanır. Dövüşten önceki gece, uykuları kaçan Rocky, Philadelphia Spectrum'u ziyaret eder ve güvenini kaybetmeye başlar. Adrian'a maçı kazanabileceğine inanmadığını itiraf eder ancak Creed'e karşı mesafe katetmeye çalışır, başka bir dövüşçünün yapamadığını yaparak kendini herkese kanıtlamak zorundadır. Creed, yeni yıl gününde George Washington ve sonra Sam Amca gibi giyinmiş bir şekilde show yaparak ringe giriş yapar ve mücadele başlar. Creed'in kendine aşırı güveninden yararlanan Rocky, ilk roundda onu ilk kez düşürür, Creed hayatında ilk kez yere serilir. Endişelenen Creed'in egosu asla tamamen kaybolmasa da Rocky'yi dövüşün geri kalanında daha ciddiye almaya başlar. Dövüş, on dört round boyunca devam eder ve her iki dövüşçü de çeşitli yaralanmalara maruz kalır. Onbeşinci rounda girerken Rocky, kafasına vurulmuş ve şişmiş göz kapakları yüzünden görüşünü geri kazanmak için sağ göz kapağına kesik atılmasını ister. İç kanaması ve kırık bir kaburgası olan Apollo, buna rağmen mücadele etmeye