verdi avukat. Ben Dr. Jekyll'ın eski bir arkadaşıyım – Gaunt Sokağı'ndan Mr. Utterson– adımı daha önceden duymuş olmalısınız, sizinle karşılaşmak güzel bir rastlantı, belki beni içeri kabul edebilirsiniz. Dr. Jekyll'ı bulamayacaksınız evde yok, diye karşılık verdi Mr. Hyde, anahtarına üfleyerek. Sonra birdenbire, ama yine başını havaya kaldırmadan, Beni nasıl tanıdınız. diye sordu. Acaba bana bir iyilik yapar mısınız. dedi Mr. Utterson. Zevkle, diye cevap verdi öteki. Nasıl bir iyilik. Yüzünüzü görmeme izin verir misiniz. diye sordu avukat. Mr. Hyde bir an tereddüt edermiş gibi göründü, sonra aniden karar vermişçesine, meydan okuyan bir tavırla kafasını kaldırdı ikisi birkaç saniye dik dik birbirlerine baktılar. Artık, bundan sonra sizi yeniden gördüğümde tanıyabilirim, dedi Mr. Utterson. Bu daha sonra işime yarayabilir. Peki, diye karşılık verdi Mr. Hyde, karşılaştığımız iyi oldu bu arada, adresimi de almalısınız. Soho'da bir sokağın numarasını verdi. Aman Tanrım. diye düşündü Mr. Utterson, o da vasiyetnameyi düşünüyor olabilir mi acaba. Ama duygularını kendisine sakladı ve adresi alırken homurdandı yalnızca. Söyleyin şimdi bakalım, dedi öteki, beni nasıl tanıdınız. Tarif üzerine, oldu cevap. Kim tarif etti. Ortak arkadaşlarımız var, dedi Mr. Utterson. Ortak arkadaşlar mı. dedi Mr. Hyde, boğuk bir sesle. Kimmiş onlar. Örneğin Jekyll, dedi avukat. O size asla bir şey söylemedi. diye haykırdı Mr. Hyde, ani bir öfke patlamasıyla. Yalan söyleyeceğinizi düşünmemiştim. Hadi, dedi Mr. Utterson, bu hiç de yakışık alan bir söz değil. Öteki hırlarcasına vahşi bir kahkaha attı sonra bir anda, olağanüstü bir hızla kapının kilidini açtı ve evin içinde gözden kayboldu. Avukat, Mr. Hyde onu terk ettikten sonra bir süre bir huzursuzluk tablosu gibi olduğu yerde kalakaldı. Daha sonra ağır ağır sokağı çıkmaya başladı, her iki adımda bir duruyor, kafası karışmış biri gibi elini alnına koyuyordu. Yürürken böyle kendi kendine tartıştığı sorun, çok zor çözülebilecek cinstendi. Mr. Hyde soluk yüzlü, cüce gibi bir adamdı, adı konulabilecek bir sakatlığı yoktu, ama sakatmış gibi bir izlenim bırakıyordu, ürkütücü bir gülümsemesi vardı, avukata karşı tavırları çekingenlik ve cüretkârlığın korkunç bir karışımı gibiydi, boğuk, fısıltılı, kesik kesik bir sesle konuşmuştu, bütün bunlar onun aleyhine şeylerdi ama bütün bunların bir araya gelmesi bile Mr. Utterson'ın ona karşı o güne kadar tanımadığı türden bir iğrenme, nefret ve korku duymasını açıklayamıyordu. Başka bir şey olmalı, dedi kafası karışmış beyefendi. Daha fazla bir şey var, keşke bunu tanımlayabilseydim. Tanrı beni korusun, adam sanki insan değilmiş gibi. Karanlık güçler mi desek acaba. Dr. Fell'in [5] yadigârı mı yoksa. Ya da yalnızca kötü bir ruhtan yayılan ve balçıktan bedenine sızıp onun şeklini değiştiren bir ışık mı. Sanırım, bu sonuncusu çünkü, çünkü ah, zavallı Harry Jekyll, eğer şimdiye kadar bir insanın yüzünde şeytanın imzasını okuduysam, bu yüz senin yeni arkadaşına aittir. Ara sokağın köşesini dönünce tarihi, güzel evlerin bulunduğu bir meydana çıkılıyordu şimdi bu evlerin çoğu eski görkemli konumlarını yitirmiş, daire daire ve oda oda, her türden ve konumdan insana kiralanmıştı harita çizenler, mimarlar, gizli kapaklı işler çeviren avukatlar ve birtakım şaibeli işlerle uğraşan insanlar. Bununla beraber, köşedeki ikinci ev hâlâ bir bütün olarak kullanılıyordu kapısının önü, küçük lambanın ışığı dışında karanlıklara gömülmüş olmasına karşın, zenginlik ve konforun görkemli havasını taşıyordu. Mr. Utterson durdu ve kapıyı çaldı. İyi giyimli, yaşlıca bir uşak kapıyı açtı. Dr. Jekyll evde mi, Poole. diye sordu avukat. Bir bakayım, Mr. Utterson, dedi Poole, ziyaretçiyi geniş, alçak tavanlı, rahat bir salona aldı. Burası flamalarla süslü, (kır evlerindeki gibi) gürül gürül yanan bir şömineyle ısıtılmış ve meşe ağacından değerli mobilyalarla döşenmişti. Burada şöminenin yanında mı beklersiniz, efendim. Yoksa yemek odasının lambalarını açayım mı. Burada beklerim, teşekkürler, dedi avukat, şömineye yaklaşıp yüksek paravanasına yaslandı. Şimdi yalnız kaldığı bu salon doktor dostunun çok özen gösterdiği bir yerdi Utterson da sürekli bu salonun Londra'daki en hoş salon olduğunu söyler dururdu. Ama bu gece kanında bir ürperti vardı Hyde'ın yüzü aklından çıkmıyor yaşama karşı bir iç bulantısı ve tatsızlık hissediyordu (ki bu onda nadir görülen bir duyguydu) bu kasvetli duygular içinde, şöminenin ateşinin cilalı dolaplar üzerindeki titreyişlerinde tehditkâr bir şeyler, tavandaki gölgelerden huzursuz edici hareketler okuyordu. Poole az sonra geri dönüp Dr. Jekyll'ın dışarı çıkmış olduğunu haber verince hissetmiş olduğu rahatlamadan utandı. Mr. Hyde'ı eski otopsi odasının kapısından içeri girerken gördüm, Poole, dedi. Dr. Jekyll evde yokken bunu yapması doğru mu. Çok doğru, efendim, diye cevap verdi uşak. Mr. Hyde'ın anahtarı var. Efendin, bu genç adama çok güveniyor olmalı, Poole, dedi öteki, düşünceli düşünceli. Evet, efendim, gerçekten de öyle, dedi Poole. Hepimize, ona itaat etmemizi emretti. Mr. Hyde ile daha önce karşılaştığımı hiç sanmıyorum. dedi Utterson. Ah, hayır efendim. Akşam yemeklerini de burada yemez, diye karşılık verdi uşak. Aslına bakarsanız, onu evin bu tarafında da çok az görürüz çoğunlukla laboratuvardan girip çıkar. Pekâlâ, iyi geceler, Poole. İyi geceler, Mr. Utterson. Avukat ağır bir yürekle evine gitmeye koyuldu. Zavallı Harry Jekyll, diye düşündü, aklım bana onun kapana kıstırıldığını söylüyor. Gençken çok çılgındı elbette bu uzun zaman önceydi ama Tanrı'nın yasasında sınırlama olmaz. Ah, öyle olmuş olmalı eski bir günahın hayaleti, gizlenmiş bir suçun kanserleşmesi bunların cezası, hafıza unuttuktan ve kendini beğenmişlik, hataya göz yumduktan sonra geliyor. [6] Bu düşünceden dehşete düşen avukat, bir süre derin derin kendi geçmişini düşündü, eski bir günahtan ortaya bir cin çıkacak korkusuyla hafızasının bütün köşelerini araştırdı. Geçmişi oldukça günahsızdı çok az insan geçmişiyle hesaplaşırken onun kadar rahat ve huzurlu olabilirdi yine de yaptığı pek çok kötü şeyin yüzünden tozların arasında yuvarlandığını hissetti, sonra da tam yapacakken kendini sakındığı şeyleri düşününce ağırbaşlı ve ürkek bir minnettarlık duygusuyla yeniden başını kaldırdı. Sonra eski konusuna yeniden dönünce bir umut kıvılcımı yakaladı. Eğer bu Hyde efendi zamanında öğrenciyse, diye düşündü, onun da kendine ait sırları olmalı adamın görünüşüne bakılırsa karanlık sırlar olmalı bunlar bu sırlar zavallı Jekyll'ın sırlarıyla kıyaslandığında Jekyll'ınkiler güneş gibi parlak görünecektir. İşler böyle olduğu gibi devam edemez. Bu yaratığın bir hırsız gibi Harry'nin yatağının çevresinde sinsi sinsi dolaştığını düşündükçe içimi bir ürperme kaplıyor zavallı Harry, ne kötü bir uyanış olmalı. Üstelik bu işin tehlikesi de var. Çünkü bu Hyde, vasiyetnamenin varlığından kuşkulanırsa, mirasa konmak için sabırsızlanabilir. Evet, Jekyll'a destek olmalıyım—tabii eğer izin verirse, diye ekledi, Jekyll izin verirse tabii. Çünkü bir kere daha vasiyetnamenin garip cümleleri, bütün saydamlığıyla, açık açık gözlerinin önünden geçmişti. Bu aslında yeni bir şey değildi, çoğu zaman böyle olurdu. Utterson sevildiği yerlerde gerçekten sevilirdi. Ev sahipleri, neşeli, çenesi düşük misafirleri evden ayrılmak için kapının eşiğine geldiklerinde, bu sessiz, kendi halinde avukatı yanlarında alıkoymayı severlerdi onun sırnaşık olmayan dostluğuyla bir süre yalnız oturmaktan hoşlanırlar adamın derin sessizliğinde eğlencenin verdiği yorgunluk ve gerginlikten kurtulurlardı. Bu kural Dr. Jekyll için de değişmezdi şimdi şöminenin karşısında otururken –iri kıyım, yapılı, elli yaşlarında yakışıklı bir adam– Mr. Utterson'a içten ve sıcak bir yakınlık duyduğunu bakışlarından anlayabilirdiniz. Ben de seninle konuşmak istiyordum, Jekyll, diye söze başladı avukat. Vasiyetnameni hatırlıyorsun, değil mi. Dikkatli bir gözlemci bu konunun tatsız bir konu olduğunu anlayabilirdi ama doktor neşeyle konuşmasını sürdürdü. Benim zavallı Utterson'ım, dedi, böyle bir müvekkilin olduğu için şanssızsın. Benim vasiyetnamem yüzünden senin kadar gerilen başka bir adam daha görmedim bilgiçlik taslayan at gözlüklü Lanyon'un benim çalışmalarıma bilimsel sapkınlıklar demesinin dışında. Ah, biliyorum, iyi bir insan o, kaşlarını çatmana gerek yok, mükemmel bir insan ve ben onu daha sık görmek istiyorum, ama o dar görüşlü cahil, küstah, kendini beğenmişin biri. Hiçbir insanda Lanyon'dan daha fazla hayal kırıklığına uğramadım. O vasiyeti hiçbir zaman onaylamadığımı biliyorsun, diye sözlerini sürdürdü Utterson, yeni açılan konuyu kabaca duymazlıktan gelmişti. Vasiyetnamem mi. Evet, elbette, bunu biliyorum, dedi doktor, biraz sertçe. Bana söylemiştin bunu. Pekâlâ, yeniden söylüyorum, diye devam etti avukat. Genç Hyde ile ilgili bir şeyler öğrendim. Dr. Jekyll'ın geniş yakışıklı yüzü dudaklarına kadar soldu, gözlerine bir karanlık yerleşti. Bu konuda daha fazla şey duymak istemiyorum, dedi. Bu konuda daha fazla konuşmayacağımıza dair anlaştık sanıyordum. Duyduklarım iğrençti, dedi Utterson. Bu hiçbir şeyi değiştirmez. İçinde bulunduğum durumu anlamıyorsun, diye cevap verdi doktor, tavırlarında gözle görülür bir tutarsızlık vardı. Çok zor bir durumdayım, Utterson durumum çok garip. Konuşmakla düzeltilemeyecek türden birtakım işler. Jekyll, dedi Utterson, beni tanıyorsun Güvenilecek biriyim. Bana her şeyi açıkça anlat seni bu durumdan kurtarabileceğimden hiç kuşkun olmasın. Benim iyi yürekli dostum Utterson, dedi doktor, bu senin iyiliğin, gerçekten de çok iyi yüreklisin, sana teşekkür etmeye yetecek söz bulamıyorum. Sana bütün kalbimle inanıyorum yaşayan herkesten çok sana güvenirim, eğer böyle bir seçim yapabilseydim, kendimden bile daha çok güvenirdim sana ama gerçekten de sandığın gibi değil aslında her şey o kadar da kötü değil sırf senin iyi yüreğini rahatlatmak için bir şey söyleyeceğim İstediğim her an, Mr. Hyde'dan kurtulabilirim. Sana bu konuda yemin ediyorum ve sana tekrar tekrar teşekkür ediyorum yalnızca küçük bir şey daha ekleyeceğim Utterson, eminim yanlış anlamazsın bu özel bir konu ve yalvarırım sana, bırak, kendi halinde kalsın. Utterson ateşe bakarak bir süre düşünceye daldı. Tamamen haklı olduğundan yana kuşku duymuyorum, dedi en sonunda, ayağa kalkarken. Pekâlâ, bu konuya değindiğimize göre, ki umarım son defa olur bu, diye devam etti doktor, anlamanı istediğim bir nokta var. Zavallı Hyde'a karşı büyük bir ilgi duyuyorum. Senin onu gördüğünü biliyorum bana, kendisini gördüğünü söyledi korkarım kabalık etmiş. Ama bu genç adama karşı samimi olarak büyük, ama çok büyük bir ilgi duyuyorum ve eğer ben buralarda olmazsam, Utterson, onunla ilgileneceğine ve haklarını koruyacağına dair bana söz vermeni istiyorum. Olan biten her şeyi bilseydin, bunu yapardın eminim eğer söz verirsen üzerimden büyük bir yük kalkacak. Asla ondan hoşlanıyormuş davranamam, dedi avukat. gibi Senden bunu istemiyorum, diye yalvardı Jekyll, elini ötekinin kolunun üzerine koyarak yalnızca adalet istiyorum artık ben burada olmadığım zaman, benim hatırım için ona yardımcı olmanı istiyorum senden. Utterson engellenemez bir şekilde içini çekti. Pekâlâ, dedi, söz veriyorum. Çok az sayıda ayrıntı vardı, ama bunlar çok çarpıcıydı. Nehirden çok da uzak olmayan bir evde yalnız yaşayan ve hizmetçilik yapan bir kadın saat on bire gelirken yatmak için üst kattaki odasına çıkmıştı. Sabahın erken saatlerinde kenti sis basmasına karşın, gecenin ilk yarısı bulutsuzdu ve hizmetçinin penceresinin baktığı dar sokak dolunayın ışığıyla tamamen aydınlıktı. Hizmetçinin romantik bir anına rastlamış olmalıydı, çünkü o sırada hemen pencerenin kenarında duran sandığın üzerine oturmuş, derin derin düşünerek hayallere dalmış durumdaydı. Asla (böyle diyordu, gözlerinden yaşlar akarak tanık olduğu olayı anlatırken), asla kendini bütün insanlarla böylesine barış içinde hissetmemiş ve dünya hakkında bu kadar iyi şeyler düşünmemişti. Bu şekilde otururken sokakta beyaz saçlı, yaşlı ve yakışıklı bir beyefendinin farkına varmıştı bir başka çok kısa boylu bir beyefendi de ona doğru yaklaşıyordu hizmetçi ilk bakışta bu adama pek dikkat etmemişti. Birbirlerine konuşma mesafesi kadar yaklaştıklarında (ki bu tam da hizmetçinin penceresinin önünde olmuştu) yaşlı adam eğilip çok nazik bir şekilde öbür adama seslenmiş. Söyledikleri çok da fazla önem taşıyormuş gibi görünmüyormuş gerçekten de, parmağıyla işaret etmesinden, sadece yolu soruyor gibiymiş ama konuşurken yüzüne ay ışığı vuruyormuş ve hizmetçi kız bu manzarayı seyretmekten hoşlanmış yüzünde yaşlı insanlara özgü bir saflık ve iyilik varmış, ama yine de büyük bir özgüven yansıyormuş. Az sonra hizmetçinin gözleri öteki adama kaymış, bu adamın bir keresinde efendisini de ziyaret eden ve hiç hoşlanmadığı Mr. Hyde olduğunu görünce şaşırmış. Elinde ağır bir baston varmış, bununla oynuyormuş ama tek kelime bile söylemeden hastalıklı bir sabırsızlıkla dinliyor gibi görünüyormuş. Sonra ansızın korkunç bir öfke kasırgasına kapılmış, ayaklarını yerlere vurmaya, bastonunu sallamaya ve çılgın gibi (hizmetçi böyle tarif ediyordu) davranmaya başlamış. Yaşlı beyefendi çok şaşırmış ve biraz da ürkmüş bir havayla bir adım geri çekilmiş bunun üzerine Mr. Hyde bütün zincirlerinden boşanmış halde adamı sopalaya sopalaya yere yıkmış hemen sonra da öfkeyle, maymun gibi kurbanının üstünde tepinip darbe üzerine darbe yağdırmış. Bu darbelerin altında kemiklerinin kırıldığı duyuluyor, adamın gövdesi yolun üzerinde hopluyormuş. Duyup gördüklerinden kapıldığı dehşetle hizmetçi oracıkta bayılmış. Kendine gelip de polisi çağırdığında saat ikiydi. Katil çoktan ortadan kaybolmuştu ama her tarafı kırılıp paramparça olmuş kurbanı sokağın ortasında yatıyordu. Cinayet aleti olan baston, ender bulunan, çok sert ve sağlam bir odundan yapılmış olmasına karşın, bu insafsız zalimliğin acımasızlığıyla tam ortasından ikiye ayrılmıştı parçalarından biri yakındaki bir hendeğe yuvarlanmış, ötekisi de hiç kuşkusuz, katil tarafından götürülmüştü. Kurbanın üzerinde bir cüzdan ve altın bir saat bulundu mühürlenmiş ve damgalanmış bir zarf dışında herhangi bir kartvizite ya da kimliğe rastlanmadı. Zarf büyük olasılıkla postaya atılacaktı, üzerinde Mr. Utterson'ın adı ve adresi yazılıydı. Bu zarf ertesi sabah, yatağından kalkmadan önce avukata götürüldü avukat zarfı görüp olayı dinler dinlemez ciddileşti. Cesedi görene kadar hiçbir şey söylemeyeceğim, dedi bu çok ciddi bir olay olabilir. Lütfen ben giyinene kadar bekleme lütfunda bulunur musunuz. Sonra yine ciddi bir yüz ifadesiyle hızlı hızlı kahvaltısını etti ve cesedin götürüldüğü polis karakoluna gitti. Hücreye girer girmez başını salladı. Evet, dedi, bu adamı tanıyorum ve onun Sir Danvers Carew olduğunu söylemekten büyük bir üzüntü duyuyorum. Aman Tanrım. diye haykırdı polis, olamaz, Bir sonraki an gözleri profesyonel bir hırsla parıldadı. Bu iş çok gürültü kopmasına yol açacak bayım, dedi. Belki siz katili bulmamızda bize yardımcı olabilirsiniz. Daha sonra hizmetçinin gördüklerini kısaca anlattı ve kırık bastonu gösterdi. Mr. Utterson, Hyde adını duyar duymaz ürkmüştü zaten ama baston önüne koyulduğu zaman, artık daha fazla kuşkusu kalmadı kırılmış ve epey hırpalanmış olmasına karşın, bunun uzun yıllar önce kendisinin Henry Jekyll'a hediye ettiği baston olduğunu farketmişti. diye sordu. Hizmetçinin tarif ettiğine göre, özellikle çok kısa boylu ve hain görünüşlü biriymiş, dedi polis memuru. Mr. Utterson düşünmeye başladı sonra başını kaldırarak, Eğer benimle arabama kadar gelirseniz, dedi, sanırım sizi onun evine götürebilirim. O sırada saat sabahın dokuzu olmuş ve mevsimin ilk sisi etrafa çökmüştü. Gökyüzünden inen sis tabakası çikolata rengi büyük bir örtüye benziyordu, ama rüzgâr bu savaşa hazırlanan buğuyu sürekli dağıtıyor ve bozguna uğratıyordu öyle ki, araba sokaktan sokağa ağır ağır ilerlerken, Mr. Utterson alacakaranlığın muhteşem renk değişimlerini görüyordu çünkü, diyelim ki burada her taraf gece oluyormuş gibi karanlığa boğulurken, başka bir yerde garip bir yangından çıkan alevlerin ışığı gibi ortalık rengârenk, parlak bir kahverengiye bürünüyordu sonra bir an için sis bütünüyle açılıyor, gün ışığının yorgun mızrakları, ortalıkta dönüp duran duman halkalarının arasından parıldıyordu. Değişken ışıklar altındaki Soho'nun bu kasvetli bölgesi, çamurlu yollarıyla, yoldan gelip geçen pasaklı insanlarıyla, ya hiç söndürülmeyen ya da karanlığın yeni başlayan işgaline karşı savaşsın diye yeniden yakılan lambalarıyla avukatın gözlerine kâbusta görülen bir kent gibi geliyordu. Bunun yanında, kafasındaki düşünceler en kasvetli renklere boyanmıştı yanında oturan yol arkadaşına her göz attığında, çoğu zaman en dürüst insanlara bile saldıran kanunun ve kanun adamlarının yarattığı dehşet duygusunun dokunuşunu hissediyordu. Araba belirtilen adrese yaklaştığı sırada sis biraz kalktı ve kirli sokağı, bir meyhaneyi, alçak bir Fransız aşevini, üç kuruşluk şeylerin satıldığı bir perakendeci dükkânını, kapı girişlerine sığışmış partal giysili çocukları, ellerinde anahtarlarıyla sabah içkisi içmek için dışarı çıkmış olan çeşitli uluslardan kadınları avukatın gözlerinin önüne serdi sonra birden sis kahverengi bir gölge gibi buraya da çöktü ve onun bu rezil çevreyi daha fazla görmesini engelledi. Burası Henry Jekyll'ın gözdesinin eviydi çeyrek milyon sterline konacak olan adamın evi. Fildişi yüzlü, gümüş saçlı yaşlı bir kadın kapıyı açtı. İkiyüzlülüğün izleriyle yumuşaklaşmış çirkin bir yüzü vardı ama tavırları mükemmeldi. Evet, burası Mr. Hyde'ın eviydi, ama kendisi evde yoktu o gece eve çok geç gelmiş, bir saat kadar kaldıktan sonra tekrar dışarı çıkmıştı bu davranışında garip bir şey yoktu çünkü eve düzenli olarak gidip gelmez ve sık sık ortadan kaybolurdu örneğin, dün onu görene kadar neredeyse iki ay eve uğramamıştı. Çok iyi o zaman, kaldığı odaları görmek istiyoruz, dedi avukat kadın, imkânsız olduğunu söylemeye kalkışınca, En iyisi yanımdaki kişinin kim olduğunu size söylemem, diye ekledi. Scotland Yard'dan Müfettiş Newcomen. Kadının yüzünde tiksinti verici bir neşe kıvılcımı belirdi. Ah. dedi, demek başı belaya girdi. Ne yapmış. Mr. Utterson ile müfettiş birbirlerine baktılar. Pek sevilen birine benzemiyor, dedi müfettiş. Şimdi, tatlı kadın, bana ve bu beyefendiye izin ver de etrafa bir göz atalım. Yaşlı kadın olmasa tamamen boş kalacak olan evde Mr. Hyde yalnızca iki odayı kullanıyordu ama lükstü, zevkli döşenmişti. Dolaplardan biri ağzına kadar şarap doluydu tabaklar gümüştendi sofra örtüleri ve peçeteler şıktı duvarda güzel bir tablo asılıydı, Mr. Utterson bunun sanattan çok iyi anlayan Henry Jekyll'ın hediyesi olduğunu düşündü yere katmerli ve renkleri birbiriyle uyum içinde olan halılar serilmişti. Ne var ki, oda kısa bir süre önce aceleyle altüst edilmiş olmanın izlerini taşıyordu cepleri ters çevrilmiş giysiler yere saçılmıştı dolap çekmeceleri açık duruyordu şöminede bir yığın kül vardı, sanki kısa bir süre önce birisi burada bir sürü kâğıt yakmıştı. Müfettiş bu korların arasından yanan ateşe direnmiş yeşil bir çek defterinin koçanını çıkardı bastonun diğer yarısı kapının arkasında bulundu. Bu kanıtların kuşkularını pekiştirmesi üzerine müfettiş memnun olduğunu açıkladı. Ziyaret ettikleri bankada katilin hesabında binlerce poundun yattığını öğrenmeleri müfettişin mutluluğunu tamamladı. Bu söylediğime inanabilirsiniz, efendim, dedi Mr. Utterson'a Onu elime geçirdim. Aklını yitirmiş olmalı, yoksa bastonu orada bırakmaz ya da her şeyden önce çek defterini yakmazdı. Nasıl olur, bu para adamın bütün hayatı. Bankaya gelip nakit para çekmesini beklemekten başka yapacak bir şey yok. Ama sonuncusunu yapmak o kadar da kolay değildi çünkü Mr. Hyde'ı çok az kişi tanıyordu, hizmetçi kız bile efendisini yalnızca iki kere görmüştü hiçbir yerde ailesinin izine ulaşılamadı hiç çekilmiş fotoğrafı falan yoktu onu tarif edebilecek az sayıda kişinin söyledikleri de, sıradan gözlemcilerin tariflerinde her zaman olduğu gibi birbiriyle epey farklılık gösteriyordu. Yalnızca tek bir noktada anlaşıyorlardı bu da kaçağın onu görenlerde bıraktığı, o ifade edilemez derecede çirkin biçimsizlik duygusuydu. Poole, onu hemen içeri aldı mutfaktan girip bir zamanlar bahçe olan bir avluyu geçtiler, sonra da laboratuvar ya da otopsi odası olarak bilinen binaya girdiler. Doktor bu evi ünlü bir cerrahın mirasçılarından satın almıştı anatomiden çok, kimyaya ilgi duyduğundan bahçenin ucundaki binanın kaderini değiştirmişti. Dostunun evinin bu kısmına avukatın ilk gelişiydi bu pis, penceresiz binayı merakla gözden geçirdi, bir zamanlar öğrencilerin doldurduğu ama şimdi kasvetli ve sessiz olan ameliyathaneyi geçerken tatsız bir gariplik duygusuyla çevresine bakındı masaya kimyasal gereçler yığılmış, yerlere kafesli sandıklar ve paketleme samanları saçılmıştı, yukarıdaki sisli kubbeden içeri loş bir ışık sızıyordu. En uzaktaki köşede, bir merdiven kırmızı çuhayla kaplanmış bir kapıya çıkıyordu Mr. Utterson en sonunda bu kapıdan geçip doktorun odasına girdi. Burası büyükçe bir odaydı, duvarlarda camlı dolaplar vardı, başka eşyaların yanı sıra bir de boy aynası ve çalışma masası bulunuyor ve odanın demir parmaklıklı, tozlu üç penceresi avluya bakıyordu. Ocakta ateş yanıyordu baca rafında duran lamba da yakılmıştı, çünkü artık evlerin içini bile sis basmıştı ve orada, ateşin yanı başında, ölümcül derecede hasta görünen Dr. Jekyll oturuyordu. Misafirini karşılamak için ayağa kalkmadı, yalnızca buz gibi elini uzattı ve değişmiş bir ses tonuyla ona hoş geldin dedi. Evet dostum, dedi Mr. Utterson, Poole odadan çıkar çıkmaz, haberleri duydun mu. Doktor tepeden tırnağa ürperdi. Meydanda bağrışıyorlardı, dedi. Yemek odamdan duydum onları. Tek bir şey söyleyeceğim, dedi avukat. Carew benim müvekkilimdi, ama sen de öylesin ve ben ne yaptığımı bilmek istiyorum. Bu adamı saklayacak kadar çıldırmadın değil mi. Utterson, Tanrı'ya yemin ederim ki. diye haykırdı doktor, Tanrı'ya yemin ederim ki bir daha onu görmeyeceğim. Sana şerefim üzerine yemin ediyorum, bu dünyada onunla işim bitti artık. Sonuna kadar bitti. Ayrıca benim yardımımı da istemiyor sen onu benim tanıdığım kadar tanımazsın o güven içinde, hem de çok güvende sözlerime kulak ver, artık kimse onun adını bile duymayacak. Avukat karamsar bir halde dinliyordu arkadaşının ateşli tavırları hoşuna gitmemişti. Ondan yana oldukça emin görünüyorsun, dedi senin iyiliğin için umarım haklısındır. Eğer bu olay mahkemeye götürülürse senin de adın karışabilir. Ondan yana hiç şüphem yok, diye karşılık verdi Jekyll bunun için kesin nedenlerim var ama kimseyle paylaşamam. Ama bir tek konuda bana öğüt verebilirsin. Bir... bir mektup aldım polise göstermem gerekip gerekmediğini bilmiyorum. Bu işi senin ellerine bırakmak istiyorum, Utterson sen ne yapılması gerektiği konusunda akıllıca bir karar verebilirsin, bundan eminim sana o kadar çok güveniyorum ki. Sanırım, bu mektubun onun yakalanmasına yol açabileceğinden korkuyorsun, değil mi. diye sordu avukat. Hayır, dedi öteki. Hyde'ın başına ne geleceği umurumda bile değil onunla işim bitti benim. Ben kendi adımın bu işe karışıp karışmayacağını düşünüyorum daha çok. Utterson bir süre düşünceye daldı arkadaşının bencilliği karşısında şaşırmış, ama yine de böyle düşünmesi içini rahatlatmıştı. Pekâlâ, dedi, şu mektuba bir bakayım. Mektup garip, dikey bir el yazısıyla yazılmış ve Edward Hyde olarak imzalanmıştı. Mektupta, kesinlikle güvendiği kaçış olanakları bulunduğu için, bunca zamandır kendisine hak etmediği sayısız iyilikler yapmış olan koruyucusu Dr. Jekyll'ın, onun güvenliğinden endişe etmemesi gerektiği yazılıydı. Bu mektup avukat için çok hoştu, çünkü ikisinin arasındaki yakınlık konusunda kendi aradığından daha da açık ipuçları veriyordu geçmişte duyduğu kuşkular için kendini suçladı. Zarf da sende mi. diye sordu. Zarfı yaktım, diye cevap verdi Jekyll, neyle karşı karşıya olduğumu düşünmemiştim daha. Ama üzerinde posta damgası yoktu. Elden ulaştırılmış. Mektup Utterson. bende kalsın mı. diye sordu Her şeye benim yerime senin karar vermeni istiyorum, oldu cevap. Kendime güvenim kalmadı artık. Pekâlâ, bunu düşüneceğim, diye cevap verdi avukat. Şimdi senden bir şey daha söylemeni istiyorum Vasiyetnamendeki senin ortadan kaybolmanla ilgili koşulları yazdıran Hyde mıydı. Doktor neredeyse bayılacakmış gibi görünüyordu ağzını sıkıca kapatıp başını evet anlamında salladı. Bunu biliyordum, dedi Utterson. Seni öldürmeye niyetliydi. Ucuz kurtuldun. Ama umduğumdan çok daha anlamlı bir şey kazandım, diye karşılık verdi doktor ciddi bir sesle Bir ders aldım. Ah Tanrım, Utterson, öyle bir ders aldım ki. Sonra da bir anda elleriyle yüzünü örttü. Dışarı çıkarken avukat durup Poole'a bir iki şey söyledi. Bu arada, dedi, bugün teslim edilen bir mektup varmış Mektubu getiren nasıl birine benziyordu. Ama Poole postayla gelenlerden başka mektup gelmediğinden kesinlikle emindi onlar da yalnızca birtakım broşürlerdi, diye ekledi. Bu haberi duyan ziyaretçi yeni korkulara kapıldı. Açık ki, mektup laboratuvar kapısından teslim edilmişti belki de odanın içinde yazılmıştı eğer böyleyse, olan biteni daha farklı değerlendirmek ve daha dikkatli ele almak gerekiyordu. Sokakta yürürken gazete satan çocukların yaya kaldırımlarında boğuk seslerle bağırdıklarını duyuyordu Özel baskı. Yazıyooor. Parlamento üyesinin korkunç bir şekilde öldürülüşünü yazıyor. Bu sözler, arkadaşı ve müvekkili olan bir adamın arkasından verilen ölüm söyleviydi skandal girdabının bir başka temiz adı daha içine çekmesinden endişelenmekten kendini alamıyordu. Vermesi gereken karar, en azından çok nazik bir karardı alışkanlığı olduğu üzere her zaman kendi sorunlarını kendi çözen biri olarak şimdi, birilerinin kendisine öğütte bulunmasını arzuluyordu. Öyle dosdoğru sorulabilecek bir şey değildi bu ama hiç olmazsa ortamı biraz yoklayabilirdi. Avukat, az sonra, başkâtibi Mr. Guest'le birlikte kendi şöminesinin başında oturuyordu. Tam ortalarında, ateşten iyi hesaplanmış bir uzaklıkta duran özel bir şarap şişesi vardı. Şarap, uzun zamandır evinin bodrumunda güneş ışığı görmeden dinlendirilerek yıllanmıştı. Sis, donuk kentin üzerinde uyumayı sürdürüyor kentin lambaları çıban başları gibi parlıyor yere inmiş olan bulutların boğucu örtüsünün arasından, kent yaşamının hayhuyu güçlü bir rüzgârın sesi gibi büyük caddelerde hâlâ duyuluyordu. Ama odanın içi şöminenin ışığıyla canlı ve neşeliydi. Şişedeki asitler çözüleli çok olmuştu kraliyet kırmızısı renk zamanla açılmış, tıpkı boyalı camlardaki renkler gibi olmuştu sıcak sonbahar akşam üstlerinin yamaçlardaki üzüm bağlarındaki ışıltısı serbest kalıp Londra'nın üzerindeki sisleri dağıtmaya hazırdı. Mr. Guest'in dışında çok az insandan sır saklardı ayrıca bu adamın yeteri kadar sır saklayıp saklamadığından da emin olamıyordu. Guest, doktorla birlikte çok sık çalışmıştı Poole'ı tanıyordu Mr. Hyde'ın o evle yakınlığı konusunda hiçbir şey duymamış olması olası değildi bundan kendi kendine birtakım sonuçlar çıkarabilirdi öyleyse bu esrarengiz işi yerli yerine oturtacak olan mektubu görmesi de gerekmez miydi. Her şeyden önce Guest, el yazısını tanıma konusunda çok iyi bir öğrenci ve eleştirmen olduğuna göre böyle bir adım atmak doğal ve aynı zamanda da zorunlu bir şey değil miydi. Bunun yanı sıra kâtip danışılabilecek biriydi böylesine garip bir belgeyi okuyup da düşüncelerini belirtmemesi olacak şey değildi ve onun bu düşüncelerinden yararlanarak Mr. Utterson gelecekte izleyeceği yolu şekillendirebilirdi. Sir Danvers'ın başına gelenler üzücü, dedi. Evet, efendim, gerçekten de. Halkı galeyana getirdi, diye karşılık verdi Guest. Bu işi yapan adam kesinlikle delinin biri olmalı. Senin bu olayla ilgili ne düşündüğünü öğrenmek istiyorum, diye cevap verdi Utterson. Elimde o adamın el yazısıyla yazılmış bir belge var ama ikimizin arasında kalmalı, çünkü ben de bu belgeyi ne yapacağımı bilmiyorum en hafifinden söylersek berbat bir iş bu. Ama belge bu işte tam senin anlayacağın türden bir katilin el yazısı. Guest'in gözleri parladı, bir an önce oturup tutkuyla el yazısını incelemeye başladı. Hayır, efendim, dedi deli değil bu ama garip bir el yazısı. Yazan da her açıdan garip biri, diye ekledi avukat. Tam o sırada uşak elinde bir notla içeri girdi. Dr. Jekyll'dan mı gelmiş, efendim. diye sordu kâtip. Sanırım yazıyı tanıyorum. Özel bir şey mi, Mr. Utterson. Hayır, yalnızca bir yemek daveti. Neden sordun. Sen de görmek ister misin. Bir dakika. Teşekkür ederim, efendim. Kâtip her iki kâğıdı da yan yana koydu ve gayretli bir şekilde yazıları birbiriyle karşılaştırdı. Teşekkür ederim, efendim, dedi en sonunda, her iki kâğıdı da avukata uzatırken çok ilginç bir el yazısı. Bir sessizlik oldu, bu sırada Mr. Utterson kendi kendisiyle mücadele ediyordu. Niçin karşılaştırdın onları, Guest. diye sordu birdenbire. Şey, efendim, diye karşılık verdi kâtip, iki yazı arasında benzerlik var iki el pek çok noktada birbirinin aynı yalnızca harflerin eğimleri farklı. Oldukça garip, dedi Utterson. Dediğiniz gibi, oldukça garip, diye karşılık verdi Guest. Bu nottan hiç söz etmemeliydim, biliyorsun, dedi avukat. Haklısınız, anlıyorum. efendim, dedi kâtip. Sizi Mr. Utterson notu o gece yalnız kalır kalmaz, o günden sonra bir daha hiç çıkarmamak üzere kasasına kilitledi. Nasıl olur. diye düşünüyordu. Henry Jekyll bir katil için sahtekârlık yapıyor. Damarlarındaki kan dondu sanki. Geçmişiyle ilgili birçok şey bulunup ortaya çıkarılmıştı adamın zalimliği, çılgın yaşamı, garip dostları, tüm yaşamını kaplamış gibi görünen nefretle ilgili öyküler anlatıldı ama şu anda nerede olduğuna ilişkin bir fısıltı bile duyulmadı. Cinayet sabahı Soho'daki evden ayrıldığı andan beri sanki yeryüzünden silinmişti zaman geçtikçe Mr. Utterson endişesinden sıyrılmaya ve kendi içinde daha sakin düşünmeye başladı. Onun düşünme tarzına göre, Sir Danvers'ın ölümünün bedeli Mr. Hyde'ın ortadan kayboluşuyla fazlasıyla ödenmişti. Artık kötü etkinin ortadan kalkmasıyla Dr. Jekyll için yeni bir hayat başlamıştı. Çekildiği inzivadan çıktı, arkadaşlarıyla ilişkilerini yeniden kurdu, bir kez daha onların en yakınlarındaki eğlenceli misafir oldu zaten her zaman herkese yaptığı iyiliklerle tanınırken, şimdi dine de vermişti kendini. Çok meşguldü, sık sık açık havaya çıkıp dolaşıyordu, sağlığı düzelmişti yüzü aydınlanmış gibiydi, sanki yaptığı hizmetlerin içsel olarak bilincindeydi iki aydan daha uzun bir süre boyunca doktor huzurlu yaşadı. Utterson 8 Ocak'ta düzenlenen küçük bir toplantıda doktorun evinde yemekteydi Lanyon da oradaydı ev sahibinin bakışları bu üçlünün ayrılmaz birer arkadaş oldukları o eski günlerdeki gibi bir birine bir ötekine çevrilmişti. Ayın 12'sinde, daha sonra ayın 14'ünde kapı avukatın yüzüne çarpıldı. Doktor eve kapandı, dedi Poole, ve kimseyle görüşmüyor. Ayın 15'inde avukat yeniden denedi ve yeniden geri çevrildi son iki aydır arkadaşını neredeyse her gün görmeye alışmış olduğundan, onun yeniden yalnızlığına gömülmesi, ruhuna bir ağırlık çökmesine neden oldu. Beşinci gece kendisiyle birlikte yemek yemesi için Guest'i çağırdı altıncı gece de kendisi Dr. Lanyon'a gitti. Burada en azından içeri almamazlık edilmemişti ama içeri girdiğinde, doktorun görünüşündeki değişiklik karşısında şaşkına döndü. Yüzüne açıkça ölüm fermanı yazılmıştı. Pembe yanaklı adam solmuş etleri sarkmış gözle görülür şekilde yaşlanmış ve saçları dökülmüştü avukatın dikkatini en çok çeken şey, doktorun bu ani fiziksel çöküşünden çok, aklın derinliklerine yerleşmiş olan bir korkuya tanıklık ediyormuşçasına bakan gözlerindeki ifade ve tavırlarıydı. Doktor ölümden korkacak biri değildi ama yine de Utterson bundan kuşkulandı. Evet, diye düşündü o bir doktor, kendi durumunu ve günlerinin sayılı olduğunu sanırım biliyor böyle bir bilgi ona taşıyamayacağı kadar ağır gelmiş olmalı. Yine de Utterson onun hasta bakışları hakkında düşündüklerini söylediğinde, Lanyon vakur bir havayla artık sonunun geldiğini açıkladı. Bir şok geçirdim, dedi, ve bir daha hiç iyileşmeyeceğim. Ölümün gelmesine haftalar kaldı artık. Evet, yaşam güzeldi onu sevdim evet, efendim, yaşamı severdim. Bazen her şeyi bilseydik, bu dünyadan göçüp gideceğimiz için sevinirdik diye düşünüyorum. Jekyll da hasta, dedi zamanlarda onu gördün mü. Utterson. Son Lanyon'un yüzü değişti, titreyen elini havaya kaldırdı. Artık Dr. Jekyll'ı ne görmek ne de hakkında bir şey duymak istiyorum, dedi, yüksek, titrek bir sesle. O şahısla aramdaki her şey bitmiştir benim için artık ölmüş olan birinden söz ederek beni üzme rica ederim. Yapma canım. dedi Mr. Utterson hayli uzun süren bir sessizlikten sonra, Benim elimden bir şey gelmez mi. diye sordu. Biz üçümüz çok eski arkadaşız, Lanyon yeni arkadaşlar bulacak kadar fazla ömrümüz yok. Hiçbir şey gelmez elinden, diye karşılık verdi Lanyon kendisi böyle olsun istedi. Beni evine kabul etmiyor, dedi avukat. Buna şaşırmadım, oldu cevap. Bir gün, Utterson, ben öldükten sonra, belki bu işin doğrusunu yanlışını öğrenebilirsin. Sana anlatamam. Bu arada eğer oturup benimle başka şeylerden konuşabilirsen, Tanrı aşkına, yanımda kal ve böyle yap ama eğer bu lanet olasıca konudan uzak duramıyorsan, o zaman Tanrı aşkına git, çünkü buna katlanamıyorum. Evine varır varmaz Utterson oturup Jekyll'a evine kabul edilmemesinden şikâyet eden ve Lanyon'la mutsuz kopuşlarının nedenini soran bir mektup yazdı ertesi gün eline bir cevap geçti. Mektup sık sık acıklı sözlerin geçtiği, yer yer esrarengiz bir dille yazılmış bir mektuptu. Lanyon'la olan tartışmanın onarılması olanaksızdı. Eski arkadaşımızı suçlamıyorum, diye yazıyordu Jekyll, ama bir daha görüşmememize ilişkin görüşlerini paylaşıyorum. Bundan sonra tamamıyla inzivaya çekileceğim bir hayat sürmek istiyorum ne buna şaşırmalı ne de sana duyduğum arkadaşlık hislerinden kuşkuya düşmelisin, kapım sık sık yüzüne kapansa bile. Ben kendi karanlık yolumda yürürken bana sabır göstermen gerekiyor. Kendi kendime öyle bir ceza verdim ve kendimi öyle bir tehlikenin içine attım ki sana söyleyemem. Eğer ben günahkârların en başında geleniysem, acı çekenlerin de en başında geleniyim. Bu dünyanın böylesine dayanılmaz acılar ve dehşetler barındıran bir yer olduğunu düşünemedim kaderimi aydınlatmak için yapabileceğin tek bir şey var Utterson, bu da sessizliğime saygı göstermek. Utterson afallamıştı Hyde'ın karanlık etkisi ortadan kalkmıştı, doktor eski görevlerine ve arkadaşlıklarına geri dönmüştü daha bir hafta önce gelecekteki neşeli ve şerefli bir yaşlılık beklentisiyle gülümsüyordu ve şimdi bir anda arkadaşlığı, zihinsel huzuru ve yaşamının tüm akışı perişan olmuştu. Böylesine büyük ve beklenmedik bir değişiklik deliliğe işaret ediyordu ama Lanyon'un tavırlarına ve sözlerine bakılırsa bu işin içinde daha derin bir şeyler olmalıydı. Bir hafta sonra Dr. Lanyon yatağa düştü ve on beş gün geçmeden öldü. Utterson çok etkilendiği cenaze töreninden sonraki akşam çalışma odasına girip kapısını kilitledi, hüzünlü mum ışığının altında oturup ölen arkadaşının kendi eliyle yazıp mühürlediği zarfı önüne koydu. Zarfın üstüne böylesine dokunaklı sözler yazılmıştı ve avukat, içindekileri okumaktan korkuyordu. Bugün bir arkadaşımı toprağa verdim, diye düşünüyordu ya bu da bana başka bir arkadaşımı kaybettirirse. Sonra korkusunu vefasızlık olarak niteleyip mührü açtı. Zarfın içinde aynı şekilde mühürlenmiş bir zarf daha vardı ve üzerinde Dr. Henry Jekyll ölmeden ya da ortadan kaybolmadan önce açılmayacak, yazıyordu. Utterson gözlerine inanamıyordu. Evet, ortadan kaybolma, burada da, tıpkı çok zaman önce yazana geri verdiği çılgınca yazılmış vasiyetnamede olduğu gibi karşısına çıkıyor yine ortadan kaybolma düşüncesiyle Henry Jekyll adı bir arada anılıyordu. Ama Jekyll'ın vasiyetnamesi Hyde denilen adamın uğursuz önerisinden kaynaklanıyordu apaçık ve korkunç bir amaçla yazılmıştı. Aynı şeyi Lanyon yazdığında bu ne anlama geliyordu. Emanetçi büyük bir meraka kapılmıştı, yasağı umursamayıp bu esrarın dibine inmeye can atıyordu ama meslek onuru ve ölen arkadaşına sadakati böyle bir şey yapmasını engelliyordu Böylece paket özel kasasının en derin köşesinde uykuya daldı. Merakı bastırmak bir şeydir, onu yenmek başka bir şey o günden sonra Utterson'ın hayatta kalan arkadaşının dostluğunu aynı hevesle arzuladığından kuşku duyulabilir. Arkadaşı hakkında iyi düşünceleri vardı ama bu düşünceleri bastırılmıştı, korku doluydu. Gerçekten de onu görmeye gitti ama belki de eve yine kabul edilmemesi içini rahatlattı belki de yüreğinde, Poole ile kapı eşiğinde, açık hava ve kentin sesleriyle çevrelenmiş bir halde konuşmayı, gönüllü bir kölenin evine kabul edilmeye ve anlaşılmaz münzeviyle yalnız başına oturup konuşmaya tercih ediyordu. Gerçekten de Poole hiç de güzel haberler vermemişti. Görünüşe bakılırsa, doktor laboratuvardaki odasına daha da fazla kapanır olmuştu, hatta bazen orada uyuduğu da oluyordu keyfi yerinde değildi, çok sessizleşmişti, hiçbir şey okumuyordu sanki kafasının içinde bir şeyler var gibiydi. Utterson bu haberlerin değişmeyen karakterine öylesine alışmıştı ki, artık evi daha az ziyaret eder olmuştu. Pekâlâ, dedi Enfield, en azından bu hikâye sona erdi. Artık Mr. Hyde'ı daha fazla görmeyeceğiz. Umarım görmeyiz, dedi Utterson. Sana onu daha önce bir kere gördüğümü ve senin hissettiğin iğrenme duygusunun aynısını hissettiğimi söylemiş miydim. Biri olmadan ötekinin olması olanaksız zaten, diye karşılık verdi Enfield. Bu arada, benim buranın Dr. Jekyll'ın evinin arka girişi olduğunu bilmediğim için tam bir aptal olduğumu düşünmüş olmalısınız. Ama bunu anlamama biraz da sizin yaptığınız bir hata neden olmuştu. Demek bunu anladın, öyle mi. dedi Utterson. Ama eğer öyleyse avluya girip pencerelere bir bakabiliriz. Sana gerçeği söylemem gerekirse, zavallı Jekyll konusunda hiç rahat değilim biz dışarıdayken bile, yanında bir arkadaşının bulunmasının ona iyi geleceğini hissediyorum. Avlu çok serin ve bir parça nemliydi, güneş az da olsa parlak olmasına karşın, buraya erken bir alacakaranlık çökmüştü. Üç pencereden ortadaki yarı yarıya açıktı Utterson, kederli bir tutsak gibi, sonsuz üzgün bir çehreyle pencerenin yanı başına oturmuş hava alan birini gördü bu Dr. Jekyll'dı. Bu da nesi. Jekyll. diye bağırdı. Daha iyice olduğuna eminim. Çok kötüyüm, Utterson, diye cevap verdi doktor, kasvetli bir ses tonuyla, çok kötüyüm. Tanrı'ya şükür ki bu durum uzun sürmeyecek. Çok fazla evde kalıyorsun, dedi avukat. Dışarı çıkmalısın biraz, Mr. Enfield'la benim yaptığım gibi kan dolaşımını hızlandırmalısın. (Bu benim kuzenim Mr. Enfield, Dr. Jekyll.) Hadi gel şapkanı al da bizimle hızlı bir tur at. Çok iyisin, diyerek içini çekti öteki. Bunu yapmayı çok isterdim ama hayır, olmaz bu imkânsız buna cesaret edemem. Ama gerçekten Utterson, seni gördüğüme çok sevindim bu benim için gerçekten büyük bir zevk. Seni ve Mr. Enfield'ı yukarı çağırmak isterdim, ama her taraf öylesine dağınık ki. Peki o zaman, dedi avukat dostça, yapabileceğimiz en iyi şey burada durup, seninle buradan konuşmak. Ben de tam bunu isteyecektim sizden, diye cevap verdi doktor gülümseyerek. Ama daha sözler ağzından çıkar çıkmaz, yüzünden gülümsemesi silindi ve yerini öylesine sefil bir dehşet ve umutsuzluk ifadesi aldı ki, aşağıdaki iki adamın damarlarındaki kan dondu. Bunu yalnızca bir anlığına görebilmişlerdi, çünkü pencere o anda kapandı ama gördükleri şey yeterliydi, tek bir söz etmeden dönüp avludan çıktılar. Sessizlik içinde ara sokağı arşınladılar Pazar günü olmasına karşın hâlâ yaşam kıpırtıları olan komşu caddeye gelinceye kadar Mr. Utterson dönüp de arkadaşına bakmadı bile. Her ikisi de solgundu ve gözlerinden dehşet okunuyordu. Tanrı bizi bağışlasın. Tanrı bizi bağışlasın. dedi Mr. Utterson. Ama Mr. Enfield yalnızca ciddi ciddi başını salladı ve bir kere daha sessizlik içinde yürümeye koyuldu. Hayrola, Poole, bir şey mi var. diye haykırdı sonra adama ikinci bir kez bakarak, Canını sıkan şey ne. diye ekledi Doktor mu hastalandı. Mr. Utterson, dedi adam, ters giden bir şeyler var. Otur da bir bardak şarap iç, dedi avukat. Şimdi biraz soluklan ve bana ne istediğini açık açık anlat. Doktorun ne durumda olduğunu biliyorsunuz, efendim, diye cevap verdi Poole, kendisini nasıl eve hapsettiğini de. Şey, yine odasına kapandı ve bu benim hiç hoşuma gitmiyor, efendim, bunu göreceğime ölseydim keşke. Mr. Utterson, efendim, korkuyorum. Şimdi, iyi yürekli dostum, dedi avukat, daha açık konuş. Neden korkuyorsun. Yaklaşık bir haftadır korkuyorum, diye devam etti Poole, kendisine sorulan soruya aldırmadan, ve artık buna daha fazla dayanamıyorum. Adamın görünüşü de söylediklerini fazlasıyla destekliyordu tavırları kötüleşmişti içinde bulunduğu dehşeti açıkladığı o bir anın dışında, bir kere bile avukatın yüzüne bakmamıştı. Ağzına bile sürmediği şarap bardağını dizinin üstüne koymuş oturuyor, gözlerini yerde bir köşeye dikmiş bakıyordu. Artık daha fazla dayanamıyorum, diye tekrarladı. Hadi, dedi avukat, Anlatman için çok iyi nedenlerin var, Poole ciddi olarak ters giden bir şeyler olduğunu görüyorum. Bunların ne olduğunu bana anlatmaya çalış. Sanırım ortada bir şeyler dönüyor, dedi Poole, boğuk bir sesle. Bir şeyler mi dönüyor. diye haykırdı avukat, epey korkmuştu, sinirlenmek üzereydi. Ne tür bir şeyler. Ne yapmak istiyor bu adam. Söylemeye cesaret edemiyorum, efendim, oldu cevap ama benimle gelip kendiniz görmek ister miydiniz. Mr. Utterson'ın tek cevabı yerinden doğrulup şapkasını ve ceketini almak oldu ama uşağın yüzünde o anda beliren rahatlama duygusunun büyüklüğünü büyük bir şaşkınlıkla gördü adam onun peşi sıra yola koyulduğunda şaraba hiç dokunulmamış olduğunu görmek de daha az şaşırtıcı değildi. Sert, soğuk, mevsimine uygun bir mart gecesiydi solgun ay, sanki rüzgâr arkasından kuvvetle esiyormuş gibi arkaya doğru yaslanmıştı, gökyüzünde yosunlar gibi yarı şeffaf bulutlar vardı. Rüzgâr konuşmayı zorlaştırıyor, insanın yüzündeki kanı benek benek bir hale getiriyordu. Alışılmadık derecede tenha olan sokakları silip süpürüyordu rüzgâr Mr. Utterson ise Londra'nın bu bölgesini hiç böyle ıssız görmediğini düşünüyordu. Bunun tam aksi olmasını dilerdi başka insanları görüp onlara dokunmak için böylesine keskin bir istek duymamıştı içinde hiç çünkü, ne kadar mücadele ederse etsin, kafasında ezici bir felaket önsezisi doğmuştu. Meydana ulaştıklarında her yer rüzgârdan toz toprak içinde kalmıştı, bahçedeki ince gövdeli ağaçlar parmaklıklara çarpıp duruyordu. Bütün yol boyunca hep bir iki adım önde yürümüş olan Poole şimdi kaldırımın ortasına çıkmıştı. Dondurucu soğuğa karşın şapkasını çıkarıp kırmızı bir mendille alnının terini sildi. Ama endişeli aceleciliğine rağmen alnından sildiği şey, hızlı yürümesinin sonucu oluşmuş ter damlaları değil, boğucu bir ıstırabın nemiydi çünkü yüzü bembeyazdı, sesi, konuştuğunda sert ve kesik kesik çıkıyordu. Evet, efendim, dedi, işte geldik, Tanrı bahşetse de kötü bir şey olmamış olsa. Amin, Poole, dedi avukat. Bunun üzerine uşak çok temkinli bir tavırla kapıyı çaldı kapının zinciri açıldı ve içeriden bir ses sordu Sen misin, Poole. Her şey tamam, dedi Poole. Kapıyı aç. İçeri girdiler, hol parlak bir şekilde aydınlatılmıştı şöminede ateş gürül gürül yanıyordu şöminenin başında kadınlı erkekli bütün hizmetçiler bir koyun sürüsü gibi birbirlerine sokulmuşlardı. Mr. Utterson'ı görünce oda hizmetçisi isterik bir şekilde inlemeye başladı aşçı ise, Tanrı'ya şükür. diye haykırarak sanki onu kollarına almak istermiş gibi ileri doğru atıldı. Neler oluyor burada. Neden hepiniz buradasınız. dedi avukat, hırçın bir sesle. Bu ne düzensizlik, bu ne görülmedik bir şey efendiniz bu yaptıklarınızdan hiç hoşlanmayacak. Hepsi korku içinde, dedi Poole. Bu sözleri koyu bir sessizlik izledi, hiç kimse karşı çıkmıyordu yalnızca oda hizmetçisi yüksek sesle ağlamaya başladı. Kapa çeneni. dedi Poole ona, sesinde gergin sinirlerine tanıklık eden bir gaddarlık vardı gerçekten de kız öylesine ansızın yüksek sesle feryat etmişti ki, hepsi şaşırmış ve yüzlerinden yansıyan korku dolu bir beklentiyle oda kapısına doğru dönmüşlerdi. Şimdi, diye devam etti uşak, aşçı yamağına dönerek, bana bir mum ver de şu işe bir an önce başlayalım. Sonra Mr. Utterson'dan kendisini izlemesini rica ederek arka bahçeye doğru yürüdü. Şimdi, efendim, dedi, mümkün olduğu kadar usulca takip edin beni. Duymanızı istiyor, ama duyulmanızı istemiyorum. Ve bakın efendim, eğer sizden içeri girmenizi isterse sakın girmeyin. Bu beklenmedik uyarıları duyan Mr. Utterson'ın sinirleri öylesine gerildi ki neredeyse dengesini yitirip yere düşecekti ama yeniden cesaretini toplayıp uşağı takip ederek laboratuvar binasına girdi, kafesli sandıkların ve şişelerin yerlere saçılmış olduğu ameliyathaneden geçerek merdivenin başına geldiler. Poole bir kenara çekilip dinlemesini işaret etti bu arada kendisi mumu yere koydu, verdiği karardan caymamak için büyük bir çaba göstererek merdivenleri çıktı, ne yapacağını bilemez haldeki eliyle kırmızı çuhalı oda kapısını tıklattı. Mr. Utterson, efendim, sizi görmek istiyor. diye seslendi konuşurken bile avukata kulak vermesi için bir kez daha işaret ediyordu. İçeriden bir ses cevap verdi Söyle ona, şu anda hiç kimseyi göremem. dedi şikâyet eder gibi. Teşekkür ederim, efendim, dedi Poole, sesinde zafer kazanmış gibi bir ton vardı mumu yeniden eline alarak Mr. Utterson'ı yeniden avludan geçirerek büyük mutfağa götürdü ateş sönmüştü, yerde böcekler zıplıyordu. Efendim, dedi, Mr. Utterson'ın gözlerinin içine bakarak, bu ses efendimin sesi miydi. Çok değişmiş gibiydi, diye karşılık verdi avukat, çok solgundu ama uşağın bakışlarına bakışlarıyla karşılık veriyordu. Değişmiş mi. Şey, evet, ben de öyle düşünüyorum, dedi uşak. Yirmi yıl bu adamın evinde çalıştıktan sonra sesi konusunda yanılır mıyım. Hayır, efendim, efendimin işi bitirildi sekiz gün önce Tanrı'nın adını haykırdığını duyduğumuz gün işi bitirildi şimdi içeride onun yerine kim var ve neden orada kalıyor, bunu ancak Tanrı bilebilir, Mr. Utterson. Bu çok garip bir hikâye, Poole biraz çılgınca bir hikâye bu dostum, dedi Mr. Utterson, parmağını ısırarak. Varsayalım ki her şey senin düşündüğün gibi olsun, varsayalım ki Dr. Jekyll –evet öldürülmüş olsun, katilin içeride durması için sebep ne. İnandırıcı değil bu hiç de akla yatkın değil. Pekâlâ, Mr. Utterson, siz ikna edilmesi zor bir adamsınız ama yine de başaracağım bunu, dedi Poole. Bütün geçen hafta boyunca (sizin de bilmeniz gerekir) o ya da şu odada her kim yaşıyorsa o, gece gündüz bir tür ilaç için ağlayıp durdu, o ilacı bir türlü kafasından çıkarıp atamadı. Kimi zaman emirlerini bir kâğıda yazıp merdivenlere atmak efendimin âdetlerinden biriydi. Geçtiğimiz hafta boyunca başka hiçbir şey yapmadık kâğıtlarla, kapalı bir kapıdan başka hiçbir şey yoktu, kapıya bıraktığımız yemekler de hiç kimse yokken fark ettirilmeden odaya alınıyordu. Evet, efendim, her gün, hatta aynı gün içinde iki üç defa kâğıtlara yazılmış emir ve şikâyetler kapıdan dışarı atılıyor, ben de kentteki bütün toptancı eczanelerini harıl harıl dolaşmaya gönderiliyordum. Ne zaman benden istenilen şeyi getirmiş olsam, onu geriye vermemi isteyen bir başka kâğıtla karşılaşıyordum, çünkü aldığım ilaç saf değildi ve bir başka firmaya sipariş etmem isteniyordu. Bu ilaç her ne işe yarıyorsa, ona çok ihtiyacı olmalı. O kâğıtlardan var mı sende. diye sordu Utterson. Poole cebini yokladı ve buruşturulmuş bir not çıkardı. Avukat mumun ışığına yaklaşarak kâğıdı dikkatle gözden geçirdi. Şunlar yazılıydı Dr. Jekyll, Maw firmasına saygılarını sunar. Son gönderdikleri ilaç örneğinin saf olmadığına ve şu anki amacı için yararsız olduğuna dair sizi temin eder. Şimdi büyük bir özenle araştırmanızı ve eğer elinizde aynı kalite maldan kaldıysa bir an önce kendisine gönderilmesini rica eder. Fiyatı önemli değil. Buraya kadar mektup oldukça düzgün bir yazıyla yazılmıştı ama tam burada kalemin ani bir sıçrayışı yazarının duygularının boşaldığını gösteriyordu. Tanrı aşkına, diye eklemişti, bana şu eski maldan biraz bulun. Garip bir not bu, dedi Mr. Utterson sonra keskin bir sesle, nasıl oldu da bu zarf açıldı. diye sordu. Maw'daki adam çok kızgındı, efendim, bir pislikmiş gibi mektubu suratıma fırlatıp attı, diye karşılık verdi Poole. Bu hiç kuşkusuz doktorun el yazısı, biliyor musun. diye konuya geri döndü avukat. Ben de böyle düşünmüştüm, dedi uşak, asık bir suratla sonra daha değişik bir ses tonuyla, Ama el yazısının ne önemi var. dedi. Ben onu gördüm. Onu gördün ha. diye tekrarladı Mr. Utterson. Pekâlâ. İşte böyle. dedi Poole. Şu şekilde oldu aniden bahçeden ameliyathaneye girmiştim. İlacı ya da her neyse onu bulmak için odadan dışarı çıktığını anladım çünkü odanın kapısı açıktı, salonun en dipteki ucunda, kafesli sandıkların arasında bir şeyler aranıyordu. Ben içeri girince kafasını kaldırıp baktı, bir çığlık kopardı ve hızla merdivenlere fırlayıp odasına girdi. Onu yalnızca bir dakika gördüm, ama saçlarım diken diken olmuştu. Efendim, eğer o benim efendimse neden yüzünde maske vardı. Eğer o benim efendimse neden bir fare gibi çığlık atıp benden kaçtı. Ben ona epey uzun zamandır hizmet ediyorum. Ve sonra... Adam durakladı, sıkıntıyla elini yüzünde dolaştırdı. Bütün bunlar çok garip şeyler, dedi Mr. Utterson, ama sanırım işler benim açımdan aydınlanmaya başlıyor. Senin efendin, Poole, besbelli ki yakalananlara hem işkence çektiren hem de onların fiziksel yapısını deforme eden hastalıklardan birine yakalanmış sesinin değişmesi de bu yüzden yüzüne maske takması ve arkadaşlarından kaçması da bu yüzden ilacı bulmak için bu kadar istekli olmasının nedeni de bu, çünkü zavallı ruh o sayede tamamen iyileşebilme umudunu koruyor –Tanrı bahşetse de yanılmamış olsa. Benim açıklamam bu yeterince üzücü, Poole, düşünmesi bile korkunç ama her şey oldukça açık ve son derece doğal, bilmecenin parçalarını birleştiriyor, üstelik bizi endişelerden de kurtarıyor. Efendim, dedi uşak, solgun yüzü benek benek olmuştu, o şey, benim efendim değildi, gerçek bu. Benim efendim... Sözün burasında çevresine bakınıp fısıldamaya başladı. Benim efendim oldukça uzun boylu, yapılı bir adam, bu şeyse daha çok bir cüceye benziyordu. Utterson karşı çıkmaya yeltendi. Ah, efendim. diye haykırdı Poole, yirmi yıldan sonra kalkıp da efendimi tanımadığımı söylemeyeceksiniz ya. Odasının kapısında kafasının hangi hizaya geldiğini bilmediğimi düşünmüyorsunuz ya. Hayatım boyunca her sabah onu o kapının orada gördüm. Hayır, efendim, o maskeli şey asla Dr. Jekyll değildi –Ne olduğunu Tanrı bilir, ama asla Dr. Jekyll değildi bir cinayet işlendiğini yüreğimin derinliklerinde hissediyorum. Poole, diye karşılık verdi avukat, eğer böyle olduğunu söylüyorsan, bunu kesin olarak öğrenmek benim görevimdir. Efendinin duygularını incitmemeyi ne kadar arzularsam arzulayayım, onun hâlâ hayatta olduğunu kanıtlıyor gibi görünen bu notla kafam ne kadar karışmış olursa olsun, bu kapıyı kırmayı bir görev sayıyorum. diye haykırdı uşak. Şimdi ikinci soru geliyor, dedi Utterson Bu işi kim yapacak. Kim mi, tabii ki sizinle ben, efendim, oldu korkusuz cevap. Bunu iyi söyledin, diye karşılık verdi avukat ve bu işin sonunda ne olursa olsun, senin bu işten zararlı çıkmamanı sağlamak benim işimdir. Ameliyathanede bir balta var, diye devam etti Poole siz de mutfaktaki ocak demirini alabilirsiniz. Avukat bu kaba ve ağır aleti eline alıp dengeledi. Biliyor musun, Poole, dedi, başını kaldırarak, sen ve ben kendimizi tehlikeye atmak üzereyiz. Gerçekten de böyle olduğunu söyleyebilirsiniz, efendim, diye karşılık verdi uşak. Pekâlâ öyleyse, birbirimize karşı açık sözlü olmalıyız, dedi öteki. Her ikimiz de söylediklerimizden daha çoğunu düşünüyoruz hadi şunu açıkça konuşalım. Gördüğün şu maskeli adam var ya, onu tanıdın mı. Şey, efendim, her şey öylesine kısa süre içinde oldu ki, ayrıca yaratık da iki büklüm duruyordu, öyle ki tanıdığıma yemin edemem, oldu cevap. Görüyorsunuz ya, hemen hemen onunla aynı cüssedeydi onun gibi hızlı hareket ediyordu ayrıca başka kim laboratuvar kapısından içeri girmiş olabilir ki. Unutmamışsınızdır, efendim, cinayet işlendiği gün anahtar ondaydı. Ama hepsi bu değil. Bilmiyorum, Mr. Utterson, hiç bu Mr. Hyde'la karşılaştınız mı. Evet, dedi konuşmuştum. avukat, onunla bir kere Öyleyse siz de hepimiz gibi, bu beyefendide bir gariplik olduğunu biliyor olmalısınız – insanın içini bulandıran bir şey– bunu nasıl söyleyeceğimi bilemiyorum, efendim, ancak şöyle diyebilirim İliklerinizde hissettiğiniz bir tür soğuk ve cıvık bir şey var sanki onda. Ben de bu tarif ettiklerinize benzer şeyler hissetmiştim, dedi Mr. Utterson. Tam da öyle, efendim, diye karşılık verdi Poole. Evet, o maskeli şey bir maymun gibi kimyasal aletlerin arasında hoplayıp sıçradığında ve hızla odaya girdiğinde, omuriliğimden aşağıya buz gibi bir şey indi. Ah, bunun bir kanıt olmadığını biliyorum, Mr. Utterson bu kadarını biliyorum ama bir insanın hisleri vardır ve size İncil üzerine yemin ederim ki o şey Mr. Hyde'dı. Of, of. dedi avukat. Benim korkularım da aynı noktada toplanıyor. Kötülük, korkarım bu ilişkinin temelinde kötülük vardı ve bundan bir kötülük çıkacağı kesindi. Of, gerçekten de sana inanıyorum zavallı Harry'nin öldürüldüğüne inanıyorum ve katilin (hangi amaçla olduğunu yalnızca Tanrı söyleyebilir) hâlâ kurbanın odasında gizlendiğine inanıyorum. Pekâlâ, gel bizim adımız intikam olsun. Bradshaw'ı çağır. Çağırılan hizmetkâr bembeyazdı ve sinirliydi. geldiğinde yüzü Toparla kendini, Bradshaw, dedi avukat. Bu belirsizlik biliyorum ki hepinizin sinirlerini yıprattı ama şimdi niyetimiz bütün bunlara bir son vermek. Poole ile ben odaya zorla gireceğiz. Eğer her şey yolundaysa, omuzlarım bu suçu taşıyabilecek kadar geniş. Bu sırada, yapacağımız işin yolunda gitmesini sağlamak ve suçlunun arka taraftan kaçmasını engellemek için sen ve yamağın sağlam birer çift sopa alıp köşede duracak ve laboratuvar kapısında gözcülük yapacaksınız. Yerlerinizi almanız için size on dakika veriyoruz. Bradshaw dışarı çıkarken avukat saatine baktı. Şimdi, Poole, biz de işimize koyulalım, dedi ocak demirini kolunun altına alarak avluya girdi. Bulutlar ayın önüne yığılmıştı, şimdi her yer çok karanlıktı. Binalar arasındaki derin sahanlığa doğru esen rüzgâr adım attıkça ellerindeki mumun ışığını öne arkaya doğru savuruyordu, sonunda ameliyathaneye gelip sessizce beklemeye başladılar. Çevrelerinde Londra uğulduyordu, ama daha yakınlarda sessizlik vardı yalnızca odada bir ileri bir geri gidip gelen ayak seslerinin gürültüsü sessizliği bozuyordu. Bütün gün böyle yürüyüp duruyor, efendim, diye fısıldadı Poole gecenin büyük kısmında da bunu yapıyor. Yalnızca eczacıdan yeni bir örnek geldiği zaman biraz ara veriyor. Ah, vicdan, insanı hiç rahat bırakmayan bir düşmandır. Ah, efendim, bu atılan adımlardan her biri dökülen kanla kirlenmiş. Ama dinleyin, biraz daha yakından... –kulaklarınızı iyice açın, Mr. Utterson, söyleyin bana, bunlar doktorun ayak sesleri mi. Ayak seslerinin sahibi belli bir tempoyla hafif ve garip adımlar atıyordu ve yürüyüşü o kadar yavaştı ki gerçekten de Henry Jekyll'ın, tahtaları gıcırdatan ağır yürüyüşünden farklıydı. Utterson içini çekti. Başka hiçbir şey olmuyor mu. diye sordu. Poole başını salladı. Bir keresinde, dedi. Bir keresinde ağladığını duydum. Ağladığını mı. Nasıl yani. dedi avukat, birden dehşetle ürperdiğini hissetti. Bir kadın ya da yitik bir ruh gibi ağlıyordu, dedi uşak. Ağlaması yüreğimi sızlatmıştı, neredeyse ben de ağlayacaktım. Aradan on dakika geçmişti. Poole saman yığınının arasından baltayı çıkardı mum, yapacakları saldırı sırasında onlara ışık versin diye en yakın masanın üzerine koyulmuştu nefeslerini tutarak sabırlı ayakların gecenin sessizliğinde bir ileri bir geri yürüdüğü yere doğru yaklaştılar. Jekyll. diye haykırdı Utterson, yüksek sesle. Seni görmek istiyorum. Bir an durakladı, ama cevap gelmedi. Seni uyarıyorum, kuşkularımız giderek artıyor, seni görmem gerekiyor, göreceğim de, diye devam etti eğer uygun yollardan yapamazsam, o zaman hileyle yaparım bunu. Eğer istemezsen, o zaman kaba güçle yaparım. Utterson. dedi ses, Tanrı aşkına, merhamet et. Ah, bu Jekyll'ın sesi değil, Hyde'ın sesi. diye haykırdı Utterson. Kıralım kapıyı, Poole. Poole baltayı omzunun üzerinden savurdu darbe bütün binayı sarstı, kırmızı çuha örtülü kapının kilidi ve menteşeleri yerinden oynadı. Odadan, sanki dehşete kapılmış bir hayvandan çıkar gibi kasvetli bir çığlık geldi. Balta bir kez daha havaya kalktı, paneller bir kez daha çatırdadı ve kapının çerçevesi yamuldu dört darbe daha indi kapıya ama kapının ahşabı çok sertti ve menteşeler usta bir işçilik ürünüydü beşinci darbe inince kilit kırılıp koptu ve enkaza dönüşmüş kapı içeriye, halının üstüne devrildi. Kendi saldırılarından ve bunu izleyen sessizlikten afallayan işgalciler bir süre geride durup içeriyi gözetlediler. Lambanın sakin ışığında aydınlanmış oda gözlerinin önüne serildi, şöminede harlı bir ateş yanıyor, çaydanlık şarkı söylüyordu bir iki çekmece açıktı, masanın üzerinde düzenle yerleştirilmiş kâğıtlar vardı ve şöminenin yanında çay içmek için hazırlıklar yapılmıştı içleri ilaç dolu cam dolaplar olmasa bu sessiz odanın o gece Londra'da görülebilecek en sıradan oda olduğunu söylerdiniz. Odanın tam ortasında acıyla iki büklüm olmuş, hâlâ titreyen bir adam yatıyordu. Parmaklarının ucuna basa basa yanına yaklaştılar, sırt üstü çevirdiler ve Edward Hyde'ın yüzüyle karşılaştılar. Üzerine çok bol gelen bir elbise giymişti, doktorun bedenine göreydi bu elbiseler yüzünün çizgileri yaşam belirtileriyle kımıldıyordu, ama aslında bedenden yaşam çoktan gitmişti elindeki kırık ilaç şişesinden ve havada asılı kalan sert ilaç kokusundan, Utterson kendi canına kıymış birinin bedenine bakmakta olduğunu anlamıştı. Çok geç kaldık, dedi sert bir ses tonuyla, ister kurtarmak, ister cezalandırmak için olsun. Hyde bu işi kendi elleriyle halletti bize de yalnızca efendinin cesedini bulmak kaldı. Binanın çok büyük bir bölümünü, neredeyse bütün zemin katı kaplayan, tepeden ışıklandırılmış ameliyathaneyle diğer uçta ikinci katı oluşturan ve avluya bakan oda işgal ediyordu. Bir koridor, ameliyathaneyi ara sokağa çıkan kapıya bağlıyordu odayı bu koridora bağlayan ikinci bir merdiven daha vardı. Ayrıca birkaç karanlık oda ve geniş bir mahzen bulunuyordu. Buraları baştan başa araştırdılar. Her odaya sadece şöyle bir göz atmak yetiyordu, çünkü hepsi bomboştu, kapılarından dökülen toza bakılırsa uzun zamandır açılmamışlardı bile. Mahzen de çoğu Jekyll'dan önce bu evin sahibi olan cerrahın zamanından kalma ıvır zıvırla doluydu ama daha kapısını açar açmaz yıllar boyunca girişte örülen örümcek ağlarından oluşmuş kalın bir örtüyle karşılaşınca burayı daha fazla aramanın yararsız olduğunu anladılar. Hiçbir yerde, ölü ya da diri, Henry Jekyll'ın izine rastlayamadılar. Poole koridor duvarlarının taşlarına ayağını vurdu. Buraya gömülmüş olmalı, dedi, sese kulak vererek. Ya da kaçmış olabilir, dedi Utterson ve ara sokağa açılan kapıyı incelemek üzere oraya gitti. Kapı kilitliydi kapının yakınında, taşların üzerinde paslanmış anahtarı buldular. Kullanılacak gibi görünmüyor, dedi avukat. Kullanılmak mı. dedi Poole. Görmüyor musunuz, efendim, bu kırılmış. Sanki biri çiğnemiş gibi. Ah, diye devam etti Utterson, kırıklar bile paslanmış. İki adam korkuyla birbirlerinin yüzüne baktılar. Bu beni aşıyor, Poole, dedi avukat. Hadi odaya geri dönelim. Merdiveni sessizlik içinde çıktılar, ara sıra korkulu gözlerle cesede bakarak, odayı daha ayrıntılı bir şekilde aramaya koyuldular. Masalardan birinin üzerinde kimyasal çalışmaların izleri çay tabaklarında değişik ölçülerde beyaz tuz yığınları vardı, sanki mutsuz adamın tamamlayamadığı hazırlanmış gibiydiler. bir deney için Bu ona her zaman getirdiğim ilaç, dedi Poole daha sözlerine devam ederken, çaydanlık ürkütücü bir gürültü çıkararak taştı. Bu da onları ateşin yanına yöneltti buraya rahat bir koltuk yerleştirilmişti çay takımları oturanın elinin altındaydı bardağa şeker bile koyulmuştu. Rafta birkaç kitap vardı kitaplardan biri çay takımının yanında açık duruyordu Utterson bunun Jekyll'ın birkaç kez büyük bir saygıyla sözünü ettiği dinsel bir kitap olduğunu anladı, ama sayfaların kenarına doktorun kendi el yazısıyla sövgü dolu notlar almış olduğunu görünce şaşırdı kaldı. Daha sonra, odayı araştırırken bir boy aynasıyla karşılaştılar aynanın derinliklerine baktıkları zaman ister istemez dehşete kapıldılar. Ama ayna öyle bir yerleştirilmişti ki, tavanda oynaşan pembe parıltılardan, dolapların camlı yüzeylerinde yüzlerce kez yinelenen şömine ateşinden ve içeri bakmak için eğilen kendi solgun ve korku dolu yüzlerinden başka bir şey görmediler. Bu ayna çok garip şeyler gördü, efendim, diye fısıldadı Poole. Ama bunların hiçbiri kesinlikle aynanın kendisinden daha garip değildir, dedi avukat, aynı ses tonuyla. Jekyll ne için... –sözcükler boğazında düğümlendi, sonra zayıflığını yenip– Jekyll aynayla ne yapmak istemiş olabilir ki. diye sordu. Haklısınız. dedi Poole. Daha sonra çalışma masasının yanına gittiler. Masanın üzerinde, kağıtların arasında, en üste koyulmuş bir zarf vardı. Zarfın üzerinde doktorun elyazısıyla Mr. Utterson'ın adı yazılıydı. Avukat zarfın mührünü açtı, içinden çok sayıda zarf yere düştü. İlki, bir vasiyetnameydi altı ay önce geri vermiş olduğu vasiyetnameyle aynı eksantrik cümlelerle dolu olan ve doktorun ölümü durumunda açılacak olan vasiyetname, ortadan kaybolması durumunda bir bağış taahhütnamesi olarak kullanılacaktı ama avukat, anlatılamaz bir şaşkınlıkla Edward Hyde'ın adı yerine Gabriel John Utterson adını okudu. Poole'a baktı, sonra yeniden kâğıtlara baktı, en sonunda da halının üzerine serilmiş olan ölü suçluya baktı. Kafam iyice karıştı, dedi. Günlerdir bu belge onun elindeydi ortada beni sevmesi için bir neden de yoktu kendi adının benimkiyle değiştirildiğini görünce öfkeden deliye dönmüş olmalı ama her şeye rağmen bu belgeyi imha etmemiş. Öteki kâğıdı aldı bu doktorun kendi el yazısıyla yazılmış ve tepesine tarih atılmış olan kısa bir nottu. Ah, Poole. diye haykırdı avukat, bugün hayattaymış ve buradaymış. Bu kadar kısa zamanda ortadan kaldırılmış olamaz hâlâ yaşıyor olmalı, kaçmış olmalı. Ama neden kaçtı. Ve nasıl. Bu durumda bunun bir intihar olduğunu iddia edebilir miyiz. Ah, çok dikkatli olmalıyız. Efendini daha da korkunç bir felakete sürükleyebileceğimizi seziyorum. Neden okumuyorsunuz, sordu Poole. efendim. diye Çünkü korkuyorum, diye karşılık verdi avukat ciddi bir ses tonuyla. Tanrı korusun, ama korkmam için ortada bir neden de yok ki. Bunu söyledikten sonra kâğıdı gözlerine yaklaştırdı ve şunları okudu Sevgili dostum Utterson, Bu not eline geçtiğinde hangi koşullar altında olacağını şimdiden kestiremediğim bir şekilde ortadan kaybolmuş olacağım ama içgüdülerim ve adı koyulamayan durumumun bütün koşulları bana, sonun kesin olduğunu ve bir an önce gelmesi gerektiğini söylüyor. Şimdi git ve Lanyon'un sana vereceği konusunda beni uyardığı yazıyı oku eğer daha fazlasını öğrenmek istersen itiraflarımı okumak için geri dön. Değersiz ve mutsuz arkadaşın, Henry Jekyll. Üçüncü bir zarf daha mı vardı. diye sordu Utterson. Burada, efendim, dedi Poole ve avukatın ellerine birçok yerinden mühürlenmiş ağırca bir paket verdi. Avukat paketi cebine koydu. Bu kâğıt konusunda hiçbir şey söylemeyeceğim. Eğer efendin kaçtıysa ya da öldüyse en azından onun saygınlığını koruyabiliriz. Saat şimdi on eve dönüp bu belgeleri sakin bir şekilde okumam gerek ama gece yarısı olmadan geri döneceğim, o zaman da polise haber veririz. Ameliyathanenin kapısını arkalarından kilitleyerek dışarı çıktılar Utterson hizmetçileri bir kez daha holdeki ateşin başında toplanmış olarak bırakıp, bu esrarengiz olayları açıklığa kavuşturacak olan iki yazıyı okumak üzere ofisine doğru zor da olsa yürümeye başladı. Bu beni epeyce şaşırttı çünkü hiç böyle haberleşme alışkanlığımız yoktu daha bir gece önce onu görmüş ve birlikte yemek yemiştim konuşmalarımızdan bu formaliteleri haklı gösterebilecek hiçbir şey çıkaramıyordum. Zarfın içindekiler merakımı kamçıladı çünkü mektupta şunlar yazılıydı 10 Aralık, 18.. Sevgili Lanyon, Sen benim en eski arkadaşlarımdan birisin bilimsel konularda zaman zaman anlaşmazlığa düşmüş olsak da, bugüne kadar en azından kendi açımdan birbirimize duyduğumuz sevgide bir azalma olduğunu hatırlamıyorum. Hayatım boyunca bir gün yoktur ki sen bana, Jekyll, hayatım, onurum, aklım sana bağlı, desen, sana yardım etmek için bütün servetimi ya da sol kolumu feda etmeye hazır olmayayım. Lanyon, hayatım, onurum, aklım, hepsi senin merhametine kaldı eğer bu gece bana yardım etmezsen, her şeyimi tamamen kaybedeceğim. Mektuba böyle başlamamdan sonra senden onursuz bir şey yapmanı isteyeceğimi düşünebilirsin. Buna kendin karar ver. Bu gece bütün öteki randevularını ertelemeni istiyorum –evet, bir imparatorun yatağının başına çağrılmış olsan bile eğer kendi araban şu anda kapıda değilse bir araba tut ve göstermek üzere elinde bu mektupla dosdoğru benim evime gel. Uşağım Poole'a gereken emirler verildi yanında bir çilingirle seni bekler bulacaksın onu. Odamın kapısı zorlanmak zorunda kalacak sen içeri yalnız girmelisin sol taraftaki camlı dolabı (E harfli olanı) açacaksın, eğer kapalıysa kilidi kıracaksın ve içindeki her şeyle birlikte yukarıdan dördüncü çekmeceyi ya da aşağıdan üçüncü çekmeceyi (ki ikisi de aynı şey) çekip çıkaracaksın. Aşırı zihinsel sıkıntı içinde olduğum için seni yanlış yönlendirmekten ölesiye korkuyorum ama bir hata yapıp da yanlış yazdıysam bile, hangi çekmecenin doğru çekmece olduğunu içinde bulunan şeylere bakınca anlayabilirsin İçinde kimi tozlar, bir ilaç şişesi ve kâğıt kaplı bir defter var. Bu çekmeceyi olduğu gibi Cavendish Meydanı'na getirmeni rica ediyorum senden. Yapacağın şeylerin ilk kısmı bu Şimdi sıra ikinci kısma geldi. Eğer bu notu alır almaz hemen yola çıkarsan gece yarısı olmadan çok önce geri dönmüş olman gerekir ama sana bu kadar zaman vermemin nedeni yalnızca önlenemez ve önceden tahmin edilemez engellerle karşılaşman korkusu değil, ama aynı zamanda bundan sonra yapılacak işler için hizmetçilerinin yattıkları bir saati tercih ediyor olmam. Gece yarısı olunca, senden muayene odanda yalnız olmanı, benim adımı vererek kendisini tanıtan bir adamı kendi ellerinle içeri almanı ve odamdan alıp getirmiş olacağın çekmeceyi ona vermeni istemek zorundayım. Bütün bunlardan sonra benim için yapmanı istediklerimi yerine getirmiş ve minnettarlığımı kazanmış olacaksın. Eğer bir açıklama yapmam konusunda ısrarcı olursan, beş dakika sonra bütün bu düzenlemelerin nasıl da hayati bir önemi olduğunu anlamış olacaksın ne kadar tuhaf görünürlerse görünsünler yapmanı istediklerimden bir tekini bile göz ardı edersen, vicdanını, ölümümün ya da aklımı yitirmemin getirdiği yıkıma mahkûm etmiş olacaksın. Bu isteğimi hafife almayacağına ne kadar güvensem de böyle bir olasılığın yalnızca düşüncesi bile yüreğimin sızlamasına ve ellerimin titremesine neden oluyor. Bu saatte bir de benim halimi düşün, tuhaf bir yerde, hiçbir hayal gücünün abartamayacağı kadar kara bir ıstırabın pençesinde kıvranıyorum, ama yine de dediklerimi tam vaktinde yerine getirirsen, dertlerimin anlatılıp bitirilmiş bir masal gibi geride kalacağının farkındayım. Bana yardım et, sevgili arkadaşım Lanyon, beni kurtar. Arkadaşın, H. J. Not Tam mektubu mühürlemiştim ki yeni bir dehşet ruhumu sardı. Postanın gecikmesiyle bu mektubun yarın sabaha kadar eline geçmemesi mümkün. Böyle bir durumda, sevgili Lanyon, sana söylediğim işi gün içinde senin için en uygun olan saatlerde yap ve bir kere daha ulağımın gece yarısı sana gelmesini bekle. O zaman belki de her şey için çok geç kalınmış olabilir eğer o gece hiçbir olay olmadan geçerse bil ki, Henry Jekyll'ın sonu gelmiş demektir. Bu mektubu okuduktan sonra, meslektaşımın delirmiş olduğuna emin olmuştum ama bu durum kuşkuya yer bırakmayacak şekilde kanıtlanmadıkça benden istediklerini yapmaya meyilliydim. Bu karmakarışık şeylerden ne kadar az anlıyorsam, bunların önemini yargılamaktan da o kadar uzaktım böyle dile getirilen bir istek çok büyük bir sorumluluk yüklenmeden bir kenara bırakılamazdı. Masamdan kalktım, bir arabaya bindim ve dosdoğru Jekyll'ın evine gittim. Uşak kapıda beni bekliyordu benimle aynı sıralarda akşam postasıyla talimatları içeren taahhütlü bir mektup almış, hemen bir çilingir ve bir marangoz çağırtmıştı. Biz konuşurken onlar da geldiler hep birlikte eskiden Dr. Denman'ın ameliyathanesi olan yere geçtik, Jekyll'ın özel odasına (senin de bildiğin gibi) en rahat buradan giriliyordu. Kapı çok sağlam, kilit ise kusursuzdu marangoz eğer kapının zorlanması gerekiyorsa çok fazla uğraşması gerektiğini ve kapıya çok fazla hasar vereceğini açıkça söyledi çilingir ise neredeyse umutsuzluğa kapılmıştı. Ama bu sonuncusu becerikli biriydi ve iki saatlik bir çalışmanın ardından kapı açıldı. E harfiyle işaretli camlı dolap kilitli değildi ben de çekmeceyi olduğu gibi çıkardım, içini samanla doldurup bir örtüye sararak bağladım ve çekmeceyle birlikte Cavendish Meydanı'na geri döndüm. Burada içindekileri incelemeye giriştim. Tozlar oldukça düzenli bir şekilde hazırlanmıştı, ama bir eczacının ilaç hazırlamaktaki inceliğine sahip değillerdi bunları Jekyll'ın kendisinin hazırladığı açıkça belliydi paket sargılarından birini açtığımda bana beyaz renkli kristal tuza benziyor gibi gelen bir şey buldum. Daha sonra dikkatimi çeken ilaç şişesi yarısına kadar kan kırmızısı bir sıvıyla dolu gibiydi sıvının keskin bir kokusu vardı ve bana öyle geldi ki fosfor ya da uçucu eter içeriyordu. Bu sıvının karışımında başka hangi maddeler bulunabileceği konusunda bir tahmin yürütemedim. Defter sıradan bir defterdi, içinde bir dizi tarihten başka pek bir şey yoktu. Bu tarihler birkaç yıllık bir dönemi kapsıyordu ama girişlerin yaklaşık bir yıl önce oldukça ani bir biçimde kesildiğini fark ettim. Oraya buraya tarihlerin yanına küçük notlar düşülmüştü ve genellikle tek bir kelimeden ibarettiler toplam yedi yüz giriş içinde belki de altı kez çift kelimesi geçiyordu listenin en başlarında bir yerlerde çok sayıda ünlem işaretiyle tam başarısızlık... yazıyordu. Bütün bunlar, merakımı kışkırtmasına karşın, bana kesin bir şeyler ifade etmiyordu. İçinde sıvı olan bir ilaç şişesi, bir tür tozla dolu bir kâğıt parçası ve (Jekyll'ın birçok araştırmasında olduğu gibi) sonunda pratik hiçbir yarar sağlamayan bir dizi deneyin kayıtları. Bu şeylerin benim evimde bulunmaları nasıl olurdu da benim havai meslektaşımın onurunu, aklını ya da yaşamını etkileyebilirdi. Eğer ulağı bir yere gidebiliyorsa neden başka bir yere de gidemiyordu. Eğer bir engel olduğunu kabul etsem bile, neden bu beyefendinin benim tarafımdan gizlice karşılanması gerekiyordu. Düşündükçe, bir beyin rahatsızlığı vakasıyla karşı karşıya olduğuma gittikçe daha fazla ikna oluyordum hizmetçilerimi yataklarına göndermeme karşın, kendimi savunmam gereken bir durum ortaya çıkabilir düşüncesiyle eski tabancamı doldurdum. Saat on ikinin çanları Londra üzerinde çınlarken, kapım usulca vuruldu. Kapıyı açmaya kendim gittim ve revaktaki sütunlara yaslanıp çömelmiş ufak tefek bir adamla karşılaştım. Dr. Jekyll'dan mı geldiniz. diye sordum. Zorlanarak Evet, dedi içeri girmesi için davet ettiğimde, dönüp meydanın karanlığını kolaçan etmeden girmedi. Çok uzakta olmayan bir yerde bir polis vardı, elinde feneriyle bize doğru yaklaşıyordu onu görmek sanırım ziyaretçimi ürkütmüştü, hemen aceleyle içeri girdi. Bu gördüklerimin hiç hoşuma gitmediğini itiraf ediyorum onun arkasından muayene odasının parlak ışığına yürürken, elim silahımın üzerinde hazır bekliyordu. Burada, sonunda, onu açıkça görme şansını elde ettim. Daha önce onu hiç görmemiştim, bu kesindi. Daha önce de dediğim gibi, ufak tefek biriydi yüzündeki sarsıcı ifadenin yanı sıra kaslarındaki hareketlilik ve yapısındaki belirgin güçsüzlük –ve bunlardan daha az olmamak üzere– onun yakınında olmanın uyandırdığı garip rahatsızlık beni adeta çarpmıştı. Bu, yeni başlayan bir titremeyi andırıyor ve nabzımın giderek daha az atması