Yapım’ın o sene başında Viacom'a devrinden itibaren en yüksek başarıyı elde etti ve Kuzey Amerika'da gösterime girdiği yıl en yüksek hasılaya ulaşarak ciddi bir ticari başarıya ulaştı. Film gösterimde kaldığı süre boyunca dünya genelinde 677 milyon dolar hasıla üretti. Yine Akademi Ödüllerinde en iyi görüntü, Robert Zemeckis en iyi yönetmen, Tom Hanks en iyi aktör, en iyi uyarlanmış görüntü, en iyi film efektleri ve en iyi yönetmen dallarında ödül aldı. Film aynı zamanda Altın Küre Ödülü ve People’s Choice Award ve Genç Aktör Ödülleri gibi ödüller aldı veya bunlara aday gösterildi. Filmin gösterime girişiyle birlikte, oyuncular ve betimlediği politik semboller hakkında pek çok yorum yapıldı. 1996 yılında, filmde bahsedilen Bubba Gump Karides Şirketi kuruldu ve dünya genelinde çeşitli şubeler açtı. Ülke genelinde çekilen sahneler gerçek hayattaki kahramanların izlerini taşır. 2011 yılında Kongre Kütüphanesi, Forrest Gump’ın Birleşik Devletler Ulusal Film Kayıtlarında korunması gereken kültürel, tarihi ve estetik bir film olarak seçti. Forrest otobüs durağında beklerken, kendisiyle aynı bankta oturan yabancılara hayat hikayesini anlatmaya başlar. Hikayesi, Forrest henüz bir çocukken kambur olan sırtını düzeltmek için taktığı ve diğer çocukların zorbalık yapmalarına neden olan bacak aparatlarını anlatmasıyla başlar. Annesi Alabama’da Greenbow bölgesindeki evlerini pansiyon olarak işletmektedir ve Forrest evlerininde bir müddet konaklayan Elvis Presley(Peter Dobson)’e "hip-swinging" dansını öğretir. Okul hayatının ilk gününde okul servisinde görür görmez aşık olduğu ve ileride de en iyi arkadaşı olacak olan Jenny’e rastlar. Kendisine zorbalık yapanlardan kurtulmaya çalıştığı bir gün, bacağındaki aparatlar kendiliğinden ayrılır ve orta seviyedeki zekasına rağmen yüksek hızda koşabildiğini görür; bu sayede Alabama Üniversitesi'nden burs kazanır. Üniversite yıllarında, George Wallace’nin Stand in the School House Door (zencilerin okula girmemesi için okul kapısında bekleyerek gerçekleştirdiği eylem)’e tanıklık eder, Amerikan futbolu oynamaya başlayıp ün kazanır ve bu sayede Başkan John F. Kennedy ile tokalaşma imkânı bulur. Forrest, üniversiteden mezun olduktan sonra, daha sonraları birlikte karides işine girmek üzere anlaştıkları Benjamin Buford Blue (Mykelti Williamson), yani “Bubba” ile arkadaş olacakları Birleşik Devletler Ordusuna katılır. Forrest ile Bubba birlikte o esnalarda savaşın hüküm sürdüğü Vietnam’a gönderilirler ve devriye gezdikleri bir gün pusuya düşürülürler. Forrest, müfreze komutanı teğmen Dan Taylor (Gary Sinise) ile birlikte dört kişiyi kurtarır; fakat Bubba ölür. Forrest ise bu esnada kalçasından vurulur ve üstün cesaretinden ötürü Başkan Lyndan B. Johnson’dan şeref madalyası alır. Tedavisi esnasında Forrest, aldığı yaralardan ötürü bacağı diz kapağının altından kesilen teğmen Dan ile tekrar karşılaşır. Teğmen Dan, kendisini kurtararak sakat kalmasına neden olduğu ve kaderinin önüne geçtiğini, kendisinin de ataları gibi savaşta ölmesi gerektiğini düşündüğü için, kendisini kurtaran Forrest’a kızgındır. Forrest, Washington’dayken National Mall’de savaş karşıtı bir gösteriye istemeden katılır ve orada Jenny ile karşılaşır. Birlikte tüm gece dolaşırlar fakat Jenny ertesi gün, kendisine şiddet uygulayan, ağzı bozuk erkek arkadaşına geri döner. Forrest bir ara pinpon oynamadaki yeteneğini keşfeder ve Birleşik Devletler Ordu Takımında oynamaya başlar, hatta Çin takımına karşı oynanan bir dostluk maçında görev alır. Ardından Beyaz Saray'a tekrar çıkar ve Başkan Richard Nixon ile tekrar bir araya gelir. Başkan Gump’a Watergate Oteli’nde bir oda ayarlar, Gump burada Watergate Skandalı'nın ortaya çıkmasına farkında olmadan yardımcı olur. Elde ettiği sayısız başarıdan ötürü John Lennon ile birlikte The Dick Cavett Show’a katılır ve burada Lennon’un "Imagine" şarkısına esin kaynağı olur. Forrest hayattan umudunu kesmiş, içki müptelası haline gelen teğmen Dan ile tekrar karşılaşır. Dan, Forrest’ın karides işine girme planlarını küçümser ve bu işe girerse kendisinin ilk elemanı olacağına dair alaycı bir şekilde söz verir. Bu esnada Jenny kendi hayatını mahvedecek bir çizgide ilerlemektedir; sayısız erkekle zaman geçiren bir eroin bağımlısı haline gelmiştir hatta bir seferinde intihar etmeyi düşünür. Forrest ordudan ayrıldıktan sonra pinpon reklamından kazandığı parayla Bubba’ya askerdeyken verdiği sözü tutarak bir karides teknesi alır ve tekneye Jenny adını verir. Teğmen Dan de sözünü tutarak Forrest’ın yanına gelir ve ilk çalışanı olur. Başlarda karides işinde şansları pek yaver gitmez; fakat Carmen kasırgasının diğer teknelere zarar verip rekabeti ortadan kaldırmasıyla birlikte Bubba Gump Karides Şirketi büyük bir başarı elde eder. Kasırga esnasında tanrıyla barışan teğmen Dan, sonunda Forrest’a hayatını kurtardığı için teşekkür eder. Daha sonra Forrest hastalanan annesi için eve geri döner ve bir süre sonra annesi vefat eder. Forrest şirketi Dan’in yönetimine bırakır ve o da daha sonraları tüm servetini kendilerini milyoner edecek bir "meyve şirketine" (Apple) yatırır. Forrest, Bubba’nın annesine, düşük ücretle çalıştığı işini bırakmasını sağlayacak hatırı sayılır bir miktar içeren çek verir. Jenny, Forrest’ın yanına geri döner ve bir müddet onunla kalır. Forrest Jenny’e evlenme teklif eder fakat Jenny reddeder. Birlikte geçirdikleri gecenin ardından Jenny ertesi gün sessizce evden ayrılır. Forrest bir anda koşmaya karar verir fakat koşusu batı sahilinden doğu sahiline uzanan bir maratona dönüşür. Koşu esnasında Forrest’ın pek çok takipçisi olur ve iflas etmiş pek çok girişimciye de esin kaynağı olur. Bir gün koşmayı aniden bırakır ve evine döner. Jenny’den kendisini ziyaret etmesini isteyen ve hayatını bankta anlatmasına neden olan bir mektup alır. Buluştuktan kısa süre sonra, kendisi gibi Forrest adında bir oğlu (Haley Joel Osment) olduğunu öğrenir. Jenny ayrıca kendisine bilinmeyen bir virüsün bulaştığını ve tedavisinin mümkün olmadığını söyler. Bu sefer evlenme teklifini Jenny yapar, Forrest kabul eder; Alabama’ya küçük Forrest ile dönerler ve evlenirler. Düğün törenine protez bacak kullanmaya başlayan teğmen Dan de nişanlısı ile birlikte katılır. Jenny bir yıl kadar sonra, 37 yaşında ölür. Forrest, okulun ilk gününde küçük Forrest’ı okul servisine bindirmek için, kendisinin de okula ilk başladığında annesinin oturduğu ağaç kütüğünün üzerine oturarak bekler, bu esnada kitap ayracı olarak kullandığı kuş tüyünün rüzgarda uçuşmasını izler. Film, Winston Groom’un 1986 yılında piyasaya sürülen romanına dayanmaktadır. Gerek filmde gerekse romanda ana karakter Forrest Gump’tır. Ancak film genel olarak kitabın ilk on bir bölümünü içerir ve Bubba Gump Karides Şirketinin kurulması, filmin sonundaki Forrest’ın oğluyla buluşması sahnelerini atlar. Romandaki bazı bölümlerin atlanmasına rağmen, bacak destek aparatlarını kullanması ve Amerika Birleşik Devletleri'ni boydan boya koşarak geçmesi gibi bazı sahneler eklenmiştir. Filmde ayrıca Gump’ın ana karakter ve kişiliği de değiştirilmiştir. Robert Zemeckis yönetmen olarak seçilmeden önce iki yönetmene daha teklifte bulunulmuştur. Terry Gilliam teklifi direkt reddetmiştir. Barry Sonnenfeld başlarda teklifle ilgilenmiş ancak sonradan Addams Family Values filmini çekmek üzere ayrılmıştır. Çekimler 1993 yılı Ağustos ayından, aynı yılın Aralık ayına kadar devam etmiştir. Her ne kadar film setinin çoğu Alabama’da kurulsa da, film çekimleri genelde Beaufort, Güney Carolina ile Virginia ve Kuzey Carolina’nın kıyı kesimlerinde, filmin koşu sahneleri ise Blue Ridge Parkway’de çekilmiştir. Filmdeki Greenbow kasabasının çarşı merkez çekimleri ise Güney Carolina’nın Varville bölgesinde gerçekleştirilmiştir. Forrest’ın çatışma anında koşarkenki görüntüleri ise Güney Carolina’daki Fripp Adasında çekilmiştir. Yine filmin bazı bölümleri Biltmore Estate, Ashaville’de, New York'ta ve New York yakınlarındaki Blue Ridge Parkway’de çekildi. Gump’ın film seti olarak kullanılan iki katlı beyaz evi “Gump House” ise, Güney Carolina’daki Combahee Nehri yakınlarında inşa edilirken, yine yakınlardaki bir alanda ise Curran’ın evi ve Vietnam ile ilgili sahneler çekildi. Savaş sahnelerinde, ortamı Vietnam’a daha çok benzetebilmek amacıyla yirmiden fazla palmiye ağacı kullanıldı. Forrest Gump hayat hikâyesini, Georgia Savannah’taki Chippewa Square’de, bir otobüs durağındaki banka oturarak anlatmaya başladı. Üniversite sahneleri ise Los Angeles’taki Güney Carolina Üniversitesinde çekilmiştir. Ken Ralston ve ekibi Indistrual Light&Magic şirketi, filmin görsel efektlerinden sorumluydu. Bazı sahnelerde CGI tekniğini kullanılarak, Gump’ın o anda hayatta olmayan kimselerle bir araya gelip, el sıkışması sağlandı. Tarihsel figürlerin seslerini kaydedebilmek için, seslendirme sanatçıları istihdam edilmiş ve yeni diyaloglardaki ağız ve yüz mimiklerini oluşturabilmek için özel efektler kullanılmıştır. Eski televizyon görüntülerinin içine Tom Hanks’i yerleştirebilmek için, chrome key, image warping, morphing ve rotoscoping teknikleri kullanılmıştır. Yine sahnelerden birinde, Gump, Bubba’yı arka planda napalm bombaları patlarken taşımaktadır. Bu sahnenin çekiminde önce dublörler kullanılmış, daha sonra Hanks ve Williamson’ın sahnesi çekilmiştir. Hanks’in Williamson’ı taşıyabilmesi için tel üzerinde kayan bir çengelli halat kullanılmıştır. Önce taşıma sahnesi çekilmiş, daha sonra ise patlama sahneleri çekilerek, patlama esnasında koşuyormuş gibi gösterilmiştir. Rol gereği Gary Sinise’nin kesilen bacaklarının görünmemesi için, bacakları mavi bir bezle sarılmış ve sonra Gary Sinise’nin göründüğü her sahnede bacak kısımları CGI tekniğiyle boyanmıştır. Washington DC.’deki Lincoln Anıtı ve Reflecting Pool’da düzenlenen bir barış gösterisinde, Jenny ve Forrest’ın buluşma görüntülerinde ise, kalabalık oluşturabilmek için görsel efektler kullanılmıştır. İki günden fazla süren çekimlerde, 1500’ün üzerinde ekstragörüntü kullanılmış ve her çekimin ardından insanların yerleri değiştirilerek farklı kamera açıları ile tekrar çekim yapılmıştır. Bilgisayarların da yardımıyla bu görüntüler çoğaltıldı ve yüzbinlerce kişiden oluşan bir kalabalık oluşturuldu. Film hakkında genelde pozitif görüş bildirilmiştir. Rotter Tomatoes, 63 kişiden %71’inin film hakkında pozitif geri bildirimde bulunduğunu belirtmiştir.Yine normalleştirilmiş oylama sistemi kullanan Metacritic ise 19 izleyiciden %82’sinin pozitif oy kulladığını söylemiştir. Chicago Sun-Times’dan Roger Ebert, “Filmden önce Forrest Gump gibisiyle hiç karşılaşmadım ve hatta Forrest Gump gibi bir film hiç izlemedim. Aslında filmi açıklamaya çalışmak, onu olduğundan daha bilindik türden gösterebilir; ancak yine de bir şeyler söylemek gerekirse, bence film komedi türünde. Drama da olabilir, sadece bir hayal de. Eric Roth tarafından yazılan senaryo, modern kurgunun karmaşasını barındırıyor. Komedi ve hüzün arasında nefes kesici bir denge; insanı kahkaya boğacak ya da acı gerçeklerle yüzleştirecek bir senaryo…Ne fantastik bir film.” 55 milyon dolarlık bir bütçe ile üretilen film, ülke içinde 1,595 salonda gösterime girdiği ilk hafta, 24,450,602 dolarlık bir hasıla üretti. Senaryo yazarı ve danışman Jeffry Hilton, filmin ilk kopyasını izledikten sonra, filmin tanıtım ve pazarlama bütçesinin iki katına çıkarılmasını önerdi. Bu tavsiye üzerine bütçe hemen iki kat artırıldı. Film ilk hafta sonu hasılatında yer edinerek, dört haftadır gösterimde bulunan The Lion King filmini az farkla geçti. Gösterime girdiği ilk 10 haftada zirvedeki yerini bırakmadı. Film 42 hafta gösterimde kaldı ve Amerika Birleşik Devletleri ile Kanada’ da 329,7 milyon dolarlık hasılat üreterek zamanının en çok hasıla üreten dördüncü filmi oldu. 250 milyon dolarlık sınır 66 günde geçti ve 100, 200 ve 300 milyon dolar sınırını en kısa zamanda geçen film oldu. Film Amerika Birleşik Devletleri ve Kanada’da toplam 329,694,499 dolar, dünya genelinde ise 347,693,217 milyon dolar ile genel toplamda 677,387,716 dolar gelir elde etti. Film bu kadar büyük hasıla üretmesine karşın, Paramount Yapım, dağıtımcılara ve gösterim salonlarına ödenen yüksek paylardan dolayı 62 milyon dolarlık hasıla kaybına uğradı ve bu durum yöneticilere anlaşma yaparken daha dikkatli olunması gerektiğini bir kez daha hatırlatmış oldu. Ancak bu durum masrafları kabartmak suretiyle şirketlerin daha az kar payı dağıtmasını sağlamak amacı güden Hollywood muhasebesinden kaynaklandığı da söylenebilir. Forrest Gump ilk olarak 27 Nisan 1995’te VHS kaset, 28 Nisan 1995’te de iki lazerdiskten oluşan ve “Forrest’ın Gözünden” isimli özel versiyonunu da içeren bir set ve 28 Ağustos 2001’de de iki diskten oluşan DVD seti şeklinde piyasaya sürüldü. Özel versiyon, yönetmen ve yapımcının yorumları, kısa metraj film ve deneme çekimlerini içeriyordu. 2009 yılı Kasım ayında da Blue-Ray versiyonu piyasaya sürüldü. Film; En İyi Görüntü, Aktör, Yönetmen, Görsel Efekt, Uyarlanmış Senaryo ve En İyi Düzenleme dallarında 67. Akademi Ödülleri’ni kazanmıştır. Yine yedi dalda Altın Küre Ödüllerine aday gösterilen film; En İyi Aktör, Yönetmen ve Görüntü dallarında bu ödüllerden üçünü aldı. Film aynı zamanda altı dalda Saturn Ödülleri’ne aday gösterilmiş ve En İyi Fantezi ile En İyi Yardımcı Aktör dallarında ödül almıştır. Aldığı çeşitli ödül ve adaylıkların yanı sıra Amerikan Film Enstitüsünün bazı derecelendirme listelerine de girmeyi başarmıştır. 100 Yıl…100 Alkış listesinde 37’nci, 100 Yıl…100 Film listesinde 71’inci, 100 Yıl…100 Film listesinin 10’uncu yıl yıldönümü özel lisel listesinde 76’ncı oldu. Yanı sıra, “Annem her zaman, hayat her zaman bir kutu çikolata gibidir Forrest; şansına ne çıkacağını asla bilemezsin, derdi.” repliği de; 100 Yıl…100 Replik listesinde 40’ıncı olmuştur. Film aynı zamanda, tüm zamanların En İyi 500 Filmi listesinde 240’ıncı sırada yer almıştır. Yazar Winston Groom’a, film senaryosu romanına dayandığından telif hakları için 350,000 dolar ve filmden elde edilen net kardan yüzde üç pay ödenecekti. Fakat film yapımcıları ve Paramount Yapım, Hollywood muhasebe tekniklerini kullanarak masrafları fazla gösterip gişe rekoru kıran film için zarar gösterdiklerinden, Winston Groom’a kardan ödenmesi gereken payı ödemediler. Tom Hanks ve yönetmen Zemeckis ise sabit ücretle anlaşmak yerine brüt hasılat üzerinden anlaştıklarından, her biri yaklaşık 40 milyon dolar aldılar. Yanı sıra, Akademi Ödülleri'ndeki altı konuşmanın hiçbirinde yazar Groom’un adı yer almadı. Ancak yazarla olan uyuşmazlık sonradan çözüldü. “Bu filmin, ‘içindeki çocuğu’ anlatan filmlerden biri olduğunu söylemek istemiyorum. Fakat hepimizin gözüne çarpan ilk şey, Forrest Gump’ın çocuksu masumiyeti. Gülersin ve ağlarsın, bu filmde diğer filmlerin yapmak istediği şeyi yapıyor: Kendini filmin içinde hisset." Yapımcı Wendy Finerman Filmin başında ve sonunda yer alan kuş tüyü için pek çok açıklama getirildi. Hanks bu kuş tüyünü şu şekilde açıkladı: ”Kaderimiz, hayatta karşılaştığımız şans elementlerini nasıl değerlendirdiğimizdir ve tüyün hayatımıza girerek somutlaşmasıdır. Sizin ayağınıza da düşebilir, başka yerlere de konabilir. Bu bazı İlahi şeylerin oldukça büyük bir göstergesi.” Sally Field ise kuş tüyü ile kaderi karşılaştırarak; ”Havada uçuşuyor ve burada ya da orada yere konuyor. Bu önceden planlanan bir şey mi yoksa sadece şans mı?”. Görsel efekt yönetmeni Ken Ralston ise kuş tüyünü soyut resim ile bağdaştırarak; “Pek çok insan için pek çok anlam barındırıyor.” Kuş tüyünün arasına konduğu ve Forrest’ın en çok sevdiği, annesinin ona okuduğu ve filmi Forrest’ın 1940'lı yıllardaki çocukluğuna bağlayan kitabın adı ise “Curious George”tur. Tüyün arasına konduğu sayfada ise gergin bir ip üzerinde yürüyen maymun yer alıyor. Bunu bilinçli bir şekilde yapıp yapmadıkları bilinmiyor fakat oldukça sembolik olduğu bir gerçek. Kuş tüyü aynı zamanda daha bir çocukken babası tarafından taciz edilen ve bu durum kendisinde takıntı haline dönüşen Jenny’nin bir kuşa dönüşüp uçma dileğini de sembolize ediyor. Jenny filmde Forrest’a; “Köprüden atlarsam, uçabilir miyim?” diye soruyor ve sürekli uzaklara seyahat ediyor. 32 parçadan oluşan fon müziği albümü 6 Temmuz 1994’te piyasaya sürüldü. Alan Silvestri’nin filmin ana fon müziği haricinde olanlar; Elvis Presley, Fleetwood Mac, Creedence Clearwater Revival, Aretha Franklin, Lynyrd Skynyrd, Three Dog Night, The Byrds, The Doors, Jimi Hendrix, The Mamas&the Papas, Aileen Quinn, The Doobie Brothers, Simon & Garfunkel, Bob Seger, Buffalo Springfield, ve Michael McDonald’a ait parçalar daha önce kendi albümlerinde piyasaya sürülmüştü. Iki adet disten oluşan albüm 1950 ve 1960'lı yıllara ait ve Amerikalı sanatçılar tarafından söylenen parçalarından oluşuyor. Yönetmen Robert Zemeckis, filmde kullanılan tüm temaların Amerikan tarzında olmasını istemişti. Fon müziği albümü piyasaya sürüldükten sonra Billboard Album Chart’ta en çok satılanlar listesinde ikinci sıraya yükselmişti. Yine 12 milyondan fazla kopya satarak Amerika’da en çok satılan albümler listesinde yer almıştı. Filmin ana fon müziği Alan Silvestri tarafından bestelendi ve 2 Ağustos 1994’te piyasaya sürüldü. Filmin devamı olması düşünülen senaryo 2001 yılında Eric Roth tarafından yazıldı. Senaryo, orijinal romanın devamı niteliğinde olan ve 1995 yılında Winston Groom tarafından yazılan “Gump and Co.” romanına dayanıyordu. Roth’un senaryosu, Forrest’ın bir bankta oturup oğlunun okuldan dönmesini beklemesiyle başlıyordu. Fakat 11 Eylül 2001 saldırısından sonra, Roth, Zemeckis ve Hanks filmin pek de yerinde olmayacağını düşündüler. 2007 yılı Mart ayında ise Paramount yapım senaryoyla tekrar ilgilenmeye başladı. Devam niteliğindeki romanın ilk sayfasında Forrest Gump okuyuculara “Asla birilerinin sizin hayat hikayenizi filme çevirmesine izin vermeyin, doğru veya yanlış anlamaları önemli değil.” der. Kitabın ilk bölümü, filmde anlatılan gerçekleşmiş olayların, Forrest’ın öyküsüyle örtüştüğünü ve Forrest’ın sinema filmi sayesinde medyanın bayağı ilgisini çektiğini belirtir. Devam romanında Gump, Tom Hanks ile karşılaşır, romanın sonunda film gösterime çıkar ve Gump, The David Letterman Show ile Akademi Ödülleri'ne katılır. Sergey Vitte Kont Sergey Yulyeviç Vitte (Сергей Юльевич Витте) (29 Haziran, 1849 – 13 Mart, 1915), (Sergius Vitte olarak da bilinir) Rus İmparatorluğu üzerinde büyük etkileri bulunan Rus politikacıdır. Ayrıca 1905 tarihli Ekim Manifestosu'nun yazarıdır ve Rusya İmparatorluğu Bakanlar Kurulu Başkanlığı (Başbakanlık) yapmıştır. Vitte ailesinin Felemenk kökenli olduğu düşünülse de, o zamanlar İsveç İmparatorluğu'nun kontrolünde olan Baltık bölgesinde yaşıyorlardı. Sergei Vitte'nin büyükbabası Andrey Mikhayiloviç Fadeyev Saratov valisiydi ve Kafkasya konusunda danışmanlık yapmaktaydı. Vitte'nin büyükannesi bir prenses olan Helena Dolgoruki, babası Julius Vitte, annesi ise Katerina Fadeyev'di. Vitte, Kafkasya bölgesinde büyükannesinin evinde büyüdü. Odessa'da Matematik okudu. Sonrasında ise 1870leri ve 1980leri özel tren yolu hatlarında yöneticilik gibi pozisyonlarda, özel şirketlerde çalışarak geçirdi. Vitte, Finans Bakanlığı bünyesinde Trenyollarından Sorumlu Yönetici olarak göreve başladı. 1889-1891 yılları arasında sürdürdüğü bu görevden sonra, Sonrasında Ulaştırma Bakanlığı'na atandı ve Trans Sibirya Demiryolu inşa projesinin arkasındaki adam oldu. 1892'de Rus Finans Bakanlığı'na atanan Vitte, bu görevi 1902'ye kadar sürdürdü. Finans Bakanlığı sırasında ülke dengesiz bir ekonomik büyüme devresinden geçiyordu. Vitte cesurca yabancı sermayeleri Rusya'da yatırım yapmaya teşvik etti ve 1897'de Rusya'yı Altın sikke sistemine soktu. Rus sanayisinin büyümesi için çalışan Vitte, çabalarının sonucunu aldı ve ülkede hızlı bir büyüme gerçekleşti. Özellikle metal, petrol ve ulaşım sektörlerinde büyük bir canlılık gözlenirken, Vitte 1903'te Bakanlar Komitesi Başkanlığı'na atandı (Bu pozisyon "Genel Sekreterlik" olarak da bilinir) ve bu görevi 1905 yılına dek sürdürdü. 1905'te Çar tarafından çağrılan Vitte'ye Rus - Japon Savaşı'na bir son vermesi için görüşmeler yapma emri verildi. Vitte ABD'ne gitti ve barış görüşmelerine katıldı. Görüşmelerde çok başarılı olan Vitte sayesinde, savaşta ağır bir yenilgiye uğrayan Rusya'nın anlaşma sonundaki kaybı çok az oldu. Bu başarıdan sonra Vitte, savaştan sonraki sivil huzursuzluğa çözüm bulması amacıyla Başbakan olarak atandı. 1905 Rus Devrimi'nde Vitte seçilmiş bir parlamentonun kurulması için sözcülük yaptı. Sözcülüğü sonunda gerçekleştiren reformların işlev kazanamaması ve mecliste sol partilerin gün geçtikçe güç kazanması nedeniyle, Vitte başbakanlık görevinden istifa etmek zorunda kaldı. Vitte politikayla ilgisini sürdürse de, bir daha herhangi bir idari görev üstlenmedi. I. Dünya Savaşı'nın patlamasından hemen önce Rusya'yı çatışmadan uzak durması yönünde uyarsa da, bu uyarı dikkate alınmadı. Vitte bundan kısa bir süre sonra da öldü. Pyongyang Pyongyang, (Chosŏn'gŭl: 평양 직할시; Hancha: 平壤直轄市; "Pyongyang-chikhalsi"; anlamı: "düz arazi" veya "huzurlu toprak"), Kuzey Kore'nin başkenti ve en büyük şehridir. Şehir Taedong Nehri üzerinde yer almaktadır. Nüfusu 1993 yılında 2.741.260 olarak bildirilmiş olup 2003 yılı tahmini nüfusu 3.500.000'dir. Pyongyang, 1946 yılında Güney Pyongan (Pyongan-namdo) ilinden ayrılmış olup iller ile aynı düzeye sahip doğrudan yönetilen şehir ("chikhalsi", 직할시) statüsü kazanmıştır. Pyongyang'ın kurulduğu tarih hakkında tam bilinmemekte olup şehir bir efsaneye göre MÖ 1122 tarihinde Taegong Nehri kıyısında kurulmuştur. Pyongyang, 1945 yılında Japonya'nın Kore'den çekilmesinin ardından SSCB etkisi altına girdi. Şehir ilk önce geçici olarak Kuzey Kore Geçici Halk Komitesi'nin daha sonra da 1948 yılında yeni kurulan Kuzey Kore'nin başkenti olmuştur. 1950-1953 Kore Savaşı'nın ardından SSCB'nin yardımı ile yeniden inşa edilmiştir. Pyongyang, 19 semt ("ku-" veya "guyŏk") ve bir ilçeye ("kun" veya "gun") ayrılır. 2010 yılında yabancı medya ajanslarına göre Sungho semti ile Kangnam, Chunghwa ve Sangwon ilçeleri Kuzey Hwanghae iline bağlanmştır. Pyongyang, ülkenin ana ulaşım merkezidir. Pyongyang metrosu, 1973 yılında açılmış olup iki hatta ve 22 kilometre uzunluğa sahiptir. Şehirde ayrıca tramvay, troleybüs ve otobüs hatları bulunmaktadır. Araç sahipliği oldukça az olup binek otomobillerin çoğu devlete ait resmi araçlardır. Sunan Uluslararası Havalimanı, Pyongyang'ın şehir merkezine 24 kilometre uzaklıkta bulunmaktadır. Ayrıca Pyongyang'ın Pekin ve Moskova'ya tren seferleri bulunmaktadır. Sonay Adem Sonay Adem (doğumu 1957, Baf) Kıbrıslı Türk politikacı. 2. Soyer Hükûmeti'nde Çalışma ve Sosyal Güvenlik Bakanlığı yapmış, 29 ekim 2018'de hayatını kaybetmiştir. 1975 yılında Güzelyurt Kurtuluş Lisesi’nden mezun oldu. İstanbul Üniversitesi İktisat Fakültesi’ndeki öğrenimini yarım bırakarak Kıbrıs’a döndü. İstanbul’da İstanbul Üniversitesi İktisat Fakültesi’nde okurken, politik nedenlerden ötürü öğrenimini yarıda bırakmak zorunda kaldı. Ardından, Anadolu Üniversitesi İktisat Fakültesi'ndeki öğrenimini tamamlayarak İktisat bölümünden mezun oldu. İstanbul Kıbrıslılar Öğrenim ve Kültür Derneği’nde yöneticilik yaptı. Kıbrıs’a döndükten sonra CTP’nin örgütlenmesinde önemli görevler yaptı. CTP’nin çeşitli kademelerinde çalıştıktan sonra 1980 yılından beri Parti Meclisi üyeliği, 1984-2004 yılları arasında da 20 yıl süre ile Mağusa İlçe Başkanlığı görevini yürüttü. Halen Merkez Yönetim Kurulu üyesidir. 1993'te politikaya meclis çatısı altında devam eden Adem, aynı sene yapılan Erken Genel Seçimlerinde Cumhuriyetçi Türk Partisi’nden milletvekili seçilerek meclise girdi. 6 Aralık 1998 Genel Seçimlerinde de aynı partiden seçime girerek başarısını tekrarlayan Adem, 14 Aralık 2003 Genel Seçimleri'nde de Cumhuriyetçi Türk Partisi- Birleşik Güçler’den Gazimağusa milletvekili seçilmeyi başardı. 20 Şubat 2005 Erken Genel Seçimleri'nde tekrar Cumhuriyetçi Türk Partisi-Birleşik Güçler’den milletvekili seçilen Adem, 28 Nisan 2005 tarihli CTP-Birleşik Güçler - Demokrat Parti Koalisyon hükümetine Çalışma ve Sosyal Güvenlik Bakanı oldu. Evli ve üç çocuk babasıdır. 2017'de CTP'den istifa ederek Toplumcu Kurtuluş Partisi Yeni Güçlere katıldı. İnç İnç (İngilizce tekil: Inch, çoğul: Inches), 2,54 cm uzunluğundaki uzunluk ölçüsü birimidir.( " ) işareti ile ifade edilir. İngiliz birimleri, Emperyal birimler, Birleşik Devletler geleneksel birimleri gibi farklı sistemlerin bir parçasıdır. Uzunluk değeri sistemdem sisteme değişebilir. Alan hesaplamalarında inç kare, hacim hesaplamalarında ise inç küp adını alır. Bir uzunluk ölçüsü olarak inç; ABD, Kanada ve Birleşik Krallık'ta yaygın olarak kullanılır. ABD ve İngiltere'de kişilerin boy uzunlukları foot ve inç cinsinde ifade edilirken; Kanada'da sürücü ehliyeti gibi resmi belgelerde kişilerin boy uzunlukları metrik ölçülerle gösterilir. Türkçesi parmak olarak geçer. 1958 yılında Birleşik Devletler ve İngiliz Milletler Topluluğu'na üye devletler "uluslararası yarda"nın uzunluğunu 0.9144 metre olarak belirlemişlerdir. Buna bağlı olarak "uluslararası inç" de 25,4 milimetre olarak tanımlanmıştır. İnçin standart uluslararası sembolü in'dir. Bazı durumlarda, "fit" tek kesme işareti, inç ise çift kesme işaretiyle gösterilir. Mühendislik ölçülerinde 10'-3" ile gösterildiğinde bunun manası 10 fit 3 inçtir. 1 fit 12 inçe karşılık geldiğinden ölçü toplamda 123 inç eder. Bu ölçünün metrik birimlerle değeri is 123 x 2,54 = 312,42 cm'dir. 1 uluslararası inç; Metrik sistemin kullanıldığı ülkelerde de bazı durumlarda inç kullanılmaktadır. Örneğin, Vivid Entertainment Vivid Entertainment Group; ABD'de kurulu ve yerleşik, dünyanın en büyük pornografik içerikli VHS, DVD ve internet hizmeti veren yapımcı şirketlerinden biridir. İç Savaş (çizgi roman) İç Savaş (İngilizce özgün adıyla "Civil War"), Mark Miller tarafından kaleme alınmış ve Steve McNiven tarafından çizilmiş 2006 yazında sınırlı sayıda tasarlanmış, bir yol kesişimi öyküsüdür. “Avengers Disassembled” ve “House of M” gibi önceki Marvel hikâyelerindeki öyküler üzerine kurulmuştur. Dizinin sloganı ise "“Hangi taraftasınız?"” “The New Warriors” adlı süper grubun bir TV şovunu seri olarak çekmesiyle başlar. Süper kötülerle canlı yayında kapışmaları sırasında Nitro isimli süper kötü, gerçekleştirdiği patlamayla yerel bir ilkokulun havaya uçmasına neden olur. Trajedinin şokunun geçmesiyle Birleşik Devletler hükümeti süperlerin sicil kayıt yasasını tasarlar. Bu yasaya göre artık süperkahramanlar bir gizli kimliğe sahip olamayacaklardır ve bir nevi devlet için çalışan personel sayılacaklardır. Amerikan Hükümeti her eyalete bir süperkahraman atayacaktır. Beri yandan olaylar toplum içerisinde süper kahramanlara olan temkinli bakışı hızla olumsuz yöne çevirmektedir. Olaylar kalabalık bir grubun “Human Torch”a saldırmasıyla başlar. S.H.I.E.L.D başkanı Maria Hill, Kaptan Amerika’ya yasanın yaptırımlarının uygulayıcısı olması direktifini verir. Bunun özel haklara yapılan bir tecavüz olduğunu söyleyen Kaptan Amerika Görevi reddeder ve kendisi gibi düşünen süper kahramanlarla birlikte yeraltına iner. Süperler durum değerlendirmesi için bir araya geldiklerinde Gözcü Uatu belirir. Bunun tarihteki ciddi bir kırılma olduğunun açık bir göstergesidir. Gizli bir toplantıyla bir araya gelen Devlet Başkanı’na Demir Adam, Captain America’ya gün ışığına çıkarana kadar kararlılıkla uygulamasını tavsiye eder. Yasa tasarısı senatodan geçer ve yasalaşır. Bu arada ülkedeki süper kahramanlarda taraflarını belirlerler. Captain Amerika, Luke Cage, Falcon, Danny Rand gibi tasarıya karşı olan karakterler yeraltına inip “Secret Avengers” adlı yeraltı örgütünü kurarlar. Öte yandan Fantastik Dörtlü, Dişi Hulk (She-Hulk) ve Black Panther tasarıyı destekleyen tarafa geçerler. Dr. Strange tasarıya karşı olduğunu şiddetle belirttikten sonra Demir Adam'a ve Reed Richard'a (Mr. Fantastic) bir daha kendisini asla aramamalarını söyler. Başkent Washington’daki bir basın açıklamasında geçmişini değerlendiren Örümcek Adam, basın mensuplarının karşısında maskesini çıkarır ve gizli kimliğini açıklar. X-Men savaşta tarafsız kalacaklarını ilan ederler. Emma Frost ile görüşen Iron Man, Frost’tan olumlu bir yanıt alamaz fakat Frost, yasanın X-Men’a uygulanmaması koşuluyla Kaptan Amerika’nın da yanına katılmayacaklarını söyler. Ancak Demir Adam, Bishop’tan bağlılık yemini alır. Olaylar Thor’un Demir Adam’ın yanında yer alıp Kaptan Amerika’ya saldırmasıyla bir savaşa dönüşür. Daha ilk çatışma sırasında gerçek olmadığı aslında Bay Fantastik tarafından yapılan bir robot olduğu belli olan Thor, Kaptan Amerika'nın tarafındakilerden Bill Foster'ı (Goliath) öldürür. Şaşkına dönen Kaptan ve arkadaşları savaş alanını terk ederler. Kocasının ne tür bir canavar yarattığını görüp, Kaptan'ın mücadelesinin daha onurlu olduğuna karar veren Sue Richards (Görünmez Kadın) ve Human Torch (Johnny Storm) Kaptan'ın tarafına geçerler.Demirr Adam Thor'un DNA'sından onun bir klonunu yaratmayı dener.(Gerçek Thor'sa o sırada Yggdrasill'in parçalanması sonrası olan olaylarla Asgard'ı dünyada yeniden yaratma ve dünyaya düşen Asgardlı ailesi ve arkadaşlarını aramakla meşgul olduğu için İç Savaş olaylarına karışmaz.Ama daha sonra Asgardlıları bir araya getirdikten sonra Demir Adam ve Bay Fantastik'ten bu yaptıklarının hesabını sorar.) Demir Adam, Kaptan ve ekibini yakalamak için eski süper kötüleri de işe almaya başlar. Bu arada Demir Adam ve Bay Fantastik, yakaladıkları tasarı karşıtı süper kahramanları "42" adı verilen Negatif Bölge'de bulunan bir boyutlar arası hapishaneye göndermektedirler. Örümcek Adam, bu hapishaneyi (bazılarının deyişi ile "Marvel'in Guantanamo'su") görünce yanlış tarafta olduğunu anlar ve Kaptan'ın tarafına geçmek ister ama Demir Adam tarafından fark edilir. Örümcek Adam, fikrini değiştirmeyince Demir Adam'ın işe aldığı eski suçlulardan Jester ve Jack O'lantern tarafından yakalanır ve öldüresiye dövülür. Punisher son anda ortaya çıkıp iki kötüyü öldürdükten sonra Örümcek Adam'ı Secret Avengers'ın gizli üssüne götürür. Kaptan Amerika istemeden de olsa Punisher'ın katılma isteğini kabul eder. Punisher, "42"nin planlarını ele geçirmek için Baxter Binasına (Fantastik Dörtlünün New York'taki karargahı) sızarken, Sue Richards'ta Namor'dan yardım istemek üzere Atlantis'e gider. Namor savaşa katılmayı reddederken, Kaptan'ın tarafına geçmek isteyen eski suçlular Goldbug ve Plunderer Secret Avengers üssüne gelirler. Punisherda aynı anda üsse döner ve ikisini saldırmaya geldiklerini sandığı için öldürür. Öfkeden deliye dönen Kaptan Amerika, Punisher'a yumruk atarak ("You murderous piece of Trash!!!")onu katillikle suçlar ve gruptan atar. Son çarpışma New York'ta gerçekleşir. Namor'un önderliğindeki Atlantisliler Secret Avengers'ın tarafına geçerken, Kaptan Marvel, The Order (diğer adlarıyla "The Champions") ve Thor'un kopyası olan robot Demir Adam'ın tarafına geçerler. Demir Adam ile Kaptan Amerika teke tek bir düelloya girişirler. Kaptan Amerika, Demir Adam'dan ardı ardına darbe alır ve tam Demir Adam bitirici darbeyi indirecekken bir EMP (Elektro Manyetik Dalga) cihazı Demir Adam'ın zırhının tüm gücünü kapatır. Kaptan büyük bir öfkeyle Demir Adama saldırır ve tam öldürmek üzereyken, birkaç polis memuru, itfaiyeci ve sağlık teknisyeni onu engellerler. Kaptan Amerika, kendi kişisel haklarını ve özgürlüklerini korurken bilmeden korumaya yemin ettikleri insanlara zarar verdiklerini söyleyerek teslim olur ve arkadaşlarına savaşı bırakmalarını emreder. Luke Cage ve diğerlerinin ısrarlarına rağmen, Kaptan maskesini çıkarır ve Steve Rogers olarak teslim olur. Tasarıya Karşı Kahramanlar Ant-Man, Aegis, American Eagle, Archangel, B.A.D. Girls, Inc. - Asp, Black Mamba, Diamondback, Battlestar, Basri Blackbird A.B.K. (güçlerini kaybetti), Big Wheel, Black Crow, Black Panther, Bloodshed (tutuklandÄ±), Blue Streak, Cable, Captain America (suikasta kurban gitti), Captain Rectitude (tutuklandÄ±), Sharon Carter, Cloak, Coldblood, Neil Crawford, Cybermancer (sınırdışı edildi), Dagger, Daredevil (Matthew Murdock), Demolition Man, Digitek (gÃ¼venilmez durumda), Equinox, Ferocia, Firebrand, Firestar (Ã§ekildi), Flag-Smasher (tutuklandÄ±), Flame, Sally Floyd, Jane Foster, Nick Fury, Ghost Maker (tutuklandÄ±), Gladiatrix (bağışlandı), Goldbug (öldü), Goliath (öldü), Grindhouse (tutuklandÄ±), HerkÃ¼l, Howard the Duck, Human Torch (bağışlandı), Invisible Woman (bağışlandı), Iron Maiden (tutuklandÄ±), Jack Flag (tutuklandÄ±), Johnny Justice (tutuklandÄ±), Jessica Jones, King Size, Kruzado (tutuklandÄ±), Lectronn, Lightbright (tutuklandÄ±), Living Mummy, Mandarin's Avatars - Ancestor (tutuklandı), Foundry (tutuklandı), Lich (tutuklandı), Sickle (tutuklandı), Warfist (tutuklandı), Marvel Boy, Mastermind Excello, Ms. Marvel (Sharon Ventura) (tutuklandÄ±), Natural(tutuklandÄ±), Night Nurse (Linda Carter), Night Nurse (açığa vurulmamış), Plunderer (öldü), Prodigy, Prowler (tutuklandÄ±), Punisher, Quicksilver, Monica Rambeau, Celia Ricadonna, Scorecard, Secret Avengers - Luke Cage, Doctor Strange, Iron Fist, Ronin, Spider-Man, Spider-Woman, Wolverine, Shadowoman, Shockwave (tutuklandÄ±), Shroud (tutuklandÄ±), Silhouette, Solo (bağışlandı), Aaron Stack, Staten Island Star (tutuklandÄ±), Steel Spider, Storm, Sub-Mariner, Thor Thunderclap Timeslip, Typeface (öldü), Ben Urich, U.S. Annie (tutuklandÄ±), Veil, Wildstreak, Winter Soldier, Wong, Yancy Street Gang, X-Factor Investigations - M (Monet St. Croix), Layla Miller, Multiple Man, Rictor, Siryn, Strong Guy, Wolfsbane, X-Force - Caliban, Domino, Shatterstar, Zapster (tutuklandÄ±) Tasarıyı kabul eden kahramanlar Bantam (öldü), Baron Blitzschlag, Beast, Bishop, Blade, George Washington Bridge, Brother Voodoo, Captain Marvel, Champions - Aphrodite (CSA), Herkül (CSA), Hermes (CSA), Poseidon (CSA) Comet Man, Commission - Valerie Cooper, Henry Gyrich, Dallas Riordan, Yellowjacket, Deadpool, Falcon, Force Works - TBC, Gauntlet, Great Lakes Champions - Big Bertha, Doorman, Flatman, Mister Immortal, Squirrel Girl, Hellcat, Heroes For Hire - Black Cat, Humbug, Misty Knight, Orka, Shang-Chi, Tarantula, Colleen Wing, Harold "Happy" Hogan, Initiative Training Program - Araña, Armory, Bengal, Cloud 9, Constrictor, Debrii, Gargoyle, Hardball, Komodo, MVP (öldü), Network, Puma, Rage, Red Wolf, Rocket Racer, Shooting Star, Slapstick, Stingray, Texas Twister, Thor Girl, Trauma, Triathlon, Ultra-Girl, Young Avengers, Zero-G , J. Jonah Jameson, Justice, Living Lightning, Micromax (hastanelik edildi), Mighty Avengers - Ares, Black Widow, Iron Man, Ms. Marvel (Carol Danvers), Sentry, Wasp, Wonder Man, Mister Fantastic, Molten Man, Danielle Moonstar, Morbius, Nighthawk, Omega Flight - Arachne ,Beta Ray Bill, Agent Jeff Brown, Guardian (Michael Pointer), Sasquatch, Talisman, U.S.Agent, Paladin, Phone Ranger, Penance, Rangers - Armadillo, Firebird, Phantom Rider, Red Wolf, Shooting Star, Texas Twister, Yellowjacket, James Rhodes, S.H.I.E.L.D. - Black Widow, Mitch Carson, Doc Samson, Thaddeus Dugan, Maria Hill, Gabriel Jones, Jamie Madrox (kopyalandÄ±), Eric Marshall, Clay Quartermain, She-Hulk, Cape-Killers, Sabra, Scorpion (Carmilla Black), Miriam Sharpe, Silverclaw, Skyhawk, Sprite (öldü), Stargod (John Jameson), Stilt-Man (öldü), Beverly Switzler, Terminizer, Thor (CSA klonu) (yok edildi), Thunderbolts - Atlas (hastanelik edildi), Baron Zemo, Blizzard (güçlerini kaybetti), Fixer, Joystick (tutuklandı), MACH-IV (güçlerini kaybetti), Radioactive Man, Smuggler (güçlerini kaybetti), Songbird, Swordsman, Thunderbolts Army - Ajaxill, Unicorn, Vulture (hastanelik edildi) Civil War, Marvel evreninde o ana kadar görülmemiş sonuçlara sebep olur: MenengiÃ§ Menengiç " (Çitlenbik) " ("Pistacia terebinthus"), sakız ağacıgiller (Anacardiaceae) familyasından bir ağaç türü. Türkiye'de 2–3 m boylarında çalı veya 10 m'ye kadar boylanabilen ağaç formlarında görülebilmektedir. Karşılıklı dizilmiş bileşik yapraklar 5-11 parlak yaprakçıktan oluşur ve reçine kokusu verir. Kırmızımsı mor renkli çiçekler Mart ve Nisan aylarında görülür. Mürekkep meyve, küçük ve küre biçiminde olup olgunlaşınca yeşil ve maviye dönüşür. Tohumlar Eylül-Ekim aylarında olgunlaşır. Drenajı iyi, hafif, kuru ve sıcak toprakları tercih eder. En iyi gelişmeyi alkali topraklarda yapar. Fazla boylanmaz ve yavaş büyür. Işık isteği yüksektir. İki evciklidir. Tohum ve çelikle üretilir. Çelikle üretimde henüz olgunlaşmış yarı odunsu çelikler Temmuz ayında alınarak çoğaltılır. Meyveleri çerez veya böreklerde iç malzemesi olarak tüketilir. Ayrıca meyvelerinden menengiç kahvesi, yağından sabun(bıttım sabunu) yapılır. Türkiye'deki sıcak bölgelerde özellikle Ege,Akdeniz ve Güneydoğu Anadolu'nun kırsal kesimlerinde yetişir. Menengiç yörelere göre çitlenbik, çedene, çıtlık, çitemik, bıttım gibi farklı isimlerle anılır. Örneğin Adana'nın Kozan ilçesinde Çıtımık olarak adlandırılır. Antalya'nın Akseki ve Manavgat ilçelerinde "çöğre" veya "sakızlak" adıyla anılır. Burdur'un Bucak ilçesinde çıtlık denilir. Kürtçede ise Kezwan, Zazaca ise Kozun ve Qıznaw olarak adlandırılmaktadır. Jor-El Jor-el, Kal-el'in babasıdır. Kendisi aynı zamanda Kripton gezegenin çok önemli bilim adamlarından biridir. Erkek kardeşinin ismi Zor-el'dir. Karısı ve daha sonradan Superman'in biyolojik annesi Lara-Von-El'dir. Aynı zamanda Kripton gezegenin sonunun geleceğeni ilk o keşfedip kriptonluları uyarmaya çalışmıştır. Kostümü yeşil ve sarı renklerinden oluşmaktadır ve göğüsünün üzerinde sarı güneş sembolü vardır. Aynı zamanda Kara-el'in amcasıdır. Never Cry Wolf (film) Never Cry Wolf, aynı isimli kitaptan uyarlanarak 1983 yılında çekilmiş film. Carroll Ballard tarafından yönetilmiş olup, başrollerde Charles Martin Smith, Brian Dennehy ve Zachary Ittımangnaq yer almaktadır. 1980'lerde Walt Disney film şirketi yetişkinlere yönelik hikâyeler üzerinde denemeler yaparken çekilmiştir. Tyler'ın "(Charles Martin Smith)" Kanada hükûmeti tarafından yırtıcı bir doğaya sahip Kuzey Kutbu kurdu ve bölgedeki geyik sayısı arasındaki ilişkiyi araştırmak üzere görevlendirilmesini işlemektedir. İmalat kaynak planlaması İmalat kaynak planlaması, ("Manufacturing resource planning"; "MRP II") üretimin verimliliğini ve etkinliğini artırmak amacıyla, ihtiyaç duyulan anda, ihtiyaç duyulan yerde, ihtiyaç duyulan miktarda malzemenin bulundurulması için geliştirilmiş planlama tekniğidir. Genel kullanımı bilgisayar programları ile birlikte yapılmaktadır. Osetçe Osetçe (Osetçe: Ирон ӕвзаг, "İron evzag"), Kafkasya’da yaşayan Osetlerin konuştuğu dildir. Asıl olarak Rusya içindeki Kuzey Osetya-Alanya’da ve Gürcistan’da Güney Osetya’da konuşulur. Osetçe konuşan toplam kişi sayısı 700.000 kadardır. Bu nüfusun yaklaşık yüzde yirmisi, Gürcistan’ın değişik bölgelerinde yaşar. Osetçe, Hint-Avrupa dilleri ailesinden İran dilleri öbeğine giren dillerden biridir. Kuzey Osetya’nın, eğitim dili ve aynı zaman da Rusça ile birlikte resmî dilidir. "De facto" Güney Osetya yönetiminin de resmî dili ve bu bölge halkının da eğitim dilidir. Osetçe İron ve Digor olarak iki ana lehçeye ayrılır. İron, Kuzey ve Güney Osetya'da konuşulan iki şiveyi ve bu şivelere bağanan, değişik ağızları barındırır. Digor, Kuzey Osetya'nın batısında konuşulur. Osetçe'nin bir üçüncü lehçesi de, ortaçağdaki göçler sonucu, 17. yüzyıla kadar Macaristan'da konuşulan, bu gün ölü bir dil olan Yas dilidir. Aşağıdaki tablo Osetçenin diğer Hint-İran ve Hint-Avrupa dilleri ile olan bağlantısını göstermektedir. Dario Argento Dario Argento (7 Eylül 1940), İtalyan korku filmlerinin önde gelen temsilcilerinden biridir, İtalyan gore tarzının, giallo'nun babası sayılır. Aynı zamanda oyuncu ve yönetmen Asia Argento'nun babasıdır. Hırçın Sevgilim "Hırçın Sevgilim (Yeopgijeogin geunyeo)", 2001 Güney Kore yapımı bir romantik komedidir. Hikâyesi Kim Ho-sik tarafından yazılan aşk mektupları üzerine kurulu filmin yönetmeni ve senaristi Kwak Jae-yong'dur. Filmin uluslararası İngilizce adı "My Sassy Girl" (Türkçeye olası çevirisiyle, "Hırçın Sevgilim") olmakla birlikte, orijinal adının İngilizceye doğrudan çevirisi "Bizarre Girl"'dür ve bunun Türkçeye olası çevirisi de "Garip Kız"dır. Film sadece Güney Kore'de değil bölgenin Japonya, Çin, Tayvan, Filipin, Hong Kong, Singapur gibi ülkelerinde de büyük bir başarı kazanmış ve bir ABD film şirketi filmin yeniden çekim haklarını satın almıştır. Yann Samuell tarafından yönetilen yeniden çevrim 2008 yılında gösterime girmiştir. Filmde iyi kalpli ve kimi zaman da naif kolej öğrencisi Kyun-woo'nun güzel ama bir o kadar da çılgın olan kız arkadaşı Jun Ji-hyun ile yaşadığı komik ve kimi zaman zaman duygusal ilişkisi konu edilmektedir. Film 2001 yılında Güney Kore'de Friend'den sonra en çok izlenen ikinci film olmuştur. 2. My Sassy Girl Joan Chen Joan Chen (geleneksel Çince: 陳冲, Basit Çince: 陈冲; Mandarin: Chén Chōng; Cantonese: 陳沖/Chan Chung; Jyutping: can4 cung1)(d. 26 Nisan 1961, Şanghay/Çin), Çin asıllı Amerikalı oyuncu ve yönetmen. Chen Chong' adıyla dünyaya gelmiştir. Son İmparator, İkiz Tepeler ve Sevgiyi Ararken film ve dizilerindeki oyunculuğu; New York'ta Sonbahar filmdeki yönetmenliği ile tanınır. Joan Chen, 26 Nisan 1961'de Çin'in Şanghay kentinde dünyaya gelmiştir.Hem annesi hem de babası doktordur. Şanghay Film Akademesi (Şangay Film Academy) ve Şanghay Yabancı Diller Enstitüsü'nde (Şangay Institute of Foreign Languages) eğitim gördü. Aktörlük kariyerine Çin'de başlamıştır. Joan Chen Çnli yönetmen Jin Xie tarafından film çekimlerini izlemek üzere gerçekleştirilen bir okul gezisi sırasında keşfedilmiştir. İlk filmi 1977'de çektiği "Gençlik"tir (Qingchun). 1979 yılında çektiği "Küçük Çiçek" (Xiao hua) isimli film onu Çin çapında üne kavuşturmuştur. Chen, bu filmdeki performansıyla "Yüz Çiçek Ödülülleri"nde (Hundred Flower Awards) Çin'in En İyi Kadın Oyuncusu ödülünü kazanmıştır. Bu filmden sonra Çin basını Chen'e "Çin'in Elizabeth Taylor"ı yakıştırmasını yapmıştır. Chen, 1981 yılında eğitim görmek üzere ABD'ye gitmiştir. Önce New Paltz'daki "State University of New York" ardından da Northridge'deki "California State University"e devam etmiştir. ABD'de önceleri çeşitli filmler ve TV izilerinde küçük roller üstlenmiştir. 1986 yılında Prodüktör Dino De Laurentiis'in dikkatini çekmiş ve onun vasıtasıyla "Tai-Pan" isimli filmde önemli bir rol üstlenmiştir. 1987 yılında Bernardo Bertolucci'nin Son İmparator filminde üstlendiği başrol Chen'i hem ABD hem de dünya çapında üne kavuşturmuştur. 1990-1992 yıllarında İkiz Tepeler dizisinde canlandırdığı "Jocelyn Packard" karakteri ABD'deki ününü pekiştirmiştir. Chen'in 2004 yılında Sevgiyi Ararken filminde canlandırdığı "Ma" karakteri de eleştirmenlerce "dikkate değer" bulunmuştur. 1998 yılında yönetmenliğe soyunan Chen'in yönettiği en önemli film 2000 yılında çektiği ve başrollerini Richard Gere ile Winona Ryder'ın paylaştığı New York'ta Sonbahar'dır. Chen 1985-1990 yılları arasında kendisi gibi aktör olan Jim Lau ile evli kalmış 18 Ocak 1992'de ise Kardiolog Peter Hui ile evlenmiştir. Chen, iki kız çocuğu annesidir. Halen, San Francisco'da yaşamakta ve sık sık Şanghay'a gitmektedir. Necmi Perekli Necmi Perekli (doğum 1 Ocak 1948) Türk eski millî futbolcudur. Trabzonspor ve Beşiktaş eski futbolcularındandır. Trabzonspor camiasi için kulüp ile benimsenmiş ve efsane olarak nitelendirilmiş futbolcularındandır. 1976-77 Türkiye 1. Futbol Ligi sezonunda gol krallığı kazanmıştır. Trabzonspor'un efsanevi kadrosunda bulunan ve de 1976-77 sezonunda attığı 18 gole gol kralı olmuş futbolcusudur. Kendisi ayrıca, futbolculuğunda 1972-73 sezonunda Giresunspor, 1973-74 sezonunda Beşiktaş ve 1974-75 sezonunda Altay formalarını da giymiştir. 5 kez millî takımlara çağrılan Necmi Perekli, 2 kez Türkiye U-1 ve 3 kez de Türkiye A Millî forması olmak üzere toplam 5 kez millî formayı giydi. Şu anda futbol hayatına Trabzonspor'da futbol manajeri olarak devam etmektedir. Bunun dışında futbol yazarlığı ve yorumculuğu yapmaktadır. Petar Naumoski Petar Naumoski, (d. 27 Ağustos 1968). Makedonyalı yönetici ve eski millî basketbolcu. 1,94 m boyundaki Naumoski, Türkiye'de Efes Pilsen ve Ülkerspor formaları giymiştir. Aynı zamanda Türk vatandaşlığına da geçmiş olup ismini Namık Polat olarak almıştır. Petar Naumoski, ülkesi Makedonya'da bir dönem VMRO-DPMNE partisinden Üsküp milletvekilliği de yapmıştır. 1989 ile 1991 yılları 1992'de sadece 50 bin dolar yıllık ücret karşılığında Efes Pilsen'e transfer oldu. İlk sezonunda Efes Pilsen normal sezonda ve playoff'ta oynadığı 37 maçı kazanarak şampiyon olurken Naumoski başroldeydi. Aynı sezon Saporta Kupası'nda takımının finale kadar çıkmasında da büyük pay sahibi oldu. Ancak, İtalya'nın Torino kentindeki final maçında takım arkadaşları gibi tecrübesizliğinin kurbanı oldu ve Yunan takımı Aris karşısındaki 48-50'lik yenilgiyi önleyemedi. 1993-94'te Efes Pilsen ile lig ve kupa şampiyonluğuna ulaştı. 1994'te İtalya'nın Benetton Treviso takımına transfer oldu. 1995'te İstanbul'daki Avrupa Kulüpler Kupası final maçında attığı 25 sayıyla Benetton'u şampiyonluğa taşıdı. Ertesi sezon Efes Pilsen'e döndü. 1996'nın mart ayında Efes Pilsen'in Avrupa'nın en iddialı takımlarını sırayla eleyerek Koraç Kupası'nı kazanmasında büyük pay sahibi oldu. Mavi beyazlı takımda iki lig şampiyonluğu daha yaşadıktan sonra 1999'da İtalya'ya transfer oldu. 2001 yılında Ergin Ataman'ın çalıştırdığı Montepaschi Siena takımını Saporta Kupası finalinde attığı 23 sayı ile kupayı kazandıran en önemli isimdi. 2004 yılının başında tekrar Türkiye'ye dönen Polat Namık, Ülkerspor'un formasını yarım sezon boyunca giydi. 27 Nisan 2015 tarihinde yapılan Makedonya Basketbol Federasyonu'dna yapılan seçimde mevcut 28 delegenin tamamının oyunu alarak başkanlık görevine seçilmiştir. Ian Rush Ian James Rush (d. 20 Ekim 1961), özellikle Liverpool FC takımında gösterdiği performans ile tanınan ve forvet mevkiinde görev yapan Gallî futbolcu. Birçok otorite tarafında Liverpool'da takım arkadaşı Kenny Dalglish ile oluşturduğu ileri ikili ada futbolunun en başarılı ikililerden bir olarak kabul edilmektedir. Rush, 1980-1996 yılları arasında 74 kez Galler millî futbol takımına seçilmiş ve 36 gol atmıştır. Åžampiyonluklar Ä°kincilikler Christian Andreas Doppler Johann Christian Andreas Doppler (d. 29 Kasım 1803 – ö. 17 Mart 1853) Avusturyalı bir matematikçi ve fizikçi olup, ününü özellikle günümüzde Doppler Etkisi olarak bilinen, radyo dalgası yayan herhangi bir cismin gözlemciye yaklaşıp uzaklaştıkça frekansının değişiyormuş gibi gözlemlenmesi hipotezini ortaya atarak kazanmıştır. Christian Doppler Avusturya'nın Salzburg kentinde oldukça yetenekli bir duvar ustasının oğlu olarak dünyaya gelmiştir. Ancak vücudu zayıf ve genellikle hasta olduğu için çoğu zaman babası ile çalışamamıştır. Salzburg'da lise ögrenimini tamamladıktan sonra Viyana'da astronomi ve matematik üzerine ciddi çalışmalar yapan Doppler, 1841 yılından itibaren Çek Teknik Üniversitesi'nde (daha önce Prag Politeknik Okulu olarak biliniyordu) matematik ve fizik profesörü olarak görev yapmıştır. Sadece bir sene sonra, 39 yaşında, en önemli buluşu olan Doppler Etkisi üzerine bir makale yazıp, Prag'daki profesörlük kariyeri boyunca matematik, fizik ve astronomi üzerine 50'den fazla bilimsel çalışma yayınlamıştır. Prag'daki araştırma kariyeri, burada 1848'de yaşanan devrimci olaylar dolayısıyla yarıda kalmış ve Viyana'ya kaçmak zorunda kalmıştır. 1850 yılında Viyana Üniversitesi bünyesinde bulunan Deneysel Fizik Enstitüsü'ne başkanlık yapmaya başlamıştır. 1853 yılında 50 yaşındayken Venedik'te akciğer hastalığı sebebiyle hayatını kaybetmiştir. Avrupa Altın Ayakkabı Avrupa Altın Ayakkabı, UEFA üyesi ülkelerin birinci seviye ulusal futbol liglerinde sezon içinde attığı golün, lige ait katsayıyla çarpılmasıyla oluşturulan puan sistemine göre en çok puan toplayan futbolculara verilen ödüldür. Ödül, krampon şeklinde bir heykeldir. İlk kez 1967-68 sezonu sonrasında Fransız "L'Équipe" dergisi tarafından verilmeye başlanan ödüle 1990-91 sezonundan sonra ara verilmiş, 1996-97 sezonundan itibaren ise European Sports Media tarafından dağıtılmaya başlanmıştır. 1968-1991 yılları arasında ödül, UEFA üyesi ülkelerin birinci seviye ulusal liglerinde en çok gol atan futbolcuya verilmekteydi. 1968'deki ilk ödülü, Benfica formasıyla ligde 42 gol atan Eusébio kazandı. 1990-91 sezonu sonrasında Kıbrıs Futbol Federasyonu, liglerinde bir futbolcunun 40 gol attığını iddia ederek (liglerinin gol krallığını 19 golle iki futbolcu paylaşmasına rağmen) 34 golle ödülü kazanan Darko Pançev'in kazanmasına itiraz etti. Bu olayın ardından "L'Équipe", ödülü vermemeye karar verdi. 1996-97 sezonundan itibaren European Sports Media, kolay liglerle zor ligleri birbirinden ayıracak bir puanlama sistemiyle ödülü vermeye başladı. Bu puanlamada her ligden en başarılı takımların katıldığı UEFA kupalarındaki geçmiş beş sezona bakılarak oluşturulan UEFA katsayılarına göre belirlenen lig sıralaması esas alınmaktaydı. Bu sıralamada en üstte yer alan beş ligde atılan gol sayısı 2 ile, 6 ila 21. sıra arasında yer alan liglerde atılan gol sayısı 1,5 ile, diğer liglerde atılan gol sayısı ise 1 ile çarpılmaktaydı. Yeni sistem sonrasında günümüze dek iki futbolcu, Scottish Premier League'den Henrik Larsson (2000-01) ve Primeira Liga'dan Mário Jardel (1998-99, 2001-02), en iyi beş ligde yer almayıp bu ödülü kazandı. 1991'e olan kadar süreçte Eusébio (1967-68, 1972-73), Gerd Müller (1969-70, 1971-72), Dudu Georgescu (1974-75, 1976-77) ve Fernando Gomes (1982-83, 1984-85) bu dönemde birden çok kez ödül kazanan isimler olmuştu. 1996-97 sezonuyla başlayan sistemde ise altı kez ile Lionel Messi (2009-10, 2011-12, 2012-13, 2016-17, 2017-18, 2018-19), ödülü en çok kazanan oyuncu konumundadır. Cristiano Ronaldo (2007-08, 2010-11, 2013-14, 2014-15), Mário Jardel (1998-99, 2001-02), Thierry Henry (2003-04, 2004-05), Diego Forlán (2004-05, 2008-09) ve Luis Suárez (2013-14, 2015-16) ise ödülü birden fazla kez kazanan isimlerdi. Messi ayrıca, ödülü üç sezon art arda kazanan tek isim konumundadır. 1989-90'da otuz sekizer gol atan Hristo Stoiçkov ile Hugo Sánchez, 2004-05'te yirmi beşer gol atan Thierry Henry ile Diego Forlán ve 2013-14'te otuz birer gol atan Luis Suárez ve Cristiano Ronaldo o sezonun ödülünü paylaştı. Kulüpler açısından, üç futbolcusu toplamda sekiz kez ödül kazanan Barcelona, bu alanda en başarılı kulüp konumundadır. Liglere göre ise on beş kez ödül kazanan ismi çıkartan La Liga en başarılı ligdir. 3 farklı oyuncu ile 8 kez ödülü kazanan Portekizli futbolcular, milletlere göre kazanılan ödüller sıralamasında ilk sırada yer almaktadır. Homework (Daft Punk albümü) Homework, Daft Punk'ın 1997 yılında yayınladığı ilk müzik albümüdür. Elektronika severlerin baş tacı ettiği albüm, 90'lı yılların en önemli dans kayıtlarından bazılarını içeriyor.Albümden "Around The World" 90'lı yılların hitleri arasında yer almıştır . D.A.F.T.: A Story About Dogs, Androids, Firemen and Tomatoes filminde albüm içinde yer alan bazı şarkılar kullanılmıştır.Film Da Funk adlı şarkıya yapılmış kliple başlamaktadır. Saint-Joseph FransÄ±z Lisesi İstanbul Özel Saint-Joseph Fransız Lisesi veya kısa ismiyle Saint-Joseph Lisesi (Fransızca: "Lycée Français Privé Saint-Joseph"), "Kadıköy Saint-Joseph" olarak da anılan özel bir Fransız lisesidir. Saint Jean-Baptiste de la Salle tarafından kurulan Frerler Cemiyeti Türkiye'ye ilk olarak 1841'de gelmiş ve İzmir ile İstanbul'da birer okul açmıştır. Hâlen 4.500 mensubu bulunan cemiyetin 82 ülkede 1800 okulu, 60.000 eğitimcisi ve 785.127 öğrencisi vardır. Saint-Joseph Lisesi, 1860 yılında Fransa'nın Reims şehrinde Saint Jean-Baptiste de la Salle tarafından temelleri atılmış olan Fransız Rahipleri Cemiyetine (Frères des Ecoles Chrétiennes) bağlı bir kurumdur. Okulun temeli 1857 tarihinde (Hicrî 1274) Beyoğlu'nda, İmam Sokağı'nda "Pensionnat Saint-Joseph" adıyla atılmıştır. 1864'te yer darlığından Moda'ya geçilmiş ancak Moda'daki binanın sahipleri tarafından satılması üzerine Beyoğlu'na dönülmüştür. Mart 1864'te Sultan Abdulaziz'in zamanın Kadıköy Belediye Başkanı Emin Paşa'ya hitaben İrade-i Seniyesi'ni belirten fermanıyla, mektebin 3 hektarlık kendi arazisi üzerinde inşasına izin alınmıştır. Bu fermanın kaybolması üzerine, 1870 tarihli, yine Sultan Abdülaziz'in vezir Hüsnü Paşa'ya hitaben yazılan İrade-i Seniyesi'ni belirten fermanla inşaata başlanmıştır. 1870 Haziran'ında Beyoğlu'nda çıkan yangın sonucu sonra, Kadıköy'deki, şimdiki okul binasının ilk temel taşı 16 Ağustos 1870'te konmuş ve aynı yılın 2 Kasım'ında, daha boyalar kurumadan derslere başlanmıştır. Bu ahşap bina taş temel üzerine kuruluydu ve iki katlıydı, fakat taraça ve üçgen çatısı ile bugünkü merkez binasına çok benziyordu. Planlar daha geniş bir bina için yapılmıştı ve okulun şöhretinin hızlı biçimde yayılması sayesinde artan ögrenci sayısıyla orantılı olarak bu genişleme çabucak gerçekleştirildi. 1872'de bugünkü satranç odasını ve Lise Müdür Yardımcısı odasını kapsayan üç dört katlı güneydoğu kanadı yapıldı. "Dépense" ve revirde görülen iç pencereler bu binadan kalmıştır. Bu kanat, merkez binasından bir kat daha yüksekti. 1874'te tamamlanan güneybatıdaki kanat, Türk Müdür Başyardımcısı odasıyla (eski öğretmenler odası) tiyatro salonunu kapsıyordu. Genişleme yeterli görülünce sıra teneffüslerde kullanılacak bahçelere geldi. 1875 ve 1876 yıllarında, biri güneybatı kanadının devamında, diğeri güneydoğuda olmak üzere hâlen kullanılan "Préau"lar (sundurma) yapıldı. 1885'te bugünkü Caporal Evi (eski fizik laboratuvarı) lojman olarak inşa edildi ve 1888'de güneydoğu kanadı "Préau"ya kadar genişletildi. Denize açılan U harfi şeklindeki binanın ahşap merkezi, kanatlardakilerden bir kat eksikti. Bu geçici ana binanın yerine bir taş bina yapılmasına karar verildi. 1895'te, ana bina bir kat yükseltildi ve üç metre genişletildi. 1900 yılında Saint-Joseph'te 300 yatılı öğrenci vardı. 1903'te kurulan Ticaret Enstitüsü, derslerin ciddiyeti ve mezunlarına iyi işlere yerleşme olanağı vermesiyle, büyük bir kitlenin başvurmasına yol açtı. Bu isteğe cevaben 1906'da Ticaret Enstitüsü için kuzeydoğudaki, 1907'de kuzeybatıdaki binalar inşa edildi ve 400. öğrenci şerefine yine bir boğaz gezisi yapıldı. Oyun bahçelerinin tanziminden sonra okul bugünkü şeklini aldı. Ticaret Enstitüsünün ünü Sofya'dan Bağdat'a kadar öylesine yayıldı ki, 1910'da Osmanlı Devleti'nin Ticaret Veziri, İstanbul'da açtığı Yüksek Ticaret Okulunun programı ve teşkilatı bu enstitü örnek alınarak geliştirildi. Yine aynı tarihte Haydarpaşa'da Saint-Joseph'in bir şubesi olan Saint Louis (daha sonra Yeldeğirmeni Kemal Atatürk Ortaokulu oldu) açıldı. Nihayet 1907'de kuzeybatı kanadının yapımıyla Saint-Joseph Lisesi'nin binası tam olarak meydana çıktı. Geriye 1. kısmın Préau'sunu (sundurmasını) yeniden yapmak ve 2. kısmın Préau'sunu inşa etmek kalmıştı. Okulun ünlü Tabiat Bilgisi Müzesini (şimdi Doğa Bilimleri Merkezi) Frère Possesseur Jean ve Frère Paramont-Félix, yıllarca Türkiye'nin ve dünyanın her tarafından topladıkları böcek ve taş parçaları ile 1910'da kurdular. Günümüzde bu müzede 1200 çeşit taş ve maden ile 10000 çeşit böcek, kuş ve hayvan (kurt, geyik, bozayı ve akdeniz foku gibi büyük hayvanlar dahil) bulunmaktadır. Şimdi okulun giriş katında bulunan bu merkezi kurma fikri, örneklerin fiziksel durumunu anlamak üzere İTÜ'den davet edilen profesörler ve Paris Doğa Tarihi Müzesi uzmanları tarafından “Elinizde paha biçilmez bir koleksiyon var.” uyarıları üzerine yaklaşık 10 yıl önce doğdu. Merkezin tasarımı Matematik Öğretmeni Yaprak Bener Chapdelaine ve Biyoloji Öğretmeni Laurent Chapdelaine’e aittir. Xavier Filoreau 5 yıl boyunca parçaları restore etti. Şu an bu merkeze "merkez" adının verilmesinin sebebi Kültür ve Turizm Bakanlığına bağlı olmamasıdır. 1913'te mekanik fırın açıldı ve 1940 yılına kadar ekmek okulda pişirildi. Gündüzlü ve yatılı her öğrenciye saat 16:00'da küçük bir francala ile bir parça çikolata verilmeye başlandı. Bu küçük ekmeğin (Petit-Pain) eski mezunların hatıralarında bıraktığı tatlı izden ötürü mezunlar gününe Petit-Pain (Pöti Pen) adı verildi. Petit-Pain, hedef kitlesi Saint-Joseph Lisesi öğrencileri ve mezunları olan, Saint-Joseph'liler Derneği tarafından düzenlenen herkese açık bir mezunlar günüdür. Yıllardır haziran ayının ilk veya ikinci pazar günü Saint-Joseph Lisesi'nde gerçekleşen Petit-Pain, en yaşlısından en gencine aynı sıralarda okumuş, aynı kültürle yetişmiş binlerce mezun ve ailelerinin yeniden buluşmak için heyecanla bekledikleri bir gün olmuştur. 25 Eylül 1914'ten 1919 Şubat'ına kadar savaş sebebiyle okul "Yüksek Eğitim Enstitüsü" olarak kullanıldı. Kuruluşundan bugüne kadar okulda öğrenim gören öğrencilerin sayısını kesin olarak tespit etmek olanaksızdır, çünkü I. Dünya Savaşı esnasında okul boşaltıldığından 1920'den önceki evraklar kaybolmuştur. Ancak 1922'den bu yana kayıt tutulabilmiştir. Okulun, 1921 yılında 50., 1971'de 100., 1996'da 125. kuruluş yıldönümü kutlandı. Okulun öğrenci sayısı zaman içinde 30-40'tan başlayarak 1000'e kadar çıktı. Türkiye'de sekiz yıllık eğitim sistemine geçilmesi ile ilkokuldan başlayıp imtihansız lise bölümüne devam etme şansı ortadan kalkınca, Küçük Prens adı ile Samandıra'da yeni bir ilkokul bölümü kuruldu. Bu okul Saint-Joseph mezunlarının katkıları ile oluşturulmuş vakıf önderliğinde Saint-Joseph Lisesi ile özünde ve ruhunda ilişkili ama hukuken bağımsız bir yapıdır. Küçük Prens'ten mezun olanlar Saint-Joseph Lisesi'nde eğitimlerine otomatik olarak devam edememekte, LGS'de başarılı olmaları halinde Saint-Joseph Lisesi'ne geçebilmektedirler. Okul şimdilerde her sene hazırlık sınıflarına 176 ilâ 216 arasında değişen sayıda öğrenci almaktadır. Okulda 1975 yılına kadar 15 dakikalık teneffüslerde ve öğle teneffüslerinde voleybol ve basketbol oynanması zorunluydu. En az 1960'a kadar teneffüsler 30 dk, 90 dk (öğle tatili) ve 20 dakikaydı, ilk iki teneffüste oyun (kışın "bouclier", önceki yıllar "échasse") herkese zorunlu idi, palto ile teneffüse çıkılmaz, oturulmaz veya dersle ilgili işler yapılamazdı (aksi halde ceza verilirdi). Saint-Joseph Fransız Lisesi, voleybolda 1974'ten 1982'ye kadar aralıksız 9 yıl Türkiye Liseler Şampiyonu olmuştur. Ayrıca, Türkiye'nin 6 defa katıldığı Dünya Liselerarası Voleybol Şampiyonası'nda 5 kez Türkiye'yi temsil etmiştir. 1974'te İzmir'de 4. olmuş, 1976'da Hollanda'da Dünya Liseler Şampiyonluğu'nu kazanmıştır. Bu başarı Türkiye'nin takım sporlarında kazandığı ilk dünya şampiyonluğudur. 1978'de Belçika'da 3.'lük, 1980'de İngiltere'de 10.'luk, 1982'de Belçika'da 2.'lik kazanmıştır. 1983'te yeniden İstanbul Liseler Voleybol Şampiyonluğu'nu elde ederek 10. kez üst üste şampiyon olarak kırılması güç bir rekora imza atmıştır. Okulda hâlen birçok spor etkinliği yapılmaktadır. Kalkan oyunu. Okulda uzun süre oynanan kalkan oyunu artık nostaljik oyunlar arasında yerini almıştır. Raketlerle oynanan bir oyundur. Basitleştirilmiş beyzbol türü bir oyun olarak addedilebilir, geçmişte yıl sonlarında sınıflar arası şampiyonluk maçları oynanırdı. Günumüzde oynanmamaktadır. 1935 yılına kadar her yıl, binlerce seyircinin katılımıyla Spor Bayramı kutlanmıştır. Okul bandosu eşliğinde gerçekleştirilen bu oyun ve gösteriler büyük ilgi toplamıştır. Nefesli sazlardan kurulu Fanfare Cher frere Etienne'in gelişi ve Bulgaristan'dan getirilen aletlerle okul orkestrasına dönüşmüş ve 1965 yılına kadar her yıl klasik müzik konserleri vermiştir (1958'de Saint Michel, Notre Dame de Sion ve Union Française de). Şimdi (2008-?) ise "Khalkedon Brass Band" adı altında ve Eren Kalelioğlu -Saint-Joseph'ten 2003 yılında mezun olmuş ve 2009'dan beri de hazırlık sınıfı öğrencilerine "bilgi ve iletişim teknolojileri" dersi veren ayrıca Ses Teknolojileri kulübü sorumluluğunu da yüklenen öğretmenimiz- önderliğinde çalışmalarına devam etmektedir. 1976-1977 öğretim yılına kadar yatılı olan okul bu tarihten itibaren tam gün olmuştur. 1987 yılına kadar erkek lisesi olan Saint-Joseph, o yıl kapılarını kız öğrencilere de açarak karma oldu ve ilk kız mezunlarını 1996'da verdi. İstanbul Özel Saint-Joseph Fransız Lisesi Türk Millî Eğitim Bakanlığının denetimi altında, Özel Öğretim Kurumları Genel Müdürlüğüne bağlı olarak öğretimini sürdürmektedir. Amacı Türkiye'ye iyi vatandaş ve üniversitelere iyi öğrenci yetiştirmektir. Mezunları arasında ünlü askerler, politikacılar, profesörler, büyükelçiler, iş adamları, sporcular, yazarlar, sanatçılar ve üst düzey yöneticiler vardır. Asıl amaç öğrencilere özgürlükçü ve toplumcu bir düşünce yapısı vermek ve analiz yeteneği kazandırmaktır. Fransız kültürünün özelliklerini ve ilkelerini en doğru şekilde aktarmaya çalışmaktır. Günümüzde, 1972 yılında kurulan Saint-Joseph'liler Derneği, 1992 yılında kurulan Saint-Joseph Lisesi Eğitim Vakfı ve Okul Aile Birliği okulla dayanışma içinde İstanbul Özel Saint-Joseph Fransız Lisesi'ni daha iyiye ulaştırmaya çalışmaktadırlar. Saint-Joseph Lisesi Eğitim Vakfı 1998'de Özel Küçük Prens Anaokulunu, 1999'da da Özel Küçük Prens İlköğretim Okulunu açmıştır. Ayrıca, 17 Ağustos 1999 depreminde Akarca'da yıkılan bir okulu yeniden yaptırmıştır. Okulun adı Akarca Türk-Fransız Kardeşlik İlköğretim Okuludur. Saint-Joseph Lisesi birçok ünlü sima çıkartmıştır. Bunların başında Gökberk Ergenekon, İhsan Sabri Çağlayangil gibi isimler sayılabilir. www.sj.k12.tr adresinden bu kişilerin öz geçmişlerine ulaşılabilir. Saint-Joseph Lisesi, Fransız liseleri arasında en yüksek puanla öğrenci alan lisedir. Turgutluspor Turgutluspor, 1984 yılında Manisa'nın Turgutlu ilçesinde Toprakspor ve Tukaşspor'un birleşmesiyle kurulan futbol takımıdır. Maçlarını, 4.100 kişilik 7 Eylül Stadyumu'nda oynayan ekip kırmızı-siyah renklere sahiptir. 2019-2020 sezonunda 3. Ligde mücadele etmektedir. 1984 yılında Turgutlu ilçesinde Toprakspor ve Tukaşspor'un birleşmesiyle kuruldu. Aynı yıl kurulan 3. Ligde mücadele etmeye başladı.1991-92 sezonunda Kütahyasporla aynı puanla (75) tamamlasa da averajla ligi 2. bitirerek üst lige çıkmayı son anda kaçırdı. 1992-93 Sezonunda teknik direktör Mesut Tüfenkoğlu yönetiminde 3. Ligde Şampiyon olarak tarihinde ilk kez 2. Futbol Ligine yükselen Turgutluspor, 2. Ligdeki ilk sezonunda büyük bir başarıya imza atarak yükselme grubuna kalmayı başardı. 1997-98 sezonunda 3. Lige düştü. 1999-00 Sezonunda teknik direktör İbrahim Baş yönetiminde Balıkesirspor'la girdiği yarışta 3. ligde grubunu Şampiyon olarak tamamlamış ve tekrar 2. Lige yükselmiştir. 2. Ligde fazla tutunamayarak 2001-02 sezonunda yeniden 3. lige düştü. 2002-03 sezonunda tarihinin en kötü sezonunu geçiren takım sezon sonunda sondan üçüncü olarak küme düşmesine rağmen Tavşancılspor'un ligden çekilmesiyle kümede kaldı. 2004-05 Sezonunda İsmail Ertekin yönetiminde 3. Ligde grubunu Şampiyon tamamlamış 2. Lig'e yükselmiştir. 2009-2010 Sezonunda son haftadan önce 2. sırada olup 2. Ligde yükselme grubuna yükselecekken son hafta maçında grupta 1.liği garantileyen ezeli rakibi Akhisar Belediyespor'a kendi evinde 2-0 yenilerek Göztepe'ye geçilerek 3. sıraya düşmüş ve yükselme grubuna yükselme şansını kaybetmiştir. Maçtan sonra Turgutlu'da büyük olaylar yaşanmıştır. 2011-12 sezonu öncesi Süper Lig ve 1. Lig patentli ve de birkaç eski Denizlispor'lu futbolcu transferi yaparak gündeme oturmuştur. Bu transferlerden en önemlisi ise Turgutluspor'da hem teknik direktör hem de futbolculuk yapacak olan Yusuf Şimşek ve eski Fenerbahçeli Serhat Akın'dır. Yusuf Şimşek bu sezonda teknik direktörlük yaparken aynı zamanda 8 maçta forma giymiş ve 3 gol atmıştır. Golcü futbolcu Serhat Akın da 15 gol atarak takımın en skoreli olmuştur. Turgutluspor bu sezonu 5. bitirerek 1. Lige çıkmak için Play Off oynasa da Play Off mücadelesinde Fethiyespor'a yenilerek 1. Lige çıkma fırsatını kaçırmıştır. 2014-2015 Sezonunda 19 takımın mücadele ettiği 2. Lig Beyaz Grubu 17. olarak tamamlamış ve 10 yıl 2. Ligde mücadele ettikten sonra tekrar 3. Lige düşmüştür. 2015-2016 Sezonunda da 3. Ligde 18. olarak 32 yıl sonra tarihinde ilk kez Profesyonel Ligden Amatör Lige düşmüştür. 2016-2017 Sezonunda Bölgesel Amatör Ligde grubunu şampiyon olarak tamamladı. Play-off maçında da Erokspor'u yenerek 3. Lig'e yükseldi. 2018-19 3. Lig 3. grupta yer alan Turgutluspor Erdal İşkar ile başladığı sezonda, 7. haftanın ardından Ahmet Duman yönetiminde ligde mücadele etti. 34 maçta 14 galibiyet, 7 beraberlik ve 13 mağlubiyet aldı. 49 puan toplayarak grubunu 6. tamamladı. 2019-20 sezonu öncesi yapılan genel kurulda Hüseyin Güleç yeni başkan olarak seçildi. Bucaspor, Göztepe ve özellikle Akhisar Belediyespor maçları rekabet içinde geçer. 1993-1998, 2000-2001 2001-2002, 2005-2015 1984-1993, 1998-2000, 2002-2005, 2015-2016, 2017- 2016-2017 Åžampiyonluk (3) : 1992-1993, 1999-2000, 2004-2005 Åžampiyonluk (1) : 2016-2017 Teknik death metal Teknik death metal, ileri düzeyde teknik müzisyenliğin kullanıldığı, normal düzeyde melodik öğeler barındıran death metal alt türlerinden biridir. Tech Death olarak da bilinir ve progresif death metal ile yakın ilişki içindedir. Kompleks ritm ve rifler ile ölçünün sürekli değiştiği şarkı yapıları içerir. Caz, progresif rock ve klasik müzik yapılarını death metal ile etikleşime sokar ve ortaya beklenmedik, çalması zor ve teknik anlamda bilgi gerektiren yapıyı ortaya çıkartır. Şarkılar sert bir vokal ve onu tamamlayan sert gitar tonlarından oluşur. Gruplar zaman geçtikçe ve çaldıkça death metalin daha tempolu, karmaşık ve zor çalma tekniklerini içeren taraflarını keşfettiler. Bu keşifler sonucunda Atheist, Cryptopsy gibi gruplar death metalin bir alt türü olan bu türün temelini attılar. Bu alt türün temelleri 80'lerin sonunda 90'ların başında Death, Morbid Angel, Suffocation, Monstrosity, Atheist, Cynic gibi grupların çıkardıkları albumler ile atılmıştır. Doppler Doppler kelimesi ile ilgili olarak: Fatih Akyel Fatih Akyel (d. 26 Aralık 1977, Karagümrük, İstanbul), Türk eski millî futbolcu ve teknik direktördür. Futbola Karagümrük semtinin takımı Altınay'da başladı ve oradan Galatasaray altyapısına transfer oldu. 1996-97 sezonunda Galatasaray'da A takım kadrosuna yükseldi. Galatasaray'da ilk golünü FC Sion karşısında atan Fatih Akyel, ilk iki sezonunda hem savunmadaki performansı hem de attığı sürpriz gollerle teknik direktör Fatih Terim'in gözdelerinden biri oldu. 2000-01 UEFA Şampiyonlar Ligi çeyrek final ilk maçında Real Madrid karşısında Galatasaray'ın 2 asistini yaparak Avrupa'da sesini duyurdu. Türkiye millî futbol takımının 2002 FIFA Dünya Kupası'nda 3. olan kadrosunda yer alan Akyel, aynı zamanda şampiyona süresince tüm maçlarda 90 dakika oynayarak bir ilke de imza atmıştır. Kariyeri boyunca Galatasaray, Fenerbahçe, Real Mallorca, PAOK ve Trabzonspor formalarını giydi. 64 defa millî formayı giyen oyuncu defansın sağında görev yapmaktadır. Trabzonspor'da Teknik Direktör Ziya Doğan ile anlaşmazlığa düşerek kadro dışı bırakılan Fatih Akyel, 2007 Ocak ayında Gençlerbirliği'ne transfer oldu . 2007-2008 sezonunda Kasımpaşa ile anlaştı. 2008-2009 sezonu ara transferde Kocaelispor ile anlaştı. 31 0cak 2010'da Türkiye 2. Lig ekiplerinden Tepecikspor ile 2 yıllık sözleşme imzalayarak bu kulübe transfer olmuştur. 2002 yılında Galatasaray'a dönmesi beklenirken sürpriz bir şekilde Fenerbahçe'ye transfer olmuştur.Çocukluğundan beri Fenerbahçe taraftarı olduğunu söylemiştir.Geldiği sezondan itibaren düzenli şekilde forma giyen Fatih, Fenerbahçe formasıyla 2004 ve 2005 sezonlarında toplam 2 şampiyonluk görmüştür.Christoph Daum'un vazgeçilmezleri arasında olan Fatih,Sağ bek ve nadiren de stoper olarak görev almıştır. Fenerbahçe formasıyla çıktığı 107 maçta 9 kez fileleri havalandırmıştır.Fenerbahçe'den ayrıldıktan 3 yıl sonra 21 Mart 2008 tarihinde oynanan Kasımpaşa maçından önce Fenerbahçe tribünlerine gidip "6" işareti yapmıştır.Bu hareketiyle bir kez daha Fenerbahçe taraftarının gönlünü fethetmiştir. Türkiye 21 yaş altı millî futbol takımı ile 1997 yılında oynanan Akdeniz Oyunları katıldı ve final müsabakasında İtalya Olimpik millî futbol takımına yenilerek ikincilik kazanan kadroda bulundu. 2015-16 sezonu için Gümüşhanespor ile anlaştı. 27.09.2018'de TFF 1.Lig ekiplerinden İnegölspor'a imza atmıştır. 24 Mart 2010'da şike soruşturması nedeniyle gözaltına alınmıştır, tutuklama talebiyle mahkemeye sevkedilerek tutuklandı ve fakat daha sonra hapisten çıktı. El bombasÄ± El bombası, içi infilak maddesi veya kimyasal maddelerle doldurulan ve bir patlama veya ateşleme tertibatını ihtiva eden küçük bir bomba türü. Bu bomba genel olarak elle atılır. El bombaları üç cinstir: Tahrip el bombası, içerik olarak plastik patlayıcı bulundurur. Bomba kalıbı çok fazla şarapnel içerir. Kimya el bombası, ednatol (etilen di nitro amin), pirik asit içerir. Bomba kalıbı cıva fulminat veya kurşun azodürden oluşur, patlamanın şiddetini arttırır. Eğitim el bombası ise askeri eğitimde kullanılır. İçeriginde genelde kara barut veya C2 bileşiği bulundurur tahrip gücü diğerlerine oranla daha azdır. Genel muharebelerde iki tip el bombası kullanılır: Savunma ve saldırı tipi. Savunma tipi el bombasının parça tesiri saldırı tipine göre daha etkilidir ve kullanılan metal malzemeler dolayısıyla saldırı tipinden daha ağırdır. Buna rağmen saldırı tipi el bombalarının şarapnel etkisi neredeyse yoktur. Parça tesirli metal kısmı çok ince yapılır. Saldırı tipi elbombasının TNT miktarı savunma tipine göre daha fazla olduğu için daha çok baskınlarda kullanılır. Çünkü savunma tipine göre daha yüksek ses çıkarır ve hedeflenen düşman askerlerinin öldürülmesinden ziyade ses yüzünden şoka uğratılmasıdır. Bu sayede şoka uğrayan düşman askerleri savunma moduna geçemeden yok edilmesi öngörülür. Genel askeri taktiklerde saldırı ve savunma tipi elbombaları aynı anda atılır. Amaç aynı anda hem düşmanın şoka uğratılması hem de kayıp vermesinin sağlanmasıdır.Ve günümüz koşullarında el bombalarının etkisinin büyük olduğu gözlemlenmiştir. Nuri Albayrak Nuri Albayrak (d. 1959; Of, Trabzon), Trabzonspor Başkanlığı da yapan inşaat, hizmet, otomotiv, tekstil, turizm ve taşımacılık sektöründe faaliyet gösteren Albayrak Şirketler Yönetim Grubu Yönetim Kurulu Başkanı. 1994-2003 yılları arasında İstanbul Büyükşehir Belediyesi Meclis Üyeliği görevini yürüttü. 2002-2005 yılları arasında İstanbul Büyükşehir Belediyespor Kulübü'nün başkanlığını yaptı. Aynı zamanda İstanbul Ticaret Odası Meclis üyesi olan Albayrak, 18 Aralık 2005 günü Trabzonspor Kulübü Başkanlığı'na seçildi. Nuri Albayrak, evli ve 4 çocuk babasıdır. Boeing KC-97 Stratofreighter KC-97 Stratotanker dört karşılıklı motoru olan stratejik hava yakıt ikmal tankeridir. Bombardıman ve avcı uçaklarına uçuş halinde yakıt ikmali yapmak üzere teçhiz edilmiştir. Boeing B-47 Stratojet B-47 Stratojet, her türlü hava koşulunda harekata elverişli, stratejik orta bombardıman uçağı. Altı turbojet motoru vardır. Havada yakıt ikmali sayesinde kıtalar arası menzile sahiptir. Nükleer ve nükleer olmayan bombalar kullanılabilir. RB-47, bu uçağın keşif modelidir. Sebastião Lazaroni Sebastiao Lazaroni (d. 25 Eylül 1950, Rio de Janerio), Brezilyalı teknik direktör. 2006-2007 sezonu başında Trabzonspor'da göreve gelmiştir. Ancak ligin 5. haftasında yönetim kurulu tarafından sözleşmesi feshedilmiştir. Top Secret! (film) Top Secret!, casusluk ve Elvis Presley filmlerinin parodisi niteliğinde bir 1984 ABD yapımı komedi filmi. Filmin yapımcıları Jim Abrahams, David Zucker ve Jerry Zucker'dır. Filmin baş rollerinde Val Kilmer, Lucy Gutteridge, Omar Sharif, Peter Cushing, Michael Gough ve Jeremy Kemp oynar. Filmin en önemli unsurlarından biri başka filmlere yapılan ironik göndermelerle dolu olmasıdır. Filmde, şarkıları Elvis Presley ile Beach Boys 'un şarkılarını çağrıştıran "Nick Rivers" adlı Amerikalı pop şarkıcısı bir kahramanın hikâyesi anlatılır. Nick manajeri ile birlikte bir kültür festivalinde sahne almak için Doğu Almanya 'ya seyahat eder. Filmde o sırada Doğu Almanya 'da Nazi rejimine benzer bir rejim hüküm sürmektedir. Rivers, burada güzel "Hillary Flammond" ile tanışır ve ona babası "Paul" 'un hapisten kurtulması için yardım eder. Hillary 'nin babası Paul bir araştırmacı ve bilim adamı olup, Almanlar tarafından ölümcül bir bomba yapması için zorlanmakta ve bu yüzden esir tutulmaktadır. Nick fransız direnişçileri tarzında yapılanmış Doğu Almanya 'daki direniş hareketi ile bağlantı kurar. Hareketin lideri Hillary'nin eski sevgilisi çıkar ("Nigel"). Nigel, Nick, Hillary ve adamları ile birlikte bilim adamını kurtarmayı planlamaktadır. Aksiyonun devamında grubun içinde aranmakta olan hainin liderleri Nigel olduğu tespit edilir. Grubun geri kalanı Nigel'ı devre dışında bıraktıktan sonra Hillary 'nin babası bilim adamını kurtarırlar. Roger Ebert "Chicago Sun-Times" 1 Ocak 1984'teki yazısında , bir arkadaşının tüm filmi baştan sona seyrettiğinde 5 kez ancak gülebileceğini söylediğini, halbuki kendisinin bunu filmin daha ilk 10 dakikasında başarabileceğini yazmıştır. Yani filmin keyfi kişisel mizah anlayışına bağlı olarak çıkmaktadır. Devamında Top Secret'in tasvir edilebilecek bir konusunun olmadığını ve buna ihtiyacı da olmadığını belirterek zira Top Secret! tarzı filmlerin konusu yüzünden seyredilmediklerini yazmıştır. Filme 4 üzerinden 3,5 yıldız vermiştir. TÃ¼rk Dili (dergi) Türk Dili, Türk Dil Kurumu'nun Ekim 1951'den beri çıkardığı aylık dil ve edebiyat dergisi. Dergide deneme, şiir, hikâye, eleştiri ve benzeri edebî ürünler ile Türkçenin ve Türk edebiyatının güncel sorunlarını ele alan, bilimsel veya popüler yazılar yayımlanır. Günümüzde sahibi ve sorumlu yazı işleri müdürü Prof. Dr. Mustafa Sinan Kaçalin'dir. 1951 yılından 2011 yılına kadar yayımlanmış olan 717 sayısındaki makale, şiir, haber, duyuru vb.nden oluşan 20.038 metin dijiltal ortama aktarılmış, erişime açılmıştır. Birinci Türk Dili Kurultayı'nın 5 Ekim 1932 günü yapılan son oturumunda yayımlanmasına karar verilen ve 3 Ocak 1933 günü Türk Dili Umumi Heyeti tarafından adının "Türk Dili" olmasına karar verilen dergi, Ekim 1951'den itibaren Türk Dil Kurumu tarafından yayımlanan Türk Dili dergisi ile 1952'de yayıma başlayan "Belleten" adlı dergilerin atası kabul edilir. Söz konusu dergi 1933-1938 arasında otuz üç sayı çıktıktan sonra yayımına iki yıl ara vermiş, 1940 yılının Ocak ayında yeniden "Türk Dili" adıyla ve "Türkçe-Fransızca Belleten" alt başlığı ile yeniden yayımlanmıştır. 1943 sonlarında yayımına ara veren bu dergi, 1945 Haziran'ında "Türk Dili Belleten" adıyla yeniden yayımlanmaya başlamıştır. 1945 Kasım'ında toplanan Türk Dili Kurultayı'nda yeni bir dergi çıkarılması önerilip kabul edilmişse de bir sonraki kurultaya kadar bu konuda bir girişim olmamıştı. 1949 yılındaki kurultayda konu yeniden gündeme geldi ve Feridun Ankara, hikâyelerde, romanlarda, gazetelerde yeni kelimelerin, terimlerin kullanılmasını sağlama, bunların benimsenmesi için dergi çıkarılmasını önerdiğini belirtti. 6. Kurultaydaki tartışmalardan sonra derginin çıkarılmasına karar verildi. Nisan 1933- Ocak 1950 arasında altmış sekiz sayı yayımlanan dergi bu kararla yerini iki ayrı dergiye bıraktı: Ekim 1951'de yayına başlayan ""Türk Dili"" ve 1953 yılında ilk sayısı çıkan ""Türk Dili Araştırmaları Yıllığı-Belleten"". Türk Dili dergisinin imtiyazı Kurum başkanı Hakkı Tarık Us tarafından, mesul müdürlüğü ise genel yazman Agâh Sırrı Levend tarafından üstlenildi. Kurum başkanları değişse de Kurum adına sahiplik görevini uzun yıllar Levend sürdürdü. 1 Kasım 1976 tarihli 302. sayıda Agah Sırrı Levend derginin sahipliğini Seha L. Meray'a bıraktı; derginin sorumlu yöntmeni ise Cahit Külebi oldu. Kasım 1976'da Şereafettin Turan, Kasım 1983'te Kemal Dermiray, 1995'te Ahmet Ercilasun, 2001'de Hamza Zülfikar ve ardından Şükrü Haluk AkalınTürk Dil Kurumu adına derginin sahibi oldu. Derginin adı Falih Rıfkı Atay'ın önerisi ile "Türk Dili Aylık Fikir ve Edebiyat Dergisi" oldu. Derginin ilk sayısı için bir yazı istemek üzere Cumhurbaşkanı Celal Bayar'ı ziyaret eden Türk Dil Kurumu heyetine Bayar, Atatürk'ün üzerinde dil çalışmaları yaptığı kara tahtayı hatıra olarak hediye etmiş; beyanatı derginin ilk sayısının ikinci sayfasında yer almıştır. Derginin ilk sayısında resim, fotoğraf yoktur. İkinci sayıdan itibaren derginin hemen he saysı Hüseyin Mumcu tarafından çizilmiş birkaç resimle yayımlanmıştır. Mumucu, Türk Dili dergisine yaklaşık on yıl boyunca resimler çizmiştir. Türk Dili dergisinde ""Aylık Fikir ve Edebiyat Dergisi" alt başlığı on yıldan uzun süre kullanıldı, 1 Mayıs 1962 tarihli 128. sayıda alt başlık ""Aylık Düşün ve Edebiyat Dergisi"" olarak değişti. 145. sayıda alt başlık ""Aylık