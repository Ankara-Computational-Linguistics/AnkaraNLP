başvurmuştur. Bu 4.500 kişiden 1.200'ü zorunlu askerlik hizmeti daha önce tamamlamış kişilerden oluşmaktadır. Türk hükûmetini tepkisi sert olmuş, Irak hükûmetine derhal PKK unsurlarına müdahale etmesini söylemiştir. Talabani ve Barzani, PKK'nın silahlı çatışmaya devam etmek niyetinde olması durumunda Irak'ı terk etmesi gerektiğini söylemişlerdir. Ayrıca Barzani "Biz hiçbir Kürdü Türkiye’ye teslim etmeyiz, hatta bir kediyi bile. PKK liderleri Kürdistan’ın engebeli dağlarında. Türk Ordusu bütün kudretine, son teknolojisine rağmen onları yok edemedi veya yakalayamadı. Şimdi biz onları nasıl yakalayıp Türkiye’ye verelim." demiştir. Başka bir açıklasında Barzani, PKK'yı terörist olarak kabul etmediklerini belirtmiştir. Irak cumhurbaşkanı Talabani PKK'nın silah bırakacağını açıklamıştır. Condoleezza Rice'dan gelen bir telefon sonrasında Barzani de PKK'nın ateşkes ilan edeceğini açıklamıştır. Bu açıklamalara rağmen PKK silah bırakmayacağını bildirmiştir. Irak başbakanı Nuri El Maliki, PKK bürolarının kapatılacağını ve PKK'nın saldırıları için Irak toprağını kullanmasının engelleneceğini söylemiştir. ABD dışişleri bakanı Condoleezza Rice ve İngiltere dışişleri bakanı David Miliband yaptıkları ortak açıklamada "PKK Terör örgütünün Türkiye ve vatandaşlarına karşı yaptıkları saldırıyı kınadıklarını" bildirdiler. Bildiride "Irak ve Kürt Bölgesel Hükûmeti otoritelerinin PKK'nın Irak topraklarından saldırılarının engellenmesi için harekete geçmesi gerektiğini" vurguladılar. NATO: Genel sekreter Jaap de Hoop Scheffer PKK tarafından yapılan son saldırıları NATO ülkeleri adına "açıkça kınadı". Çatışma Dünya'da birçok basın kuruluşunun gündemine oturmuştur: Türk Hava Kuvvetleri'nin gerçekleştirdiği ilk gece yarısı hava operasyonudur. 16 Aralık 2007 gecesi Türkiye'nin saat 01.00 sularında Diyarbakır Hava Üssün'den kalkan F-16 ların PKK'nın kamplarının bulunduğu Zap,Avaşin,Hakurk ve Kandil'i bombalaması ile sonuçlanmıştır. Operasyonda 200 PKK militanı öldürülmüştür. Operasyonda TSK tarafından 50 tane savaş ve ikmal uçağı kullanılmış ve operasyon 1,5 saat sürmüştür. Operasyona destek verdiğini ve bunun Türkiye'nin hakkı olduğunu belirtmiştir. ABD Büyükelçiliği Sözcüsü Kathy Schalow:"PKK ile mücadele konusunda Türkiye ile çok yoğun çalışmalar yapıyoruz" demiştir. Türk Silahlı Kuvvetleri, hava destekli kara birlikleriyle Kuzey Irak'ta barınan PKK unsurlarını etkisiz hale getirmek amacıyla 21 Şubat 2008 tarihinde Irak topraklarına girmiştir. Suomussalmi Suomussalmi, Finlandiya'nın Kainuu bölgesinde bulunan bir belediyedir. Belediye, bölgenin kuzeyinde yer almaktadır. Yüzölçümü 5,857.61 km² olan belediyenin nüfusu 31 Ağustos 2017 tarihi itibari ile 8,086'dır. Belediyenin merkezi Ämmänsaari köyüdür. 1939-1940 arasında yapılan Kış Savaşı'nda Suomussalmi Muharebesi ve Raate Muharebesi burada meydana gelmiştir. Bu savaşlarda küçük Fin ordusu sayıca kendisinden üstün Sovyet Kızılordusu'nu yenmiştir. Formula 1 pilotu Heikki Kovalainen, yazar Ilmari Kianto ve besteci Osmo Tapio Räihälä burada yetişmiştir. J-drama , Japon televizyonlarının başlıca programlarıdır ve günlük yayımlanırlar. Japonya'daki tüm büyük televizyon kanalları komedi, romantizm, korku, polisiye ve diğer tarzlarda çok çeşitli birçok drama üretirler. Her sezon yenisi çıkan Japon dramaları üç aylık uzun sezonlar halinde yayımlanır. Dramaların çoğunluğu hafta içleri akşam 21.00, 22.00 veya 23.00 saatleri civarında gösterilir. Sabah veya öğleden sonra yayımlanan dramalar genellikle günlük temel ilkelere göre yayımlanır ve aynı dramanın bölümleri birkaç ay süresince her gün, NHK'nın "asadora"sı veya sabah dramaları gibi gösterilir. Bununla beraber, akşam dramaları haftalık olarak ve genellikle 9-12 bölüm uzunluğunda yayımlanır. Bazen, eğer drama büyük başarı elde etmişse son bölümden sonra sonsöz niteliğinde özel bir yapım olur. Japon televizyon sezonları: Kış (Ocak-Mart), İlkbahar (Nisan-Haziran), Yaz (Temmuz-Eylül) ve Sonbahar (Ekim-Aralık). Japon dramalarını diğerlerinden ayıran bir özelliği, her bölümün genellikle yayın tarihinden birkaç (2-3) hafta önceden çekilmesidir. Gerald Griffin Gerald Griffin (d. 12 Aralık 1803, Limerick - ö. 12 Haziran 1840, Cork), İrlandalı yazar. Yazarlık hayatının ilk döneminde duygulu şiirler yazdı. En iyi oyunu, yirmi yaşına doğru yazdığı ve 1842 yılında oynanmış olan "Gisippus" tur. Eserin bu tek gösterilişi büyük bir başarı olmuştur. Daha çok hikâyeleri ve romanlarıyla tanınır: "Tide Tales" (Med ve Cezir Hikâyeleri); "Tales of the Munster Festivals" (Munster Şenliklerinin Hikâyeleri, 1827) ve Dion Boucicault tarafından tiyatroya uyarlanmış olan "The Collegians" (Kolejliler, 1829). Bağımsızlık günü Bağımsızlık Günü belirli bir ülkenin veya ulusun bağımsızlığını elde ettiği veya bir bağımsızlık savaşını kazandığı günün anısına her yıl kutlanan bir millî gün, bayramdır. Genellikle ülkenin veya ulusun bir başka ülkeden ayrılması veya bir başka ülkenin kolonisi olmasının sonunu işaret eder. Birçok ülkede kendi bağımsızlık günleri millî bayram, tatil olarak kutlanır. Aşağıda bazı ülkelerin bağımsızlık günlerini belirten bir liste bulunmaktadır: Mavi boğazlı sinek kuşu Mavi boğazlı sinek kuşu ("Lampornis clemenciae"), sinek kuşugiller (Trochilidae) familyasına ait bir sinek kuşu türü. Oldukça büyük bir sinnek kuşu olup 11.5-12.5 cm boylarında ve 6-10 gr ağırlığındadır. Vücudunun üstü soluk yeşildir. Gözün arkasında dikkat çekici beyaz bir çizgi, gagasının köşesinden arkaya doğru uzanan daha dar bir çizgi ve siyahımsı bir yanak yaması vardır. Kuyruk tüyleri yanardöner lacivert-siyah, uçları beyaz olup dışta 2-3 çifttir. Tür, erişkin erkeğin yanardöner mavi boğaz yamasından ismini alır ama dişi bundan mahrum olup açık gri bir boğaza sahiptir. Meksika dağ ormanlık bölgelerine özgüdür. Yuvanın dışını yeşil yosunlarla kamufle ederler. Mavi boğazlı sinekkuşları sık sık, su akıntısının üzerinde yuva yaparlar. 2 beyaz yumurta bırakırlar. Kuluçka süreleri 17-19 gündür. Diğer sinekkuşları gibi çiçeklerden aldığı nektarlar, uçuşta yakaladığı böcekler ve bitkilerden topladıklarıyla beslenirler. Julianus SÃ¼tunu Julianus Sütunu ya da halk arasında bilinen adıyla Belkıs Minaresi; Ankara'nın Ulus semtinde bulunan bir dikilitaştır. Son pagan Roma imparatoru olan Julianus, 362 yılında Perslere savaş açmış ve yolu Ankara'dan da geçecek şekilde bir rota oluşturmuştur. İmparatorun sefere giderken yol üstünde mola verip şehirde konaklayacağına dair haberlerin gelmesi üzerine tüm kentte hazırlıklar başlamış ve onu onurlandırmak adına Julianus Sütunu dikilmiştir. Sütun ilk olarak günümüzdeki İş Bankası binası ile Taşhan arasındaki bölgeye inşa edilmiş fakat zemin bozukluğundan kaynaklanan nedenlerden dolayı gün geçtikçe eğilmeye başladığı için 1934 yılında günümüzdeki yerine, Ankara Valiliği'nin önündeki Hükumet Meydanı'na taşınmıştır. Uzun yıllar boyunca herhangi bir onarım veya tadilat görmeyen Julianus Sütunu 2001 yılında valilik tarafından restore edilmiştir. Yaklaşık 15 metre yüksekliğe sahip olan sütun yığma taş kullanılarak inşa edilmiştir. Korinth başlıklı ve gövdesi yivli halka şeklindedir. Başlığın kuzeye bakan cephesi tümüyle hasar görmüşse de genel olarak iyi durumdadır. Kaidesi ve gövdesi oldukça sade bir tasarıma sahip olup başlık akantus modeli yaprak kabartmalarıyla süslenmiştir. Andezitten yapılan bir platform üzerine oturtulmuş olan sütunun malzemesi beyaz-gri renkli kireç taşıdır. Yazıtı olmadığı için kim tarafından ve nasıl yapıldığına dair bilgi bulunmamaktadır. Julianus Sütunu yıllar boyunca değişmeden üzerinde duran leylek yuvasıyla bütünleşmiş ve hafızalara kazınmıştır. Göç mevsiminde şehre gelen leyleklerin süreç boyunca konakladığı ve yavruladığı bir nokta haline gelen sütun kartpostallarda, posta pullarında ve şehre ait birçok fotoğrafta üzerindeki yuvayla betimlenmiştir. Fakat gerek taşınma sürecinde gerekse de geçirdiği restorasyon çalışmaları sırasında özenle korunan yuva, leyleklerin kent içindeki beslenme ve yaşama alanlarının kısıtlanıp daralması sebebiyle ortadan kalkmıştır. Ahmet Selçuk İlkan Ahmet Selçuk İlkan (d. 26 Ekim 1955 - Adana), şair ve şarkı sözü yazarı. İlk şiirlerini yazmaya başladığı yıllarda lise eğitiminin ardından 1973'te Berlin Teknik Üniversitesi'nde mimarlık eğitimine başlayan İlkan, 1975 yılında Hayat dergisi`nin düzenlediği "aşk" konulu şiir yarışmasında ‘Hatırlar mısın?’ isimli şiiriyle ilk birincilik ödülünü kazandı. 1976 yılında mimarlık öğrenimini yarım bırakarak Türkiye`ye dönerek, İstanbul Üniversitesi Edebiyat Fakültesi Alman Dili ve Edebiyatı bölümüne giren sanatçı, 1978'de profesyonel şarkı sözü yazarlığına başladı. 1980'de üniversiteden mezun olan Ahmet Selçuk İlkan'ın 1000'den fazla eseri bulunmaktadır. Kendisini "ayrılıkların şairi, yalnızlıkların ozanı" ve kısaca (ad ve soyadının baş harflerinden yola çıkarak) "ASİ" olarak tanımlayan sanatçı, bugüne kadar altı kitap, on şiir albümü yayınlamış, televizyon kanallarında çeşitli programlar yapmış ve konserler vermiştir. 5 tane sinema filminde rol almıştır. Yaylacık, Balya Yaylacık, Balıkesir ilinin Balya ilçesine bağlı bir mahalledir. Konoha'nın ninja takımları Bu madde, Masaşi Kişimoto tarafından oluşturulan manga ve anime serisi "Naruto"'da geçen Konohagakure'nin (Gizli Yaprak Köyü) birincil ninjalarını tanıtmaktadır. Kakashi Hatake’nin liderliğini yaptığı 7. Takım’ın üyeleri serinin başkahramanlarıdır. Sasuke Uchiha, I. Kısım’ın sonunda kaçar ve takımın bir süreliğine dağılmasına neden olur. Kalan üyeler II. Kısım’da tekrar Kakashi Takımı’nda bir araya gelir. Kakashi Hatake (Japonca: はたけカカシ - Hatake Kakashi) manga ve anime serisi Naruto'da kurgusal bir karakterdir. Kakashi, Konohagakure (Konoha Köyü)'nin Jounin ninjalarından birisidir. Kendisi ; Uzumaki Naruto, Uchiha Sasuke ve Haruno Sakura isimli geninlerden oluşan 7. Takıma Jounin olarak atanmıştır. Kendisi ayrıca Kopyacı Ninja Kakashi (Kopī Ninja no Kakashi) veya Şaringanlı Kakashi (Sharingan no Kakashi) olarak da tanınmaktadır. Sol gözündeki sharingan'ı küçüklüğünde Uchiha Obito, jounin hediyesi olarak armağan etmiştir. Bu lakaplar kendisinin sol gözündeki bir özelliği kullanmak suretiyle 1000'den fazla jutsu kopyalamış olması gerçeğinden hareketle ortaya çıkmıştır. Sol gözündeki bu özellik, sadece neredeyse yok olmuş olan Uchiha ailesinin bazı fertlerinde görülebilen, o aileye özgü genetik bir özelliktir. Normal gelişimini tamamlamış ve faal haldeki Sharingan özelliğine sahip olan sol gözünün kırmızı göz bebeği içerisinde üç virgülümsü işaret bulunmaktadır. Bu normal gelişimin üstünde yalnızca bir adet özel seviye daha vardır ki Kakashi'nin bu seviyeye manga'nın 275 numaralı bölümünde ulaşmış olduğu görülmektedir. Bu seviyenin ismi Mangekyou sharingan 'dır. Bu seviyeye Kakashi Uchiha Obito'nun ölümüne sebep olduğu için gelmiştir. Kakashi başlarda güçsüz ve güvenilmez gibi görünmüştür.Ancak Kendisi istisnai şekilde çok yetenekli bir ninja olup, 6 yaşında Chuunin rütbesine 13 yaşında ise Jounin rütbesine erişmiş olan bir "harika çocuk"tur. Babası olan Hatake Sakumo; Konohanın Beyaz Diş'i ("White Fang" of Konoha, Konoha no Shiroi Kiba) olarak tanınmıştır ki, bu lakap kendisinin neredeyse Efsanevi Üçlü (Efsanevi Sannin, Sandaime Hokage'nin ünlü öğrencileri) ile aynı seviyede görülmesi dolayısıyla verilmiştir. Kakashi'nin Gençliğinin anlatıldığı Kakashi Gaiden arc süresince (manga bölümleri 239-244), Kakashi'nin sahip olduğu sharingan gözünün ve gözün dışındaki uzun yara izinin kökeni ve hikâyesi açıklanmaktadır. Bölüm Üçüncü Gizli Ninja savaşları sırasında geçmektedir. Bu sırada 13 yaşında olan Kakashi ve takım arkadaşları Uchiha Obito ve Rin, gelecekte Yondaime (Dördüncü) Hokage olacak olan kişinin komutası altında Iwagakure (Hidden Rock Village, Gizli Kaya Köyü) sınırları içinde bir görev üzerindedirler. İzleyen savaş süresince, Kakashi'nin Sharingan'ı kullanmasından dolayı bugünkü şöhretine kavuşur. Ayrıca kendisinin gözetmenliğini yaptığı Hayatta Kalma Eğitim Sınavını alan her olası Genin takımını sınavdan bırakmasıyla tanınmıştır. Üçüncü Hokage gibi ve muhtemelen Jiraiya ve Dördüncü Hokage gibi, olası öğrencilerini seçmek için adı kötüye çıkmış olan "Bell-Test" (Zil Sınavı) isimli bir sınav uygular. Görünürde sınav Akademi mezunu öğrencilerin her birinin Kakashi'den bir zil kapması gereken bir tür eğitim şeklindedir. Ancak sınavın nihai hedefi olası Genin adaylarının 'takım çalışması' ve fedakarlık özelliklerini ölçmektir. Kakashi'nin gerçek Genin mezuniyet sınavı olarak kullandığı bu sınav, Akademiden mezun olan öğrenciler arasından olası Genin'leri,%99 gibi yüksek bir başarısızlık oranıyla ayıklamaktadır (Bu sınava giren mezunların %99 u kalmıştır). Kakashi'nin sınavının diğer Jounin'lerinkine göre daha zahmetli ve zorlu olduğu düşünülse de Üçüncü Hokage, Kakashi'nin önceki takımları bırakmasının son derece doğru ve akıllıca olduğunun ortaya çıktığını düşünmektedir. 7. Takım (Naruto, Sasuke, Sakura) Kakashi'nin sınavını geçen ilk takım olmuştur. Daha sonra Sasuke'nin gitmesiyle Sai gelmiştir. Mangekyou Sharingan Dosya:Msharingankakashi.jpg Mangekyo Åžaringan Sharingan'ın kendisine verdiği avantajla birleştirerek eşi görülmemiş başarılara imza atmıştır. Sharingan sayesinde 1000 ve üstü sayıda tekniği öğrenmiştir. Sayısız savaştan galip çıkarak eşsiz bir tecrübe kazanmıştır. Kakashi Sharinganını geliştirir ve Mangekyo Sharinganını ortaya çıkarır. Diğer mangekyolardan farklı olan bu teknik Boyutlar arası geçişi sağlar. (aslında bu teknik, Madara Uchiha'nın mangekyou sharingan'ındaki boyut değiştirme teknikleriyle aynıdır. Hatta anime ve manganın bir bölümünde Kakashi ve tayfası Sasuke Uchiha'yı ararken Madara ile karşılaşır ve onun boyutlar arasında yolculuk yaptığını düşünen ilk kişidir. Kakashi, bu teknikle herhangi bir nesneyi başka bir boyuta yollayabilir fakat nereye yolladığını bilmez. Dolayısıyla bu Kakashi'nin boyutlara hakim olmadığını gösterir. Uchiha Obito ise boyutlara hakimdir) Kakashi bu tekniğiyle Deidara'nın kolunu kopartıp bir kısmını başka bir boyuta götürüp parçalamıştır. Mangekyou Sharingan Mangekyou Sharingan yüksek seviyeli bir göz tekniğidir. Mangekyou Sharingan'ı dünyada sayılı kişiler kullanabilmektedir. Kakashi Mangekyou Şaringanını Rin Nohara'num öldürdügü için uyandırmıştır. (Ayni sirada Uchiha Obitoda uyandirmistir) Mangekyou Sharingan'ı 3 yolla uyandırabilirsiniz size en yakın kişiyi öldürerek ya da ölümüne sebep olarak veya ölümünü görerek. Kamui (Mangekyou Sharingan) Sadece Uchiha Obito ve Kakashinin kullanabildigi bir mangekyou sharingan yetenegidir. Obito kendi gözünü ona verdigi icin teknikleri aynidir. Ama biri sol ve sağ göz oldugu icin farkli yeteneklere sahiptir. Kakashi uzaktan nesneleri gonderebilirken, Obito o boyutu kontrol edebilir Sasuke Uchiha kaçtıktan sonra 7. Takım'ın kalan üyeleri Kakashi Takımı'nı oluşturdu. Sasuke'nin yerine takıma Sai eklendi ve Yamato'da aslında geçici lider olarak gelmesine rağmen ek bir lider olarak takıma katılmış oldu. , Sasuke Uchiha'nın yerine gelen kişidir. "Sai" adı takıma katılırken verilmiştir, asıl adı bilinmemektedir. Küçük yaşta Kök'e alındı ve görevlerini başarmasını kolaylaştırması amacıyla hislerini görmezden gelmesi öğretildi. Bu kişilik eksikliği Sai'nin 7. Takım'a katılırken zorluklar yaşamasına ve sosyal görünmeye çalışırken hatalar yapıp diğerlerini aşağılamasına neden olur. Takımı ile zaman geçirdikten sonra Sai, insanlar arasındaki bağları, özellikle de Naruto Uzumaki ve Sasuke Uchiha arasındaki bağı, takdir etmeyi öğrenir. Kendisi de birilerine bağlanmak isteyen Sai, edinebildiği kadar çok arkadaş edinmeye karar verir. İlk teşebbüsleri, insanlara takma isimler vermek üzerinedir fakat onları, gördüğü şekilde ("şişman", "çirkin", vs.) adlandırmaya kalkışınca biraz başarısız olur. İnsanların, kendilerinin nasıl göründüklerini işitmekten hoşlanmadıklarını fark eden Sai, gördüklerinin tersini söylemeye başlar; örneğin Ino Yamanaka'yı "göz kamaştırıcı" diye çağırır. İsimlerle bir başarı elde edince şimdiye kadar etmeye çalıştığı yardımları istenmeyen Sai artık insanlara yardımcı olmaya başlar. Sai, başarılı bir ressamdır ve binlerce resim çizdiği iddia eder. Çizdiği resimler her ne kadar ustaca da olsa hissiz olduğu için resimlerine başlık koyamaz; sonuç olarak tüm resimleri isimsizdir. Sai'nin çizim kabiliyeti, jutsusunun da kaynağıdır; parşömeninin üzerine fırçasıyla çizdiği yaratıkları hayata taşıyabilir, onlara artan bir boyut ve hareket becerisi katar. tekniği uçuş için kuşlar ve saldırı için aslan-benzeri yaratıklar oluşturabilmesine izin verir. Benzer şekilde kendisinin ini yaratarak kendini tehlikeye atmadan keşif yapabilir. Sai, ayrıca, parşömenine yazdığı kelimeleri hedeflerini aramaları için küçük hayvanlara dönüştürebilir ve geri döndüklerinde tekrar kelimelere dönüştürür; bu sayede Sai kolayca iletişim kurar. , 7. Takım için fazladan bir lider konumundadır ve ilk katıldığı andan itibaren takımın tüm görevlerine katılır. "Yamato" aslında 7. Takım'ı yönetmesi için gönderildiği zaman verilmiş bir kod adıdır. Gerçek adı olmasına rağmen kendisi de kod adını kullanmayı tercih eder. Doğduktan kısa bir süre sonra Yamato, Orochimaru'nun amaçlarında denek olarak kullanılmak üzere kaçırıldı. Orochimaru, Yamato'ya Birinci Hokage'nin DNA'sını, Birinci'nin Mokuton tekniklerini eşleyebilmek ümidiyle enjekte eder. Orochimaru, deneyini bitiredemen Konoha'yı terk eder fakat tüm deneklerinin öldüğünü düşünür. Bununla beraber Yamato, hayatta kalan tek kişidir ve kendini Birinci'nin yetenekleriyle donatılmış olarak bulur. Bu, Yamato'ya, çeşitli amaçlar için ağacı yaratma ve kullanma yetisi katar (başkalarını yakalamak veya kendini kopyalarını oluşturmak gibi). Sonuç olarak Mokuton'u kullanabilmekle Yamato, toprak ve su temelli jutsuları da gerçekleştirebilmektedir. Mokuton kabiliyetleri 7. Takım'a atanmasının birincil nedenidir çünkü Dokuz-Kuyruklu-Şeytan-Tilki'nin Naruto Uzumaki üzerindeki etkisini -gerektiğinde- bastırabilmektedir. Yamato, bir zamanlar Kakashi Hatake'nin rehberliği altında da hizmet ettiği ANBU'nun bir üyesidir. Yamato'nun örnek performası, Üçüncü Hokage'nin ona karşı büyük bir inanç duymasına neden oldu ve Üçüncü'nün bu düşünceleri Tsunade'ye de miras kaldı. Diğer ANBU üyeleri gibi Yamato da stresli durumlarda sakin, sabırlı bir tavır gösterir. Bununla birlekte görev harici durumlarda oldukça rahatını düşünen biridir; Mokuton teknikleriyle "kamp kurmak" için bir ev meydana getirmekten bile geri durmaz. İyi bir doğası olsa da Yamato, Kakashi'den farklı bir lider olduğunu ve takımın davranışları kötüleştiğinde gerekirse "dehşet saçarak yönetmekten" çekinmeyeceğini iddia eder. Ninja olarak göz korkutan becerilerinin yanı sıra "dehşet saçma" olayını "gözlerini çıkararak" gerçekleştirmesi korkunçtan ziyade gülünç görünmektedir. Bununla beraber Naruto, bundan kolayca ürker. 8. Takım'ın lideri Kurenai Yūhi'dir. Takım, iz sürme konusunda uzmanlaşmıştır bu yüzden birisinin veya bir şeyin bulunması gerektiğinde çağrılırlar. Çuunin Sınavları sırasında Ölüm Ormanı'ndan kaçan ikinci takım ve ihiyaçları olan parşömeni ilk elde eden takım oldukları üzere hayatta kalma becerileri üzerine de uzmanlaşmışlardır. , Hyūga klanının ana dalının en büyük kızıdır. Babası Hiashi Hyūga tarafından klanın varisi olması için eğitilmiştir fakat zaman içinde onu kayıp bir hedef olarak addetmiştir. 8. Takım'daki ilk zamanları boyunca Hinata'nın kendine olan güven eksikliği ve dövüşmeye olan isteksizliği yeteneklerini kullanmasına engel olmaktadır. Becerilerini geliştirmek için çalışmasına rağmen bir çekişme ile karşı karşıya kaldığında hemen vazgeçer ve dolayısıyla aldığı her görevde başarısız olur. Kendini değiştirme teşebbüsü ile Hinata, ön eleme maçlarında kuzeni Neji Hyūga ile dövüştüğü Çuunin Sınavları'na girer. Neji kolayca ona üstün gelmesine ve dövüş süresince alay etmesine rağmen Hinata azimle devam eder ve aşağılamalarından biri Neji'ye karşı geri bile kullanır. Aldığı yaralar iyileştikten sonra Hinata kendini geliştirmek için çalışmaya devam eder. Çabaları, sonunda, onu eğitimine devam etmesi için cesaretlendiren babası ile daha iyi bir ilişki elde etmesine yol açar. Hinata, Naruto Uzumaki'ye Akademi'den beri aşıktır. Hinata'nın ona duyduğu hisler Naruto'nun kararlılığından, kendinden eminliğinden ve gücünden yani kendinde eksikliğini duyduğu özelliklerden kaynaklanmaktadır. Hisleri çok net olmasına ve çoğu karakterin de bunun farkında olmasına rağmen Hinata, Naruto'yu sevdiğini henüz açıkça onaylamaz. Naruto da Hinata'nın hislerinin farkında değildir.Her ne kadar Hinata,Naruto'ya olan aşkını Pain'le savaşı sırasında açıklamışsa da (Naruto Shippuden 166. bölüm) bu durum mangada bir açıklığa kavuşamamıştır. Hinata, etrafında Naruto varken ürkek kabuğunu kırmaya eğilimlidir, bu amaçla o yanında olduğu zaman yardımcı olabilmek için aşırı güç sarfeder. Ayrıca Hinata, her zaman Naruto'nun tarafındadır ve onu savunmakta bir an bile tereddüt etmez, hatta Naruto'nun kendisine karşı bile. Hinata'nın, kendini iyileştirmek için olan azminde Naruto anahtar bileşen rolündedir. Animede, sonunda, eğitiminin meyvesini alır ve Hyuuga klanının en güçlü tekniklerini harmanlayan kendi tekniğini geliştirir: . Bununla Hinata, çakra bıçakları oluşturur ve görüş alanındaki herhangi bir hedefi vurabilir. Bıçakların hızı ve ihtiyaç olan kontrol miktarı nedeniyle Hinata bu tekniği hem saldırı, hem de savunma için eşzamanlı kullanır. , nerdeyse simbiyotik bir ilişki içinde yaşadığı, her zaman birlikte görüldüğü köpeği Akamaru ile tanımlanan bir karakterdir. Kiba, Akamaru'ya aşırı bağlıdır ve Akamaru'nunkini kurtarmak pahasına kendi hayatından vazgeçebilir. Kiba, Akamaru ile geçirdiği zamanlar sayesinde birkaç, köpek benzeri özellik edinmiştir; Akamaru'nun havlamasından ne dediğini anlamak veya çiğneyemediği yiyecekleri sevmemek gibi. Ayrıca çok sadık biridir, kendine aşırı güvenmesine rağmen takım arkadaşlarının iyiliğini de derinden düşünür. Zarar görebilecekleri yollardan takım arkadaşlarını uzak tutmaya çalışması da bunun en iyi kanıtıdır. Akamaru, dövüş sırasında düşmanına saldırırken ve gelişmiş duyuları ile şeyleri bulmakta Kiba’ya katılarak değerli bir müttefik olarak hareket eder. Akamaru dövüş için doğal olarak daha donanımlı olduğundan Kiba genellikle, kendine hayvansı özellikler katan ile çarpışmaya başlar. Bu teknik, Kiba’nın hızını ve gücünü arttırır, pençe-benzeri bir özellikte olacak şekilde tırnaklarını uzatır ve adından da anlaşıldığı gibi kollarını ve bacaklarını kullanarak hareket etmesine neden olur. Ayrıca Kiba, çakrasını burnunda toplayarak koku alma duyusunu geliştirir ve en baygın kokunun bile izini sürebilir. II. Kısım’da, gerçek köpeklerin bile takip edemeyeceği kokuları izleyebilecek kadar bu hissi kullanmada ustalaşmıştır. Kiba ve Akamaru güçlerini birleştirerek rakiplerinin birçok yerden yaralanmasına neden olan, dönen taijutsu saldırıları gerçekleştirebilirler. Ayrıca sıklıkla, birlikte şekil değiştirirler; tek, büyük, iki kafalı kurt haline gelerek kör edici bir kuvvet ve hızla diğerlerine saldırabildikleri tekniği gibi. Çünkü Akamaru kendi çakra reservinden yoksundur ve Kiba, dönüşümler için gerekli çakrayı sağlamalıdır. , 8. Takım'ın lideridir. Kurenai yıllarca Akademi Eğitmeni olarak çalışmıştır ve sonunda, serinin başlamasından kısa bir süre önce Jounin haline gelmiştir. 8. Takım'ın oluşumundan önce Yakumo Kurama adlı bir öğrenciye eğitmenlik yapmıştır. Yakumo'nun yetenekleri kendisi ve çevresindekiler için tehlikeli idi, bu nedenle Kurenai, onun yeteneklerini mühürledi ve dolayısıyla da ninja olma şansını elinden aldı. Jounin lider olarak Kurenai dikkate değer bir şekilde iyi kalpli ve astlarını, özellikle de Hinata Hyūga'yı destekleyici davranmaktadır. 8. Takım oluştuğu zaman babası tarafından, fazla işe yaramadığı ileri sürülerek Hinata, Kurenai'ye emanet edilmişti. O zamandan sonra Kurenai, Hinata'ya bir ebeveyn gibi davranmaya başlar ve zayıflıklarının üstesinden gelmesi için yardım etmeye çalışır Kurenai'nin, sıklıkla birlikte göründüğü Asuma Sarutobi ile uzun süreli bir ilişkisi vardır. Buna rağmen ikisi, birlikte olduklarını reddederler ve beraber geçirdikleri zamanı bir hiç sayarlar, fakat birçok karakter aksinden şüphelenmektedir. II. Kısım'da Kurenai'nin Asuma'dan hamile olduğunun ortaya çıkması ilişkilerini açığa çıkarmıştır. Kurenai, genjutsu üzerine uzmanlaşmıştır ve animede oldukça becerikli olduğu görülür. sayesinde Kurenai kaybolabilir ve rakibine fark ettirmeden sokulabilir. Bir kez yaptığında, rakibinin etrafında hayali bir ağaç büyümeye başlar ve etkili bir şekilde hareketsiz kılar; kendinin ağaçtan görünmesine izin vererek onları istediği gibi öldürme imkânı bulur. Kurama Klanı bölümleri gösterir ki Kurenai bu tekniği bir kargaşa esnasında birçok kez kullanabilmektedir ve rakibini yakalamak için herhangi bir türde yeşillik oluşturabilmektedir. , böceklere karşı özel bir ilgisi olan, nadiren görülen bir karakterdir; boş zamanlarının çoğunu böcekleri izleyerek geçirir ve konuşurken böcekleri andırır. Böcekleri sevmesine ek olarak Shino, hissizliği, yalnızlığı ve işleri yapmadaki sakin tavırları ile karakterize edilmiştir. Oldukça açık sözlüdür ve asla yargılarına duygu karıştırmaz, bazen bu yüzden insanları da gücendirir. Bu tuhaf tavırlar insanların Shino'yu "ürkütücü" veya "saçma" olarak adlandırmalarına ve eşlikçisi olarak bulunmaktan hoşlanmamalarına neden olur. Tuhaf kişiliğine rağmen Shino takım arkadaşları ve dostları ile arasındaki bağı oldukça güçlü bir şekilde sezinlemektedir. Takım çalışması becerileri üzerine çalışmaya önem verir, hatta Hinata Hyūga'ya kendini geliştirmesi konusunda yardım eder ve cesaret verir. Ayrıca takım arkadaşlarının iç dünyalarını da anlayabildiğini, yanlış giden en ufak bir şeylerini dahi hissederek, göstermiştir. Dövüşte, Shino zekasından büyük ölçüde faydalanır, analitik ve gözlemsel becerilerini kurnazca sonuçlar çıkarmak için kullanabilir. Shikamaru Nara gibi Shino da, sistematik olarak düşmanının bir adım önünde durarak dövüşlerde üstün gelir. Bu yüzden Shino yeteneklerine oldukça güvenir ve bunun rakibinin kendi iyiliği için anlatmaya çalışır. Yine de Shino, savaşırken eğlenir ve becerikli bir rakiple karşılaşma şansının reddedilmesinden hiç hoşlanmaz. Aburame klanının bir üyesi olarak Shino doğumda, çakranın üzerinde beslenen özel bir böcek türü ile aşılanmıştır. Yaşayan bir kovan haline gelmenin getirisi olarak, Shino rakibinin dikkatini başka yöne çekerken böcekler de rakibe saldırır ve emir verdiği diğer görevleri yerine getirirler. Shino bu böceklerin sayısız yararını keşfetmiştir ve bu sayede, değişik amaçlar için birçok jutsu geliştirmiştir. Ayrıca, bu böcekleri anlayabilmektedir ve böylece onlardan bilgi edinebilmektedir. 10 Takım'ın lideri Asuma Sarutobi'dir. Shikamaru, Ino ve Chōji, babalarının gençken birlikte takım oldukları "Ino-Shika-Cho" üçlüsünün ikinci neslidir. Bu şekilde üçü oldukça iyi anlaşır. II. Kısım'da Asuma'nın ölümünün ardından lidersiz kalmalarına rağmen üçü bir arada kalıp "10. Takım" ismini korumuşlardır. , Üçüncü Hokage'nin oğlu ve 10. Takım'ın da lideridir. Gençlik yılları sırasında, babası ile kavga ettikten sonra Asuma şahsi menfaatlerini izlemek için Konoha'yı terketmiştir. Aktif askeri görevini sürdürmek için Konoha'ya dönmeden evvel (kısmen bu konudan gurur duyduğu görülür) 35 milyon ryō ikramiye (öldürdüğü kişilere karşılık kafa parası) biriktirmiştir. Geri döndüğü zaman, sıklıkla birlikte göründükleri Kurenai Yūhi ile uzun süreli bir ilişkiye başlar. Beraber olduklarını sürekli inkar etmelerine ve birlikte geçirdikleri zamanı yok saymalarına rağmen II. Kısım'da Kurenai'nin Asuma'dan hamile olduğunun ortaya çıkmasıyla her şey açığa kavuşur. 10. Takım kurulduktan sonra Asuma boş vakitlerinin çoğunu -her ne kadar Shikamaru'yu asla yenemese de- Shikamaru Nara ile Şogi veya Go oynayarak geçirir. Asuma, sakin bir kişidir ve eğer gerekli değilse başka işlere karışmaz. Genellikle sigara içerken görülür ve günde iki paket sigara tüketir. Buna rağmen, bir şey onu rahatsız ediyorsa -mesela Üçüncü Hokage öldüğü zaman- sigara içmeyi bir süre bırakır. Dövüşte, Asuma'nın birincil silahları, içine çakra aşılayarak kullanılabilen siper bıçaklarıdır (bir ucunda bıçak olan pirinçten parmaklıklar). Bir kez rüzgar-temelli çakrası ile aşılanınca, Asuma bıçakları, bir kayayı bile kolayca parçalamak için kullanabilir. tekniği sayesinde, çakrasıyla bıçakları uzatarak bıçağın menzilinin birkaç fit uzağından düşmanını yaralayabilir. Bir görevin gidişhatı sırasında Asuma, kendisine herhangi bir zarar vererek rakibinin de aynı yaralanmayı yaşamasına neden olan Hidan ile bir dövüşe girmek zorunda kalmıştır. Hidan kendini, kalbinden bıçaklayınca Asuma da ölümcül bir biçimde yaralanır. Ino Yamanaka onu iyileştirmeye çalışsa da iyileşemeyeceğini bilen Asuma, genç öğrencilerine birkaç veda sözü söyleyerek ölür. Shikamaru ona sence kral kim dediğinde zamanı gelince anlayacaksın demişti ve yeniden dirildiği bölümde kralın çocuğu olduğunu söylemiştir. , Shikamaru Nara'nın uzun zamandır arkadaşıdır. Arkadaşları, boyutundan dolayı onu oyunlarına dahil etmemeye çalıştıkları zaman Shikamaru Chooji'nin tarafını tutmuştur ve diğerleri ile oynamak yerine onunla zamanını geçirmiştir. Shikamaru'nun, eski Chooji'nin eksikliklerini bilerek onun gerçek gücünü tanıması Chooji'nin, Shikamaru'yu, onun için her şeyi yapabileceği dostu olarak görmesine neden olmuştur. Chooji, yiyecek sevgisi ile karakterize olmuştur, en sevdikleri Kore barbeküsü, tüm çerezler ve tatlılar ve temelde yenilebilen her şeydir. Neredeyse hiç doymayan açlığı, sıklıkla takım arkadaşlarının başını ağrıtmaktadır, özellikle de kendini tatmin etmeyi gizlilik ve takım çalışması diğer gereksinimlere tercih ettiği zaman. Yeme alışkanlığının yanı sıra Chooji, boyutu hakkında çok hassastır ve biri ona "şişman" diye hitap ettiğinde (o kendisinden "iri kemikli" diye sözeder) sinirlenerek ortalığın altını üstüne getirir. Bir kez "şişman" denildiğinde Chooji'nin savaşma azmi yeni seviyelere yükselir ve rakiplerine karşı çok daha fazla saldırgan olur. II. Kısım'da, sanki her zaman iddia ettiği iri-kemikliliği ispatlarcasına obezden ziyade erkeksi görünmektedir. Bu yeni görünümü ile bile hala boyutu hakkında hassastır ve (Naruto dışında) diğerleri, onun etrafında "şişman" kelimesini kullanmaktan sakınırlar. Akimichi klanının bir üyesi olarak Chooji dövüş stili kendi boyutunu büyütme odaklıdır. Serinin başında, bu amaca ulaşmak için, onu büyük yuvarlak bir şekle sokan "Çoklu-Boyut Tekniği" 'ni kullanmaktaydı. Bu formda iken, uzuvlarını içeri sokup kütlesini arttırarak ve hızla rakibinin üzerine yuvarlanarak tekniğini kullanabilir. II. Kısım'da Chooji'nin geliştiği görülür; "Çoklu-Boyut Tekniği" 'nde yine cüssesini arttırmasına rağmen artık yuvarlak bir şekle girmez. Bu daha şekle girebilen form ona daha iyi manevra olanağı sağlar, sadece ekstra bir cüsse kazanmış olarak normal bir şekilde dövüşebilir. I. Kısım'da "Kısmi Çoklu-Boyut Tekniği" 'ni kullanan Chooji, II. Kısım'da daha ehil hale gelir ve daha az bir çaba ve daha iyi bir zamanlama ile bu tekniği kullanabilir. "Naruto" 'nun mangasının ilk renkli çizimlerinde Chooji sarı saçlı betimlenmiştir. Sasuke'yi Geri Alma bölümlerindeki savaşından sonra saç rengi kahverengiye döner. , Sakura Haruno'nun çocukluk arkadaşıdır. Sakura, geniş alnı yüzünden sıklıkla sataşmalara maruz kalırdı, Ino sayesinde bunun üstesinden gelebildi ve kendi kişiliğini geliştirdi. Sakura'nın kendine güveni, içinde büyümeye başladıkça, kendi hoşlandığı çocuktan Ino'nun da hoşlandığını fark etmeye başladı: Sasuke Uchiha. Kısa süre sonra Sakura arkadaşlıklarını bitirdi, böylece Sasuke'nin dikkatini çekmek için doğru düzgün yarışabileceklerdi; bu, aralarında buruk bir rekabetin başlangıcı oldu. İkisi bu rekabeti Çuunin Sınavı'ndaki maçlarının sonuna kadar devam ettirdi fakat sınavdan sonra arkadaşlıklarını yeninden ateşlemeye başladılar. Bununla beraber, ikisi rekabetçi ilişkilerine de devam ettiler. Düşmanlıkları sırasında Ino, sürekli kendi görünümünü düşünen ve insanlara, (örneğin Chooji’ye, görüntüsüne dikkat etmesi gerektiğini çünkü kızların aşırı kilolu erkeklerden hoşlanmadığını söylemesi gibi) ne düşündüğünü söylemekten çekinmeyen, yüzeysel biri hale gelmiştir. Her iki takım arkadaşı da Ino’nun -aşikâr sığlığı nedeniyle- arkadaşlık edeceği insan profiline uymadığı halde (Chooji’nin görüntüsü ve Shikamaru’nun miskinliği açısından), aslında onların iyiliklerini derinden umursar ve aralarında güçlü bir bağ vardır. Yamanaka klanının bir üyesi olarak Ino, ailesinin çiçek dükkânında çalışır ve kısmen ikebana yeteneği vardır. Animenin doldurma bölümlerinde, dükkândaki zamanını kullanmanın çeşitli yollarını bulabildiği ve bir kişinin ellerinin konumuna bakarak içinden geçenleri söyleyebildiği görülür. Bir Yamanaka olarak zihin-değiştirme jutsusunda uzmanlaşmıştır. "Akıl Vücut Değiştirme Tekniği" ile Ino, başka bir insanın vücuduna geçebilir (II Kısım’da görüldüğü üzere hayvanlarınkine bile) ve kısa bir süre için kendi vücudu gibi kullanabilir. Bu tekniği defalarca kullanmış olmasına rağmen jutsunun yavaş hızı ve doğası nedeniyle kullanımında başarı oranı düşüktür. Zaman geçtikten sonra Ino, tıbbi jutsu kullanma yeteneği edinir. Mangada bu açıklanmazken animede bu durumun, Ino’nun, doğrudan dövüşte kendini faydalı hissetmemesinin bir sonucu olduğu gösterilir. Böylece Ino, arkadaşlarına faydalı olabilmek için tıbbi becerileri öğrenmede Sakura’nin geçici öğrencisi durumuna gelir. Guy Takımı, liderleri olan Might Guy'ın adını almıştır. Guy dahil tüm üyeler Çin temalarından esinlenmiş gibi görünmektedirler. Takımın temel becerileri taijutsu ve silah kullanımı üzerinedir. , zamanının çoğunu Rock Lee üzerine odaklasa da Gai Takımı'nın lideridir. Lee’nin hayattaki amacı taijutsu konusunda uzmanlaşmak olduğu için Gai’ın da amacı Lee’nin hayalini gerçekleştirmesine, taijutsu hakkında bildiği her şeyi öğretmeye çalışarak yardım etmek haline gelmiştir. Gai’ın kendini Lee’ye adamasından dolayı Lee, "sensei"sinin görünümünü kendine model edinir. Ayrıca Lee, Gai’ın, gözünü kırpıp beyaz dişlerini göstererek sırıttığı ve başparmağını havaya kaldırdığı “nice guy pose”unu da sahiplenmiştir. Bu hareket çoğunlukla, hem Gai hem de Lee tarafından aynı anda kullanılır, en yüksek derecede söz verme anlamına gelir. Ga, (ve uzantısı Lee), hayatını, başarısızlıkları için kendine ağır cezalar uygulamayı içeren -ki böylece daha güçlü bir hale gelebilsin- kendi “Kurallarım” felsefesine göre yaşar. Gai'ın uzmanlık alanı taijutsudur, Lee'nin aksine bu onun için daha ziyade bir seçimdir. Sadece ninjutsu veya genjutsu kullanmamayı tercih etmektedir, hatta animenin doldurma bölümlerinin birinde Dönüşüm Tekniği kullanmak yerine sıradan bir kılık değiştirme tekniği kullanır. Ninjutsu kullandığı birkaç an da (ilk görünümünden önce çağırdığı büyük bir kaplumbağanın görülmesi gibi) perde arkasında kalmıştır. Gai'ın taijutsu alanındaki üstünlüğü, Güçlü Yumruk dövüş stilindeki uzmanlığıdır. Aynı biçimde, kısa bir süre için ona çok daha fazla güç katan Sekiz Kapı'nın en az altısını açabilir. Kendi kendine rakibi olduğunu iddia ettiği Kakashi Hatake'nin Şaringan'ına karşı Gai, etkili bir karşı teknik geliştirmiştir: ayaklarına odaklanarak, Gai, hem düşmanının hareketlerini öngörebilmektedir hem de göz teması gerektiren Şaringan'ın hipnotik yeteneklerini boşa çıkarabilmektedir. Serinin yaratıcısı Masaşi Kişimoto, Gai'ın tutkusunun ve sıcak kanlı kişiliğinin, -karaketerin modeli olmamasına rağmen- ortaokuldaki beden eğitimi öğretmenine çok benzediğini belirtir. Ayrıca, Gai ile muhtemelen anlaşamayacağını çünkü ona göre Gai'ın fazla hararetli biri olduğunu da sözlerine ekler. Rock Lee çalışma manyağı bir shinobidir. Fakat ninjutsu ve genjutsu kullanamıyordur. Bu yüzden oda tek yapabildiği taijutsuda kendini geliştirmiştir. Rock Lee bir tekmeyle kayaları parçalayabilecek ağaçları sökebilecek bir güce sahiptir. Senseisi Maito Gai ile çok yakın bir ilişkisi vardır.Ayrıca Ninjutsu kullanmaması onun için bir avantajdır çünkü bu yüzden bütün zamanını taijutsu çalışarak geçirir.Ayrıca çok güçlü birisdir yasak taijutsu tekniği olan 8 Kapı tekniği kullanabilir ama yalnıza 5 kapı açabilir.Ayrıca çok duygusal biridir ve Kıyafetleri ve saç şekli bile Sensei'ne benzer. Rock Lee (Japonca: ロック・リー, - Rokku Rī), Naruto isimli anime ve manga dizisindeki kurgusal bir karakterdir. Diğer ninjaların aksine hiçbir ninja gücü olmayan Rock Lee, azimli, çalışkan ve hırslıdır. Çok hızlı olması, kalın kaşları ve yuvarlak gözleri ile dikkat çeken Lee, kendi grubundaki çok zeki ve güçlü olan Neji'yi yenmek istemektedir. Daha küçükken arkadaşları Lee'nin kaşları ve hiçbir gücü olmaması ile dalga geçmişlerdir. Bunu gururuna yediremeyen Lee, bir ninja olmak için çok çalışmıştır. Onun bu azimini gören onların takımının Lee gibi kalın kaşlı Jounin öğretmeni (Jap: sensei) Gai-sensei, Lee'ye sen bana çok benziyorsun demiştir. Bunun üstüne Lee kaşlardan mı diye sormuştur. Ama Gai-sensei onun azimini ve hırsını çok iyi bulduğunu söylemiş ve onun saçlarını kendisi gibi kestirip,kendisi gibi elbiseler giydirmiştir. Lee'nin güçleri olmasa da harika bir ninjadır, Sasuke'yi yenmiş ve Gaara'yla dövüşlerinde onu yenmek üzere iken yenilmiştir. İlk çıktığı bölümde Sakura'dan çok hoşlandığını belirtmiş ama Sakura'dan karşılık alamamıştır. Çok kibardır ona kötü davrananlara karşı bile saygılıdır. Gaara ile yaptığı dövüş sonrası çok ağır bir şekilde yaralanmıştır ama sonra iyileşmiştir. Bir bölümde Gai-sensei bir içki olan sakeyi bardağın içinde küçük bir damla koyulduktan sonra sonuna kadar su ile doldurur ve Lee bir yudum aldıktan sonra sarhoş olur ve etrafı dağıtır. Sonra bir dövüşte bütün bir sake şişesini içmiştir ve sonra ayakta duramamasına rağmen çok iyi dövüşmüştür tam yenilmek üzere iken Gaara onu kurtarmıştır .Rock Lee'nin tek amacı herkesin onu sadece taijutsu kullanabilmesine rağmen ninja olarak kabul etmesini sağlamaktır.Rock Lee özellikle çalışma azmi bakımında neredeyse diğer bütün akranlarından ayrıdır.Onun çalışma tekniği "Bir çalışma hatası başka bir çalışmayı doğurur" şeklindedir.Antrenmanda hedefi tuttaramazsa bile kendine verdiği ceza yine bir antrenmandır(bu ceza şöyledir kendi kendine 1000 şınav çekeceğim çekemezsem 1000 mekik çekeceğim 1000 mekik çekemezsem 2000 tekme atacağım hayır 3000 tekme atacağım).Eğer naruto'daki karakterleri nitelik olarak belli bir sınıfa tabii tutarsak Rock Lee "çalışma ve azim" dir.Rock Lee,bu çalışmasının ürünlerini Gaara ile olan dövüşünde almıştır.Küçük yaşına rağmen vücudundaki çakra kanallarının 5 tanesini açabilmektedir."Ura Renge" yi yapabilmek için 3 çakra kapısı açmak yeterli iken Rock Lee bunu 5 kapı ile yapmıştır. Ura Renge bir primary lotus'tur yani ikinci Nilüferdir. Rock Lee'nin dediği gibi,"Konoha'da Nilüferler iki kez açar. , birincil Konoha ninjalarının en az görülen üyesidir; manganın ilk yarısındaki tek dövüşü de neredeyse tamamen atlanmıştır, sadece maçın başlangıcı ve yenilgisi gösterilmiştir. Tenten hakkında bilinen şey, onun, bayan ninjaların da erkek ninjalar kadar yetenekli olabileceğine derinden inanmasıdır. Bu nedenle, hayattaki amacı, bir gün Tsunade kadar güçlü olabilmektir. Çünkü ne Tenten ne de Neji, Guy ve Lee ile aynı seviyede eğitim yapabilmektedir, ikisi genellikle çok daha "normal" eğitimler yaparken görülmektedir. Sonuç olarak Tenten, Neji'nin yeteneklerine yüksek bir saygı ile bakmaktadır. Bazı insanlar geçmişi veya soyadı olmadığı için onu bir "doldurma karakter" olarak düşündükleri için hayranları sıklıkla, Tenten'in gelecekte büyük bir rolü olacağını söyleyerek gülerler. Tenten'in uzmanlık alanı silahlardır ve Guy'a göre hedefin merkezini 100 atışının 100'ünde de vurabilirir. Dövüş sırasında, yanında taşıdığı parşömenlerden çeşitli tiplerde silah çağırabilir. I. Kısım'da bu amaca hizmet eden birçok parşömeni vardır fakat II. Kısım'da teçhizatını bir tek büyük parşömende birleştirmiştir. Animede bir tatar yayı kullandığı ve hatta II. Kısım'da çivili bomba kullandığı görülmesine rağmen silahları genellikle çelikten yapılmış projektillerden ve çeşitli yakın-dövüş silahlarından oluşmaktadır. Tenten, parşömenlerinin içeriği ile düşmanını, tek seferinde düzinelerce silah fırlattığı ardışık bombardımanlarıyla hızlıca yenebilir. kimseyi beğendiğini tahmin edemeyiz ama neji beğendiği kişi olabilir. Serinin yaratıcısı Masaşi Kişimoto, Sakura, Ino, Hinata ve Tenten arasından Tenten'in kendisinin tipi olduğunu çünkü onun tasarımını sevdiğini belirtir. Bahaullah Bahaullah veya doğum adıyla Mirza Hüseyin Ali (12 Kasım 1817 – 29 Mayıs 1892; tam adı: Mirza Hüseyin Ali el-Mazendarani en-Nurî), Bahailik dininin kurucusu. 12 Kasım 1817'de İran'nın Tahran kentinde bir vezirin ailesinde doğmuştur. 1863'te Bağdat'ta peygamberliğini ve yeni dinin prensiplerini açıkladı. Geçmiş çağlardan beri eski peygamberlerin vadettikleri döneme dünyanın girmiş olduğunu ilan etti. Mirza Hüseyin Ali, 1844'te beklenen Kaim - Mehdi olduğunu ilan eden Bab'a "(Seyyid Ali Muhammed)" ilk inananlardan biri oldu. Bundan dolayı saray çevresinde kendisini bekleyen rahat hayatından vazgeçti. Bab'ın 1850'de Tebriz'de kurşuna dizilmesinden sonra Nasıreddin Şah'a düzenlenen bir suikastten tüm Babiler sorumlu tutulunca İran yönetimince bu yeni inanç mensuplarına karşı inanılmaz dehşetli bir işkence ve idam furyası başlatıldı. Bahaullah da 1852'de Tahran'da başka Babiler ile birlikte Siyah Çal adlı zindanda bir süre hapsedildi. İran yönetimi, mollaların da bastırmasıyla bu yeni inancı söndürmek düşüncesiyle Bahaullah ve beraberindekileri Osmanlı toprağı olan Bağdat'a sürgüne gönderdi. 21 Nisan 1863'te Bağdat'ta sürgünde iken, Bab'ın yakında geleceğini vadettiği yeni Mazharın kendisi olduğunu ilan etti. Bahailik böylece kurulmuş oldu. Bab'ın kurşuna dizilmesi ve bir seri Babi katliamından sonra umutsuz durumda kalan Babiler'in büyük bir kısmı onun liderliğini takip ettiler. Bağdat'tan sonra İstanbul ve sonra Edirne'ye sürgün edildi. Edirne'de yaklaşık 5 yıl yaşadıktan sonra 1868'de, ailesi ve beraberindekilerle birlikte Osmanlı'nın uzak sürgün kalesi olan Akka'ya gönderildi. 1876'da Birinci Meşrutiyet'in ilanıyla birlikte zindandan kurtuldu. Akka'da yaşamaya devam etti. 1892'de Akka'da vefat etti. Naaşı Akka'da Behci Köşkünün yanına inşa edilen Makam'a defnedilmiştir. Eserlerinden bir kısmını Bağdat'ta, bir kısmını sürgünde geçtiği Türkiye topraklarında, Edirne'de, Akka'da kaleme almıştır. Bahaullah üç kez evlendi. İlk eşi soylu bir aileden gelen Asiye Hanım idi. Kendisi henüz 18, Asiye Hanım ise 15 yaşında iken 1835 yılında Tahran'da evlendiler. Bu evlilikten Abdülbaha, Behiye Hanım ve Mirza Mehdi adlarında çocukları olmuştur. Bahaullah’ın Edirne’de bulunduğu 1868 yıllarında çekilmiş bilinen iki fotoğrafı vardır. Fotoğraflardan biri pasaport işleri için çekilmiştir ve William Miller'ın Bahai Dini hakkındaki kitabında bir kopyası bulunmaktadır. Her iki fotoğrafın kopyası Bahai Dünya Merkezindedir ve bunlardan biri, Bahailerin kutsal mekânları ziyaretleri esnasında görebildikleri yer olan Uluslararası Arşiv Binasında sergilenmektedir. Bu vesile dışında Bahailer Bahaullah’ın fotoğraflarını kamuya açık olarak görüntülemeyi ve hatta onları kendi hususi evlerinde bile sergilemeyi tercih etmezler; Bahai kurumları bunun yerine Bahaullah’ın ziyaretgâhının bir resmini kullanmayı şiddetle tavsiye etmektedir. Bahaullah’ın resmi Bahailer için incitici değildir. Ne var ki Bahailerden herhangi bir Tanrı Mazharının tasvirine azami bir hürmet ile muamele etmeleri beklenmektedir. Bu uygulamaya göre, Bahailer İsa’nın veya Muhammed’in tasvirlerinden sakınırlar ve onlardan herhangi birinin oyunlarda ve dramalarda canlandırılmalarından kaçınırlar. Fotoğrafların kopyaları, Şevki Efendi'nin “Bahaullah’ın nâzil ettiği en önemli Levih” olarak tarif ettiği Bahaullah’ın yazılarından Sure-i Mülûk (Krallar Suresi) levhinin yüzüncü yıldönümünü anma münasebetiyle Ekim 1967’de gerçekleştirilen altı konferansta olduğu gibi çok önemli vesilelerde sergilenmektedir. Edirne’de yapılan bir toplantıdan sonra Emrin Elleri, “her biri, konferansa katılanların görme ayrıcalığına ereceği Cemal-i Mübarek’in (Bahaullah) bir fotoğrafının kıymetli mütevelliliğini taşıyarak” konferanslara seyahat ettiler. Bahaullah’ın fotoğrafını sergilemede resmi Bahai duruşu şöyledir:İnanırların, Bahaullah’ın resmine bakmalarında herhangi bir mahzur yoktur; ancak bunu azami bir hürmet ile yapmalıdırlar ve ayrıca fotoğrafın kamuya aleni olarak ve hatta kendi hususi evlerinde bile teşhirine müsaade etmemelidirler.— Şevki Efendi adına bir birey inanana yazılmış bir mektuptan, 6 Aralık 1939Yukarıdaki pasaj Bahaullah’ın fotoğrafının kamuya açık şekilde sergilemeyi saygısızlık olarak sayıldığını açıkça belirtirken, fotoğrafın internette kullanımı konusunda Bahai Dünya Merkezi şöyle yazmıştır:Bahailer için Bahaullah’ın fotoğrafı çok kıymetlidir ve onu sadece görüntülerken değil fakat kullanırken de hürmet ve saygı ile davranılmalıdır; ancak durum burada [Bahai olmayan bir web sitesinde] hiç de olması gerektiği gibi değildir. Nitekim Bahaullah’a ait, böylesi saygısız bir muameleye tabi tutulan bir resmin bulunması gerçekten de Bahaileri rahatsız etmektedir. Yine de, sitenin kurucusunun bir Bahai olmamasından dolayı bu mevzuya yönelik yapılabilecek, her ne olursa, çok az şey vardır. Umarız ki bu yorumlar yardımcı olmuştur.”— Halkla İlişkiler Ofisi, İnternette Bahaullah'ın fotoğrafı 4 Eylül 1999 Ankara Çağdaş Sanat Tiyatrosu Ankara Çağdaş Sanat Tiyatrosu 1985 yılında Fazıl ve Aydan Ufuktepe tarafından kurulmuştur. Merkezi Ankara'da olan tiyatronun turnelerle diğer illerde de gösterimleri bulunmaktadır. Normal programlarına ek olarak farklı yaş grupları için de çocuk oyunları sahnelemektedirler. Küçük Korku Dükkânı (anlam ayrımı) Pygame Pygame, Pete Shinners tarafından Python programlama dilinde etkileşimli oyunlar hazırlamak için SDL kütüphanesi üstünde kurulmuş bir Python kütüphanesidir. Pygame'in en önemli özelliklerinden birisi, pek çok platformda (Microsoft Windows, GNU/Linux, Mac OS) çalışmasıdır. Pygame, kullanıcılara birçok medya türünün desteklendiği (.jpg, .gif, .png, .bitmap) bir arayüz sunar. Klavye ve fare için pek çok girdi fonksiyonuyla arayüzlerle etkileşimi kolaylaştırır. Pygame'de joystick çalıştırmak dahi mümkündür. .mp3, .wav ve .midi ses formatlarını destekler. Tkinter gibi yaygın bir grafiksel kullanıcı arayüzü aracından farklı olarak, görüntü döngüsü kullanıcı tarafından belirlenir. Bu özellik, geliştiricilerin oyun üzerindeki hakimiyetinin artmasını sağlar. Nān o Kūche Nān o Kūche (Farsça: نان و کوچه, Türkçe: Ekmek ve Sokak), 1970 İran yapımı Abbas Kiyarüstemi kısa filmidir. 10 dakika uzunluğunda olan Nān o Kūche, aynı zamanda yönetmenin ilk filmidir. Filmin adı, Türkçede "Ekmek ve Sokak" anlamına gelir. Küçük bir çocuğun elinde ekmekle eve giderken, sokakta aç bir köpekle karşılaşmasını konu alır. Zang-e Tafrīh Zang-e Tafrīh (Farsça: زنگ تفریح, İngilizce: Breaktime) 1972 İran yapımı Abbas Kiyarüstemi kısa filmidir. Adının Türkçe karşılığı, "Teneffüs"tür. Yönetmenin Nān o Kūche'den sonraki ikinci filmidir. Yapımı, sonradan ünlü bir film stüdyosu haline gelecek olan ve Tahran'da bulunan "Çocukların ve Gençlerin Zihinsel Gelişimi Enstitüsü" bünyesindeki film yapımı bölümünce üstlenilmiştir. Prince of Persia: The Two Thrones Prince of Persia: The Two Thrones Ubisoft isimli oyun firmasının yaptığı Prince of Persia üçlemesinin üçüncü oyunudur. Üçleme Sands of Time, Warrior Within ve Two Thrones oyunlarından oluşur. İlk Prince of Persia oyunu 1989 yılında Jordan Mechner tarafından yapılmıştır. İlk oyundan sonra çıkan POP2 ve POP3D oyunlarından sonra Ubisoft Prince of Persia oyunun telif haklarını satın alarak oyunu geliştirmiştir. Ubisof'tun yaptığı POP oyunlarında Mechner danışman olarak görev almıştır. Prince of Persia Warrior Within'in sonunda Kaliena'yı da yanına alarak adadan ayrılan prens ölümcül bir hata yapmıştır. Prens onu kendi zamanına getirerek zaman kumlarının kum saatinde yapılmasını engellemiştir, tüm tarih değişir. Bir zamanlar kendi kralına ihanet eden ve zaman hançerine sahip olmak isteyen veziri prens hiçbir zaman öldürmemiştir. Prens ve babası kral Sharaman ordusuyla Hindistanı hiçbir zaman işgal etmemiştir. Her şeyi yoluna koyduğunu düşünen prens taşıdığı zaman amuletini denizin soğuk sularına bırakırken vezir ölümsüzlük tutkusuyla Babil'i işgal eder. Prens vatanına vardığında acı gerçekle yüzleşir ve oradan kaçamadan gemileri batırılır. Kaliena vezirin adamlarına esir düşer. Onun peşinden giden prens en sonunda onu vezirin karşısındayken bulur. Veziri gören prens şaşırır ve vezire hızla saldırır. Ancak vezirin tuttuğu iki kelle avcısı onu yakalar.İçlerinden biri prensin koluna zincirini dolar ve çekiştirerek vezirden uzaklaştırır.Bunu fırsat bilen vezir yanında getirdiği zaman hançeri ile Kaliena'yı öldürür. Kaliena'nın bedeni zamanın kumlarına dönüşerek tüm şehre dağılır. Vezir artık istediğine kavuşmuştur. Ölümsüz olur fakat biçimi de değişir ve bir yaratığa dönüşür.Ancak kumlardan oradaki prens ve kelle avcıları da nasibini alır.Kelle avcıları kum yaratıklarına dönüşür.Prensin kolundaki zincirler de onunla birleşerek 2. kimliğini Karanlık Prens'i (Dark Prince) oluşturur.Kumların gücüyle bulundukları ortam yıkılır. Prens son bir hamle ile zaman hançerini vezirden almayı başarır. Prens şehrin her yerinde veziri kovalar.Bu şekilde vezirin olduğu saraya giderken halkının tutulduğu bir arena'ya gelir.Orada vezirle ilk karşılaşmasında kendisine engel olan kafa avcılarından ilkini görür.Kumlar nedeniyle çenesini kaybetmiş ve bir dev olmuştur. Prens onu yener ve halkını özgür bırakarak yoluna devam eder.Fakat yolculuğu sırasında ummadığı biriyle karşılaşır. Hindistan kralının savaşçı kızı Farah. Vezir kralı öldürmüş ve kızını da tutsak olarak yanında getirmiştir.Ancak prens bilmeden de olsa kum canavarlarıyla mücadelesinde Farah'ın taşındığı kafese çarpmış ve kafes kırılmıştır. Bu yüzden o da prens gibi veziri öldürmek istemektedir. Böylece güçlerini birleştirirler. Prens her ne kadar eski olaylar yaşanmasa da hepsini hatırlamaktadır fakat Farah'ın hiçbir şeyden haberi yoktur. Bu ikili git gide bir birine yakınlaşır. Kimi zaman Prens'in ulaşamayacağı yerler olur. Ancak Farah okuyla buraları prens için ulaşılabilir yapar. Prensin içindeki kötülük ise zaman zaman günyüzüne çıkar ve prens karanlık bir yaratığa dönüşür. Fakat bilinci hala yerindedir bu yüzden bu halini kontrol altında tutar. Bir süre daha ilerledikten sonra Prens ve Farah çığlık sesleri ve yardım nidaları duyarlar. Farah insanlara yardım etmek istemektedir ancak Pren'in karalık tarafı Prens'in akılnı karıştırıp Farah'a karşı çıkmasını sağlar. Bu yüzden ikisi tartışır ve yollarını ayırırlar ancak prens hata ettiğini düşünüp içindeki karanlığın sesini duymazdan gelerek Farah'a yetişir. Prens Farah ile konuşurken 2. kelle avcısı onlara balta fırlartır. Zamanın kumları sayesinde o da insanlığını kaybedip bir kum canavarına dönüşmüştür. Prens Farah'ı halka yardım etmesi için gönderir ve kelle avcısıyla dövüşe başlar. Dövüşte Prens oldukça zorlanır ve karanlık tarafı ona isyan ederek kontrolü ele geçirerek Prensi Karanlık Prens'e dönüştürür. Kısa süre sonra savaş biter ve Farah onu bu halde görür. Prens'e Onun da bir kum canavarı olduğunu kendisine yalan söylediğini söyleyerek öldürmek ister fakat öldüremez. Prens bunun sadece bir değişim olduğunu ve bilincinin hala yerinde olduğunu ikna etmeye çalışır fakat başarısız olunca yolları geçici bir süre daha ayrılır. Prens tüm halkının içinde olduğu bir zindana gelir. Buranın çok büyük ve kalın bir kapısı vardır. Prens mekanizmalar yardımı ile devasa bir heykeli bu kapıya fırlatır ve halkını özgür bırakır. Ancak halkını esir eden vezirin güçlü Kum generallerinden biri oradan kaçmaya çalışır. Prens de bir at arabasına atlar ve canavarı takibe başlar.Uzun ve zorlu bir yol sonunda Kum generali ve Prens dövüşe başlar. Ancak arkadan gelen başka bir kum generali Prens'e arkadan saldırır.Böylece prens ikisi ile birden dövüşmeye başlar. Kısa bir süre sonra prens generallerden birini öldürür. Ancak dikkati dağılan Prens tam 2. general tarafında öldürülmek üzereyken Farah okuyla canavarı etkisiz hale getirir ve onu kurtarır. Böylece yeniden birlikte vezirin peşine düşerler. Bu arada Prensin akıl hocası olan yaşlı bilge Babil'deki insanları örgütleyerek ayaklanmaya öncülük eder. Prens ve Farah babil kulesinin en üst katına çıkmaya çalışırken vezir tarafından tuzağa düşürülürler. Vezir Farah'ı yakalar ve prensi kulenin boşluğuna atar. Fakat prens o anda değişim geçirerek kurtulur. Prens zindanlardan çıkmanın yolunu ararken babasının cesediyle karşılaşır. Bu olay onu çok etkiler ve içindeki tüm kötülüğü bastırır.Karanlık tarafını kontrol altına almayı başarır. En sonunda kulenin en tepesine çıkarak vezirle yüzleşir. Onunla savaşır ve onu yener. Zaman hançerini Vezirin göğsüne saplar böylece zamanın kumları yeniden Kaliena'nın bedeninde toplanır. Ona artık zamanın geldiğini söyler. Zaman hançerini eline alır ve hançer onun bedeni ile birleşir. Prensin zaman kumlarından etkilenen bedenini de iyileştirir ve ortadan kaybolur. Sadece Prensin içindeki kötücül benliği kalmıştır.Prens onunla da kendi zihninde yüzleşir. Farah'ın ona seslendiğini duyan prens onu orada bırakarak uyanır. Daha sonra Farah'a daha önceden başından geçen tüm hikâyeyi anlatır.---- PRINCE Oyunda kontrol ettiğimiz ana karakter. Kral Sharaman'ın Hindistanı işgali sırasında zaman hançerini aldı. Zamanın kumlarının içinde bulunduğu kumsaatinin mührünü açarak zamanı değiştirdi. Bu yüzden Dahaka adlı canavar onun peşine düştü. Böylece bu yaratıktan kurtulmak isteyen prens zamanın kumlarının yatalışı engellemek üzere danışmanı yaşlı adamın rehberliğinde zaman adasına yolculuk yaptı. Burada Dahaka'yı yenen prens Kaliena'yı da yanına alarak babile döndü. DARK PRINCE Oyunda kontrol ettiğimiz ikincil karakter. Prensin Kaliena'yı kurtarma çabaları sırasında yaralanması ve zamanın kumlarından etkilenmesi sonucu ortaya çıkmış alt benliği. Onun bedeninde ve zihninde var olan zaman zaman ortaya çıkan karanlık bir yaratık. Prensin çevikliğine ve yeteneklerine sahip ve kolundan çıkan zincirle ölümcül.Ayrıca Dark Prince prince'in bütün kötü yanlarını almıştır.oyunda ilerledikçe prince ile atışmaya ve kavga etmeye başlarlar. Dark prince tam bir şeytandır, her şeye atlar,aşırı bir biçimde bencildir. KALIENA Oyunda hikâyeyi anlatan karakter. Zaman adasında yaşayan ve zamanın kumlarını yaratan kişi olarak biliniyor. Asıl yeteneği zamana hükmetmesi. Kendi geleceğine bakıyor ve gelecekten gelen birinin elinden öldüğünü görüyor. Bu yüzden Prens'i durdurmak için her şeyi yapıyor fakat başaramıyor. Yine de Prens onu kurtararak kendi zamanına getiriyor. Bilmediği ise kaderine doğru yol aldığı. Ölümsüzlük arayışı içindeki vezir tarafından öldürülerek hayatı son buluyor. FARAH Hindistan kralının savaşçı kızı. Mükemmel derece ok ve yay kullanabilen Farah'ı ilk oyundan tanıyoruz. Kararlı ve inatçı yapısıyla dikkat çekiyor, çevikliği ile zor durumlardan kurtulmakta oldukça başarılı. Prens Sands of Time daki olayları değiştirdiği için Prens'i hatırlamıyor fakat Prens onu hatırlıyor. Oyun boyunca Prensle bir yakınlaşma yaşıyorlar ve birlikte aynı amaç için çarpışıyorlar. VEZÄ°R İlk oyundan tanıdığımız vezir Prens'in zamanı değiştirmesiyle ölmemiştir. Ölümsüzlük uğruna kendi kralına ihanet etmiş, zaman hançerini ve Farah'ı da tutsak alarak Babil'i işgal etmiştir. Kaliena'yı öldürerek değişim geçirmiş ve bir yaratığa dönüşmüştür. Oyunun son düşmanı olarak karşımıza çıkar. Kaliena'nın intikamı ve halkına yaptıklarını ödetmek isteyen Prens tarafından bir kez daha ve kalıcı olarak hayatına son veriliyor. YAŞLI ADAM Prensin akıl hocası ve öğretmenidir. Çocukluğundan beri ona yaşlı adam bakmış ve yetiştirmiştir. Prensi kendi oğlu yerine koymuştur ve ve verdiği akıllarla ona yol göstermiştir. Prens zaman adasına yolculuk etmek istediğinde de ona yolculuğunun mutlu sonla bitmeyeceğini hatırlatır. Fedekarlık yapmadan ona işleri yoluna koyamayacağını söyler ve söylediklerinde de haklı çıkar. Babil işgali sırasında da ayaklanmaya öncülük eder. Yeni bir Prince of Persia oyunu daha çıkacaktır ve ismi Prince of Persia olacaktır. Bu oyun farklı bir hikâye ile farklı Karakterler olacaktır Ubisoft bu oyunu resmi olarak duyurmuştur. Prince Of Persia T2T de Starforce adlı kopya koruma yazılımı oyunu gölgeye düşürmüş;oyunun bilgisayarda çalıştırılma zorluğu ve de yazılım aksaklığı yüzünden oyunseverlerin tepkisine neden olmuştur. Tajrobe (film) Tajrobe (Farsça: تجربه, İngilizce: The Experience) 1973 İran yapımı Abbas Kiyarüstemi filmidir. Kiyarüstemi'nin üçüncü filmidir. Adı, Türkçede, "Tecrübe" anlamına gelir. Yapımı, sonradan ünlü bir film stüdyosu haline gelecek olan ve Tahran'da bulunan "Çocukların ve Gençlerin Zihinsel Gelişimi Enstitüsü" bünyesindeki film yapımı bölümünce üstlenilmiştir. Mossafer (film) Mossafer (Farsça: مسافر, İngilizce: The Traveller), 1974 İran yapımı Abbas Kiyarüstemi filmidir. İran'ın küçük bir köyünde yaşayan Hassan Darabi adında on yaşında sorunlu bir çocuğun öyküsünü anlatır. Hassan, İran millî futbol takımının Tahran'da yapacağı önemli bir maça gitmek için arkadaşlarını ve komşularını oyuna getirir. Bir dizi olaydan sonra, tam maç zamanında Tahran stadına varır. Film, çocuğun amacına ulaşmadaki kararlılığını ve davranışlarının başkaları, özellikle de en yakınları üzerindeki etkilerine aldırmazlığını konu alır. İnsan davranışları ile doğru-yanlış arasındaki dengeyi sorgular. Kiyarüstemi'nin gerçekçilik, stilize karmaşıklık gibi özellikleriyle birlikte, fiziksel ve ruhsal yolculuğa olan ilgisine ilişkin ününü de artırmıştır. MehmetÃ§ik Mehmetçik, Osmanlı ve Türkiye'de askerin halk dilindeki genel adı. Türk Silahlı Kuvvetlerinin yayın organı olan Silahlı Kuvvetler Dergisi’nde Türk askeri için kullanılan Mehmetçik isminin nereden geldiği “Ocak 1912'de Trablusgarp'ta Tobruk Savaşında bir subayın yanında çarpışan Mehmet isimli asker şehit düştü. Onbaşı, subaya dönüp ‘"Kumandan Mehmet şehit düştü"’ diye bağırdı. Subay da ‘"Vah Mehmetçik, vah"’ diye karşılık verdi. Subayı duyan diğer askerler şehit düşen askerin ismini Mehmetçik sanıp ‘"Mehmetçik şehit düştü"’ diye bağrıştı. Arap askerler ise dilleri dönmediğinden, ‘"Muhammedçik, Muhammedçik şehit oldu"’ diye bağırdı. Alay yazısı da deftere ‘"ilk şehidimiz Mehmetçik"’ diye yazdı. O gün şehit düşen, gazi olan ama adı bilinmeyenlerin hepsine Mehmetçik denildi.” şeklinde açıklanmıştır. Kandil (anlam ayrımı) Randal Kleiser Randal Kleiser, (d. 20 Temmuz 1946; Philadelphia, Pensilvanya), Amerikalı film yapımcısı ve yönetmeni. Özellikle "Grease" (1978) gibi bilinen birkaç filmin yönetmenliğini yapmıştır. Daha Güney Kaliorniya Üniversitesi'nde daha öğrenciyken, George Lucas'ın ilk öğrencilik filmi olan kısa film "Freiheit"ta görülmüştür. Kleiser'ın aldığı ödül, tezini ve kariyerini belirlemiş, eğitimini Avrupa öğrencilerinin çektiği film festivallerinde yapmayı istemiştir. Kleiser'ın evi Çığlık 3 filmi için kullanılmıştır. Kandil (albüm) Kandil, Ferdi Özbeğen'in 1998 yılında Kiss Müzik tarafından yayımlanan, daha önce seslendirdiği şarkılardan oluşan ve 90'ların müzik yapısıyla hazırlanmış 23. albümü. Albümün üretimini Ülkü Aker, düzenlemelerini Osman İşmen yapmıştır. Ankara GarÄ± Ankara Garı, Ankara'nın Altındağ ilçesi Ulus semtinde yer alan TCDD'ye ait ana tren istasyonudur. İlk hizmet binası Osmanlı Anadolu Demiryolları'nın bir istasyonu olarak 1892 yılında inşa edilmiştir. Mevcut ana gar binasının inşaatına ise 4 Mart 1935 tarihinde başlanmış ve 30 Ekim 1937 tarihinde tamamlanmıştır. Art deco tarzında tasarlanan yapının mimarı Şekip Akalın'dır. Gar binası içerisinde Atatürk Konutu ve Demiryolları Müzesi, Ankara Açık Hava Buharlı Lokomotif Müzesi, TCDD Demiryolu Müzesi ve Sanat Galerisi gibi unsurlar yer almaktadır. İnşaat Mühendisleri Odası, odanın kuruluşundan itibaren 50 yıl içerisinde ülkede gerçekleştirilmiş 50 büyük inşaat projesini bir jüri tarafından saptayarak bu projeleri 50. Yılda 50 Eser adı altında ilan etmiştir. Liste bölgesel kalkınma, binalar, ulaşım, hidroloji ve endüstri alt başlıklarını taşımaktadır. Bu projenin ilk etabı da o liste içerisinde yer almaktadır. 10 Ekim 2015 tarihinde garın önünde gerçekleştirilen bombalı saldırıda 109 kişi hayatını kaybetti. Olivia Newton-John Olivia Newton-John (26 Eylül 1948, Cambridge), Yahudi asıllı Avustralyalı şarkıcı, söz yazarı ve oyuncu. Altın Küre ödülüne aday olmuştur. Başarılı vokali ünlenmesini sağlamıştır. Ayrıca başarılı da bir işletme sahibidir. Kimi zaman yakalandığı göğüs kanseri hastalığının farkına varamamasıyla da adından söz ettirir. 1974 Eurovision Şarkı Yarışması'nda Birleşik Krallık'ı "Long Live Love" adlı şarkıyla temsil etmiş ve dördüncü olmuştur. Hasan Rami PaÅŸa Hasan Rami Paşa (d. 1842, Selanik - ö. 1923) Osmanlı Donanması'nda 1897 - 1908 yılları arasında Donanma Komutanı, 1903-1908 yılları arasında da Bahriye Nazırlığı yapmış Türk amiral. Bahriye Mektebi'nden mezun olunca kaptanlık görevlerinde bulundu. 1892 yılında Ferik rütbesine terfi etti. Daha sonra ise Bahr-ı Sefid Filosu komutanı oldu. 1897 yılında Bahriye Nazırı Bozcaadalı Hasan Hüsnü Paşa ile anlaşmazlığa düştü. 1897 Osmanlı-Yunan Savaşı'ndan önce yaşanan felaket yürüyüşten sonra padişah II. Abdülhamid'e ünlü raporunu yazdı. 1903 yılında Hasan Hüsnü Paşa'nın vefatı üzerine Donanma Komutanlığı görevi üstünde kalmak üzere Bahriye Nazırı olarak atandı. Bu dönemde birçok muhrip ve torpidobot alındı. II. Meşrutiyet ilan edildiğinde donanmanın perişan durumunun sorumlusu olarak görüldü ve sürgüne gönderildi. Daha sonra da hakkında birçok aleyhte yazı yayınlandı. Bu olaylar üzerine anılarını yazdı ve sorumlunun kendinden önceki bahriye nazırı Hasan Hüsnü Paşa'nın yanlış donanma politikası olduğunu belirtti. Stockard Channing Stockard Channing (asıl adı Susan Antonia Williams Stockard), 13 Şubat 1944 doğumlu Amerikan tiyatro, film ve sahne sanatları oyuncusu. Stockard Channing, Akademi Ödülüne ve Altın Küre ödülüne aday gösterilmiş, üç kez Amerikan Tony ödülünü kazanmıştır. En çok NBC dizilerinden The West Wing'de Amerikan "first lady"si olarak ve Grease'de oynadığı genç rolüyle tanınmıştır. Gelecek projesi: KÄ±sa projeleri: Ereğli, Karamürsel Ereğli, Kocaeli il merkezine bağlı Karamürsel ilçesinin doğu sınırında yer alan bir köydür. Merkez ilçeye uzaklığı 3 km olan Ereğli'nin geçim kaynağı balıkçılıktır. Balıkçılığın yanı sıra bağcılık ve bahçecilik de yapılmaktadır. Sırtını ortalama yüksekliği 850-900 arasında olan Samanlı Dağları'na dayayan Ereğli, İzmit Körfezi'nde güzel doğal sahillerinden ötürü sevilen bir sayfiye bölgesidir. İzmit Körfezi'nde tek balıkçı merkezi konumundadır. Akdeniz ve Türkiye'de Karadeniz iklimi nin karışımı bir iklim yaşar. Bahar ve kış aylarında sert rüzgarların estiği Ereğli'de kışlar ılık geçer. Kar yağışı nadiren gözlenir. Denethor Denethor, Tolkien evreninde bir Ä°nsan karakteridir. Yüzük savaşı sırasındaki Gondor Vekilharç hükümdarı olan II. Denethor, II.Ecthelion'un oğludur ve babasının zamanlarındaki Dol Amroth Prensi olan Adrahil'in kızı Finduilas ile evlidir. Kendi hükümdarlığı zamanlarında Dol Amroth prensi Adrahil oğlu İmrahil olmuştur. İki tane oğlu vardır. Büyük olanın ismi Boromir, küçük olanın ismi ise Faramir'dir. Karısı öldükten sonra çocukları tek değerli varlıkları olmuş ve çocuklarının (özellikle Boromir'in) üstüne çok düşmüştür. Yüzük Savaşı sırasında oğlu Boromir'in yüzük kardeşliğine katılıp ölmesi kendisini yıpratmıştı. Kendisi filmlerde yansıtıldığının tersine iradesi güçlü bir insandı ve Sauron'a karşı koymuştu. Osgiliath'ı alıp orayı bir savunma merkezi yapmıştı. Bir yandan palantirden Sauron'un hamleleri hakkında bilgi almaya çalışmıştır. Ama Sauron varlığını fark etti. Yine de Denethor hainliğe sapmadı zira iradesi güçlü bir insandı ve yozlaşmadı ama palantiri de kontrol edemedi ve yalnızca Sauron'un gösterdiklerini gördü ve umutsuzlukla delirdi. Ama delirmeden evvel Minas Tirith'i kurtarmak için pek çok şey yapmıştı. Yine filmdekinin tersine Denethor Rohan'dan yardım istemiştir. En son oğlunu adeta intihar denebilecek bir göreve göndermiş ve yaralı olarak döndüğünde kendini ve onu yakmaya çalışmış ama Gandalf tarafından engel olunmuştur. Kendisi yanarak can vermiştir. Denethor, son vekilharç hükümdarıydı ve ilk vekilharç hükümdarı sadık Mardil'in soyundan gelirdi. Kendi tahta çıktığı zaman Arathorn oğlu Aragorn'u biliyordu. Ama tahtı ona bırakmak istememişti. Buna rağmen çok bilgili ve çok zeki bir insandı. KiÃ§ir, Simav Kiçir, Kütahya'nın Simav ilçesine bağlı bir köydür. Köy 1870-1880 yılları arasında Geçer Yaylası adı verilen bölgede Çerkesler tarafından "Hamdiye" adıyla kurulmuştur. Kurtuluş Savaşı döneminde Yunan işgaline uğrayan köyde Çerkes gelenek ve görenekleri yaygındır. Kiçir'in temel gelir kaynağı tarım, hayvancılık ve orman ürünleridir. 160-170 hane civarındaki köyün nüfusu 550-600 kadardır. Foo Fighters Foo Fighters, 1995 yılında kurulan Amerikalı rock müzik grubu. Kurt Cobain'in ölümünden sonra Dave Grohl'un kurduğu müzik grubudur. Dave Grohl bu grubun vokalistidir. Aynı zamanda ilk albümlerinin adı da Foo Fighters'dır. Son üç albümünde müzik kalitesindeki değişiklik ile grammy kazanmıştır. Ayrıca "learn to fly" gibi komik ve eğlenceli klipleriyle de dikkat çekerler. Toplamda 11 Grammy Ödülü bulunmaktadır. Nirvana grubuna baterist olarak katılan Dave Grohl, turnelere çıkarken gitarını da yanına almış ve bu sürede küçük küçük şarkılarını yazmaya başlamıştır. Kurt Cobain 8 Nisan 1994 tarihinde Seattle'daki evinde ölü bulunduğunda, Nirvana dağılmıştır. Bunun üzerine Dave Grohl grubun diğer üyelerine başka sanatçılarla çalışmayı teklif etse de arkadaşları buna sıcak bakmamış, Dave de tek kişilik bir grup planını hayata geçirmiş ve ilk demosunu piyasaya sürmüştür. Müzik dünyasında büyük etki yapan bu demonun ardından Dave, grubu kurmaya karar vermiş ve adını 2. Dünya Savaşı'nda UFO'ları araştırmak olan 'Foo Fighter'dan almıştır. Dave Grohl, ilk önce Nirvana'nın ikinci kurucusu ve bas gitaristi olan Krist Novoselic'e gitmiş ve kendisi bu teklifi kabul etmediğinde, Seattle'lı bir grup olan Sunny Day Real Estate 'in bas gitaristi olan Nate Mendel ve yine aynı grubun bateristi olan Wiliam Goldsmith ile anlaşmıştır. İkinci gitaristi eksik olan grubun solisti ve kurucusu Dave Grohl, turneye çıkarken kendileriyle çalması için Pat Smear ile anlaşmıştır. Turnelerden sonra Pat Smear yerini Franz Stahl'a, 1997'den sonra William Goldsmith yerini Taylor Hawkins'e bırakmıştır. Daha sonra Franz Stahl'ın yerine gitarist olarak Chris Shiflett gelmiş ve 2007'den sonra Pat Smear gruba geri dönmüştür. Grup, 2011 yılında piyasaya çıkardığı "Wasting Light" albümü ile En İyi Rock Albümü dahil 4 dalda Grammy ödülü almıştır. Grubun oluşumu tamamlandıktan sonra Wooding Washington'da yapımcı Gil Norton ile kayda giren grup, Mayıs 1997'de ikinci albümleri The Colour And The Shape'i çıkartmışlardır. The Colour And The Shape grubun en sevilen şarkılarından olan Everlong, Monkey Wrench, My Hero gibi şarkıları barındırır. Albüm çıktıktan sonra Pat Smear başka şeylerle ilgilenmek istediği için gruptan ayrılmış, yerine Franz Stahl geçmiştir. Albümün turneleri Franz Stahl ile yapılmış, grup bu sürelerde X-Files dizisi için Walking After You'yu yeniden yorumlamış ve Godzilla filmi için de A320 adlı şarkılarını kaydetmişlerdir. Şu ana kadar 9 stüdyo albümü, 1 konser albümü, 1 de en iyi şarkılarını topladıkları toplam 11 albüm çıkartmışlardır. Mojito Mojito (İspanyolca, "Mohito" olarak okunur) geleneksel bir Küba alkollü kokteylidir. 1980'lerin sonunda ABD'de popüler olan mojito, 1990'ların ortasında tüm dünyaya yayılmıştır. Mojito geleneksel olarak beş malzeme ile hazırlanır: rom, şeker (geleneksel olarak şeker kamışı suyu), misket limonu, soda ve nane. Mojito şeker ve canlandırıcı narenciye ve yeşil nane kombinasyonuyla romun potansiyel sertliğini maskeler. Mojito, popüler bir yaz içkisi olarak kabul edilir. Havana'da birçok otel mojitoya tatlılığını kesebilmek amacıyla "Angostura acısı" da eklerler. Bu, La Bodeguita del Medio tarafından yaratılan orijinal versiyon değildir. Mojito yapmak için misket limonu suyu uzun bir bardak içerisindeki şeker ve nane yapraklarına eklenir. Daha sonra bu karışım, karıştırma çubuğu ile nazikçe ezilir. Kırılmış buz ve ardından rom ilave edilir ve son olarak soda eklenir. Mojito kelimesi, genellikle misket limonu içeren "mojo sosu"ndan gelmektedir."Mojo kelimesi ise "ıslatmak" anlamına gelen İspanyolca "mojar" fiilinden gelmektedir. Model-View-Controller Model-View-Controller (MVC), yazılım mühendisliğinde kullanılan bir "mimari desen"dir. Kullanıcıya yüklü miktarda verinin sunulduğu karmaşık uygulamalarda veri ve gösterimin soyutlanması esasına dayanır. Böylece veriler (İng. ') ve kullanıcı arayüzü (İng. '), birbirini etkilemeden " adı verilen ara bileşenle veri gösterimi ve kullanıcı etkileşiminden veri erişimi ve iş mantığını çıkarma suretiyle çözümlenmektedir. Günümüzde Microsoft'un ASP.NET MVC Framework'u geliştirmesi ile çoğu kişi için MVC denince akla bu çerçeve gelmektedir. Hâlbuki Microsoft şirketinin henüz yeni kurulmuş olduğu dönemlerde bu tasarım kalıbı vardı. Deseni ilk defa 1979 yılında Trygve Reenskaug tarafından tanımlanmış ve sonra Xerox araştırma laboratuvarlarında Smalltalk üzerine çalışmalarına devam etmiştir. Detaylı orijinal gerçekleştirim " ("Smalltalk-80'de uygulama programlaması: Model-View-Controller nasıl kullanılır?") adlı yazıda tanımlıdır. Tomb Raider: Legend Tomb Raider: Legend, Tomb Raider serisinin yedinci video oyunudur. Crystal Dynamics tarafından geliştirilip Eidos Interactive tarafından piyasaya sürülmüştür. Lara Croft 9 - 10 yaşlarındadır, annesiyle birlikte bindikleri uçağın Nepal - Himalayalar'da düşmesi sonucu bir tapınağa sığınıp beklerler. Ateş yakmak için bir şeyler arayan ve annesinden ayrılan Lara esrarengiz bir odaya girer. Etrafı dikilitaşlarla çevrili bir sütun ve sütuna saplanmış tarihi bir kılıçtan oluşan gizemli bir mekanizma ile karşı karşıya kalan Lara, odayı incelerken yanlışlıkla mekanizmayı çalıştırır ve o sırada odaya gelen annesi Lara'yı uzaklaştırarak kılıcı çeker. Büyük bir parıltı ile kaybolan annesinin ardından her ne kadar korksa da soğukkanlılığını koruyan Lara her zamanki gibi başına gelenlerin resmini çizer ve odadan ayrılır. Yıllar sonra, eğitimine devam eden Lara, bir araştırma için üniversite arkadaşlarıyla birlikte Peru'ya gider. Yerin altına inen ekip bir şeylerin ters gittiğini fark ettiğinde artık çok geçtir. Çıkış yolu kapanan mağara da herkes esrarengiz bir yaratık tarafından teker teker öldürülmektedir. Lara ve arkadaşı Amanda Evert yaratıktan kaçmayı başarırlar ancak köşeye sıkışırlar. Duvardaki parıltılı bir taşı fark eden Amanda can havliyle taşı çeker, ve yaratık yok olur. Fakat mağara sallanmaya ve su ile dolmaya başlar. Koşarak çıkışa doğru ilerleyen Lara kurtulmayı başarır ancak üzerine çöken kayaların altında kalan Amanda'yı ne kadar uğraşsa da kurtaramaz. Bu olay Lara'yı çok değiştirmiş ve içindeki maceracı ruhu ortaya çıkarmıştır Annesini izini bulabileceğini düşünür araştırmalara başlar. Lara yıllar sonra maceradan maceraya koşan bir araştırmacı arkeolog olarak karşımıza çıkmıştır. Bir gün, arkadaşı Amanda'nın da yaşıyor olabileceğini düşünen öncelikle Amanda'yı aramaya başlar ve haklıdır, Amanda tek başına kurtulmayı başarmıştır. Ancak bu kazada birtakım güçler Amanda 'yı çok değiştirmiştir. Mağaradan gizemli taş sayesinde kurtulan Amanda artık karanlık ve gizemli bir kişiliğe bürünmüştür ve Lara 'yı başına gelenlerden sorumlu tutacaktır. Aynı zamanda, sahip olduğu taşı kullanarak mağarada karşılaştıkları yaratığı kontrol edebilen Amanda, Excalibur adlı tarihi çok güçlü bir kılıca sahip olarak dünyayı ele geçirmek istemektedir. Bu kılıç, aynı zamanda Lara 'nın annesinin yok oluşunu araştırmak için peşine düştüğü kılıçtır. Sphingidae Sphingidae, pul kanatlılar (Lepidoptera) takımına ait bir familyadır. Yaklaşık 1.200 türü bulunmaktadır (Grimaldi & Engel, 2005). En iyi tropikal bölgelerde temsil edilirler ama her bölgede türleri vardır (Scoble, 1995). Dar kanatları ve düzgün biçimli karınları, açıkça hızlı uçmak için adaptasyonlardır. Kanat açıklıkları 35-150 mmdir. Ön kanatları uzun, arka kanatları kısadır. Genellikle geceleri aktiftirler. Uzun hortumları vardır. Dişiler, yarı saydam yeşilimsi yassılaşmış, düzgün yumurtalar bırakırlar (Scoble, 1995). Yumurta gelişme zamanı 3 günden 21 güne kadar değişir (Pittaway, 1993). Göz alıcı, güzel renkleri vardır. En hızlı kanat çırpan kelebeklerdendirler; öyle ki, Kolibri (Sinek kuşu) gibi havada asılı durabilir ve vücudundan daha uzun dillerini uzatarak bu vaziyette çiçeğin özüyle beslenebilirler. Larvaları orta-büyük boylarda kalın vücutlu olup bitkiler ile beslenir. Larvaların karınlarında 5 çift ayak benzeri çıkıntıları vardır. George Roy Hill George Roy Hill (d. 20 Aralık 1921 - ö. 27 Aralık 2002) Oscar ödülü sahibi, Amerikalı film yönetmeni. 1970 yılında Butch Cassidy and the Sundance Kid ("Sonsuz Ölüm") filmi ile En İyi Yönetmen Akademi Ödülü'ne aday gösterilmiş, 1974'te The Sting ("Belalılar") ile ödülü kazanmıştır. Louisa Horton ile evlenmiştir. 1975 yılı Cannes Film Festivali jüri üyelerinden biridir. Ayrıca 1972 yılında Slaughterhouse-Five ("Mezbaha 5") filmi ile Altın Palmiye'ye aday olmuş, Jüri Ödülü kazamıştır. 27 Aralık 2002'de 81 yaşında Parkinson'dan ölmüştür. Franklin J. Schaffner Franklin James Schaffner (d. 30 Mayıs 1920 - ö. 2 Temmuz 1989) Özellikle "Planet of the Apes", (1968) "Patton", (1970) "Papillon" (1973) ve "The Boys from Brazil" (1978) gibi filmleriyle tanınan Amerikalı yönetmen. "Patton" ile 43. Akademi Ödülleri'nde En İyi Yönetmen ödülünü kazanmıştır. Schaffner 1920'de Protestan Alman misyonerler Paul Franklin ve Sarah çiftinin çocukları olarak Tokyo'da doğdu. Babasının 1926'da ani ölümünün ardından annesi ve iki kız kardeşi ile birlikte Lancaster, Pennsylvania’ya taşındı. Bu şehirdeki Franklin & Marshall College’den mezun oldu. Columbia Üniversitesi'nde hukuk eğitimi alırken ABD'nin II. Dünya Savaşı’na dahil olmasıyla birlikte orduya katıldı. Savaş boyunca ilk olarak Birleşik Devletler Donanması’nın Avrupa ve Kuzey Afrika'daki amfibik harekâtlarında teğmen olarak yer aldı. Daha sonra Uzak Doğu'ya gönderildi ve Stratejik Hizmetler Dairesi’nde görev yaptı. Franklin J. Schaffner savaşın bitmesiyle birlikte ülkesine döndü ve "The March of Time" adlı programda yardımcı yönetmenlik yapmaya başladı. Ardından CBS’e geçerek, haber ve kamu işleri departmanında yönetmenlik yaptı. Schaffner haber programlarında yönetmenlik yaptıktan bir süre sonra CBS’te televizyon dizileri yönetmeye odaklandı. "Studio One" adlı antoloji dizisinin "Twelve Angry Men" bölümüyle 1955'teki Primetime Emmy Ödülleri’nde en iyi yönetmenlik ödülünü kazandı. Ertesi yıl bu kez "Ford Star Jubilee" dizisinin "The Cain Mutiny Court Marshall" bölümüyle iki Emmy ödülünün daha sahibi oldu. Son Emmy ödülünü ise 1962'de "The Defenders" ile elde etti. Schaffner ilk sinema filmi olan "The Stripper"’ı 1963'te çekti. Bu filmleri sırasıyla "The Best Man", "The War Lord" ve "The Double Man" takip etti. Schaffner 1968'te kendisine eleştirel ve ticari olarak büyük ün getiren bilim-kurgu filmi "Planet of the Apes"’i yönetti. İki yıl sonra ise Amerikalı general George S. Patton’ın II. Dünya Savaşı dönemini anlatan "Patton" filmini çekti. Film, 10 dalda Oscar'a aday gösterilirken, En İyi Film ve En İyi Yönetmen ödülleri de dahil olmak üzere 7 dalda Oscar kazandı. Patton'dan sonra "Nicholas and Alexandra", "Papillon", "The Boys from Brazil" gibi başarılı filmler yöneten Schaffner, 80'lerden sonra kariyerinde düşüş yaşadı ve gişede başarısız olan filmler yönetti. Son filmi "Welcome Home" ölümünden üç ay sonra vizyona girdi, ancak bu filmi de 80'lerde yönettiği diğer filmleri gibi gişede başarısız oldu. Franklin J. Schaffner, 2 Temmuz 1989'da Santa Monica'daki evinde akciğer kanseri nedeniyle hayatını kaybetti. Cenazesi Los Angeles'taki Westwood Village Memorial Park Cemetery’e defnedildi. Schaffner, yönetmen John Cassavetes ve oyuncu Eva Gabor ile yan yana yatmaktadır. Schaffner 1948'te Helen Jean Gilchrist ile evlendi ve bu evlilikten Jenny ve Kate adında iki kızı oldu. 1961-1963 yılları arasında başkan John F. Kennedy'nin televizyon danışmanı olan Schaffner, yönettiği yedi filmde besteci Jerry Goldsmith ile birlikte çalıştı. Bu filmlerden dördü En İyi Özgün Müzik Akademi Ödülü adaylığı elde etti. Victor Fleming Victor Fleming (23 Şubat 1889 - 6 Ocak 1949), Oscarlı film yönetmeni. 1939 yılında Rüzgâr Gibi Geçti filmi ile En İyi Yönetmen Oscarı'nı almıştır. "The Wizard of Oz" filminin de yönetmenidir. 1998 yılında Amerikan Film Enstitüsü'nün yayınladığı AFI's 100 Years... 100 Movies listesinin ilk 10'nunda iki filmi birden olan tek yönetmendir. Bu filmlerden "Rüzgâr Gibi Geçti" (1939)