dizilerinin sınıflandırılması, konuşma ve elyazısı tanıma, bilgisayarlı görmede nesne tanıma, oyun oynama, yazılım mühendisliği, uyarlamalı web siteleri ve robot gezisidir. Makine öğrenimi sistemlerinin bir bölümü insan sezgisine olan gereksinimi tümüyle ortadan kaldırmaya çalışırken bazıları insan ve makine arasında işbirliğine dayalı bir yaklaşım benimsemektedir. Ne var ki, sistemi tasarlayan kişinin verinin kodlanma biçimi üzerinde tümüyle egemen oluşu insan sezgisinin tümüyle ortadan kaldırılmasını olanaksızlaştırmaktadır. Makine öğrenimi deneysel yöntemin otomatikleştirilmesi çabası olarak görülmektedir. Bazı istatistiksel makine öğrenimi araştırmacıları Bayes istatistiği çerçevesi kapsamında kullanılabilen yöntemler geliştirmektedirler. Makine öğrenimi algoritmaları hedeflenen sonuca göre birkaç sınıfa ayrılabilmektedir: Makine öğrenimi algoritmaları ve bunların başarımına ilişkin berimsel çözümleme berimsel öğrenme kuramı olarak adlandırılan bir kuramsal bilgisayar bilimi dalıdır. Deney kümelerinin sonlu oluşu ve geleceğin tam olarak kestirilememesi nedeniyle öğrenme kuramı söz konusu algoritmaların başarımına ilişkin mutlak güvence verememektedir. Bunun yerine, başarımın olasılıksal sınırları öngörülmeye çalışılmaktadır. Berimsel öğrenme kuramcıları başarım sınırlarının yanı sıra öğrenmenin zaman karmaşıklığı ve uygulanabilirliği konusunda da çalışmaktadırlar. Berimsel öğrenme kuramında bir berimin uygulanabilir olması için polinomsal zamanda çalışması gerekmektedir. Zaman karmaşıklığı sonuçları iki öbeğe ayrılabilmektedir. Olumlu sonuçlar belirli bir işlev sınıfının polinomsal zamanda öğrenilebileceğini gösterirken olumsuz sonuçlar bu olgunun tam karşıtını ifade etmektedir. Makine öğrenimi kuramı ve istatistik temelde farklı kavramlar olsalar da birbiriyle yakından ilintilidir. Paris'in Kurtuluşu Paris'in Kurtuluşu (Fransızca: "La libération de Paris"), II. Dünya Savaşı sırasında 19 Ağustos 1944'ten Alman garnizonun komutanı General der Infanterie Dietrich von Choltitz'in Montparnasse Garı'nda teslim olduğu 25 Ağustos 1944'e kadar Fransa'nın başkenti Paris'in çevresi ve içinde devam eden muharebe. Overlord Harekâtı'nın son muharebesi olarak değerlendirilir. Kurtuluş, Fransız Direniş Hareketi'nin Alman garnizonuna karşı ayaklanmasıyla başladı ve 24 Ağustos'ta Forces Françaises de l'Intérieur (FFI) direnişçileri, Özgür Fransa Ordusu ve ABD 4. Piyade Tümeni tarafından desteklendi. Müttefiklerin stratejisi, Henri Rol Tanguy önderliğindeki Fransız Direniş Hareketi'nin Fransa'nın başkentinde ayaklandığı zaman Ren Nehrine doğru çekilen Alman kuvvetlerini yok etmekti. Müttefik Yüksek Komutanı Dwight D. Eisenhower Paris'i birincil hedef olarak görmüyordu ve bunun yerine ABD ve Britanya'nın müttefiklerinin Sovyet ordusundan önce Berlin'e girmesini ve savaşa son vermesini istiyordu. Üstelik Paris'teki çatışma için fazla erken olduğunu düşünüyordu, Hitler'in Paris'i imha etmeyi emrettiğini bildiği için başka bir Stalingrad'ın yaşanmasını önlemek istiyordu. Kuşatma altındaki Parislilerin ihtiyacını sağlamak için günde 4.000 tonluk gıdanın ve bunun dışında ulaşım ve enerji kaynağı dahil olmak üzere hayati altyapının onarımının da gerektiği tahmin edildi. Böyle görev için zamana ve bütün müttefik tümenlere ihtiyacı vardı. Ancak, Charles de Gaulle Özgür Fransa Ordusu'nun 2. Zırhlı Tümeni (2ème DB)'ni tek başına Paris'e göndermekle tehdit etti. Paris Fransız Direniş Hareketi içindeki güç yarışmadasında bir ödül oldu. Şehir ülkenin yönetim ve siyasetin, demiryolu sisteminin, iletişim hatlarının ve karayollarının göbeğiydi. 24 Ağustos günü, Özgür Fransa Ordusu'nun 2. Zırhlı Tümeni komutanı General Philippe Leclerc, onun üstü komutanı olan ABD General Omar Bradley'e itaat etmeyerek yüzbaşı Raymond Dronne komutasındaki öncü birliğini (la colonne Dronne), tümenin tüm birliklerinin ertesi gün orada olacağına dair mesaj ile birlikte, Paris'e yolladı. Ekinci (gazete) Ekinci (, اکينچي), bütünüyle Azerbaycan Türkçesi olarak yayımlanan ilk gazetedir. 1875 yılında başlanan yayım 1877 yılında son bulmuştur. İlk sayı basıldığı 22 Temmuz Azerbaycan'da "Milli Basın Günü"dür. Ayda iki kez 300-400 baskısıyla yayımlandı. Toplam 56 sayı basıldı. Azerbaycan'da gazetecilik hayatı 19. yüzyılda başladı. 1828 yılında Tiflis'te Rusça yayımlanan ""Tiflisskiye Vedomosti"" önce sayfalarında Azerbaycan'a ait konulara yer verdi ve 1832 yılından ise ""Tiflis Ehbarı"" adıyla bir yıl kadar Azerice ile yayımlandı. Daha sonra 1845 yılından Rusça yayımlanan ""Zakavskazskiy Vestnik"" gazetesinin Azericeye tercümesi olan ""Kafkas'ın Bu Tarafının Haberi"" yayımlanmaya başlandı. Gazete değil bülten olarak adlandırılan bu yayımlar Azerbaycan'da milli basının oluşmasında ilk adımlar oldu. Güney Azerbaycan'da ise gazetecilik hayatı 1858 yılında Şah tarafından bölgede Farsça yayımlanan ""Ehbare"" gazetesi ile başladı. 22 Temmuz 1875'te Hasanbey Zerdabi tarafından Bakü'de çıkarılan "Ekinci", Azerbaycan millî basın tarihinde ilk esaslı adım oldu. Bir süre daha çok köylüleri ana dilinde eğitmeye çalışan "Ekinci" hitap ettiği insanların okuma yazma bilmemeleri nedeniyle zor günler yaşadı. Azerbaycan'da eğitimci harekatının önderlerinden Mirza Fetali Ahundov Tiflis'ten, Seyid Ezim Şirvani Şamahı'dan, Necef Bey Vezirov ise Moskova'dan yazdıkları makaleler ile yeniliği, eğitim ve kültürü gazete sayfalarından halka aşılamaya başladılar. Azerbaycan'da milli basının sonraki gelişmesinde çok önemli yere sahip olan "Ekinci", 29 Eylül 1877 tarihinde kapatıldı. Crime & Investigation Network Crime & Investigation Network, 2004 yılında yayına başlayan bir televizyon kanalıdır. Kanal belli ülkelerde yayın yapmaktadır. Kanalın sahibi A&E Networks'tür. Bir dönem Digiturk'de yer almış fakat 1 Şubat 2012 tarihi itibarıyla platformdaki yayını sonlanmıştır. Varegler Varegler ya da Varyaglar (Rusça ve Ukraynaca: Варяги/Varyagi), Ortaçağ'da Doğu Avrupa'da yaşamış bir halktır. Varegler de Normanlar gibi Vikinglerin bir türevidir. İsveç kökenli oldukları için, Norveç kökenli Normanların aksine batıya değil doğuya doğru yayılabildiler. Baltık Denizi'nin doğu yakasına yerleşen Varegler, buradaki akarsuları takip ederek anakara içlerine ilerlediler. Deniz ve ırmak boylarında koloniler kurdular ve burada yaşayan ilkel Slavlarla ticarete başladılar. Slavlar, daha yüksek bir kültüre sahip olan Vareglerin güdümüne kolayca girdi. Vareglerin denizcilikteki tecrübesi, bölgedeki ırmaklarda ticaret yapmalarını kolaylaştırdı ve kısa zamanda kontrolü ele geçirmelerini sağladı. Bölgeye yerleşen Vareglere verilen "Rus" ismi, zamanla Slavlarla özdeşleşti. Slavların iki büyük şehrinden biri olan Novgorod, Vareg lordlarından Rurik'i kendine lider seçti. Böylece erken Rus tarihinin ilk hanedanı kurulmuş oldu. Rurik bir ordu hazırladı ve ardılları, diğer büyük Slav şehri olan Kiev'i işgal etti. Bu sayede tüm Doğu Avrupa ticareti Vareglerin eline geçti. Varegler, kuzey ormanlarındaki kürk, bal, balmumu, ahşap, silah gibi ürünleri güneye satarak oradan şarap, baharat, mücevher, cam ve kitap gibi ürünler getiriyordu. Baltık ve Karadeniz arasında aktif bir hat kurulmuş oldu. Vareg tüccarlar Karadeniz kıyılarında da limanlar kurarak güneye indiler ve İstanbul'la yoğun bir ticaret ilişkisi kurdular. Bazıları İdil Nehri'ni takip ederek Hazar Denizi'ne indi ve Araplarla iletişime geçti. İskandinavya'da bulunan bir Buda heykeli, Vareglerin Asya içlerine dek sızdıklarını göstermektedir. Karadeniz'e indikleri zaman Varegler, korsanlık faaliyetleri için uygun bir yer bulmuş oldular. İpek Yolu'nun Trabzon'la İstanbul arasındaki deniz yolu kısmına saldırdılar ve Hazar Denizi'nde X.yüzyılın ilk yarısında korsanlık yaptılar. Vareglerin asıl hedefi her zaman İstanbul oldu. Burası, kuzey ormanlarından gelen barbarlar için büyüleyici bir şehirdi. Ticaret bahanesiyle şehre giren ve tanıyan Varegler, 860'ta ilk ele geçirme denemesini yapıp başarısız oldular. Denizden yaptıkları saldırılar Rum ateşi yüzünden her seferinde başarısız oldu ve sonunda ticaretle yetinmek zorunda kalan Varegler, Bizansla bir antlaşma yaptı. Bizans, baskına uğramamak için, aynı anda şehirde bulunabilecek Vareg tüccarı sayısına bir üst sınır koymayı ihmal etmedi. Vareglerin savaşçılığı Bizans'ın dikkatini çekmişti. Entrikalar nedeniyle kendi askerlerine güvenemeyen Bizans imparatoru II. Basil, siyasetten uzak kalan Vareglerden kendine bir muhafız taburu kurdu. Vareg Muhafızlar, Makedon Hanedanı iktidarı boyunca İstanbul'da kaldı ve imparatoru sadakatle korudu. Varegler paralı askerlik için çok uygundu, hem soyluların entrikalarıyla ilgilenmiyorlardı, hem de savaş alanındaki cesaretleri Bizanslıları hayran bırakıyordu. Çift yüzlü ağır baltaları İstanbul'da ünlü olmuştu. Tek olumsuz yanları ise içkiye fazla düşkün olup sarhoş olmalarıydı. Vareg muhafızlar, özellikle Doğu Akdeniz'deki savaşlarda çok faydalı oldu. Girit'te ve Suriye'de Araplarla çarpıştılar. Güney İtalya'da, kuzenleri olan Normanlara karşı Bizans'ı korudular. Vareg muhafızların şöhreti Avrupa'da yayıldıkça başka milletlerden paralı askerler de bu şemsiyenin altına sığındı. Normanların Britanya'yı istilasından sonra 5000'den fazla Anglosakson askeri, 235 gemiyle İstanbul'a gelip Bizans'ın hizmetine girdi. Zamanla muhafız taburuna "Anglo-Vareg" ismi verilecekti. Makedon Hanedanı yıkıldıktan sonraki kargaşa ortamında Varegler imparatora olan sadakatlerini kaybederek siyasete karıştılar. 1071 yılında Malazgirt Meydan Muharebesi sonrası Romen Diyojen'e karşı yapılan saray darbesinde Varegler de yer aldı. Birincil kaynaklar Ne Şeker Şey Ne Şeker Şey, 1962 yapımı siyah-beyaz, yönetmenliğini Osman Fahir Seden'in yaptığı başrollerde Türkân Şoray ve Göksel Arsoy'ın oynadığı Türk filmi. Filmde Adanalı bir iş adamının üç kızının öyküsü anlatılmaktadır. Adana'lı zengin bir iş adamı maddi olarak zor durumdadır ve üç kızından biri olan Jale'yi (Türkân Şoray) zengin bir iş adamının oğluyla evlendirmek ister ve olaylar bu yönde gelişmeye başlar. Vanity Fair Vanity Fair ayrıca aşağıdaki anlamlara da gelebilir: Gurur Dünyası (roman) Gurur Dünyası (orijinal adı: "Vanity Fair: A Novel without a Hero"), İngiliz yazar William Makepeace Thackeray'in başyapıtlarından biridir. İlk 1847-48 yıllarında basılmıştır, 19. yüzyıl İngiltere'sindeki elit sınıfa odaklanır. Omurtag Omurtag (Bulgarca: Омуртаг) (ö. 831), 814–831 yılları arasında hüküm süren Birinci Bulgar İmparatorluğu Hanı. Krum Han'dan sonra yerine oğlu Omurtag Han geçmiştir. Omurtag'ın hükümdarlık döneminde Birinci Bulgar İmparatorluğu'nun iç ve dış siyasetinde bazı değişiklikler olmuştur. Ülke içerisinde Hristiyanlık yayılırken, paganizm inancı gittikçe güç kaybetmekteydi. Yönetimde ise, Slavlar, Protobulgarların yerini almaya başlamıştı. Sürgün edilen Bizans göçmenleri de dinin yayılmasına katkıda bulunmaktaydı. 815 yılında Omurtag'la Bizans imparatoru V. Leon arasında 30 yıllık bir barış antlaşması imzalandı. Bu antlaşma II. Mihail döneminde de yenilenmiştir. 30 yıllık barış antlaşması sayesinde Omurtag Han, içte ve dıştaki sorunları çözüp idari alanda ve imar alanında gelişmeler yaşatmıştır. Ã‡ukuryurt Omurtag (anlam ayrımı) Omurtag ÅŸu anlamlara gelebilir: Supap Supap, yay yardımıyla gergin tutulup yatağın düzlemine dik olarak gidip gelme hareketi yaparak bir akışkanın geçişini ayarlamaya yarayan kapağa denir. Supap, boru sistemlerinde gaz veya sıvı, motorlarda ise gaz geçişini kontrol etmeye yarar. Motorlu taşıtların içten yanmalı motorlarında supaplar yakıt-hava karışımının veya sadece havanın motor içine girişini ve yanmış egzoz gazının çıkışını kontrol etmeye yararlar. Malamir Han Malamir (Bulgarca: Маламир) (ö. 836), 831–836 yılları arasında hüküm süren Tuna Bulgar Devleti hanı. Malamir adı, Slav kökenlidir. Omurtag'ın 831'de ölümünden sonra yerine oğlu Malamir geçti. Malamir, babsının dışta barışçıl, içte de Hristiyanlık karşıtı politikasını sürdürmüştür. Malamir zamanında Bizans İmparatorluğu üzerine sefer düzenlenmiş ve Filibe alınmıştır. Malamir Malamir, aşağıdaki anlamlara gelebilir: 1972 UEFA Kupası Finali 1972 UEFA Kupası Finali, UEFA Kupası'nın ilk final maçıydı. İki ayaklı oynanan final, 3 Mayıs ve 17 Mayıs 1972 tarihlerinde Wolverhampton Wanderers ile Tottenham Hotspur arasında oynandı. Tottenham Hotspur, toplamda 3-2 kazandı. Finalin ilk ayağında, Martin Chivers ile maçı son dakikalarında yaklaşık 23 metre uzaktan yapılan klas bir vuruşla, deplasmanda 2-1'lik galibiyete ulaşan Hotspur, kendi sahasındaki ikinci ayakta Wolves ile 1-1 berabere kalarak kupayı kazandı. "Tottenham Hotspur toplamda 3-2 kazandÄ±" Dietrich von Choltitz "General der Infanterie" Dietrich von Choltitz (9 Kasım 1894 - 4 Kasım 1966), II. Dünya Savaşı sırasında bir Alman general. Ağustos 1944'te Paris'in düşmesinden 3 hafta kadar önce şehre askeri vali olarak atanmış olup savaşın daha önceki kısımlarında birlikleri Sivastopol ve Rotterdam'ın işgalinde büyük etkinlik göstermiştir. Son görevi olan Paris valiliği sırasında Müttefikler Paris'e iyice yaklaştıktan sonra Adolf Hitler General Dietrich von Choltitz'e telefon ederek hem Eyfel Kulesi'ni, hem de tüm Paris'i Müttefikler'in eline geçmeden yıkmasını emretmiş ama general "Tarihe Eyfel Kulesi'ni ve Paris'i yıkan adam olarak geçmek istemiyorum" diyerek verilen emre karşı gelmiş, şehre el sürülmemiş biçimde teslim etmiş, kendisi de teslim olmuştur. Bu yüzden Paris'in kurtarıcısı olarak bilinir. 1966 yılında öldüğünde Fransızların düzenlediği bir törenle defnedilmiştir. I. Presyan I. Presyan (Bulgarca: Пресиян I.) (ö. 852), 836-852 yılları arasında hüküm süren Tuna Bulgar Devleti hanı. I. Presyan'ın ile Tuna Bulgar Devleti'nin Hristiyanlık öncesi dönemi kapanmıştır. 837-838 yıllarında Halkidiki yarımadasının batısına ulaşmış ve Serez civarında zafer kazanmıştır. Ayrıca Filippi şehrini de ele geçirerek Tuna Bulgar Devleti'nin sınırlarını Struma Nehri'ne kadar genişletmiştir. Presyan Han, kendinden önceki hanlardan farklı olarak, devlet içindeki anti-Hristiyan hareketlere bir son vermiştir. Oğlu I. Boris ise, tahta geçtiğinde bir adım daha ileri giderek, Hristiyanlık dinini kabul etmiş ve "Han" unvanının yerine "Knez" unvanını kullanmaya başlamıştır. Avrupa Birliği'nin Bölgesel Politikası Avrupa Birliği'nin Bölgesel Politikası, Avrupa Birliği üyesi ülkeler içinde belirli bölgelerin refahı ve yaşam kalitesini arttırmak amacıyla uygulanan bir politikadır. Avrupa Birliği'nin toplam bütçesinin yaklaşık üçte biri, bu politika için ayrılmıştır. Politikanın amacı Avrupa Birliği içinde bölgelerarası gelir uçurumunu en aza indirgemek, gerilemekte olan sanayi alanlarını yeniden yapılandırmak ve tarımın önemini yitirmeye yüz tuttuğu kırsal bölgelerde tarımsal çeşitliliği arttırmaktır. Avrupa Birliği'nin bugüne kadarki en büyük genişleme hareketi Mayıs 2004'te olmuş ve çoğunluğunu Doğu ve Orta Avrupa ülkelerinin oluşturduğu bu büyüme atılımını 2007'de birliğe Romanya ve Bulgaristan'ın katılması izlemiştir. Birliğe sonradan katılmış olan bu on iki ülkenin pek çoğunun önceden üye ülkelerden ekonomik olarak daha az gelişmiş düzeyde olması nedeniyle Avrupa Birliği'nin kişi başına düşen gayri safi yurt içi hasılası azalmıştır. Birliğe yeni katılan ülkelerin az gelişmiş bölgelerine bu politika uyarınca "amaç 1" ya "amaç 2" görevleri yüklenmiştir. İBBS 1'in kapsadığı bölgeler Nomenklatür'ün ("Bölge Birimleri Sınıflandırması") 2 bölümünde yer alan yerlerdir. Politikanın bu ayağından yararlanmak için bölgenin kişibaşı gayri safi yurt içi hasılasının Avrupa Birliği ortalamasının %75'inden az olmalıdır. Ancak Finlandiya ve İsveç seyrek nüfuslanmış alanlar da politikanın bu ayağından ödenek almaya hak kazanabilirler. İBBS 2'nin kapsadığı bölgeler İBBS 1'e oranla daha az yardıma gereksinen bölgelerdir. Avrupa Birliği içindeki sanayi alanları, eğer bölgede işsizlik oranları Avrupa Birliği ortalamasının altındaysa bu adımın ödeneklerinden pay almaya hak kazanabilirler. Kırsal bölgeler de eğer çok seyrek nüfuslanmışsa (sınır kilometrekareye 100 kişiden az olarak belirlenmiştir) ya da nüfus kaybı yaşamaktaysa bu amaçça kapsanabilirler. Balıkçılık sektöründen geçinimi sağlayan bölgeler de eğer nüfus kaybı da yüksek işsizlik oranları gibi sorunlar içindeyse bu amaç içinde değerlendirilir. İBBS 3 ise Avrupa Birliği'nin genelinde eğitim, öğretim ve iş istihdamı politikalarının iyileştirilmesinin ve çağdaşlaştırılmasının desteklenmesini sağlar. Bu adımın ödeneklerinden Amaç 1'den ödenek alan bölgeler dışında tüm Avrupa Birliği bölgeleri yararlanabilirler. Dmıtro Çıhrınskıy Dmitro Anatoliyoviç Çigrinskiy (Ukraynaca: "Дмитро Анатолійович Чигринський", d. 7 Kasım 1986), AEK Atina takımında forma giyen Ukraynalı defans. Çigrinkskiy, İzlasyav-Ukrayna'da doğdu. Gelişimini tamamlamak için Shakhtar'a 14 yaşındayken transfer olmadan önce Karpati Lviv'in genç takımında oynadı.. Çigrinski, Premyer-Liha'daki ilk karşılaşmasına 2004 yılında, 17 yaşındayken çıktı. 2005'te aralıksız olarak futbol oynama deneyimini kazandığı Metalurh Zaporijya kulübüne kiralandı. Metalurh'taki başarılı dönemden sonra Çigrinski, kulübü Shakhtar'a geri alındı. Takımda istikrarlı ve önder ruhuyla hemen öne çıktı. Çigrinski ilk UEFA Şampiyonlar Ligi karşılaşmasına 2004-05 UEFA Şampiyonlar Ligi'nde Barcelona'ya karşı sonradan oyuna girerek çıktı. Çigrinski, 20 yaşındayken takımının Kubok Ukraniy finalinde FK Dinamo Kyiv'le yapılan final karşılaşmasında takıma kaptanlık yapmasıyla 2006/2007 sezonunda ilk-11'deki yerini perçinledi. 2007-2008 sezonunda Çigrinski takımın ikinci kaptanı seçildi. Kubok Ukraniy finalinde FK Dinamo Kyiv'i 2-0 yendikleri karşılaşmada maçın adamı seçildi. Bununla birlikte aynı sezonda Shakhtara Donetsk'la Premyer-Liha'yı de kazandı. 2008-2009 sezonunun başında, takımının Superkubok Ukrayini'yi kazanmasına yardımcı oldu. Shakhtar Dontesk'la UEFA Şampiyonlar Ligi'nde grup aşamasını Barcelona ve Sporting'in arkasında üçüncü bitirdi. Bu, kulübün UEFA Kupası'na düşmesine karşın Avrupa macerasının bir sonu olmadı. Takımının çeyrek finalde 1992-93 UEFA Şampiyonlar Ligi şampiyonu olan Olympique de Marseille'yı elemesine katkıda bulundu. Yarı finale yükselen takım, rakip FK Dinamo Kyiv'le karşılaştı. Shakhtar Donetsk, DFB-Pokal galibi SV Werder Bremen'le karşılaşacağı 2009 UEFA Kupası Finali'ne yükseldi. Çigrinskiy ve takımı, kupayı uzatma sürelerinde Bremen'i 2-1 yenerek evlerine götürmeyi başardı. 26 Ağustos 2009'da, Shakhtar Donetsk ve Barcelona arasında gerçekleşen uzun transfer görüşmelerinden sonra Çigrinskiy'in transferi sonuca bağlandı. Transfer 25 milyon Euroya mal oldu ve Çigrinskiy'in eski takımı Shakhtar Donetsk adına 2009 UEFA Süper Kupası'nda oynayabileceği maddesi yer aldı. Bu takım alaycı bir şekilde Barcelona oldu. 31 Ağustos 2009'da, Barcelona Çigrinskiy'in sağlık kontrollerinden geçtiğini ve 5 yıllık sözleşme imzaladığını onayladı.Çigrinskiy, La Liga'da, Barcelona'yla olan ilk karşılaşmasına 12 Eylül 2009'da Getafe CF karşısında çıktı. İlk karşılaşmasında sahada 90 dakika yer alan oyuncu, takımının 2-0'lık galibiyetinde pay sahibi oldu. Dmitro Çigrinskiy, 6 Temmuz 2010 tarihinde futbola başladığı Shakhtar Donetsk takımına 15.000.000 € karşılığında geri dönmüştür. "Son güncelleme:28 Ağustos 2009" Sütlü kızarmış ekmek Sütlü kızarmış ekmek (İngilizce: "milk toast"), dünyanın birçok yerinde ve özellikle de kahvaltılarda tüketilen bir kızarmış ekmek çeşididir. Amerika ve Asya'daki birçok kafede ise bir tatlı olarak sunulur. 19. ve 20. yüzyıllarda çocukların severek yediği bir kahvaltılık olması yanı sıra yatıştırıcı özelliği ve sindiriminin de kolay olması nedeniyle hastalar için popüler bir yiyecektir. Kızarmış ekmek, şeker ve az miktarda tereyağıyla sıcak süte batırılarak hazırlanır. Tarçın ve kuru üzüm de eklenebilir. Avrupa BirliÄŸi Uydu Merkezi Avrupa Birliği Uydu Merkezi (İngilizce: "European Union Satellite Centre" - EUSC) Avrupa Birliği Konseyi'nin bir dairesidir. Kuruluşun amacı uydu resimleri aracılığıyla bilgi toplamak ve Avrupa Birliği'nin anlaşmazlıkları önlemesine ve insanî yardımda bulunmasına olanak sağlamaktır. Uydu Merkezi, 2002 yılında Batı Avrupa Birliği'nin Batı Birliği Uydu Merkezi adlı kuruluşunun yerini alarak göreve başlamıştır. Böylece eski uydu merkezinin birtakım görevleri bu yeni merkeze yüklenmiştir. Uydu merkezi bu görevleri Ortak Dışişleri ve Güvenlik Politikası çerçevesinde yürütmektedir. Uydu merkezinin genel müdürlüğü İspanya'nın Torrejón de Ardoz kentinde bulunmaktadır. Uydu merkeziyle iş birliği antlaşması yapmış olan diğer ülkeler de Avrupa Birliği Uydu Merkezi'nin kaynaklarından yararlanabilirler. Günlük işlerin yürütülmesi konusunda kendi içinde özerk bir kurum olan uydu merkezinin yönetimini Avrupa Birliği Konseyi'nin Genel Sekreteri yürütür. KÄ±rkdilim Muharebesi Kırkdilim Muharebesi, Osmanlılarla Kadı Burhaneddin kuvvetleri arasında yapılmıştır (1392). Yıldırım Bayezid ve Kadı Burhaneddin'in her ikisinin de Anadolu'ya egemen olmak istemesi, iki gücü karşı karşıya getirdi. Osmanlı'nın Anadolu birliklerine komuta eden Şehzade Ertuğrul ile Kadı Burhaneddin, Çorum yakınlarındaki Kırkdilim'de karşılaştı. Şehzade öldü ve ordusu yenildi. Kırkdilim Savaşı sonrası Orta Anadolu'da gerilim arttı ve bölge, Kadı Burhaneddin'in ölümüne kadar istikrarsız bir durumda kaldı. Avrupa Savunma AjansÄ± Avrupa Savunma Ajansı ya da kısaca EDA, Avrupa Birliği'nin bir birimidir. Merkezi Belçika'nın başkenti Brüksel'de yer alır. 12 Temmuz 2004 tarihinde Ortak Dışişleri ve Güvenlik Politikası bünyesinde kurulmuştur. Ortak Dışişleri ve Güvenlik Politikası kararına katılmama hakkını kullanan Danimarka dışında tüm birlik üyesi ülkeler Avrupa Savunma Ajansı'na katılmış durumdadır. Avrupa Birliği üyeliğini bir halkoylaması sonucu reddeden Norveç ise ajansa katılmaktadır ancak alınacak kararlarda oy kullanma hakkına sahip değildir. 100 kişilik bir personele sahip olan ASA'nın genel yürütme görevi Avrupa Konseyi Genel Sekreterliği tarafından gerçekleştirilmektedir. Ajda Pekkan diskografisi Türk pop şarkıcısı Ajda Pekkan'ın diskografisi. ASA Avrupa Birliği Askerî Personeli Avrupa Birliği Askerî Personeli ya da kısaca ABAP, Avrupa Birliği bünyesinde yer alan bir birimdir. Görevi, Avrupa Güvenlik ve Savunma Politikası'nın yetki alanı içinde askerî operasyonları denetlemektir. Doğrudan Ortak Dışişleri ve Güvenlik Politikası Yüksek Temsilciliğine bağlıdır. Bu görevde ise bugün Javier Solana bulunmaktadır. Geçmişte Avrupa Birliği Askerî Personeli'nin bağlı bulunduğu kurum Avrupa Birliği Konseyi Genel Sekreterliği idi. Avrupa Birliği Askerî Personeli'nin görev yaptığı bölgeler içinde Bosna-Hersek, Çad, Orta Afrika Cumhuriyeti ve Kongo Demokratik Cumhuriyeti de vardır. 2007 Birleşmiş Milletler İklim Değişikliği Konferansı 2007 Birleşmiş Milletler İklim Değişikliği Konferansı ya da Bali konferansı, 3 Aralık - 15 Aralık 2007 tarihleri arasında Endonezya'nın Bali Adası'nda yer alan Nusa Dua kentinde yapılmış olan iklim ve çevre konulu bir konferanstır. Birleşmiş Milletler İklim Değişikliği Çerçeve Sözleşmesi kapsamında düzenlenen on üçüncü konferans olduğu için "COP 13", Kyoto Protokolü yürürlüğe girdikten sonra düzenlenen üçüncü konferans olduğu için de "MOP 3" olarak adlandırılmaktadır. 180 ülke temsilcisinin yanı sıra çok sayıda hükûmet ve sivil toplum kuruluşu gözlemcisi de konferansta hazır bulunmuştur. Konferansta Avrupa Birliği'nin küresel karbondioksit salınımının azaltılması konusunda yaptığı önerilere o dönemde Japonya, Kanada, Avustralya ve Rusya tarafından da destek gören Amerika Birleşik Devletleri tarafından şiddetle karşı çıkıldı. Konferans sonucunda katılımcı ülkelerce Bali Yol Haritası olarak da isimlendirilen sözleşme imzalanmıştır. Sözleşme; iklim değişikliğiyle ilgili yeni stratejiler oluşturmayı ve süresi 2012 yılında sona erecek olan Kyoto Protokolü sonrası yeni bir sözleşmenin imzalanmasını amaçlamaktadır. Yol haritası, 2009 yılında gerçekleştirilecek "Kopenhag İklim değişikliği konferansı"na kadar 2 yıllık süreçte yapılması gerekenleri öngörmektedir. Avrupa İklim Değişikliği Programı Avrupa İklim Değişikliği Programı, Avrupa Komisyonu tarafından Avrupa Birliği için Haziran 2007'de hazırlanmış olan bir çevre programıdır. Programın hazırlanış amacı Kyoto Protokolü'nün gereklerini yerine getirebilmek için gerekli olan tüm ögeleri belirlemek, geliştirmek ve iyileştirmektir. Bu program uyarınca kabul edilen en önemli çevresel katkılardan biri de Avrupa Birliği'nin kendisinden kaynaklı sera gazı salınımını azaltmak için attığı adımlardır. Kimya literatÃ¼rÃ¼ Kimya araştırması yapmak için kullanılabilecek kaynaklar aşağıda listelenmiştir. Birincil kaynaklar arasında bilimsel yayınlar, patentler ve tezler sayılabilir. Kimyadaki bilimsel yayınları izleyip bunları dizinleyen en önemli kaynak Chemical Abstracts'dır. Onun kapsamına alınan dergi sayısı 12.000 kadardır. Özgün dergiler, bilim dernekleri ve ticarî kuruluşlar tarafından yayınlanır. Patentler, pratik yararı ve uygulanabilirliği olan yeni buluşlardır. Patent kaynakları aşağıdaki gibi sınıflandırılabilir: Üniversitelerde yüksek lisans,doktora ve doçentlik derecelerini almak için bastırılarak sunulan araştırma raporları da birincil kaynaklardır. Türkiye'de ULAKBİM yılda bir "Tez duyuru bülteni" yayınlayarak Türk üniversitelerinde kabul edilmiş doçentlik, doktora ve uzmanlık tezlerini bildirir. Bu kaynaklarda, birincil kaynaklardaki bilgi özetlenir, tartışılarak derlenir, dizinlere veya düzenlenmiş kaynaklar olan kaynak yapıtlara yani kaynak kitaplara, el kitaplarına, sözlüklere, monograflara, ansiklopedilere ve ders kitaplarına geçim yapılır. Bu dergiler süreli yayınlardır. Organik kimyada tarama yazıları için iki önemli kılavuz vardır: Belirli bir bilginin varlığını, yerini veya bulunma yollarını gösteren araçlardır. Kimya'nın her dalı için geçerlidir. Sık sık basılmazlar ve verdikleri bilgi güncel olmayabilir. Petersberg GÃ¶revleri Petersberg Görevleri, Avrupa Birliği'nin "Avrupa Güvenlik ve Savunma Politikası" içinde hazırlamış olduğu askeriye ve güvenlik konulu bir dizi görevdir. Söz konusu görevler Avrupa Birliği ve Batı Avrupa Birliği'nin yetki verdiği ölçüde askerî birimlerin insanî yardım ve barış gücü askeri olarak kullanılmasını düzenler. Haziran 1992'de Batı Avrupa Birliği'nin Almanya'nın Bonn kentinde bulunan Petersberg Hoteli'nde imzalanmıştır ve adını da buradan almaktadır. Batı Avrupa Birliği'nin 1997 Amsterdam Zirvesi'nde Avrupa Birliği ile gerçekleştirdiği kısmî birleşme sonucunda bu görevler Avrupa Güvenlik ve Savunma Politikası çatısı altında, Avrupa Birliği'nin üç sütunundan ikincisinde, Ortak Dışişleri ve Güvenlik Politikası bünyesinde bulunmaktadır. Günümüzde bu görevler Avrupa Savunma Ajansı'nca uygulanmaktadır. Ortak GÃ¼venlik ve Savunma PolitikasÄ± Ortak Güvenlik ve Savunma Politikası ya da kısaca AGSP, (eski adıyla "Avrupa Güvenlik ve Savunma Politikası") Avrupa Birliği'nin Ortak Dışişleri ve Güvenlik Politikası'nın en önemli ayağı ve Avrupa Birliği'nin askeriye ve savunma alanlarını kapsayan yönergesidir. Bu politika, NATO bünyesinde yer alan "Avrupa Güvenlik ve Savunma Kimliği" oluşumunun yerini almış ve Avrupa Birliği'nin kendi yetki alanı içinde olması ve NATO üyesi olmayan ülkelerle de iş birliği kurması bakımından bu eski oluşumdan farklı olmuştur. Resmî olarak, Avrupa Güvenlik ve Savunma Politikası, üye ülkelerin temsil edildiği hükûmetlerarası bir birim olan Avrupa Birliği Konseyi bünyesinde bulunur ancak Ortak Dışişleri ve Güvenlik Politikası Yüksek Temsilcilisi de -günümüzde bu görevde Catherine Ashton bulunmaktadır- bu politikada önemli rol oynar. Konsey Genel Sekreteri, politika gereğince alınan kararlar Konsey'e gelmeden önce onları inceler ve yeni kararlar hazırlar. Makamı Avrupa Birliği Konseyi Genel Sekreterliği'ndedir. Avrupa Savunma Ajansı, Petersberg Görevleri, Avrupa Güvenlik Stratejisi, Berlin Plus Antlaşması ve Avrupa Birliği Savaş Grupları tasarısı bu politika uyarınca oluşturulmuştur. EÅŸarp Eşarp, (Fransızca "écharpe") sentetik fiber, ipek veya pamuktan yapılmış ipliklerle sık dokunmuş kadın başörtüsüne verilen addır. Moda amacıyla giyilebildiği gibi, dini veya yöresel amaçla da giyilebilir. Samosdelka Samosdelka (Rusça: Самосделка) güney Rusya'da (Astrahan'ın yaklaşık 40 km. güneybatısında) bulunan bir Hazar köyü. Astrahan Devlet Üniversitesi'nden olan Dimitri Vasilyev liderliğindeki bir grup arkeolog tarafından Eylül 2008'de köyde, karakteristik Hazar yurtları bulundu. Ayrıca köyde bulunan yazılarda Hazarların; Ruslar, Gürcüler, Ermeniler ve diğer milletler hakkında birçok yazı yazdığını keşfedildiğini belirtmiştir. Buna rağmen Hazarlar, kendileri hakkında neredeyse hiçbir şey yazmamışlardır. Kasket Kasket, genellikle erkeklerin giydiği, önü siperlikli başlığa verilen addır. Eklemeli dil Eklemeli diller, kelime köklerinin değişmeyip sonlarına veya başlarına "ekler" konarak farklı kelimelerin türetilebildiği diller. Bu tür dillerde her bir hece, kelime anlamını değiştiren bir görev görebilmektedir. Türkçe, Fince, Japonca, Korece, Macarca gibi diller morfolojik olarak bu gruba dahildir. Dillerin morfolojik bakımdan sınıflandırılmasında bu terim, 1836 yılında Wilhelm von Humboldt tarafından tanıtılmıştır. Eklemeli dillerde kelime köklerinin çekimi olmadığı için düzensiz fiiller ve kelimelerde istisnalar çok nadirdir. Türkçede göz-gözlük-gözlükçü-gözlükçülük farklı anlamdadırlar; ancak kelime yapısında değişim olmaz. Antik Yakın Doğu halkları tarafından konuşulan birçok dil eklemeliydi: Smokin Smokin birçok sosyal etkinlikte erkekler tarafından giyilen yarı resmî bir giyim çeşididir. Ceket ve pantolon genellikle siyah iken içine beyaz kesik yakalı bir gömlek giyilir ve siyah papyon takılır. Seyrek olarak gece mavisi renkli olana da rastlanır. 19. yüzyıl İngiltere'sinde davete iştirak eden beylerin sigara içmek için ayrılmış odaya girerken üzerlerine sigara kokusu sinmesin diye giydirilen ceketdir. Avrupa Birliği Savaş Grupları Avrupa Birliği Savaş Grupları, Avrupa Birliği bünyesinde oluşturulmuş en az 1500 askerden oluşan askerî birimlerdir. Bugüne dek, çoğunluğu birden fazla ülkenin katılımıyla oluşturulmuş on yedi savaş grubu vardır. Birliklerin kontrolü doğrudan Avrupa Birliği üyesi ülkelerin devlet ya da hükûmet başkanlarının oluşturduğu Avrupa Konseyi'ne aittir. Savaş gruplarını oluşturan ülkeler, Avrupa Birliği üyesi 27 ülke ve Avrupa Birliği'ne üye olmayıp NATO'ya üye olan Türkiye ve Norveç'tir. Strawberry Swing "Strawberry Swing", İngiliz alternatif rock grubu Coldplay tarafından "Viva la Vida or Death and All His Friends" adlı albüm için yazılan ve kaydedilen şarkıdır. Albümün beşinci single'ı olarak yayımlandı. Promosyon CD, 6 Temmuz 2009'da piyasaya çıktı. Resmî single olarak 14 Eylül'de dijital ortamda satışa çıktı. 31 Temmuz 2009'da ücretsiz "Strawberry Swing" eklentisi iTunes üzerinden piyasaya sürüldü. Canlının canlı konser versiyonu grubun "LeftRightLeftRightLeft" albümünde de yer aldı. Şarkının Shynola tarafından çekilen video klibi 29 Temmuz 2009'da İngiliz televizyon kanallarında yayınlanmaya başladı. Klip, Birleşik Krallık Müzik Video Ödülleri'nde "En İyi Animasyon" ödülüne aday gösterildi. Chris Cox Megamix "Chris Cox Megamix", Britney Spears'ın ilk toplama albümü 'den yayınlanan ikinci teklidir. Parçanın düzenlemesi Chris Cox tarafından yapılmıştır ve dans müziği radyoları ile kulüpler için promosyon teklisi olarak yayınlanmıştır. 2004'ün son çeyreğinde Kuzey Amerika, Avrupa ve bazı Asya ülkelerinde yayınlanmıştır. Parçanın müzik videosu Güney Amerika, Avustralya ve Avrupa'da albümün tanıtımı için kullanılmıştır. Cox, Spears'ın Greatest Hits: My Prerogative albümünü tanıtmak için bir megamix yapmakla görevlendirilmiştir. Megamix, Spears'ın o zamana kadarki en başarılı parçalarını içermektedir. Mix'teki parçalar şunlardır: BiÃ§imbilim Biçimbilim, biçim bilgisi, şekil bilgisi, morfoloji veya yapı bilgisi dilbilimde sözcüklerin içyapısını inceleyen alt dalıdır. Temel inceleme nesnesi, dilin anlam taşıyan en küçük parçaları olan biçimbirimlerdir. Biçimbilim, sözcükleri, nasıl oluşturulduklarını ve diğer sözcüklerle ilişkilerini inceler ve sözcüklerin kök, gövde ve ek gibi bileşenlerinin yapısını çözümler. Modern dilbilimin alt alanı olan biçim bilimi, bir dilin anlam taşıyan en küçük parçalarının (biçim birimi, morfem) araştırmasını yapar. Biçim birimleri farklı biçimlerde kullanılır, anlam ayırıcı en küçük birimlerden (fonem) oluşur ve bunların kelimelerini oluşturur. Biçim birimi kelimelerin iç yapısındaki dil olgularına ilişkin kurallarla ilgilenir. Morfoloji geleneksel dil bilgisinde, bükün biçimlerinin ve kelime türlerinin çözümlemesini kapsayan ve söz yapısını da dikkate alan biçim bilgisidir. Morfoloji kavramı, tipik sözcük yapılarını tanımlamak için dil bilimciler tarafından 19. yüzyılda ele alınmıştır. Bu kavram köken olarak, özellikle Botanik’teki biçim bilgisini başlatan Goethe'den gelmektedir. August Schleicher bu kavramı, dilbilim için 1860 yılında sadece başlık olarak benimsedi. Morfemleri ise ilk olarak Leonard Bloomfield konulaştırdı. Bloomfield (1933) ve Harris (1951) bu konuya ayrı birer bölüm ayırarak eserlerinde yer vermiştir. Morfoloji, konum açısından sürekli bir değişime uğrarken hem hangi dil betimsel alanların ona dahil edilip edilmeyeceği sorusu, hem de değişik gramer sınıflarının düzenleyici sistemlerine nasıl dahil edileceği konusu farklı yaklaşımlarle ele alınmıştır. Söz türetme temel birim ve eklerin birleştirilmesiyle oluşturulan kelime yapılarıdır. Misalen; iyi-lik, güzel-lik gibi… İyi sözüne –lik eki getirilerek sıfattan isim türetilmiştir. Birleşik kelimeler en az iki sözün bir araya getirilmesiyle oluşur, ama bu sözler istenildiği kadar öğe içerebilir. Mesela; dil-bilim sözü dil sözü ile türemiş isim olan bil-im sözü bir araya getirilerek birleşik kelime yapılmıştır. Kısaltmalar şu şekilde ayrılabilir: Kimi dil bilimcilere göre evrişim konusu biçim bilgisi içerisinde ele alınır. Evrişim, bir kelimenin biçim değişikliği olmadan kelime türünün değişmesidir. Örneğin; “Adam güzel konuştu” ile "güzel çiçeklerden bir demet aldı" cümlelerinde "güzel" sözü biçimsel bir değişikliğe uğramadan ilk cümlede zarf, ikinci cümlede sıfat görevindedir. Almancada kimi isimlerin tekil ve çoğul halleri aynıdır. "Das Kissen" (tekil), "die Kissen" (çoğul), bu sözcükte de hiçbir biçimsel değişiklik yoktur ve evrişime uğramış bir sözcüktür. Evrişimin başka bir tanımı ise, morfemde hafif bir değişiklik olabileceği yönündedir, böyle sözler de bükün konusuna dahil edilebilir. Bu bağlamda evrişimin ilk belirttiğimiz tanımı Sıfır-türetme olarak adlandırılır. Sözlerdeki biçimsel olaylar, başka hiçbir değişiklik olmadan sadece önek ve soneklerden oluşuyorsa kurallara uygun olan ifadelerle betimlenir. Arapçadaki bâzı sözcük türetme kurallarında olduğu gibi bâzı durumlar kurallara uygun olan dillerle anlaşılmaz. Söz bilgisi ve bükünün bölümlenebilirliğine dair tartışmalar hala sürmektedir. Kimi okullarda sözcük bilgisi kendine özgü bir alan olarak, kimi okullarda ise biçim bilgisinin alt alanı olarak öğretilmektedir. Ama biçim bilgisi sözcük bilgisinin alt alanı olarak alınırsa söz bilgisini biçim bilgisinden ayırmanın hiçbir mantığı yoktur. Bir basit ve belirleyici kurala göre söz bilgisi ile bükün arasındaki fark şudur: Sözcük bilgisinde yeni kelimeler türetilir, bükünde ise sözcüklerin anlamlarına katkı yapılarak kelimelerin cümledeki işlevleri dile getirilir. Mesela; Söz bilgisi, hareket sözüne –siz eki getirilerek yeni bir kelime oluşturulan alandır. Bükünde ise yeni bir kelime türetilmez, sadece uyumluluk aranır, mesela; özne-yüklem uyumu, çoğul isimlerde yüklem de çoğul olur ya da yazmak fiilinin özneye göre (yazıyorum, yazıyorsun) çekimi gibi durumlar bükünün ilgilendiği konulardır. Bükün ve cümle bilgisinde aynı dilbilgisel ve anlambilimsel işlevler söz konusu ise sınırlandırmalarda sorunlar ortaya çıkabilir. Örneğin; bükünlü diller grubunda olan Almancada şöyle bir kategori vardır: Almancada bütün isimlerin tanımlığı (Artikel) vardır. Bu tanımlıklar adların cinsini, çekimlerini, tekil ya da çoğul biçimlerini, belirli ya da belirsiz olduklarını ve aynı zamanda adla birlikte çekilen sıfat ve zamirlerin çekimini belirtir. Bu tanımlıklar “der, die, das”tır. Mesela; "Löwe (arslan)" sözü söz bilgisindeki –in ekini alarak "Löwin (dişi arslan)" olur. Bir cümlede kullanılan Artikeller her zaman çekimlenir, ama Almancadaki çok az isim cinse göre değişir. Bir dilin anlam taşıyan en küçük birimi olarak tanımlanan morfem, biçim bilgisi dahilinde parçalara ayırma imkânları sunar ve bilimsel tartışmalara yol açar. Dilin anlam taşıyan en küçük yapı birimi olan biçim birimi, bir kelimenin henüz sınıflandırılmamış öğesidir. Morflara kelimeleri parçalara ayırarak ulaşılır. Mesela; "O her gün okula gider" ve "Giderayak işlerim var bitirilecek" cümlelerinde gitmek fiiline –er morfemi getirilerek farklı anlamlar oluşturulmuştur. Farklı morflar farklı şekillerde aynı işlevi görüyorsa, bunlara da biçimbirimlerin allomorfları denir. Türkçede bu duruma şu şekilde örnek verilebilir: Örnek 1: “Annemler geldi.” ve “Annemgil geldi.” Bu cümlelerdeki “anne” sözcüğüne eklenen “-ler” ve “-gil” sözcükleri aynı anlamı vermektedir. Örnek 2: “Öğrenciler yarın gelecekler.” ve “Arkadaşlarım bu sınavı başaracaklar.” Bu cümlelerde “öğrenciler” ve “arkadaşlarım” sözcüklerinde “-ler” ve “-lar” ekleri aynı çoğul anlamını vermektedirler. Aynı zamanda “gelecekler” ve “başaracaklar” sözcüklerindeki “-ecek” ve “-acak” ekleri aynı gelecek zaman kipini belirtmektedirler. Bu durum başka dillerde de meydana gelmektedir. Örneğin; "Kinder" kelimesindeki –"er", "Hunde" kelimesindeki –"e", "Fragen" kelimelerindeki –"n", "CDs" kelimeleri –"s", çoğul biçimi değişmeyen "Wagen" kelimesi çoğul biçimbirimlerin Allomorfemidir. Bu biçimde farklı biçimbirimler Senkretizm adı verilir. Bükün, kelime yapısında gözlemlenen farklı yöntem ve kurallara göre gruplara ayrılır. Sıfat, isim ve fiil çekimi bükün sınıfına girer. Birçok yazar, sıfatlarda karşılaştırma ve bu karşılaştırma derecesini de bükün sınıfına koyarlar. Örneğin; “ "Çay içiyorum"” cümlesinde birinci tekil şahıs ve şimdiki zaman olarak kullanılan “-"yor"” ve “"um"” çekim morfemi vardır. Son zamanlarda yapılan çözümlemelerde bükün, sözdizimsel düzeyde bir role sahip olduğu için biçim birimi sınıfından sayılmamaktadır, ama bu görüşle, anlambilimsel düzeyde çoğul yapı ve Genus (cins durumu) çelişmektedir. Avrupa Birliği Silahlı Kuvvetleri Avrupa Birliği Silahlı Kuvvetleri, Avrupa entegrasyonu henüz askeriye alanında çok yol katetmemiş olduğundan dolayı henüz oluşturulmamıştır. Ancak Avrupa Birliği birtakım askerî organizasyon ve barış gücü olarak katıldığı operasyonlarla bir "Avrupa Birliği Silahlı Kuvvetleri" oluşturma konusunda simgesel adımlar atmıştır. Günümüzde Avrupa Birliği'nde savunma konusu her bir üye ülkenin kendi sorumluluğundadır. Şu an Avrupa Birliği "ordusu" olarak adlandırılabilecek tek oluşum Avrupa Birliği Savaş Grupları olarak bilinen küçük birliklerdir. Avrupa Birliği güvenlik alanındaki tüm konuları Ortak Dışişleri ve Güvenlik Politikası ışığında yürütür. Kararlara katılmama hakkını kullanan Danimarka bu politikanın altına imza koymamıştır ve bu politikanın dışındadır. Bunun dışında Avrupa Birliği Norveç, Türkiye gibi üçüncü ülkelerle de iş birliğine gitmiştir. Avrupa Birliği'nin tek başına ya da üçüncü ülkelerle ortaklaşa oluşturduğu askerî oluşumlardan bazıları; Vladimir Rasate Vladimir Rasate (Bulgarca: Владимир Расате), 889-893 yılları arasında hüküm süren Tuna Bulgar Devleti knezi. 889 yılının başlarında tahttan çekilen ve bir keşiş olarak manastıra kapanan I. Boris'in yerine oğlu Vladimir Rasate geçti. Ancak, o babasının siyasetini terk ederek Fransa kralıyla tekrar anlaştı. Ayrıca, Hristiyanlaşmaya karşı olan Bulgar boylarını desteklemiş, Hristiyan tapınaklarına ve din adamlarına baskı uygulamış ve Hristiyanları takibe girişmiştir. Bu durumdan rahatsız olan Knez Boris-Mihail, 893 yılında Vladimir'i tahttan indirerek yerine diğer oğlu Simeon'u çıkarmıştır. SÄ±ralama korelasyonu Sıralama korelasyonu istatistik bilimi içinde aynı istatistik birimlerinin değişik kriter değişkene gore iki değişik sıralama arasında bulunan bağlantıyı inceler. Örneklem verisi kullanarak hesaplanan sıralama korelasyon katsayısı iki sıralama arasındaki doğrusal ilişkiyi ölçer ve elde edilen katsayının istatistiksel anlamlılığını değerlendirir. Popüler olarak en çok kullanılan iki sıralama korelasyon istatistikleri şunlardır: Her iki katsayı da [-1 , +1] aralığı içinde tek bir değer alır ve aldığı değer şu özellikler kullanılarak açıklanabilir: Kung Fu Panda 2 Kung Fu Panda 2, 2008 yapımı Kung Fu Panda filminin devamı niteliğinde olup 2011 yılında gösterime giren ve 3D bilgisayar animasyonu kullanılan Amerikan yapımı filmdir. Aksiyon, komedi-drama, dövüş sanatları gibi konuları barındırmaktadır. Jennifer Yuh Nelson tarafından yönetilen film, DreamWorks Animation tarafından üretilmiş ve Paramount Pictures tarafından ise dağıtılmıştır. Kızgın beşli durdurulamaz gizli bir silah ile Çin'i ve Kung Fu'yu yok etmeye çalışan kötü bir adamla savaşıyor. İlk filmdeki kahramanımız Po yine baş rolde karşımıza çıkıyor. Kızgın beşli bu silahı durdurmak üzere Çin'e doğru yolculuğa çıkarlar. Fakat kahramanımız Po, Kung Fu'yu durduracak bu silahı nasıl durdurabilir? Tabii ki bunu geçmişinde aramalıdır ve esrarengiz güçlerini ancak bu şekilde ortaya çıkaracaktır. Diğer Sanatçılar: Ziya Durukan, Berk Avcı, Timur Çayır, Tuğbey İstanbulluoğlu, Engin Yüksel, Yaşar Büker, İlker Rukan, Fırat Aydın, Bekir Çiçekdemir, Murat Özer, Didem Atlıhan, Talha Sayar, Sait Seçkin, Yeşim Peynirci, Yavaş Büker, Ezel Kalkan, Melih Vural, Savaş Pat, Lütfi Birses, Murat Atıl, Doruk Aşık, Burcu Temel & Mehmet Zorlu Stüdyo: Vipsas Dublaj Yönetmeni: Fatoş Ceylan Çeviri: Gülseren Taşdöğen Adaptasyon: Mert Subaşıoğlu Avrupa Birliği coğrafyası Avrupa Birliği coğrafyası, genel olarak birliğe üye yirmi sekiz ülke ve onların gerek Avrupa'daki, gerekse Avrupa kıtası dışındaki topraklarının coğrafi özelliklerinden oluşmaktadır. Avrupa Birliği toprakları Batı ve Orta Avrupa'nın büyük bölümünü ve Doğu Avrupa'nın bir kısmını ve bazı üye ülkelerin denizaşırı aidiyetlerini kaplar. Bu hâlde Avrupa Birliği'nin toplam yüzölçümü 4.422.773 kilometrekaredir. Birlik toprakları, kıta Avrupasında kuzeydoğuda Finlandiya'dan kuzeybatıda İrlanda'ya, güneydoğuda Kıbrıs Cumhuriyeti'nden kuzeydoğuda İber Yarımadası'na uzanır. Avrupa Birliği tek bir ülke olarak sayıldığında dünyanın en büyük yedinci toprak parçasıdır. Avrupa Birliği coğrafyası onu oluşturan yirmi sekiz ülkenin coğrafyasından müteşekkildir. Avrupa Birliği coğrafyasını ayrıntılı bir biçimde incelemek için: Avrupa Birliği, Avrupa kıtasını büyük ölçüde kaplıyor olsa da Avrupa kıtasında yer alan pek çok ülke birliğe dâhil değildir. Norveç, İsviçre, Rusya ve bazı Balkan ülkeleri Avrupa kıtasında olmalarına karşın henüz birlik üyesi değillerdir. Avrupa Birliği'nin toplam yirmi bir değişik ülkeyle kara sınırı bulunmaktadır. Avrupa Birliği'nin kıyılarının toplam uzunluğunun 66 bin kilometre olduğu sanılmaktadır. Bu kıyılar, Akdeniz, Atlas Okyanusu, Karadeniz, Baltık Denizi ve Adriyatik Denizi boyunca uzanır. Alpler, Karpat Dağları, Balkan Dağları ve İskandinav Dağları Avrupa Birliği içinde bulunan yüksek yer şekilleridir. Avrupa Birliği'nin en yüksek dağı Mont Blanc'tır. Avrupa Birliği üyesi ülkelerin pek çok denizaşırı bölge ve toprağı da resmî olarak Avrupa Birliği üyesi sayılır. Azorlar, Kanarya Adaları, Fransız Guyanası, Guadeloupe, Madeira, Martinique, Réunion, Saint Barthélemy ve Saint Martin gibi coğrafi olarak Avrupa toprakları içinde olmasa da ait oldukları ülkeler aracılığıyla birliğe dâhil sayılmaktadır. Bununla birlikte, bazı üye ülkelerin de topraklarının bir bölümünü oluşturan yerler; örneğin Danimarka'nın Faroe Adaları ve Birleşik Krallık'ın Manş Adaları, birliğin dışındadır. Birliğin üyelerine bağlı, coğrafi olarak Avrupa dışında kalan, Grönland, Aruba ve Hollanda Antilleri gibi pek çok bölge de birliğin dışındadır. Denizaşırı ülke toprakları da işin içine katıldığında Avrupa genel olarak kutup ikliminden tropikal iklime kadar geniş yelpazeye yayılan bir iklim çeşitliliği yaşar. Bu durum da Avrupa için genel bir iklimsel değerlendirme yapmayı olanaksız kılar. Nüfusun hemen hemen hepsi ya Akdeniz ikliminin (Güney Avrupa) ya okyanusal iklimin (Batı Avrupa) ya da kuzey iklimine geçiş öncesi karasal iklimin egemen olduğu bölgelerde (Kuzey Avrupa) yaşar. I. Petr I. Petr (Bulgarca: Петър I), 927-969 yılları arasında hüküm süren Tuna Bulgar Devleti çarı. Çar Simeon, büyük oğlunu verasetten mahrum bırakarak kendisine halef olarak oğlu Petr'ı seçti. I. Petr'ın tahta çıkmasıyla Simeon döneminde yapılan savaşların sonucu olarak Birinci Bulgar Devleti çöküş sürecine girmiştir. Yeni çar, Bizans ile 30 yıllık barış antlaşması imzalamış ve Romanos Lekapenos'un en büyük oğlu Hristoforos'un kızı İrini Lekapene ile evlenmiştir. Bulgar hükümdarı "çar" unvanını almış ve Bulgar Kilisesi'nin başına da patriklik statüsü verilmiştir. Bizans'la yakınlaşmaktan rahatsızlık duyan ve Petr'ın kardeşi İvan'ı çar yapmak isteyen Boyarların ayaklanması, herhangi bir sonuç vermemiştir. İçerideki problemlerin yanı sıra Petr, dışarıda da ciddi problemlerle karşılaşmıştır. Bulgaristan'daki ayaklanmalardan faydalanarak Simeon döneminde Bulgarlara tâbi olan Sırplar, bağımsızlıklarını kazanmışlardır. Başlayan Macar ve Peçenek akınlarına karşı Franklardan yardım isteyen ama buna ulaşamayıp Bizans'ın da baskısı altında kalan I. Petr'a karşı, Kiev Knezi I. Svyatoslav ile Bizans imparatoru II. Nikiforos ittifak kurdular. Bunun üzerine Svyatoslav, 967 yılında Tuna Nehri'ni geçerek Kuzey Dobruca'da 30.000 kişilik Bulgar ordusunubozguna uğrattı ve Silistire surlarına kadar ilerledi. Bu durumu öğrenen Çar I. Petr, dünya işlerinden elini eteğini çekerek bir manastıra yerleşmiş ve 30 Ocak 970 tarihinde burada ölmüştür. Cascina Muharebesi Cascina Muharebesi (İtalyanca: "battaglia di Cascina"; İngilizce: "battle of Cascina"), 28 Temmuz 1364 tarihinde Floransa ve Pisa orduları arasında meydana gelmiş olup, önceki zaferdeki gibi sonuçlanmasıdır. Binlerce Pisalı öldürüldü ve iki binden fazla kişi esir alındı. Michelangelo, savaşın dikkate değer tablosunu yaptı. k Commando Commando 1985 yılında Capcom piyasaya sürülen shoot 'em up tarzı arcade oyunudur. Oyunun yarattığı etki, kendisinden sonra yayınlanan bazı video oyunlarındada görülebilir. (Ikari Warriors, Who Dares wins...) Oyun, Commodore 64, Amstrad CPC, MSX, ZX Spectrum, Intellivision, Atari 2600, Atari 7800, Amiga, Nintendo Entertainment System, Acorn Electron, BBC Micro ve PC gibi bazı platformlar için yayınlanmıştır. Oyunun tüm versiyonları birbirine çok benzer ve genelde grafikler de diğer serilerde olduğu gibi aynıdır. Super Joe adlı oyunun başkahramanı oyuna bir helikopter tarafından bir ormana düşürerek başlar ve düşman askerlerinin saldırılarını def ederek tek başına savaşmak zorundadır. Super Joe, sınırsız cephaneli bir makinalı tüfeğin yanı sıra sınırlı sayıdaki el bombalarıyla donatılmıştır. Joe, karşılaştığı sekiz yönden herhagi birine ateş edeceği zaman, el bombaları yalnızca, Joe'nun yönü hesaba katılmadan ekranın üst tarafına doğru fırlatılabilir. SMG mermilerinin aksine, el bombaları karşılaşılan bazı engelleri ortadan kaldırmak ve bazı düşmanları elimine etmek için kullanılabilir. Her bir bölümün sonunda, ekran duraklar, ve oyuncu bir kale ya da bir kapıdan taarruz eden askerlerle savaşmak zorundadır. Düşman askerleri, oyuncuyla savaşmayan ve birdenbire kaçan bir subay tarafından gönderilmektedir. Onu vurmak oyuncuya artı puanlar kazandırır. Mavi saat Mavi Saat (Fransızca: l'heure bleue), gün doğumundan önce ve gün batımından sonra olmak üzere gece ve gündüz arasındaki zaman süresinde ortaya çıkan gökyüzünün neredeyse tamamının mavi renkle doldurulduğu alacakaranlık. Rayleigh saçılımı etkisinden kaynaklanır. Bu renk, Altın saat (İngilizce: Magic hour/Golden hour) ile birlikte kaliteli bir ışık ortamı yarattığından dolayı özellikle fotoğrafçılar tarafından tercih edilir. Buna rağmen "Mavi Saat"in herhangi bir alanda resmi bir tanımı yoktur. "Mavi Saat" zamanı sabah ve akşam saatlerinde yaklaşık olarak 20 dakika sürer ve kızıl ışınların uzaya doğru çekilirken mavi ışıkların atmosfere dağılmasıyla oluşur. Güneş ufuk çizgisinden 4 ile 8 derece kadar aşağıdayken mavi ışık spektrumları daha belirgindir. Her açıdan görsel bir şölen oluşturan ve insanlara estetik zevk veren bu doğa olayı, birçok sanatçıya ve müzik grubuna da ilham kaynağı olmuştur. Içinde Mavi Saat geçen bazı şarkılar: Fotoğrafçılıkta, özellikle mimari çekimlerde, ortamdaki ışıkta özel bir kalite oluşturan bu zaman binalar ve gökyüzü arasında güzel bir kontrast uyumu yaratır. Gökyüzü daha karanlık hale geldiğinde binaların kontürleri belli belirsiz bir hal alarak görüntüyü bozar, ancak Mavi Saat zamanında sınırlar ve kenarlar belirginliğini koruyarak fotoğrafı daha cazip hale getirir. Ayrıca günün bu bölümünde ışık, cildin daha iyi görünmesini sağlayan sıcak bir gölge oluşturur. Böylelikle portre çekimleri daha başarılı olur. Süleyman Türkünal Süleyman Türkünal (28 Nisan 1915 – 14 Haziran 1998) Türk "jeolog". Ülke jeolojisiyle ilgili saha çalışması ve jeolojik haritalar oluşturulmasında öncü çalışmalar yaptı. 1915 yılında Gazi Antep’in İslahiye Kabaklar köyünde doğdu. Annesinin ilk kocası ölmüştü. Bu sırada I. Dünya Savaşı patlak vermişti. Bir kız çocuğu ile dul kalan genç kadın tekrar evlendirildi. Ancak evlendiği genç adam askerliğini bile yapmamıştı. Aslında biraz da amaç, ailesi olan küçük çocuklu erkeklerin askere alınmayacağı ile ilgili söylenti nedeniyle savaş sırasında askerlikden muaf olabilmekti. Fakat kaçış olamadı ve genç adam askere alındı. Baba askerdeyken Süleyman Türkünal doğdu. I. Dünya savaşına giden babadan bir daha haber alınamayınca, anne iki çocuğuyla artık tekrar evlenmedi. Anne savaş bitip de kocası dönmeyince, oğlunun ilkokuldan sonra çalışmasını istemiş ve oğluna bu yönde telkinlerde bulunmuştu. Ancak Süleyman Türkünal anneyi dinlemedi. İslahiye’deki zengin komşu çocuklarıyla birlikte Adana’da aynı evi paylaşmak suretiyle ilk ve orta okulu bitirdikten sonra Gazi Antep’te yatılı olarak Lise eğitimini tamamladı. Daha o zamandan çalışkandı. Öyle ki Adana’da aynı evi paylaştığı komşu çocuklarına evde derslerine yardımcı oluyordu. Gaziantep Lisesini bitirince okumak aşkıyla İstanbul’a geldi ve 1937 yılında İstanbul Üniversitesi, Fen Fakültesi’ne yazıldı. Kadırga Öğrenci Yurdunda kalırken bir gün gazetelerden Devlet Demir Yolları’nın(DDY) Almanya için burslu Makina Mühendisliği müsabaka sınavı açacağını öğrenince hemen sınava katıldı ve kazandı. O yıllarda yurtdışı öğrenime gitmeden önce Türkiye’de 6 ay staj yapma zorunluluğu olduğundan, DDY tarafından Eskişehir Cer Atölyesi’ne yollandı. Doğa tutkunu ve dağ yaşamını çok seven Süleyman Türkünal burada stajını yaparken, yine gazeteden Maden Tetkik ve AramaEnstitüsü’nün(MTA) açmış olduğu jeoloji mühendisliği burslu yurtdışı sınavını gördü. Bu sınavı da kazanan Türkünal, bu mesleği kendisine daha uygun görerek tercihini jeoloji mesleğinden yana kullandı. MTA Enstitüsü tarafından İsviçre’nin Lozan Üniversitesi’ne gönderilen Türkünal, burada başarılı bir eğitim döneminin ardından jeolog ve fen lisansı diplomalarını alarak 1945 yılında MTA Enstitüsü’ne döndü. Hakkâri dağları ve Başkale yöresi jeolojisi üzerine doktora çalışması yapmak üzere 1950 yılında yine İsviçre’ye bu kez Cenevre Üniversitesi’ne gönderildi. Referansını Prof.Dr. Hamit Nafiz Pamir’den alan Türkünal, Cenevre Üniversitesi’de doktorasını ünlü jeolog Prof.Dr. Ed.Prejas’ın yanında yaptı. Geologie de la region de Hakkâri et de Başkale (Turquie) başlıklı doktora tezini 1952 yılında tamamladı ve Cenevre Üniversitesi’den 1 nolu jeoloji mühendisi diplomasını alarak Türkiye’ye döndü. 1947 yılında başlamış olduğu Hakkâri bölgesindeki jeolojik haritalandırma çalışmalarını daha sonraki çalışmalarıyla tamamlayarak ilk kez bölgenin 1:100 000 ölçekli jeolojik haritasını oluşturdu. 1958 yılında Ayvalık ilçesinin Karahayıt (Ayazma) yöresinde magnetit cevherleşmesi üzerine yaptığı çalışmalarını Cenevre Üniversitesi’deki doçentlik tezine konu yaptı ve bu kez doçent unvanını aldı. Aynı zamanda Cenevre Üniversitesi’nde maden yatakları üzerine dersler verdi. Bütün amacı Türkiye jeolojisini tam anlamıyla aydınlatmak için o zamanlar birçok kişinin tereddüt ettiği eşkiyaların kol gezdiği Doğu ve Güneydoğu bölgelerinde çalışmaktı ve bunu gerçekleştirdi. Jeoloji çalışmalarının çoğunu MTA Enstitüsü adına yaptı. Amerikan menşeli Panoil ve Alaettin Middle East petrol şirketleri adına jeoloji çalışmaları yaptı. Panoil ve Alaettin Middle East petrol şirketlerine 1959-1963 yılları arasında Mardin,Siirt,Diyarbakır illeri arazilerinde petrol aramak amacıyla 1:25000 ölçekli jeoloji haritaları yaptı. 1947’den emekli olduğu 1980 yılına kadar değişik sürelerde Doğu ve Güneydoğu Anadolu’da jeolojik incelemelerde bulundu. Cilo sıradağlarındaki tepelerden ilk kez onun çıktığı tepeye Türkünal tepesi ismi verilmiştir. 1968 ile 1969 yılları arasında iki yıl Elektrik İşleri Etüd İdaresi’nin Oymapınar(Homa) baraj projesi için Beyşehir gölü ile Homa arasında kalan Toros dağlarının jeoloji etüdünü E.İ.E.İdaresi adına yaptı. 1970 yılında tekrar MTA Enstitüsü’ne döndü. 1973 Haziran ayında Jeoloji Mühendisleri Odası kurucu heyet üyeliğine seçildi. Bu odanın kuruluşunun onaylanması üzerine TMMOB Jeoloji Mühendisleri Odası’nın ilk dönem başkanı oldu. 1980 yılında MTA’nın Ege Bölgesi Müdürlüğü’nü yaptı ve aynı yıl emekli oldu. Emekli olduktan sonra, MTA Enstitüsü kendisine bir oda tahsis ederek, çalışmalarına devam etmesini sağladı. Süleyman Türkünal Toros’larla ilgili jeolojik etüd kitabını1969’da, Doğu ve Güneydoğu Anadolu jeolojisi ile ilgili kitabını 1980 yılında, Türkiye’nin sıradağları ve dağları kitabını 1987’de , Kahramanmaraş ili enlemleri ile Engizek sıradağları arasında kalan bölgenin jeolojisi kitabını ise 1996 yılında yayınlamıştır. Ayrıca prospektörler için verdiği maden yatakları derslerini de kitap hâline getirmiştir. Jeoloji mesleğine gönül veren, jeolojik haritalama çalışmalarına öncülük eden, dağları yaşam gücünün ve sağlığın kaynağı olarak gören doğa tutkunu Süleyman Türkünal, çok sevdiği kayak sporu sırasında bir keresinde düşerek dizini zedelemiş ve yıllar sonra bu zedelenme, artirit romatizmaya dönüşmüştü. 1994 yılında artirit romatizma böbreklerini zayıflatmış ve onun böbrek hastası olmasına sebep olmuştu. Nitekim 14 Haziran 1998 Pazar sabahı böbrek yetmezliğinden yaşamını yitirdi. Etek Etek, bedenin belden aşağısına giyilen ve genellikle kadınlar için olan, bacakları olmayan giysiye verilen ad. Kısa, uzun, deri, pileli gibi birçok çeşidi vardır. 20. yüzyıla kadar genel olarak Avrupa'daki tüm medeniyetlerde kadınlar etek giyerlerdi. Sanayi Devrimi ve I. Dünya Savaşı ile II. Dünya Savaşı sonrasında kumaş sıkıntısı veya üretimde eteklerin makinelere kaptırılması gibi zorunlu koşullar sonrasında kadınlar eteğin yanında pantolon da giymeye başladılar. 1970'lerde ise özgürlüğün simgesi haline gelen kot pantolon ile etek, kadınlar için bir kıyafet zorunluluğundan çıkıp modası olan bir giyim aksesuarına dönüştü. Aksesuara dönüşmesine rağmen okullarda zorunlu kıyafet odluğu için özellikle genç öğrenci kızların tercih etmek zorunda kaldığı bir giysi çeşididir. Tarihin bilinen ilk yıllarından itibaren çizilen bütün erkek motiflerinde ünlü askerlerin, yöneticilerin, halkın kullanımı ve dikimi daha basit olduğu için etekli olduğu görülmektedir yani etek erkekler için bir ata mirasıdır ancak modernize olmuş topluluklarda erkekler etek yerine vücuduna uygun olmayan ve belden alt kısmını sıkıştıran pantolonları tercih etmektedir. Erkeklerin pantolon yerine etek giymesinin sperm sayısını artırdığını bilimsel araştırmalar açıkça öngörmüştür. İskoçya gibi bazı ülkelerde kutlama veya resmi törenlerde erkekler de millî kıyafet olarak özel etek yani kilt giyerler. Yunanistan gibi ülkelerde atalarının giydiği etekten dolayı bazı askeri gruplar eteklidir. Heathcliff Heathcliff, aşağıdaki anlamlara gelebilir: "Wuthering Heights" adlı romanının ana karakteri Samet GÃ¼l Samet Gül (d. 10 Mart 1988, Seyhan), Çanakkale Dardanellu Türk orta saha futbolcusudur. Futbol hayatına 2001 yılında Adana Gençlerbirliği altyapısında başlayan oyuncu, 2003 yılında Çanakkale Dardanel altyapısına transfer oldu. 2005 yılında Dardanelspor'la profesyonel kontrat imzaladı. 2005 yılından bu yana Dardanelspor profesyonel futbol takımında forma giymektedir. Bugüne dek Dardanelspor formasıyla çıktığı 97 resmi maçta rakip fileleri 11 kez havalandırmayı başarmıştır. Son olarak 2009-2010 sezonu 1. hafta maçında Kayseri Erciyesspor kalelerine gönderdiği 2 benzer frikik golüyle tüm dikkatleri üzerine çekmeyi başarmıştır. Samet, orta sahanın ortasında görev yapmaktadır. İşbara Kağan İşbara Kağan (Eski Türkçe: , Ϊšbara qaγan, 沙缽略可汗/沙钵略可汗, Pinyin: shābōlüè kěhàn, Wade-Giles: sha-po-lüe, Şapolyo olarak da aktarıldı, tam unvan: Il Kül Shad Bagha Ishbara Qaghan 伊利俱盧設莫何始波羅可汗/伊利俱卢设莫何始波罗可汗, soyadı ve ad: Ashina Shetu, Aşena Şetu 阿史那攝圖/阿史那摄图, āshǐnà shètú, a-shih-na she-t'u), 582- 587 tarihleri arasında kağanlık yapan Doğu Göktürk hükümdarıdır. Babası Kara Kağan olan Işbara, amcası Taspar Kağan döneminde Er-fu Kağan adıyla ülkenin doğusuna kağan tayin edildi. Taspar Kağan ölmeden önce Mukan Kağan ‘ın oğlu Ta-lo-pien’in tahta geçmesini vasiyet etti. Taspar’ ın ölümü üzerine devlet adamları Ta-lo-pien’i tahta geçirmek istemiş ancak millet annesinin Türk olmayıp Çin’ li olması sebebiyle kağanlığını kabul etmedi. Devlet meclisinde Taspar’ ın oğlu An-lo ile Ta-lo-pien’in kağan olması yönündeki tartışmalardan sonuç çıkmayınca Işbara meclise gelerek desteklediği An-lo’ nun kağan seçilmesini sağladı. Tahta geçemeyen Ta-lo-pien’ in itirazları sonrasında An-lo’ nun ülkede kontrolü sağlayamaması neticesinde yeniden toplanan devlet meclisi tarafından Işbara kağan olarak tahta geçirildi. Kağan olamadığı için çok öfkelenen Ta-lo-pien ülkenin kuzey taraflarına çekilerek kendine Apa (A-po) Kağan unvanını verdi. Göktürk devletinde iktidar mücadelesi sırasında Çin’ in kuzeyindeki Chou (Kuzey Zhou) devleti 581 yılında yerini Sui hanedanlığına bıraktı. Göktürk devleti taht mücadelesi ve iç sıkıntılarla uğraşırkan Çin’ de tam olarak birlik sağlanıyordu. Mukan Kağan devrinde prenses A-shih-na, Chou hükümdarıyla evlenmiş ve imparatoriçe olmuştu. Prensesin Çin’ e gidişinden sonra binlerce Göktürk Çin’in başkentinde yaşamaya başlamıştı. Chou’lar ile iyi ilişki içindeyken Sui hanedanın yönetime geçmesi ve başkentte (Chang'an) oturan Göktürkleri geri göndermesi Işbara Kağan’ ın Sui hanedanlığına kızmasına sebep oldu. Işbara, eskiden Ch’i (Kuzey Qi) devletinin Ying eyaleti askeri valiliğini yapan Kao Pao-ning ile işbirliği yaptı. Beraberce Lin-yü garnizonuna hücum ederek ele geçirdiler. Bunun üzerine Sui imparatoru Çin seddinin Shan-tung (Shandon)’ daki kalelerinin tamiri ile You ve Ping eyaletlerinde savunma hazırlıklarının yapılmasını emretti. Işbara Kağan idaresindeki orduya Tardu Kağan, T’an-han, Ch’u-lo-hou (sonradan Baga Kağan) ve Apa Kağan’ ın da katılmasıyla Sui topraklarına akınlara devam edildi. Çin seddini hiçbir kuvvetle karşılaşmadan aşan Göktürk kuvvetleri, Çin kuvvetlerini yenerek Lan eyaletine girdi. Wu-wei, T’ien-shui(Tianshui), An-ting, Chin-ch’eng, Shang-chün (Shen-hsi), Hun-hua ve Yen-an(Yan'an) şehirleri ele geçirildi. Göktürk ordusu güney Çin’ i işgal edecekken Tardu Kağan' ın askerlerini geri çekerek ülkesine geri dönmesi ve Töles boylarının isyan ettiği haberleri üzerine Işbara ilerleyişini durdurarak 583 yılı başlarında kendi topraklarına çekildi. Sui imparatorunun Çin ordusunu toplamasıyla Wei bölgesi prensi Shuang komutasında 583 yılı ilkbaharında Göktürkler’ e karşı sefer düzenlendi. 583 yılı Haziran ayında Pai-tao mıntıkasında Işbara, Apa ve T’an-han komutasındaki Göktürk ordusu Çin kuvvetleriyle karşılaştı. Hazırlıksız yakalanan Göktürk ordusu büyük bir yenilgi aldı ve Işbara bozkırlara doğru çekilmek zorunda kaldı. Yenilgiden sonra ülkede çıkan kıtlık ve salgın hastalık neticesinde Göktürk ordusunun büyük bir kısmı öldü. Bu esnada Çin elçilerinin kışkırtmasıyla Apa Kağan’ ın ayrılmasından haberdar olan Işbara kuzeye yöneldi ve Apa’ yı ağır bir yenilgiye uğrattı. Tardu’ ya sığınan Apa destek alarak doğuya geçti ancak Işbara Kağan tarafından tekrar yenilgiye uğratıldı. Ülkedeki iç karışıklık devam etmiş, idaresine karşı gelen T’an-han Kağan’ ın topraklarını ele geçirerek ona bağlı boyları kendisine bağladı. Işbara’ nın kardeşi olan, bir başka boyu idare eden Ti-chin-ch’a da isyan etti ve Apa’ ya itaat ederek gücünü onun ordusuyla birleştirdi. Bütün bu iç karışıklıklara rağmen Işbara’ ya bağlı kuvvetler 583 yılı Ağustos ayında Çin’ in You eyaleti Göktürkler tarafından işgal edilerek geri dönüldü. Ancak iç mücadelelerden yılan Işbara egemenliğini sürdürebilmek için dış destek bulma çabalarına girişmek zorunda kaldı. Bunun neticesinde siyasi olarak Sui İmparatorunun etkisi altına girdi. Işbara, Sui hanedanlığıyla yakın ilişkiye girerken Apa önderliğindeki muhalifleri güçlenmiş ve devletin merkezi Ötüken’ e kadar ulaşmıştı. 585 yılı Eylül ayında Tardu Kağan’ ın hücumları neticesinde sıkışması ve doğuda Moğol Ch’i-tan’ larında (Hitaylar) başkaldırması üzerine bu durumdan kurtulmak için Sui İmparatoru Wen’ in izniyle kendisine bağlı boylarla Gobi Çölü’ nün güneyine geçip, Pai-tao mıntıkasına geçici olarak yerleşti. Sui imparatorluğundan gerekli desteği alan Işbara batıya yönelerek Apa’ ya saldırıp onu bozguna uğrattıktan sonra kaybettiği bütün yerlerin tekrar hakimi oldu. 587 yılında Çin imparatorundan izin alarak Heng ile Tai eyaletleri arasında kalan bölgede av etkinliği düzenlendikten sonra Tsu-ho garnizonuna varan Işbara ateşlenerek hastalanmış ve bir aydan uzun süre hasta yattıktan sonra ölmüştür. Ölümünden sonra vasiyeti üzerine yerine kardeşi Baga Kağan geçmiştir. Jesse Alexander Jesse Alexander, Amerikalı senarist ve yapımcı. "Heroes" dizisinin yardımcı yönetici yapımcılarından ve yazarlarından biriydi. Santa Barbara, Kaliforniya'da doğan Alexander, Sarah Lawrence College ve AFI Conservatory'den mezun oldu. Sarah Lawrence'da iken J.J. Abrams ile arkadaş oldu ve projelerinde ona yardım etti. Mukan KaÄŸan Mukan Kağan, Muhan Kağan ya da Bağan Kağan olarak da bilinir, (Eski Türkçe: , Mukan Kagan, 木桿可汗/木杆可汗, Pinyin: mùgǎn kěhàn, Wade-Giles: mu-kan k'o-han veya 木汗可汗, mùhàn kěhàn, mu-han k'o-han, soyadı ve ad: 阿史那 燕都, āshǐnà yàndōu, a-shih-na yen-to), Doğu Göktürk Kağanlığı'nın kağanı (hükümdarlığı: 553-572). Bumin Kağan'ın oğlu ve İssik Kağan'ın küçük kardeşi. 552'de Orta Asya bozkırlarında siyasi durum karışıktı. Göktürkler Cücenleri yendi ve bozkırda büyük bir otorite boşluğudoğdu. Bumin Kağan'ın hemen o yıl içinde ölmesi Göktürklerin durumunu zorlaştırdı. Yerine geçen büyük oğlu Kara Issık Kağan da bir yıl içinde öldü. Bumin'in küçük kardeşi İstemi Yabgu ise batıya yönelmişti. Mukan böyle sorunlu bir dönemde halkının başına geçti. Yeni kurulmakta olan devleti koruyabilmek adına sert davrandı. Doğuda yükselmeye başlayan Kitan gücünü kırarak bozkırdaki Göktürk egemenliğini pekiştirdi. Mukan Kağan döneminde devlet o güne kadarki en haşmetli çağına ulaştı. Chou Shu Çin yıllığına göre: Mukan kagan heybetli görünüşlü, yüzü geniş ve kızıl olup gözleri donuk cam gibi olan, kudretli hitap etmesini iyi bilen, gerektiği yerde barışçıl ama çoğu zaman sert ve tavizsiz bir siyaset izleyen biri olarak tasvir edilir. Cücen Devletine darbe üstüne darbe indirmiş ve 555 yılında Çin'in Tsi(Chi) topraklarına sığınan Cücenleri ortadan kaldırmıştır. Bir sonraki yıl doğuda Kitanları kuzeyde Kırgızları Göktürk hakimiyetine bağladı. Tsi (chi) hanedanını baskı altına aldı, İstemi Yabgu'nun harekatlarına karşı Çin'den yardım isteyen Akhun Devleti'ne ve Maveraunnehir devletine Çin askeri desteğini önledi. 568 yılında Şansi'deki Tsi başkenti Tsin-yang'ı muhasara etti ve çin hakanı Mukan kağan'ın kızı (Prenses Aşina) ile evlendi. Mukan Kağan'ın kızı, Çin imparatoru ile evlenerek bu ülkenin imparatoriçesi oldu. Mukan Kağan, kızının bu evliliğini iyi kullanarak Çin'in zenginliklerinin kendi ülkesine akmasını sağladı. Mukan Kağan, genç amcası İstemi Yabgu ile beraber, yeni kurulmakta olan Göktürk Kağanlğı'nın isyan ve çalkantılarla sarsılmasını önlemiş ve devleti iyi yöneterek siyasi ve askeri olarak çok ileri düzeye taşımıştır. Alina Reyes Alina Reyes doğum adı "Aline Patricia Nardone", (d. 9 Şubat 1965, Brugge, Gironde) Fransız yazar ve gazetecidir. Bağımsız gazetecilik yapan yazar yazdığı erotik kitaplarla tanınmaktadır. İlk kitabı "Kasap" birçok dile çevrildi ve tiyatroya uyarlandı. Mary Jo Markey Mary Jo Markey, Amerikalı film ve dizi editörü, aynı zamanda oyunculuk da yapmaktadır. "Medicine Man", "Bad Boy", ve "" gibi popüler filmlerin editörlüğünü yaptı. "Felicity", "Breaking News", "Skin" dizilerinin ve on dört bölüm boyunca "Alias" dizisinin editörlüğünü üstlendi. Ayrıca "Lost" dizisinin baş editörüdür. Markey, American Cinema Editors'ın bir üyesidir ve sıklıkla J.J. Abrams ile çalışmaktadır. Abrams'ın üç televizyon dizisinin ("Felicity", "Alias" ve "Lost") yanı sıra, ilk filmi "Mission: Impossible III" ve 2009 yapımı "Star Trek" filminin editörüdür. Markey, American Cinema Editors üyeliğine seçildi. Andrej Blatnik Andrej Blatnik (d. 22 Mayıs 1963, Ljubljana), Sloven yazar, çevirmen ve editör. Slovenya’nın başkenti Ljubljana şehrinde doğdu. Karşılaştırmalı edebiyat ve sosyoloji eğitiminin ardından Amerikan edebiyatı üzerine yüksek lisans ve iletişim çalışmaları üzerine doktora yaptı. Sanat hayatına bir punk grubunda bas gitar çalarak başlayan Blatnik, aynı zamanda Cankarjeva Yayınları’nın editörlüğünü yapmakta ve Vilenica Edebiyat Ödülü’nün jürisinde yer almaktadır. Olivier Rolin Olivier Rolin, (d. 17 Mayıs 1947 Boulogne, Billancourt) Fransız yazardır. Çocukluğunu Senegal’de geçirdi. Louis-le-Grand Lisesi’nde eğitim gördükten sonra École Normale Supérieure’de felsefe ve edebiyat üzerine okudu. Rolin Maocu sol proleter örgütün üyesidir ve NRP’nin (Yeni Popüler Direniş) yöneticiliğini yapmaktadır. Yazar Port Sudan adlı kitabı ile 1994’te Femina Ödülü’nü almıştır. Genel Mahkeme Genel Mahkeme, (eski adıyla "Avrupa Toplulukları İlk Derece Mahkemesi" ya da kısaca "ATİDM"), Avrupa Birliği'nin 1988 yılında Avrupa Adalet Divanı'nin işlerinin yürütülmesine yardımcı olması amacıyla kurduğu mahkemedir. İlk Derece Mahkemesi, Avrupa Birliği'nin diğer mahkemelerinden önce, genel olarak doğrudan bireyler ya da şirketler tarafından açılan davalara bakar. Üyeleri seçimleri her altı yılda bir yinelenen mahkeme, her Avrupa Birliği üyeden bir yargıç olmak üzere yirmi yedi yargıçtan oluşur. Görev alacak yargıçlar kendi ülkelerinin hükûmetlerince seçilirler. Bu yargıçlar kendi aralarında oylama yönetimiyle mahkemeye başkanlık edecek yargıcı da belirlerler. Bugüne dek mahkemede başyargıçlık yapmış olan hukukçular ve ülkeleri aşağıdaki tabloda belirtilmiştir. Kimi üye ülkelerce uygulanması reddedildiği için henüz yürürlüğe girmeyen ve Avrupa Birliği Anayasası olarak da adlandırılan Lizbon Antlaşması uyarınca Avrupa Toplulukları İlk Derece Mahkemesi'nin adının "Genel Mahkeme"; Avrupa Toplulukları Adalet Divanı'nın adının da "Adalet Divanı" olarak değiştirilmesi öngörülmektedir. Ingo Schulze Ingo Schulze (d. 15 Aralık 1962, Dresden), Alman yazar. Jena Üniversitesi’nde gördüğü eğitimin ardından Altenburg Devlet Tiyatrosu’nda sanat danışmanı olarak çalışmaya başladı. Mutluluğun 33 Anı, Piter’deki Almanların Maceraları kitabını yazabilmek için altı ay St. Petersburg’da kaldı. 1990'ların ortasından itibaren Berlin'de yaşamaktadır. Ingo Schulze, sahip olduğu birçok ödülün yanı sıra eserleri yirmiden fazla dile çevrilmiştir. Norman Manea Norman Manea (d. 19 Temmuz 1936 Bukovina) Romanya'lı yazar ve entelektüeldir. Beş yaşındayken tüm ailesiyle beraber Transnistria Toplama Kampı'na gönderilen Manea, II. Dünya Savaşı sonuna kadar toplama kampında kaldı. Bükreş’te gördüğü mühendislik eğitimin ardından 1960’ların Komünist Romanya’sında yazın hayatına başladı. 1986’da Romanya’yı terk eden Manea, bir yıl Batı Berlin’de kaldıktan sonra Amerika Birleşik Devletleri’ne ulaştı. Eserlerinde Holocaust travmasını ve totaliter bir devlette gündelik yaşamı ele alan yazarın kitapları on beşin üzerinde dile çevrilmiştir. Yazar halen Bard College’da edebiyat profesörlüğü yapmaktadır. NevÃ¢l es-Saadavi Nevâl es-Saadavi (Arapça: نوال السعداوى) (d. 27 Ekim 1931) Mısırlı feminist yazar, aktivist ve psikiyatrist. Nil Nehri kıyısındaki Kafr Tahla köyünde doğdu. İslam'da kadının yeri üzerine pek çok kitap yazmıştır. Saddavi tüm dünyada feminist ve aktivist kişiliği ile tanınmaktadır. İslamiyet’te kadın başlığı altında birçok kitap yazan yazar ülkesinde kadın sünnetini engellemek amacıyla eylemlerde bulunmuş, bu eylemlerden ötürü hapse girmiştir. Kahire'de ve ülkesinin kırsal kesimlerinde doktor ve psikiyatrist olarak görev yapan Saddavi, eserlerinde Arap toplumunda kadının konumlanışını eleştirel bir dille ele almış ve bunu değiştirmeye çalışmıştır. Neval El Saddavi, uluslararası birçok ödüle sahip olmuş ve uluslararası ve ulusal birçok konferensa katılmış, eserleri otuzdan çok dile çevrilmiş bir yazardır. Saadavi,1931'de Kafr Tahla'nın küçük bir köyünde, dokuz çocuklu bir ailenin 2. çocuğu olarak dünyaya geldi. Babası tüm çocuklarının eğitim alması konusunda ısrar ediyordu ama bir kez geleneksel ve ilerici olduğunda Saadavi altı yaşında "sünnetli" oldu (klitorisi kesildi). Babası Eğitim Bakanlığında bir devlet memuruydu, 1919 Mısır Devrimi sırasında İngiliz işgali altında olan Mısır ve Sudan'ın kurallarına karşı mücadele etti. Sonuç olarak Nil deltasında küçük bir kasabaya sürgün edildi ve devlet on yıl terfi vermeyerek onu cezalandırdı. İleri görüşlü bir insandı, kızına mantıklı konuşmayı ve kendi benliğine saygı duymayı öğretti. Aynı zamanda Arap dili çalışmalarında kızını destekledi. Annesi ve babası genç yaşta öldükleri için büyük bir ailenin geçimi Saadavi'ye kalıyordu. Annesi Türk kökenli bir ailedendir. El Saadavi büyük babasından Shoukry Bey ve ailesi Türklerin açık tenine sahiptir diyerek bahseder. Anne tarafından olan büyükanneside Türk kökenlidir. Saadavi 1955'te Kahire Üniversitesi'nden bir doktor olarak mezun oldu. O yıl tıp fakültesinde tanıştığı okul arkadaşı Ahmed Helmi ile evlendi. Evlilikleri iki yıl sonra bitti. Tıbbi uygulamaları aracılığı ile baskıcı kültürel uygulamaların, ataerkil yapının, sınıf ve emparyalist baskının kadında yarattığı fiziksel ve psikolojik problemleri gözlemledi. Doğduğu yer olan Kafr Tahla'da doktor olarak çalışırken, taşra kadınlarının karşılaştığı zorlukları ve eşitsizlikleri gözlemledi.Hastalarından birini aile içi şiddetten korumaya çalışırken, Kahire'ye geri çağrıldı. Sonunda Halk Sağlığı Bakanlığına müdür oldu, Sağlık Bakanlığında ofisini paylaştığı üçüncü eşi Sherif Hetata ile tanıştı. Hetata hem doktor hem yazardı, 13 yıl siyasi suç nedeniyle hapis yattı. 1964'te evlendiler, bir kız bir erkek olmak üzere iki çocukları oldu. Saadavi 43 yıllık evlilikten sonra Hetata'dan ayrıldı. 1972'de Women and Sexi yayınladı. Kitap, kadın sünneti de dahil olmak üzere kadınların vücuduna karşı olan bütün saldırı ve zıtlıkları anlatır.Kitap ikinci dalga feminizmin temel bir metni oldu. Kitabın ve politik faaliyetlerin sonucu olarak Sağlık Bakanlığındaki görevinden alındı. Ayrıca Sağlık Dergisindeki baş editörlük pozisyonunu kaybetti. Mısır'daki Tıp Derneğinde genel sekreter yardımcısı oldu. 1973'ten 1976'ya kadar Saadavi , Ain Shams üniversitesinde kadın ve sinir hastalığı üzerine araştırmalar yaptı.1979'dan 1980'e kadar, Afrika ve Orta Doğu'da Birleşmiş Milletler Danışmanı olarak kadın programı yaptı. Mısır hükümeti tarafından uzun süre münakaşacı ve tehlikeli olarak incelendi. Saadavi 1981'de "Çatışma" adlı feminist bir derginin yayınlanmasına yardım etti. Eylül ayında Mısır Cumhurbaşkanı Anwar Sadat tarafından hapse mahkûm edildi. Cumhurbaşkanı suikastinden bir ay sonra serbest bırakıldı. "Bir kalem alıp yazmaya başladığımdan beri tehlike hayatımın bir parçası oldu. Yalan söylenen bir dünyada hiçbir şey gerçekten daha tehlikeli değildir" diyerek deneyimlerini yazdı. Qanatir Kadın Hapishanesi'nde tutulan kadınlardan birisidir. Saadavi'nin hapis hatıraları Memories from the Women's Prison adlı kitabını oluşturdu (1983). Qanatir'de hapis olmadan dokuz yıl önce orada mahkûm olan Sıfır Noktasındaki Kadın adlı romanında ona ilham olarak hizmet veren birisiyle bağlantısı vardı. 1988'de hayatı islamcılar ve politik eylemler nedenleriyle tehdit altındayken Mısır'a kaçmak zorunda kaldı. Washington Üniersitesinin yanı sıra Duke Üniversitesi Asya ve Avrupa Dilleri bölümünde ders vermeyi kabul etti. Kahire Üniversitesi, Harvard, Yale, Columbia, Sorbonne, Georgetown, Florida Eyalet Üniversitesi, California Üniversitesi, Berkeley olmak üzere birçok tanınmış kolej ve üniversitede çalıştı. 1996'da Mısır'a geri döndü. Yerli Mısır Arapçasının yanı sıra Saadavi akıcı bir şekilde İngilizce konuşabiliyordu. İlk kez adaylar için katı zorluklar nedeniyle adım atmadan önce, eylemine devam etti ve 2005 Mısır Cumhurbaşkanlığı seçimlerinde yarışmayı kabul etti. Avrupa Konseyi tarafından 2004 Kuzey-Güney ödülüne layık görüldü. Temmuz 2016'da Asil Afrika halkının Londra'daki Afrika Yazıları festivalini yönetti ve burada Margaret Busby ile olan konuşmasında "Yazar Bir Kadın Olmak Üzerine" konuştu. Saadavi kariyerinin başlarında yazmaya başladı. I Learned Love (1957) başlıklı kısa öyküleri ve ilk romanı Memories of Woman Doctor (1958) en eski eserleridir. Memoir from the Women's Prison (1986) isimli eserinden sonra çok sayıda roman, kısa öykü ve kişisel hatıra yazmıştır. Saadavi bir dizi antoloji yayınladı ve eserleri orijinal Arapçadan, İngilizce, Fransızca, Almanca, İspanyolca, Portekizce, İsveççe, Norveççe, Danca, İtalyanca, Hollandaca, Fince, Endonezyaca, Japonca, Farsça, Türkçe, Urduca ve diğerleri olmak üzere 30'dan fazla dile çevrilmiştir. 1972'de kurgusal olmayan ilk eseri Woman and Sexi yayımladı ve burada politik ve teolojik otoritelere olan ileri boyuttaki karşıtlığını hissettirdi. Bu durum aynı zamanda sağlık bakanlığı görevinden alınmasına neden oldu. Havva'nın Örtülü Yüzü, Tanrı Nil Kıyısında Öldü, The Circling Song, Searching ,İmamın Düşüşü ve Sıfır Noktasındaki Kadın da diğer eserleri arasındadır. Robin Morgan'ın 1984'te düzenlediği Dünya'da Kızkardeşlik antolojisine "bir kadın isyancı olduğunda" yazısıyla katkıda bulundu. Saadavi'nin Zeina adlı romanı 2009'da Lübnan'da yayınlandı. Fransızca çevirisini, annesinin kızlık soyadı olan "Nawal Zeinab el Sayed" mahlasını kullanarak yayınladı. "Arapça yazmakla beraber sömürge,kapitalist, ırkçı ve ataerkil kafası olan süper güçleri eleştirdiğim için dünyadaki büyük edebi güçler tarafından umursanmıyorum..." Kapitalist sömürge güçlerin çoğunlukla Fransızca ya da İngilizce konuşması gerçeğinden hareketle İngilizce ve ya Fransızca çeviri problemini büyük bir sorun olarak görüyordu. Saadavi'nin dergisinden alıntılara dayanan Mufakirat Tifla fi Al-Thamaneen (85 yaşındaki bir kızın dizüstü bilgisayarı) adlı kitabı 2017'de yayınlandı. Yetişkin olduğunda bu konuda yazı yazmış ve eleştiri yapmıştır. Kadın sünneti sırasında ölen Bedour Shaker'in durumuna Bedour yazısıyla tepki göstermiştir. Din adamlarına ve doktorlara ,doğru bir dinde çocuk organlarının kesilmediğini göstermek için karanlık zihinlerdeki ışık parlasın diye ölmen mi gerekirdi,güzel hayatınla bir bedel ödemek zorunda mıydın?. Bir doktor insan hakları savunucusu olarak Saadavi,erkek sünnetine karşıdır.Hem erkek hem kız çocuklarının genital sünnetten korunmayı hakettiklerine inanır. 2014'te yayınlanan bir röportajda Saadavi "kadınların ezilmesinin temelinde dini tutuculuk tarafından desteklenen evrensel post-modern kapitalist sistem yatıyor" dedi. 2015'te müslümanların Mekke'ye ve Suudi Arabistan'a haccı sırasında izdiham denilen şeyde yüzlerce insan öldü. Saadavi bu konudaki düşüncelerini şu sözlerle dile getirmiştir. Hac'ın uygulama biçimini değiştirme ve insanları daha küçük gruplarda gezdirme düşüncesi hakkıda konuşuyorlar, yaşanan eziyetten bahsediyorlardı çünkü insanlar şeytan taşlamak için kavga ediyorlardı. Neden şeytanı taşlama gereği duyorlardı, neden o siyah taşı öpmek istiyorlardı? Ama kimse bunları söylemez, medya bunu yayınlamaz. Dini eleştirme konusundaki isteksizliğin sebebi nedir? ...Dini eleştirmeyi reddetme... özgürlük değil bu. Sansürdür. Hacc'daki siyah taşı öpmek gibi geleneklerin islam öncesinde pagan kökenine ait olduğunu söyledi. Eşi müslüman kendisi ateist olan Saadavi, evliliklerini onaylatmak için beş ay boyunca mahkemede mücadele etmek zorunda kaldı. Saadavi, İslami örtüyü kadınların ezilmesi için bir araç olarak tanımlanıyor. Ayrıca, ABD ve Avrupa'da yaygınlaşan ataerkil toplumsal yapılarda erkek bedenleri olmaksızın kadınların ve kadın organlarının nesnelleştirilmesi konusunda da eleştirel bir tavır sergiliyor. 2002'de California Üniversitesindeki konferansında Saadavi, ABD liderliğindeki Afganistan Savaşının bölgedeki petrolün sömürülmesi için yapılan bir savaş olduğunu ve ABD dış politikasıyla İsrail'deki gerçek terörizmi desteklemesini anlattı. Saadavi ABD'nin yardımlarıyla fakirleşmeye itildiklerini düşündüğünü söyledi. Saadavi, Şubat 2017'de BBC One televizyonu Imagine'da yayınlanan Jill Nicholls'ün yönettiği The Unspecable adlı dizinin konusudur. Jacques Momha Jacques Momha (d. 7 Ağustos 1982, Lyon), Kamerunlu futbolcudur. 2009 yılında Gençlerbirliği'ne transfer olan Momha, Gençlerbirliği'nin yabancı kontenjanının dolmasıyla gözden çıkarıldı. Bunun üzerine 2009-2010 sezonu ara transfer döneminin son gününde Manisaspor ile 2,5 yıllık sözleşme imzalamıştır. Batum Antlaşması Batum Konferansı ve Antlaşması, 11 Mayıs – 4 Haziran 1918 tarihleri arasında Batum'da yapılan konferans ve sonucunda 4 Haziran 1918'de Osmanlı İmparatorluğu ile Kasım 1917'deki Bolşevik ihtilalinden sonra Kafkasya'da kurulan devletlerle, yani Ermenistan Demokratik Cumhuriyeti, Gürcistan ve Azerbaycan Millî Şurası arasında imzalanmış anlaşma. 14 maddeden oluşan bu anlaşma, Ermenistan Demokratik Cumhuriyeti'nin imzaladığı ilk uluslararası sözleşmedir. Polonya'nın Brest-Litovsk kasabasında barış heyeti toplanmıştır. Osmanlı Devleti'ni Sadrazam Talat Paşa temsil etmiştir. Konferansın sonunda imzalanan Brest Litovsk Barış Antlaşması'na göre; Rusya Kars, Ardahan ve Batum’u Osmanlı devletine geri vermiş ve bütün Doğu Anadolu'dan da çekilmiştir. Bu sırada bu bölgede yaşayan Azeri-Türk, Gürcü ve Ermeni unsurlardan oluşan