askeri birliklerdi. Ziya ül Hak yönetimindeki Pakistan, Cenevre Anlaşması'na aykırı olmasına rağmen mücahitleri desteklemeye devam ediyordu. Tüm siyasi analizciler, Necibullah hükûmetinin devrileceğini ve yerine radikal islamcı bir yönetimin geleceğini öngörüyordu. CIA raporları, kararsız ve hatta ABD düşmanı bir yönetimin kurulacağı yönündeydi. Sovyet askerlerinin çekilmesinin hemen ertesinde patlak veren Celalabad Savaşı'nda, birçoklarının beklentisinin aksine, hükûmet güçleri mücahitleri püskürterek savaşı kazandı. Ancak bu kalıcı bir zafer değildi. 1990 yazında, hükûmet kuvvetleri tekrar savunma pozisyonuna dönmüştü. 1991 yılının başlarında, merkezi hükûmet Afganistan'ın sadece %10'luk kısmını kontrol edebiliyordu. 11 yıl süren Host Kuşatması mücahitlerin zaferiyle sonuçlanmış, Afgan ordusu moral açıdan çökmüştü. SSCB'nin dağılması sonucunda, Moskova'dan Necibullah'a her yıl yapılan milyonlarca dolarlık yardımlar da kesilmişti. Necibullah Mart ayında hükûmetinin istifasını sundu. Birleşmiş Milletler (BM) ile bir anlaşma yaparak, geçici bir hükûmet kurulmasını onayladı. Nisan ortasında, Necibullah, yönetimin 7 kişiden oluşan bir konseye devredilmesine dair, BM planını onayladı. Bundan birkaç gün sonra, Bagram Hava Üssü'nün ve Çarikar şehrinin kaybedilmesi üzerine, Necibullah, 14 Nisan tarihinde, Vatan Partisi'nin talebiyle istifa etmek zorunda kaldı. Abdülrahim Hatif, Necibullah'ın yerine, geçici başkan olarak getirildi. Nacibullah, Kabil'in düşmesinden hemen önce, BM'den af talep etti. Bu talebi kabul edilmesine rağmen, Abdürreşid Dostum tarafından kaçışı engellendi. Bunun üzerine Necibullah Kabil'deki BM ofisine sığınmak zorunda kaldı. Ülkedeki iç savaş Necibullah'ın görevden uzaklaştırılması (sonrasında öldürülmesi) ile de sona ermeyecek ve günümüze kadar devam edecekti. Sevr Devrimi, ADHP tarafından; "Onurlu Afgan işçi sınıfının zaferine işaret eden, demokratik bir devrim", "İşçi, köylü ve emekçilerin, gerçek taleplerinin vücut bulmuş tezahürü" olarak tanımlanmaktaydı. Afganistan'ın, sosyalist bir devlet haline getirileceği ilan edildiyse de, bunu gerçekleştirmek pek de kolay görünmüyordu. Afganistan dışişleri bakanı, Afganistan'ın demokratik bir ülke olmakla birlikte, henüz sosyalist bir devlet olarak tanımlanamayacağını söylüyordu. Bir ADHP yetkilisi ise, İngiliz bir gazeteciye 1981'de verdiği mülakatta, "Afganistan'a sosyalizmin gelişini görmek için, ömrümün yeterli olacağını zannetmiyorum" diyordu. Afganistan, Sovyetler Birliği tarafından sosyalist yönelime sahip bir devlet olarak görülüyordu. 1979'un ortasında Sovyetler Birliği, Afganistan'ı, yalnızca ilerici bir müttefik değil, sosyalist devletler topluluğunun tam teşekküllü bir üyesi olarak ilan etti. Sonraları bu söylem değişecekti. Sevr Devrimi, demokrasiye dönüş olarak tanımlanırken, Afganistan, artık "sosyalist toplum" olarak tarif edilmiyordu. Hafızullah Amin tarafından görevlendirilen, toplumun tüm katmanlarından gelen 65 üyeli bir komisyan, yeni bir anayasa çalışması yapmakla görevlendirildi. Amin'in ölümüyle, komisyonun çalışmaları sonuçsuz kaldı. Nisan 1980'de, Babrak Karmal tarafından, "Demokratik Afganistan Cumhuriyetinin Temel İlkeleri" adı altında bir yasal düzenleme yapıldı. Bu yasal düzenlemede, sosyalizm ya da komünizm referans olarak alınmaktan özellikle kaçınılıyor, aksine İslam ve liberal demokrasi üzerine vurgu yapılıyordu. Toplumun güvenliğini tehlikeye düşürmediği sürece, dine saygı gösterilecekti. Açıklanan bu "Temel İlkeler", birçok açıdan Muhammed Davud Han'ın 1977 Anayasası'na benzemekteydi. Resmi ideolojinin önemi vurgulanırken, ADHP iktidar tekelini koruyordu. SSCB'nin yasama organı, Sovyetler Birliği Yüksek Sovyeti'nin bir benzeri olan Afganistan Devrim Konseyi, çoğunluğu ADHP Politbürosu üyesi olan Prezidyum üyelerince yönetiliyordu. Karmal yönetimi, büyük Sevr Devrimi'nin yeni bir evresine ulaşmıştı." "Demokratik Afganistan Cumhuriyetinin Temel İlkeleri" hiç uygulamaya konulmamışken, Necibullah tarafından 1987 Anayasası yürürlüğe sokuldu. 1987 Anayasası'na İslami ilkeler monte edilmişti. Örneğin 2. maddede, İslam, devlet dini olarak tanımlanmıştı. 73. madde, ancak müslüman bir aileden gelen kişilerin devlet başkanı olabilir diyordu. 1990 Anayasası'nda da, Afganistan "İslam devleti" olarak tanımlanmış, tüm komünist referanslar çıkartılmıştı. 1990 Anayasası'nın 1. maddesinde, Afganistan "Bağımsız ve üniter İslam devleti" olarak tanımlanmaktaydı. 1987 Anayasası politik alanda, hükûmet denetiminde belli ölçüde bir özgürlük sağlamıştı. Sömürgeciliğe, emperyalizme, siyonizme, ırk ayrımına ve faşizme karşı çıkıldığı sürece, siyasi parti kurmanın önünde bir engel bulunmamaktaydı. Devrim Konseyi'ne son verildi ve yerine, demokratik seçimlerle iş başına gelen Afganistan Millî Meclisi kuruldu. Yetkililer, iktidarı paylaşma arzusunda olduğunu duyurarak, bir koalisyon hükûmeti kurdular. Yeni sistem, senato ve temsilciler meclisinden oluşan çift meclisli sistemdi. Devlet başkanı, dolaylı seçimle 7 yıllığına seçilmekteydi. Parlamento seçimleri 1988 yılında yapıldı. 46 sandalye kazanan ADHP, 45 sandalye elde eden Ulusal Cephe ve yeni kurulmuş bazı sol eğilimli partilerin (toplam 24 sandalyeleri vardı) desteği ile hükûmeti kurmayı başardı. Seçimler Mücahitler tarafından boykot edilmişti. Buna rağmen 234 sandalyeli Temsilciler Meclisi'nin 50'si ve Senato'dan da bazı koltuklar, Mücahitlerin silahlı mücadeleyi bırakarak, politik mücadeleye katılmaları umuduyla, onlar için boş bırakılmıştı. Silahlı muhalefeti bırakıp hükûmetle müzakereye katılan, sadece küçük bir Şii grubu, Afganistan Hizbullahı oldu. Afganistan kabinesi Bakanlar Konseyi adıyla anılmaktaydı ve konsey başkanı hükûmetin başıydı. Bakanlar Konseyi başkanı, Devrim Konseyi Prezidyumu'na karşı sorumluydu. Bu iki organ arasında ince bir güç paylaşımı olduğu anlaşılıyordu. Prezidyum üyelerinin çok azı aynı zamanda bakanlık görevini yapıyordu. Konsey üyesi bakanlar ise ADHP tarafından belirlenmekteydi. Bakanlar Konseyi başkanlık ofisinde çalışmış olan bir muhalif, Konseyde tartışılan tüm konuların, Sovyetler Birliği'ne onaylatılıdığını söylemişti. Karmal yönetiminde, Halkçılar tasfiyeye uğradı. Bakanlar Konseyi'nin 24 üyesinin sadece dördü Halkçıydı. ADHP parti tüzüğü, 1965 yılında, partinin ilk kongresinde kabul edilmişti. Parti demokratik merkeziyetçilik ilkeleri üzerine kurulmuştu. ideolojilerini ise Marksizm-Leninizm olarak açıklıyorlardı. Afganistan Demokratik Halk Partisi Merkez Komitesi, Devrim Konseyi, Parti Sekreteryası ve Politbüro'nun tüm üyelerini belirliyordu. Tüm bu organlar aracılığıyla da devlet yönetimini elinde tutuyordu. Sovyet işgalindenn sonra, ADHP'nin popülaritesi hızla azalmıştı. Sovyet danışmanlar devlet yönetiminin neredeyse tümünü ele geçirmişlerdi. Hatta bazı eleştirilerde, Sovyet danışmanların yönetimi ele aldığını, Afgan yöneticilerin onlara danışmanlık yapar hale geldiği söyleniyordu. İşgalden sonra, Karmal, hem parti hem de devlet yönetiminde zorlanmaya başladı. Karmal, Halkçıların ve Perçemcilerin koalisyonuyla partinin yönetildiği yönünde bir görüntü çizmeye çalışsa da, çoğunluğunu Halkçıların oluşturduğu üyeler, gerçeğin ne olduğunu çok iyi biliyorlardı. Perçemciler partinin yönetimini ele geçirdiklerinde, ordudaki subayların %80'i Halçılardan oluşamaktaydı. Partinin tüm tarihi boyunca, sadece iki kez parti kongresi düzenlendi. Bunların ilki 1965 yılındaki kuruluş kongresiydi. Diğeri ise 1990 yılında yapılan ve partinin isim değişikliği yaparak, Vatan Partisi adıyla yeniden yapılandırıldığı kongre idi. Bu parti bugünde Afganistan Vatan Partisi adıyla faaliyetini sürdürmektedir. İkinci kongrede, isim değişikliği yapılarak ve geçmişte yapılan hatalar itiraf edilerek ve ideolojik bir dönüşüm de sağlayarak, partinin canlandırılması amaçlanmaktaydı. Parti yöneticileri, sorunların silahla değil, barışçıl yöntemlerle çözülmesi gerektiğini söylüyorlardı ve bu amaçla Millî Mutabakat adını verdikleri politika ön plana çıkartılmak isteniyordu. Hala Sınıf mücadelesi kavramına vurgu yapılsa da, parti daha sonra, serbest piyasa ekonomisinin desteklenmesi ve geliştirilmesi yönünde karar alacaktı. ADHP tarihi boyunca, daha sonra Halkçılara katılacak Destegir Pencşeri'nin başında olduğu "Güruh-u Kâr" ve Tahir Bedahşi'nin başında olduğu Sitem-i Milli gibi başka fraksiyonlarda vardı. Sitem-i Milliciler, ADHP'ye karşı başlatılan isyana katıldılar. ABD Büyükelçisi Adolph Dubs, 1979 yılında bu grup tarafından öldürüldü. Maocu ideolojiye sahip Sitem-i Milliciler, ideolojik olarak Halçılara yakın olsalar da, onları "Peştun şövenizmi" yapmakla suçluyorlardı. Karmal'ın iktidara gelmesiyle, hükûmetle Sitemciler arasındaki ilişkiler olumlu yönde gelişmti. Zira Bedahşi ve Karmal'ın eskiye dayanan şahsi dostlukları bulunmaktaydı. Ancak Bedahşi, 1979 yılında hükûmet kuvvetlerince öldürülecekti. Karmal Mart 1980'de, tüm toplumsal kesimlerin dahil olduğu "geniş katılımlı millî cephe" oluşturmaktan bahsediyordu. Fakat ülkenin içinde bulunduğu koşullar sebebiyle böyle bir cephenin oluşturulması için, propaganda çalışmalarına ancak Ocak 1981'de başlanabildi. Aynı ay, böyle bir oluşuma destek amacıyla, büyük bir miting düzenlendi. Bu oluşumun ilk yasal kurumu, Aşiretler Bakanlığı tarafından oluşturulan ve tüm kabilelerin katılımıyla oluşan aşiretler meclisi "Cirge" idi. Bu kurum daha sonra Ulusal Cephe'nin parçası olacaktı. "Ulusal Atavatan Cephesi", birkaç kez ertelendikten sonra, kuruluş kongresini Haziran 1981'de gerçekleştirdi. Dört gün sürmesi planlanan kongre, bir gün içinde tamamlandı. Bir ay içinde, 27 kurucu üye, Mücahitler tarafından yapılan suikastlerle öldürüldü. Kurulması bu kadar vakit aldan Ulusal Cephe'nin, "Bölgesel Komiteleri" Kasım ayında oluşturulabildi. İlk Cirge toplantısı ise Aralık ayında yapıldı. "Ulusal Atavatan Cephesi" ancak 1983 yılında tam anlamıyla faaliyete geçerek, önemli bir siyasi organizasyon haline geldi. Bu cephenin amacı, ADHP'ye ideolojik olarak uzak duran grupların desteğini sağlamaktı. İlk lider, ADHP'nin önde gelen simalarından biri, Salih Muhammed Ziyari'ydi. Ziyari'nin seçilmesinin etkileri genişti. the ADHP, Ulusal Cephe'nin tüm faaliyetlerine hakimdi. Kuruluşunda 700,000 üyesi olan örgüt, kısa sürede bir milyon üyeye ulaştı. Üyelerin çoğu, zaten bu organizasyona bağlı ve hepsi ADHP güdümünde olan, "Afgan Kadınlar Konseyi", "Demokratik Gençlik Organizasyonu" ve işçi sendikalarına önceden üye olmuşlardı. Üye sayısı sürekli olarak şişirilerek veriliyordu. 1984 yılına gelindiğinde, Ulusal Cephe gerçekte 67,000 üyeye sahipti. 1986 yılında bu rakam 112,209'a çıktı. 1985 yılında Ziyari başkanlık görevini bıraktı ve yerini ADHP üyesi olmayan birine, Abdülrahim Hatif'e bıraktı. Hatif, daha başarılı bir yönetim sergiledi. Ulusal Atavatan Cephesi'nin adı, 1987 yılında "Ulusal Cephe" olarak değiştirildi. ADHP hükûmeti, 19 Ekim 1978 tarihinde, Sovyet Orta Asyası cumhuriyelerininkine benzer, sol üst köşesinde sarı bir arma bulunan kızıl renkli bayrağı kullanmaya başladı. Bu bayrak ilk kez Kabil'de düzenlenen bir gösteri esnasında kullanıldı. Yeni bayrak halk arasında büyük hoşnutsuzluğa yol açtı. Halk bu bayrağı, laik ve dinsiz hükûmetin bir işareti olarak algılıyordu. Trakki döneminde tanıtılan bu bayrak, işgalden kısa bir süre sonra, yerini ülkenin geleneksel, siyah kırmızı ve yeşil renkli bayrağına bıraktı. Diğer taraftan ADHP, parti ile devletin farklı aygıtlar olduğunu halka göstermek amacıyla, kırmızı zemin üzerine sarı amblemli bir parti bayrağı kullanmayı tercih etmişti. Kızıl yıldız, kitap ve diğer komünist semboller, Necibullah döneminde, 1987 yılında bayraktan çıkartıldı. 1978 yılında, bayrak üzerindeki kartal simgesi değiştirilerek, yeni bayrak kullanılmaya başlandı. 1980 yılında Babrak Karmal, yeni bayrağı tanıtırken "Bayrağımızdaki minber, binlerce inançlı Afganı doğru yola taşıyacak" diyordu. Çoğunluk tarafından, bayrakta yer alan kitabı, Kur'an değil, Karl Marx'ın Das Kapital'ı olduğu düşünülmekteydi. Bayrakta yer alan simgeler, en son 1987 yılında Necibullah iktidarında değiştirildi. Yeni işaretler, öncekilerin aksine, İslami simgelerdi. "Kızıl yıldız" ve "Das Kapital" amblemden çıkartıldı ve yerine mihrap, minber ve kelime-i tevhid konuldu. 1 Ocak 1979'da, Terakki hükûmeti, her ailenin sahip olabileceği arazi miktarını kısıtlayan bir toprak reformuu başlattı. Belirlenen miktardan fazla ariziye sahip olanların toprakları, hiçbir bedel ödenmeksizin kamulaştırılacaktı. Liderler böylelikle, toprak ağalarının gücünün elinden alınacağını, geniş köylü kesiminin ihtiyacının sağlanmış olacağını ve onların desteğinin elde edileceğini düşünüyordu. 1979 yılının ortasında, reformun tamamlandığı duyuruldu. Yetkililer, 665,000 hektar arazinin dağıtımının yapıldığını ve nüfusun ancak %4'lük kısmının, toplam 40,000 ailenin reformdan olumsuz olarak etkilendiğini iddia ediyordu. Bu reform, hükûmetin beklediği derecede toplum desteği alamadığı gibi, istenen ekonomik ve sosyal sonuçlar da elde edilemedi. Reform sonrasında tarımsal üretim hızla düştü ve bu da halkta büyük hoşnutsuzluk yarattı. Terakki, toplumdaki hoşnutsuzluğu fark edince, reform politikasını sonlandırdı. Karmal döneminde de toprak reformuna devam edildi. Ancak ne büyüklükte bir arazinin Karmal reformundan etkilendiği net olarak bilinmemektedir. İç savaş ve takip eden işgal sırasında, ülkenin neredeyse tüm altyapısı yok oldu. Ekonomik faaliyetler durma noktasına geldi. Savaş nedeniyle Karmal'ın yönetimi sırasında Gayri safi millî hasıla (GSMH) önemli oranda düştü; gerek sermaye gerekse de emek cephesinde yaşanan büyük kayıplar, hem ticaretin hem de ulaşımın neredeyse tamamıyla durmasına yol açtı. 1978 yılında 159,7 milyar Afgani olan gayri safi yurt içi hasıla, 1984 yılında 154.3 milyar Afganiye düşmüştü. Aynı yıllarda kişi başına düşen millî gelire bakıldığında, 7,370 Afganiden, 6852 Afganiye düştüğü görülüyordu. Bir tarım ülkesi olan Afganistan'da tarım sektörü, 1981'de gayri safi yurt içi hasılanın %63'ünü oluşturuyordu. 1982 yılında, faal nüfusun % 56'sı tarım sektöründe çalışıyordu. 1982 yılı verilerine göre, sanayi sektörünün gayri safi yurt içi hasıla içindeki payı %21'di ve faal nüfusun ise %10'luk kısmını istihdam etmekteydi. Tüm sanayi şirketleri devlet yönetimindeydi. Hizmet sektörü gayri safi yurt içi hasıla içindeki payı ise, 1981 verilerine göre %10'du ve istihdamın 1/3'ünü sağlıyordu. Muhammed Davud Han döneminde ödemeler dengesi rakamları oldukça düzelmişti. Cari fazlalık giderek azaldı ve 1982 yılında 70.3 milyon $ açığa ulaştı. Karmal yönetiminde sadece ithalat ve ihracat rakamlarında istikrarlı bir şekilde artış sağlandı. Necibullah da Karmal'ın ekonomi politikalarını sürdürdü. Doğu Bloku ülkeleriyle SSCB ile ilişkilerini ve ticaretini geliştirdi. Sanayide özel sektörü özendirici yöntemler geliştirdi. 1986'da "beş yıllık kalkınma planları" devreye sokuldu ve bu planlı dönem 1991'e kadar devam etti. Plana göre, 1985 yılına kadar olan yıllık %2'lik büyüme hızı, %25 olacaktı. Sanayi %28, tarım ise %14-16 büyüyecekti. İç ticarette %150, dış ticarette ise %1'lik büyüme öngörülmekteydi. Doğal olarak bu yüksek hedeflerin hiçbiri realize edilemedi. Yıllık büyüme önceden olduğu gibi %2'lerde kaldı. 1990 Anayasasında özel sektörün önemi belirtilmişti. Anayasanın 20. maddesi özel sektörü, 25 maddesi ise yabancı sermayeyi teşvik edici düzenlemeleri içermekteydi. Parti ve devlet başkanı olan ADHP Genel Sekreteri, Aynı zamanda ordunun başkomutanıydı. Komuta zinciri, Savunma Bakanı, Savunma Bakan Yardımcısı, Genelkurmay Başkanı, Askeri Operasyonlar Dairesi Başkanı, Hava ve Hava Savunma Kuvvetleri Komutanı Ve İstihbarat Başkanı şeklinde devam ediyordu. 1978 yılında, 8,000 kişilik subay kadrosunun, 600 ila 800 kadarı komünistti. Bu subayların %40-45'i SSCB'de eğitim almıştı. Bunların da %5-10'luk kısmı ADHP üyesiydi. SSCB işgali başladığı zaman, ADHP'nin orduda yürüttüğü tasfiye sebebiyle, subay mevcudu 1,100'e kadar düştü. İşgal sırasında ve takip eden iç savaşta yer alan subayların çoğu orduya yeni katılmıştı. Subayların çoğu Halkçı olmakla birlikte, Perçemciler iktidarı ele geçirdikten sonra, hiçbiri önemli bir pozisyona gelemedi. İktidarı elinde tutan perçemciler, orduda azınlık durumundaydılar. 1,100 subaydan yaklaşık 200 kadarı partiye üyeydi. Halkçıların güçlü kalesi İçişleri Bakanlığı, resmi adı "Devrim Muhafızları" olan Sarandoy adlı jandarma birliklerini kontrol ediyordu. İçişleri Bakanlığının verdiği yetkiyle, Afganistan Aşiretler ve Sınırlar Bakanlığı, 1983 yılına kadar, sınır birliklerini ve aşiret milislerini kontrolünde tuttu. Afgan hükûmeti, milis kuvvetlerin büyüklüğünün yaklaşık 20,000 kişi olduğunu söylüyordu. Sarandoy'da çalışan bir milise aylık 162 dolar ödenmekteydi ki, bu rakam Sevr Devrimi'nden önceki dönemde, Savunma Bakan Yardımcısına verilen ücretten fazlaydı. Milislerin belli bir disiplinden uzak olmalarına rağmen, çatışmalarda ordudan daha etkili olmaları ayrı bir sorun teşkil ediyordu. Batılı bazı gazeteciler, bu milislerin bir kısmının, Mücahitlerle iş birliği içinde olduklarını söylüyordu. ADHP'nin komünist rejimi sırasında, eğitim sisteminde değişiklikler yapıldı. Kız çocuklarının da eğitme katılması için çalışmalar yapılmış, cehalete karşı savaş açılarak, yaygın okuma-yazma programları oluşturulmuştur. 1988 yılına gelindiğinde, Kabil Üniversitesi'ndeki doktorların %40'ı, eğitim görevlilerinin de %60'ı kadınlardan oluşuyordu. 440,000 kız öğrenci, değişik eğitim kurumlarına kayıt yaptırdı. Okul dışında yürütülen diğer okuma-yazma programlarına da 80,000 kadının katılımı sağlanmıştı. Tüm bu çabalara rağmen, halkın büyük kısmı cehalet içinde yaşamaya devam ediyordu. Beginning with the Soviet intervention in 1979, successive wars virtually destroyed the nation's education system. Öğretmenlerin büyük kısmı, savaş sırasında komşu ülkelere kaçmıştı. Devam eden savaş sebebiyle, yaklaşık altı milyon Afgan ülkesinden kaçtı. Bunların çoğunluğu komşu Pakistan ve İran'a yerleşti. Afganistan dünyanın en çok mülteci üreten bir iki ülkesinden biridir. Claude Fagedet Claude Fagedet (d. 30 Mart 1928 -ö. 26 Haziran 2017) ,Fransız fotoğraf sanatçısı. Sanatçı Fransa'nın Occitanie bölümündeki memleketi Narbonne ve Gruissan'daki dağ evleri de dahil olmak üzere pek çok manzara fotoğrafı çekmiştir. Yurtdışında çıktığı gezilerdede pek çok fotoğraf çeken Meilleur Ouvrier de France ödülüne layık görülen ünlü Fransız fotoğraf sanatçısı Claude Fagedet 26 Haziran 2017'de 89 yaşında ölmüştür. Sevdaliza Sevda Alizadeh (d. 1 Eylül 1987) veya profesyonel adıyla Sevdaliza, İranlı-Hollandalı şarkıcı şarkı sözü yazarı ve kayıt yapımcısı. 2015'te "The Suspended Kid" ve "Children of Silk" adıyla iki EP yayımladı. Şarkıları genel olarak İngilizce olsa da, ilk Farsça şarkısı "Bebin"i Başkanlık Emri 13769'a tepki olarak 2017'de piyasaya sürdü. İlk stüdyo albümü "ISON" Nisan 2017'de yayımlandı. Sevda Alizadeh, 1 Eylül 1987'de İran'ın başkenti Tahran'da doğdu. Beş yaşındayken ailesiyle beraber Hollanda'ya göç ettiler. 16 yaşında aldığı bir basketbol bursuyla evi terk etti ve Hollanda milli basketbol takımında oynadı. Üniversitede işletme iletişimi dalında master derecesi alarak mezun oldu. Sevdaliza, Farsça, Felemenkçe, İngilizce, Fransızca ve Portekizceyi akıcı olarak konuşmaktadır. Mart 2014'te Sevdaliza ilk teklisi "Clear Air"ı bir müzik videosu eşliğinde piyasaya sürdü. Bunu "Sirens of the Caspian" ve "Backseat Love" izledi. Ocak 2015'te bir buçuk yıllık çalışmanın ardından ilk EP'si "The Suspended Kid"i yayımladı. EP'nin adı Sevdaliza'nın sosyal durumlarda insanların kendisine verdiği tepkiler üzerinedir. Bu durum hakkında sanatçı şunu söyledi: "Beni sosyal ortamlardan uzaklaştıran olaylar — koçunla veya patronunla anlaşamamak gibi şeyler — farklı bir yol seçmemi fark etmeme neden oldu." "The Suspended Kid", Sevdaliza ve Rotterdamlı prodüktör Mucky tarafından kaydedildi. Eylül'de endüstriyel R&B tarzındaki "That Other Girl"ün videosu yayımlandı. Haziran 2015'te ikinci EP'si "Children of Silk"in ilk teklisi "Marilyn Monroe"yu piyasaya sürdü. Trip hop tarzındaki bu şarkının Mart 2016'da videosu yayımlandı. "Children of Silk" Kasım 2015'te piyasaya sürüldü. Sevdaliza, deri, cam ve ipeği albüm dokusunun ana ilham kaynakları olarak atfetti. May 2016'da "The Formula" adında bir kısa film yayımladı. Film "çocuk düşürmek ve bir evlilikte trajediye yol açan bozuk denge" üzerinedir. Yönetmenliğini Emmanuel Adjei'nin, yardımcı yönetmenliği ile yapımcılığını Sevdaliza'nın üstlendiği film üç Sevdaliza şarkısı içermektedir. Ekim 2016'da "Time", sonraki ay "Human", bir video eşliğinde yayımlandı. Ocak 2017'de ilk Farsça teklisi "Bebin"i Başkanlık Emri 13769'ya tepki olarak yayımladı: "İnsanlık dışı siyasi iklimi protesto etmek adına, başımı ayrıcalıklar içinde tutamadım. "Bebin"i Farsça yazarak bunu somutlaştırdım. Sevginin yanındayım. Bu durumda ana akım medyadan uzak durmayı seçiyorum, zira kurban edilmiş bir konsepte dahil olmaya ilgim yok. Bu mesajı ışıklar, kamera ve aksiyon olmadan alın. Ben sadece bir ulağım. Sevginin beyninde, ırkçılık ve yobazlık için yer yoktur." Şubat ayında "Amandine Insensible" adlı teklinin videosu yayımlandı. Kendi fantezilerine boğulup etrafındaki dünyayı artık umursayamayan Amandine, Sevdaliza'nın ikinci kişiliğidir (alter-ego). Video modern kültürde kadınların doldurması beklenen sınırlı rolleri sorgular. Bununla ilgili sanatçı şunları söyledi: "Amandine'in hikayesi giderek kaybolan 'sınırlar' nedeniyle modern dünyada hızla değişen 'kimlik' kavramını işler. Amandine, olmasını istediğiniz her şey. Sıradan bir hayatın uçlarda bir özütü, evrenselleşmekten bütün hislerin yok olduğu bir dünyayı temsil ediyor. Buna paradoks olarak sizi rahatsız hissettiriyor. Onun hayatı sonsuz beyaz bir evrende var oluyor, burada günlük hayat döngüsünün görünüşlerini temsil eden minimal objeler dolu. Bilgi ve maddenin erişilebilirliği evrensel bir dil yaratıyor ve bunda ticari markalar önemli bir rol üstleniyor." Nisan ayında "Hero", stüdyo albümü "ISON" öncesindeki son tekli olarak piyasaya sürüldü. Adını Güneş'in yakınındaki C/2012 S1 (ISON) kuyrukluyıldızından alan "ISON" 26 Nisan 2017'de yayımlandı. Daewoo K1 Daewoo K3, Güney Kore yapımı bir karabina tüfektir. Silah, 1970'lerde Daewoo Precision Industries tarafından tasarlanmış olup 1981 yılında Kore Cumhuriyeti Silahlı Kuvvetleri'nin hizmetine girmiştir. Umman Silahlı Kuvvetleri Umman Silahlı Kuvvetleri, Umman'ı karadan, havadan ve denizden gelebilecek her türlü saldırıya karşı korumakla görevli olan askerî kuvvet. Umman Kara Kuvvetleri, Umman Hava Kuvvetleri ve Umman Deniz Kuvvetleri'nden askeri birliklerden oluşmaktadır. Yo Gotti Mario Mims (d. 19 Mayıs 1981), bilindiği sahne adı ile Yo Gotti, Amerikalı rapçi. Memphis, Tennessee'de dünyaya gelen sanatçı, 14 yaşında Lil Yo adını kullanarak rap yapmaya başladı. İlk albümü "Youngsta's on a Come Up"ı 1996 yılında yayınladı. Onu "From Da Dope Game 2 Da Rap Game" (2000) ve "Self-Explanatory" (2001) albümleri takip etti. Ardından TVT Records etiketiyle "Life" (2003) ve "Back 2 da Basics" (2006) adlı iki albüm daha yayınladı. Sonraki dönemde her yıl internet üzerinden çok sayıda mixtape çıkardı. "Live from the Kitchen" adlı albümünü 2012 yılı başında Polo Grounds/RCA etiketiyle yayınladı. Büyük bir plak şirketinden çıkardığı bu ilk albümü 16 binlik ilk hafta satışıyla "Billboard" 200 listesine 12. sıradan girdi. "Live from the Kitchen" sonrası RCA'den ayrıldı ve "I Am" adlı albümünü Kasım 2013'te Epic Records etiketiyle yayınladı. Açılış haftasında 48 bin satan albüm ABD listelerine yedi numaradan girdi. Sanatçı, "The Art of Hustle" albümünü Şubat 2016'da yine Epic'ten piyasaya çıkardı. Bu kez ABD listelerinde dört numaraya yükselen albüm, R&B/hip hop listelerinde bir numaraya yerleşti. Albümün ilk single'ı "Down in the DM", "Billboard" Hot 100 listesinde 13 numaraya yükselmeyi başardı. Sanatçı, Aralık 2016'da Roc Nation ile menajerlik anlaşması yaptığını açıkladı. O ay "White Friday (CM9)" adlı mixtape'ini satışa çıkardı. Haziran 2017'de Mike Will Made It ile ortak projesi "Gotti Made-It"i yayınladı. Umman Kara Kuvvetleri Umman Kara Kuvvetleri, Umman'ı karadan gelebilecek her türlü saldırıya karşı korumakla görevlidir. Bu kuvvet 1970 yılında kurulmuştur. Umman Silahlı Kuvvetleri komutası altındaki en büyük kuvvettir. Surface Pro 5 Surface Pro 5 Microsoft Surface bilgisayarları serisi için Microsoft tarafından geliştirilen ve üretilen 5.nesil 2'si 1 arada PC-dir. Surface Pro 4-ün yerini aldı. Surface Pro, 23 Mayıs 2017'de Şanghay'da düzenlenen bir kamu etkinliğinde Çin'de ilan edildi. Cihazın 15 Haziran'da Surface Laptop, Surface Book 2 ve Surface Studio ile birlikte 26 farklı pazarda piyasaya çıkması bekleniyor. Tüm Surface Pro modelleri, öncülünde bulunan Intel Skylake işlemcilerinden farklı daha yüksek saat hızları sunan 7. nesil Intel Kaby Lake Core işlemcileri - m³, i5 veya i7'yi içeriyor. Yeni Kaby Lake yongaları, işlemcinin daha hızlı CPU-lar arasında geçiş yapmasını sağlayan gelişmiş Speed Shift teknolojisine de sahiptir. İlk kez olarak, Core m³ ve Core i5 modelleri fansızdır. Mevcut RAM ve SSD seçenekleri sırasıyla 4, 8, 16 GB ve 128, 256, 512, 1024 GB'dir, bunlar Surface Pro 4'te mevcut olan katlarla aynıdır. Buna ek olarak, yeni Surface Pro, 165 dereceye kadar yükselen ve cihazın daha düz durmasına olanak tanıyan gelişmiş bir kickstand'a (Microsoft'un Studio Modu çağrısı yapan bir modele) sahiptir. 802.11a / b / g / n / ac Wi-Fi radyo ve Bluetooth 4.1 Düşük Enerji'nin yanı sıra Surface Pro'yu hücresel bağlantı için bir LTE Advanced modem ile satın alma seçeneği de olacak. Bir duvar şarj cihazı, Dock İstasyonu veya Surface Dock aksesuarlarını bağlamak için tam boyutlu bir USB 3.0 portu, microSD kart okuyucu, kulaklık jakı, Mini-DisplayPort, Kapak Portu ve SurfaceConnect bağlantı noktası da bulunmaktadır. Tüm Surface Pro modelleri, Windows 10 Pro'nun 64 bitlik bir sürümüyle ve bir Microsoft Office 30 günlük deneme sürümüyle birlikte gelir. Windows 10 Mail, Takvim, Kişiler, Xbox uygulaması, Fotoğraflar, Filmler ve TV, Groove ve Microsoft Edge ile birlikte önceden gelir. Windows 10'da Tablet modu, Type Cover cihazdan ayrıldığında kullanılabilir. Bu modda, tüm pencereler tam ekran olarak açılır ve arayüz daha dokunmatik olarak olur. Cihaz ayrıca Windows Hello uyumlu bir kameraya sahiptir. Kullanıcıyı kimliğini doğrulamak için düzenli ve kızılötesi kameraların kullanımını birleştirir. Microsoft, Surface Laptop ve Surface Pro 4'te kullanılan, Surface Signature Type Cover ile aynı Alcantara malzemesini kullanan ve dört farklı renk seçeneğinde mevcut olan yeni Type Cover koleksiyonunu tanıttı. 4096 basamaklı basınç ve eğim desteği de dahil olmak üzere Surface Pen'in güncellenmiş bir versiyonu da piyasaya sürüldü. Microsoft, bunun yalnızca 21 milisaniye gecikmeli olarak "dünyanın en hızlı kalemi" olduğunu iddia ediyor. Önceki modellerin aksine, "Surface Pen" nin bu yeni sürümü yeni Surface Pro'ya dahil değildir. Yeni Surface Pro, Surface Dial gibi önceki modellerin tüm aksesuarlarıyla geriye dönük uyumludur. Yeni Surface Type Cover ve Kalem, Surface Pro 4 ve Surface Pro 3 gibi eski modellerle geriye dönük uyumlu haldedir. Eski Havana Eski Havana (İspanyolca: "La Habana Vieja"), Küba'nın Havana şehrini oluşturan 15 belediyeden biri ve şehir merkezidir. Şehrin ikinci en yüksek nüfus yoğunluğuna sahiptir ve orijinal Havana kentinin çekirdeğini içermektedir. Havana surları Eski Havana'nın modern sınırlarıdır. Eski Havana, 1982 yılında UNESCO tarafından bir Dünya Mirası olarak ilan edilmiştir. Valle de los Ingenios Valley de los Ingenios veya Şeker Değirmenleri Vadisi adı ile de bilinen Valle de los Ingenios, Küba'nın, Trinidad şehrinin yaklaşık 12 kilometre (7.5 mil) dışında birbirine bağlı üç vadi dizisidir. Üç vadi, San Luis, Santa Rosa ve Meyer, 18. yüzyılın sonlarından 19. yüzyılın sonuna kadar şeker üretimi için bir merkezdi. Küba'daki sanayinin doruk noktasında, üç vadide faaliyet sürdüren elli şeker kamışı fabrikası vardı; fabrikalarda ve bunları çevreleyen şeker kamışı tarlalarında 30.000'den fazla köle çalışıyordu. Alanın tamamı 270 km'yi (100 mi) kapsamakta ve 70'in üzerinde şeker fabrikası içermektedir. Site, 1988 yılında UNESCO tarafından bir Dünya Mirası olarak ilan edildi. Soacha Soacha, Kolombiya'nın Cundinamarca departmanında bulunan bir şehirdir. Şehir, başkent Bogotá'nın batısında yer almaktadır. Yüzölçümü 184.45 km² olan şehrin nüfusu 2016 yılı itibarı ile 522,442'dir. Trinidad, Cuba Trinidad, orta Küba'da, Sancti Spíritus ilinde yer alan bir kasabadır. Yakınlardaki Valle de los Ingenios ile birlikte, 1988 yılından beri UNESCO Dünya Mirası listesinde yer almaktadır. Trinidad 23 Aralık 1514'te Diego Velázquez de Cuéllar tarafından Villa de la Santísima Trinidad adıyla kurulmuştur. San Pedro de la Roca Kalesi Castillo de San Pedro de la Roca (Castillo del Morro ya da San Pedro de la Roca Kalesi olarak da bilinir), Küba'daki Santiago de Cuba sahilinde yer alan bir kaledir. Kent merkezinin yaklaşık 10 km güneybatısında yer alır ve körfeze bakmaktadır. 20. yüzyılda kayalık yıkılmaya başladı, ancak 1960'lı yıllarda Francisco Prat Puig tarafından restore edildi. Kale, 1997 yılında UNESCO tarafından İspanyol-Amerikalı askeri mimarisinin en iyi korunmuş ve en eksiksiz örneği olarak gösterilen bir Dünya Mirası olarak ilan edildi. Viñales Vadisi Viñales Vadisi (İspanyolca: " Valle de Viñales ") Küba'da yer alan karstik bir çöküntüdür. Vadi, 132 km (51 mi) bir alana sahiptir ve Pinar del Río şehrindeki Viñales'in hemen kuzeyinde, Sierra de los Órganos dağlarında (Guaniguanico sıradağlarının bir bölümü) bulunur. 1999 yılında UNESCO tarafından bir Dünya Mirası olarak ilan edilmiştir. Güneydoğu Küba'daki İlk Kahve Plantasyonları Kültürel Peyzajı Güneydoğu Küba'daki İlk Kahve Plantasyonları Kültürel Peyzajı, Sierra Maestra'nın eteklerinde bulunan 19. yüzyıl kahve plantasyonlarının kalıntılarıdır. 19. ve 20. yüzyılın başlarında doğu Küba, öncelikli olarak "coffea" yetiştiriciliğiyle ilgilenmekteydi. Plantasyonların kalıntıları, zor arazide kullanılan teknikleri ve ayrıca Küba ve Karayipler'deki plantasyon sisteminin ekonomik ve sosyal önemini göstermektedir. 2000 yılında, Güneydoğu Küba'daki İlk Kahve Plantasyonları Kültürel Peyzajı, UNESCO tarafından bir Dünya Mirası olarak listelendi. Kategori:Kahve Bahai Çalışma Çemberi Çalışma çemberi tabiri, “insanlığın refahını destekleme” üzerine vurgu yaparak Bahai öğretilerinin çalışıldığı belirli bir toplantı türünü tarif etmek için Bahai İnancında yaygın bir terminoloji haline gelmiştir. Çalışma çemberleri, taban seviyesine sistematik olarak ruhani kavramlar hakkında eğitim getirmek üzere tasarlanmış bir uzaktan eğitim biçimidir. Geniş ölçüde sürdürülebilir ve yeniden yapılabilir olma maksatlarından dolayı çalışma çemberleri resmi öğretim sınıflarından imtina ederler, bunun yerine katılımcı metodu tercih ederler. Bu çemberler genellikle, rolü bir uzman gibi davranmanın aksine çalışma çemberinin ritmini tutmak ve gidişatına yardım etmek olan bir kolaylaştırıcı tarafından yönlendirilir. Bu şekilde, çalışma çemberlerine katılanlardan kendi öğrenme süreçlerinde aktif birer katılımcı haline gelmeleri beklenir. Çalışma çemberlerine ait bir diğer temel prensip, Bahai inancının esaslarına odaklanma yoluyla vizyon ve hareket birliğini bulunmanın bir aracı olarak üzerine güçlü bir vurgudur. Hâlihazırda çalışma çemberlerinde kullanılan en yaygın müfredat, esasen Kolombiya’da Ruhi Enstitüsünde geliştirilmiş ancak şu anda dünya çapındaki Bahai toplumlarında kullanılmakta olan müfredattır. Menşei dolayısıyla pek çok Bahai bu müfredata Ruhi serisi veya Ruhi materyalleri diye atıfta bulunur. Çalışma çemberlerince kullanılan ilave kurslar ülkeden ülkeye çeşitlilik gösterir. Michael Bond Thomas Michael Bond, CBE (d. 13 Ocak 1926 - ö. 27 Haziran 2017), İngiliz yazar. Kaleme aldığı en aşina eseri "Paddington Ayısı" serisi çocuk kitaplarıdır. Ünlü yazar 2015 yılında Kraliçe Elizabeth'in doğum yıldönümünde "Kraliyet Niaşnı" ödülü ile takdim edilmiştir. "Paddington Ayısı" serisi kitapların unutulmaz yazarı Michael Bond 27 Haziran 2017'da uzun bir hastalık sonucunda 91 yaşında Londra'daki evinde ölmüştür. Paolo Limiti Paolo Mario Limiti (d. 8 Mayıs 1940 – ö. 27 Haziran 2017) ,İtalyan söz yazarı, gazeteci, radyo ve televizyon sunucusudur. Milan'da doğan Limiti kariyerine gazeteci olarak başlamış daha sonra 1960'larda radyo ve televizyon programı yazarı olarak Mike Bongiorno ile uzun bir süre çalışmışlardır. 1960'lı yılların ortalarından itibaren söz yazarı olarak şarkıcı-aktris Dionne Warwick'in seslendirdiği "Silent Voices" ile başlayarak sonra sırasıyla birçok müzisyen ve şarkıcı Mina (şarkıcı), Claudia Mori, Mia Martini, Ornella Vanoni, Peppino di Capri, Iva Zanicchi ve Albano Carrisi için şarkı sözleri yazmıştır. Televizyon ekranlarında ve radyolarda başarılı bir sunucu olduğunu kanıtlamış klasik müzik ve eğlence tarihiyle ilgili nostaljik programlar yapmıştır. 2014 yılında İtalyan-ABD Vakfı'nın "Amerikan Ödülü" 'nü alan ünlü İtalyan gazeteci, sunucu ve söz yazarı Paolo Limiti 20 Haziran 2017'de 77 yaşında ölmüştür. Elsa Daniel Elsa Daniel ( doğum adıyla : Elsa Nilda Gómez Scapatti ; d. 13 Kasım 1936 –ö. 25 Haziran 2017) ,Arjantinli ünlü oyuncu. Kendisi 13 Kasım 1936'da San Lorenzo, Santa Fe, Arjantin'de doğmuştur. Sinema klasikleri arasında yer alan 1954 yapımı "The Grandfather" adlı filmiyle başladığı oyunculuk kariyerini 1987'de noktalayana kadar 30'un üzerinde yapımda rol almıştır. Oyunculuğa 1987'de veda eden oyuncu Elsa Daniel 25 Haziran 2017'de Buenos Aires, Arjantin'de zatürre hastalığı sonucu 80 yaşında ölmüştür. Umman Hava Kuvvetleri Umman Hava Kuvvetleri, Umman'ı havadan gelebilecek her türlü saldırıya karşı korumakla görevlidir. Umman Silahlı Kuvvetleri komutası altındaki en büyük 2.kuvvettir. Umman Deniz Kuvvetleri Umman Deniz Kuvvetleri, Umman'ı denizden gelebilecek her türlü saldırıya karşı korumakla görevlidir. Umman Silahlı Kuvvetleri'nin en küçük kuvvetidir. Astro Boy Manga, daha sonradan anime olarak dünya çapında tanıtılmış olan ilk popüler animasyon dizisi Astro Boy olarak TV için yayınlandı. Astro Boy, yurt dışında büyük başarıya imza attı, daha sonra 1980'li yıllarda ve 2003'te, diğer ülkelerde "Astroboy" olarak da bilinen "New Mighty Atom" ismi ile yayınlandı. Kasım 2007'de ise Japonya'nın yurt dışı güvenliği elçisi seçildi. Tezuka'nın orijinal manga dizisine dayanan Amerikan bilgisayar animasyonlu bir film 23 Ekim 2009'da piyasaya çıktı. Mart 2015'te yeni bir animasyon serisi duyurmak üzere bir römork serbest bırakıldı. Astro Boy, robotların insanlarla bir arada bulunduğu fütüristik bir dünyada kurulmuş bir bilimkurgu serisidir. Odak noktalı başlıklı "Astro Boy" (bazen "Astro" olarak anılır) maceralarla ilgilidir: Astro Boy Bilim Bakanlığı'nın başkanı Doktor Tenma (1960 İngilizce dublajında Dr. Astor Boyton II) tarafından oluşturulan güçlü android robot idi. Tenma, Astro'yu ilk bölümde ölen Tobio'nun anısına kurdu ve Astro'ya gerçek Tobio gibi sevgiyle davrandı. Bununla birlikte, Doktor Tenma kısa süre sonra, küçük robotun boşluğunu dolduramayacağını fark etti, özellikle Astro'nun büyümediğini ve insan estetiğini ifade edemediğini anladı. Bir süre sonra, Bilim Bakanlığının yeni başkanı Profesör Ochanomizu, Astro Boy'un sirkte yer aldığını fark eder ve Hamegg'i Astro'yu kendisine çevirmeye ikna eder. Daha sonra Astro'yu kendisine ait gibi alıyor, Astroya nazikçe ve sıcak davranarak onun yasal koruyucusu oluyor. Kısa süre içinde Astro'nun üstün güç ve becerilere sahip olduğunu ve insan duygularını deneyimleme yeteneğinin farkına varıyor. Astronun yüksek bir IQ yeteneği vardır. Başka özelliklerden 100 bin beygir gücü, jet uçuşu, gözlerinde yüksek yoğunluklu ışıklar, ayarlanabilir işitme, anında dil çeviri, kalçalarında geri çekilebilir bir makineli tüfek özellikleri bulunuyordu. Bu yetkilerini kullanmakla Astro suç, kötülük ve adaletsizlikle savaşa devam ediyordu. Ayrıca Astro'da kişinin iyi ya da kötü olup olmadığını belirleme yeteneği de vardır. Düşmanlarının çoğu, robota nefret eden insanlar, çılgına dönmüş robotlar ya da yabancı işgalcilerdir. Neredeyse her hikâye, Astro ve diğer robotları içeren bir savaşı içeriyor. Bir manga bölümünde Astro, ABD Hava Kuvvetleri'ni ele geçirmiş ve bazı masum Vietnamlı köylüleri bombalamaya son vermiştir. Alejandro de Humboldt Millî Parkı Alejandro de Humboldt Millî Parkı (İspanyolca: "Parque Nacional Alejandro de Humboldt"), Küba'nın Holguín ve Guantanamo illerinde bulunan bir ulusal parktır. İsmini, 1800 ve 1801 yıllarında adayı ziyaret eden Alman bilim adamı Alexander von Humboldt'tan almıştır. Park, büyüklüğü, rakım aralığı, karmaşık litolojisi, arazi yapısı çeşitliliği ve endemik fauna ve flora zenginliği nedeniyle 2001 yılında UNESCO tarafından Dünya Mirası olarak ilan edilmiştir. Cienfuegos'un Tarihi Merkezi Cienfuegos'un Tarihi Merkezi, Küba'daki Cienfuegos şehrinde yer almaktadır. 2005 yılında UNESCO tarafından Dünya Mirası olarak ilan edildi. Kent 22 Nisan 1819'da Don Luis De Clouet y Favrot komutasındaki Fransız ve İspanyol yerleşimciler tarafından kuruldu. Yerleşim zamanında, kasabanın bulunduğu koy, korsanların sığınağı idi. Sokaklar kare şeklinde şekillendirildi ve neoklasik dekorasyonu ile eklektik mimariyi korudu. Guanacaste Koruma Alanı Guanacaste Koruma Alanı, Kosta Rika'nın kuzeybatısında, Guanacaste Vilayetinde yer alan bir Dünya Mirası alanıdır. 2004 itibarıyla 1470 kilometrekare alan kaplamaktadır. Konstantin Bodin Konstantin Bodin (, ; 1072–1101 arası aktif) 1081 ile 1101 yılları arası Duklja Kralı, babası Mihailo'nun () yerine geçmiştir. Konstantin Bodin, Bari'nin Norman valisinin kızı Jaquinta (Jakvinta) ile evlenmiştir. Birçok çocukları olmuştur. Bunlar arasında erkek evlatlar: Kosta Rika'nın taş küreleri Kosta Rika'nın taş küreler (veya taş topları), Kosta Rika'da, Diquís Deltası'nda ve Isla del Caño'da bulunan üç yüzü aşkın "petrosfer" çeşididir. Yerel olarak, Las Bolas (kelime anlamıyla Toplar) olarak bilinirler. Küreler yaygın olarak soyu tükenmiş Diquís kültürüne atfedilir ve bazen Diquís Küreleri olarak anılır. Isthmo-Kolombiya bölgesinin en iyi bilinen taş heykelleridir. Şeflerin evlerine yaklaşım doğrultusunda yerleştirildikleri düşünülmektedir ancak bunların önemi belirsizliğini korumaktadır. Palmar Sur Arkeolojik Kazıları, Kosta Rika'nın güney kesiminde, Diquís Deltası olarak bilinen bir alanda gerçekleştirilen bir dizi kazıdır. Kazılar, Aguas Buenas Dönemi'ne (M.S. 300-800) ve Chiriquí Dönemi'ne (M.S. 800-1550 CE) tarihlenen ve "Çiftlik 6" olarak bilinen bölgede yoğunlaşmıştır. Haziran 2014'te, Diquís Şehrindeki Kolomb Öncesi Şeflik Yerleşimleri ve Taş Küreler, UNESCO tarafından bir Dünya Mirası olarak listelenmiştir. Tierradentro Tierradentro, Kolombiya'nın Cauca Departmanı'ndaki Inza belediyesinin yetki alanındaki ulusal bir arkeolojik parktır. Park, departman başkenti Popayán'a 100 km uzaklıktadır. Alan, çok sayıdaki arkeolojik bölgede gerçekleştirilmiş birkaç kazıda bulunmuş olan Kolomb öncesi "hypogea"sı ile bilinmektedir. Bunlardan bazıları: Alto del Aguacate (Avokado Tepesi), Alto de San Andrés, Alto de Segovia, Alto del Duende ve El Tablón'dur. Tipik "hypogeum", batı yönünde, sarmal bir merdiven ve yüzeyden genellikle 5 ila 8 metre aşağıda, her biri bir ceset içeren daha az sayıda hazne bulunan bir ana odaya yönelmiş bir girişe sahiptir. Duvarlar, kırmızı, siyah ve beyaz geometrik, antropomorfik ve zoomorfik desenlerle boyanmıştır. "Hipogea"lar korunan alanlar haline getirilmeden önce, bazı heykeller ve seramik ve kumaş kalıntıları mezar soygunlarından dolayı kaçırıldığı için az görülür. Park hem Kolombiyalı hem de yabancı turistlerin yoğunluğu nedeniyle yerel ekonomiye önemli gelir üretmektedir. Bu siteler 1995 yılında UNESCO tarafından Dünya Mirası olarak ilan edilmiştir. Site, Dünya Anıtlar Fonu'nun 2012 Dünya Anıtlar İzleme listesinde En Tehlikede Olan 100 Site listesinde yer aldı. San Agustín Arkeoloji Parkı San Agustín Arkeoloji Parkı, Kolombiya, Huila'daki San Agustín'de yer alan bir arkeolojik alandır. 1995'te UNESCO tarafından Dünya Mirası olarak ilan edildi. Bölge, Latin Amerika'daki en büyük dini anıt ve megalit heykeller koleksiyonunu içermekte ve dünyanın en büyük nekropol alanı olarak görülmektedir. Noida Noida (), Hindistan'ın Uttar Pradeş eyaletinde bulunan bir şehirdir. Şehir, başkent Yeni Delhi'nin doğusunda yer almaktadır ve Ulusal Başkent Bölgesi'nin bir parçasıdır. Yüzölçümü 203 km² olan şehrin nüfusu 2011 yılı itibarı ile 637,272'dir. Noida, 17 Nisan 1976 tarihinde kurulmuştur. Adı "New Okhla Industrial Development Authority" 'nin kısaltmasından gelmektedir. Şehir, özel bir ekonomik bölge olup birçok yabancı BT şirketinin merkezine ev sahipliği yapmaktadır. Noida, metro hatları ile Delhi'ye bağlanmaktadır. Malpelo Adası Malpelo, Kolombiya anakarasının yaklaşık 500 km (310 mil) batısında, Doğu Pasifik Okyanusunda yer alan küçük bir adadır. Kolombiya Silahlı Kuvvetleri'nin görevlendirdiği küçük bir askeri grup dışında, adada insan yaşamamaktadır. Üç yüksek doruk, dik ve çorak kayalık ve 300 metre (980 ft) yüksekliğindeki "Cerro de la Mona"dan oluşmaktadır. Adanın uzunluğu kuzeydoğudan güneybatıya yaklaşık 1,5 kilometre, genişliği 650 metredir. 300 kilometre uzunluğunda (190 mil) ve 100 kilometre genişliğinde (62 mil) bir volkanik denizaltı sırtı olan Malpelo Sırtı'nın su yüzeyinin üzerinde yükselen tek adasıdır. Bu ada, birtakım açık deniz kayalıklarıyla çevrilidir. Kuzeydoğu köşesinde "Tres Mosqueteros" bulunmaktadır. Güneybatı köşesinde "Salomon", "Saul", "La Gringa" ve "Escuba" bulunmaktadır. Tüm kayalar derin sularla çevrilidir ve ana adanın çoğu kenarı çok diktir. Kıyıdan birkaç kilometre uzaklıkta 1.000 ile 5.000 arasında değişen derinlikler görülebilmektedir ve akıntılar çok güçlü ve değişkendir. Bir okyanus adası olarak, adanın başka hiçbir ada ya da ana kara ile bağlantısı yoktur. İlk bakışta, ada, bitki örtüsünden yoksun kıraç kaya gibi görünmektedir. Ancak kuş guano yatakları yapraklı kara yosunları, likenler, su yosunları ve bazı çalılıklar ve eğreltiotu kolonilerinin kurulmasına yardımcı olmaktadır. Malpelo Adası Fauna ve Flora Doğa Koruma Alanı, merkezli, 9.656 kilometre (6.000 mi) yarıçaplı dairesel alan olarak tanımlanmıştır. 12 Temmuz 2006'da Malpelo, UNESCO tarafından doğal bir Dünya Mirası alanı olarak ilan edildi. Bir Kolombiya vakfı, sitenin biyolojik çeşitliliğini korumaya çalışmaktadır. Gurgaon Gurgaon (), Hindistan'ın Haryana eyaletinde bulunan bir şehirdir. Şehir, başkent Yeni Delhi'nin 32 güneybatısında yer almaktadır. Yüzölçümü 732 km² olan şehrin nüfusu 2011 yılı itibarı ile 637,272'dir. Gurgaon, Hindistan'ın önde gelen finans ve sanayi merkezi haline geldi. Gurgaon'a Gurgaon metrosu hizmet vermektedir. Yemen Kara Kuvvetleri Yemen Kara Kuvvetleri, Yemen'i karadan gelebilecek her türlü saldırıya karşı korumakla görevlidir. Bu kuvvet 1990 yılında kurulmuştur. Yemen Silahlı Kuvvetleri komutası altındaki en büyük kuvvettir. Sher Bahadur Deuba Sher Bahadur Deuba (d. 13 Haziran 1946, Ashigram), Nepalli siyasetçi. Deuba, Asya'da bulunan Nepal'de 7 Haziran 2017 ile 15 Şubat 2018 tarihleri arasında başbakanlık makamında bulunmuştur. Deuba daha önce 1995-1997, 2001-2002 ile 2004-2005 yılları arasında yürüttüğü başbakanlık görevini 2017 yılında dördüncü kez yürütme imkânı yakalamıştır. Deuba 1966 ile 1985 yılları arasında farklı dönemlerde olmak üzere siyasi sebeplerden dolayı toplam dokuz yıl cezaevinde bulunmuştur. Aynı şekilde 2004 yılında başbakan olduğu bir süreçte kral ile yaşadığı siyasi sorunlardan dolayı Nisan-Haziran ayları arasında cezaevinde bulunan Deuba, demokrasiye dönüş sonrası yeniden elde ettiği başbakanlık makamında 2005 yılında bir kez daha ayrılmak durumunda kalmış ve ev hapsine alınmıştır. 11 Mart 2005 tarihinde serbest bırakılmasından bir ay sonra yeniden tutuklanan Deuba, iki yıllık hapis cezası almıştır. Kararı veren mahkemenin 2006 yılında lav edilmesi ile yeniden serbest bırakılan Deuba, 2017 yılında yeniden başbakanlık makamına gelmiştir. 15 Şubat 2018 tarihine görevinden istifa eden Deuba, ardılı olarak görevi Khadga Prasad Oli'ye devretmiştir. Yemen Hava Kuvvetleri Yemen Hava Kuvvetleri, Yemen'i havadan gelebilecek her türlü saldırıya karşı korumakla görevlidir. Yemen Silahlı Kuvvetleri komutası altındaki en büyük 2.kuvvettir. Yemen Deniz Kuvvetleri Yemen Deniz Kuvvetleri, Yemen'i denizden gelebilecek her türlü saldırıya karşı korumakla görevlidir. Yemen Silahlı Kuvvetleri'nin en küçük kuvvetidir. Koçi Koçi (), Hindistan'ın Kerala eyaletinde bulunan bir şehirdir. Şehrin nüfusu 2011 yılı itibarı ile 601,574 olup metropol nüfusu ise 2,119,724'tür. Koçi, Hindistan'ın en önemli limanlarından biridir. Aynı zamanda binlerce yıllık bir Yahudi azınlığa ev sahipliği yapmaktadır. Şehre Koçi Uluslararası Havalimanı hizmet vermektedir. Kolombiya'daki Kahve Yetiştiriciliği Bölgesi Kahve Üçgeni (İspanyolca: "Triangulo del Café") olarak da bilinen Kolombiya'daki kahve yetiştiriciliği Bölgesi (İspanyolca: "Eje Cafetero"), dünyadaki en iyi kahveleri olarak kabul edilen Kolombiya kahvelerinin yetiştirme ve üretim alanlarıdır. Bölgede üç departman bulunmaktadır: Caldas, Quindío ve Risaralda. En çok ziyaret edilen şehirler Manizales, Armenia ve Pereira'dır. Kahve Kültürel Peyzajı, 2011 yılında UNESCO tarafından bir Dünya Mirası olarak ilan edilmiştir. 2017 Dünya Taekwondo Şampiyonası 2017 Dünya Taekwondo Şampiyonası, Dünya Taekwondo Şampiyonası'nın 23. organizasyonudur ve 24 Haziran - 30 Haziran 2017 tarihleri ​​arasında Muju, Güney Kore'de düzenlenmiştir. Ä°oannis Skilicis İoannis Skilicis, (, "Iōannēs Skylitzēs"/"Skyllitzēs"/"Skylitsēs"; d. 1040ların başı – ö. 1101 sonrası), geç 11. yüzyıl Bizans Rum tarihçi. Hayatı hakkında çok az şey bilinmektedir. Çalışmasının başlığı onu bir "kouropalatēs" ve eski bir "Vigla"nın "rungarios"u olarak kaydetmiş iken genellikle bir İoannis Thrakesios ile aynı kişi kabul edilir. Ana çalışması "Tarihin Özeti" () 811 yılında I. Nikiforos'un ölümünden 1057 yılında VI. Mihail'in görevden alınmasına kadarlık bir tarihi içerir. Günah Çıkartıcı Theofanis'in Vakainamesinin devamıdır. 1057 ile 1079 yıllarını kapsayan "Skilicis Continuatus" bilinen çalışmamnın devamı bir çalışma vardır; bazı tarihçiler, bu çalışmanın da Skilicis tarafından yazıldığını düşünürler. "Tarihin Özeti" adlı eserinin en ünlü el yazma kopyası 12. yüzyılda Sicilya'da üretilmiş, şu anda Madrid'de Biblioteca Nacional de España'da MS Graecus Vitr. 26-2 raf numarası ile muhafaza edilmekte ve "Madrid Skilicis" ismi ile bilinmektedir. 574 minyatür içerirken 100 kadarı kayıptır ve günümüze ulaşan tek Bizans resimli Yunanca yazılmış vakainamedir, çağını Bizans'ının görselliği bakımından eşsiz bir ilk kaynaktır. 50 Words for Snow 50 Words for Snow İngiliz şarkıcı ve söz yazarı Kate Bush'un onuncu stüdyo albümü. Kendi kayıt şirketi Fish People'dan yayımlanan ikinci kaydıdır. Albüm, sanatçının 2005 çıkışlı "Aerial"dan beri tamamen yeni materyallerle oluşturulmuş ilk albümüdür. 2011 yılı ise 1978'den beri sanatçının aynı sene iki albüm çıkardığı ikinci sene oldu. Tek tekli olan "Wild Man" albümü tanıtım amacıyla Ekim 2011'de piyasaya sürüldü. "50 Words for Snow", aynı yıl yayımlanan "Director's Cut"ın hemen ardından 21 Kasım 2011'de piyasaya sürüldü. Albümde "karlı bir arka fona karşı koyan" 65 dakika uzunluğunda yedi parça yer alır. Albümdeki "Lake Tahoe" ve "Misty" adlı şarkılar, Bush'un kataloğundaki en uzun iki şarkı olup her biri on dakikadan uzundur. 10 Ekim'de BBC Radio 2'daki "Ken Bruce Show"da ilk tekli "Wild Man"in bir radyo düzenlemesi ilk defa yayınlandı. Hem albüm sürümünü hem de radyo sürümünü içeren tekli 11 Ekim'de piyasaya sürüldü. Himalayalarda hayali Yeti'yi bulan fakat şefkatten ötürü onun ayak izlerini gizleyen bir grup kaşifin hikâyesinin anlatıldığı şarkıda Andy Fairweather Low konuk sanatçı olarak yer alır. "New Musical Express"ten Priya Elan, tekliyi büyük bir hevesle karşıladı bu şunları söyledi: "Bush'un tuhaf dünyaları şapkasından çıkarttığı hokkabazlığa ve gözü kara garipliğe özlem duyan bizler için 'Wild Man' büyük bir keyif." Amerikalı radyo kanalı KCRW ile yaptığı bir röportajda Bush, albümün adı için (Türkçe: Kar için 50 kelime) Eskimoların karı tanımlamak için 50 kelime kullanmalarından ilham aldığını belirtti. Buna paralel olarak kendisi de albümde "spangladasha", "anechoic", "blown from Polar fur" ve "Robber's Veil" gibi fantastik kelimeler üretti. Albümdeki şarkılar Bush'un sakin caz piyanosu ve ona eşlik eden (Bush'un bizzat "olağanüstü" bulduğu) Steve Gadd'in vurmalıları etrafında şekillenir. Bunun yanında şarkı vokallerinin yanında konuşma vokalleri de yer alır. Bu durum için "Classic Rock" dergisinden Stephen Dalton şunları söyledi: "esnek ve deneysel bir iş, modern chamber pop tınısının gevrek piyanolarla, minimal perküsyonlarla ve yumuşak dokunuşlu elektronik müzikle topraklanmış bir hali...çığlıktan Laurie Anderson-tarzı kuğurmalara kadar değişen parçalı anlatımlarla dalgalanan caz-rock ses manzaraları." Basçı Danny Thompson da albümde çalıştı. İlk parça "Snowflake", gürültülü bir dünyanın kar taneleriyle yatıştırılmasını işler ve sanatçının oğlu Albert halen-yüksek koro oğlanı sesiyle düşen bir kar tanesini canlandırır. Bu şarkıdan sonra "Lake Tahoe" başlar. Bu şarkıda Bush koro şarkıcıları Stefan Roberts ve Michael Wood ile beraber Viktoryen elbiselerle belirip Snowflake (Türkçe: "Kar tanesi") adındaki köpeğini çağıran hayalet kadın hakkında şarkı söylerler. Bush, Hollanda Radyosu'nda müzisyen Jamie Cullum'a bu şarkıda kalın erkek seslerini kendi derin sesine karşıtlık oluşturmayı amaçladığını söyledi. "Misty", tutkulu bir geceden sonra eriyen bir kardanadam hakkındadır. "Snowed In at Wheeler Street" adlı şarkıda Elton John ve Bush sonsuza dek ayrılmış aşıkları canlandırırlar. "50 Words for Snow"da ise aktör Stephen Fry karın 50 adını teker teker okur. Sakin aşk şarkısı "Among Angels" albümü noktalar. İki stop-motion animasyon videosu albümü desteklemek adına internete yüklendi. Bunlardan birinin başlığı "Mistraldespair" olup "Misty" şarkısının bir bölümünü işler. İkincisi ise "Wild Man"den bir bölümdür. "Mistraldespair"in yönetmenliğini Bush, animasyonunu Tommy Thompson ve Gary Pureton üstlenirken, "Wild Man" Finn ve Patrick tarafından Brandt Animation'da hazırlandı. 24 Ocak 2012'de "Eider Falls at Lake Tahoe" adıyla yeni bir segment sanatçının resmî web sitesinde ve YouTube'da yayınlandı. Siyah-beyaz gölge kuklası animasyonu içeren beş dakikalık video için NPR'dan Dan Raby şunları söyledi: ""...sadeliğiyle güzel — büyük abartılar yerine küçük belli belirsiz hareketleri vurguluyor... Siyah figürlerle beyaz dünya arasındaki karşıtlık bütün seti mistik bir hale getiriyor."" Bush tarafından yönetilen ve ödüllü Britanyalı sinematograf Roger Pratt tarafından fotoğraflanan videodaki gölge kuklaları Robert Allsopp tarafından tasarlandı. Albümün kapanış parçası "Among Angels", Bush'un 2014'teki Before the Dawn konser listesine dahil edildi. 2015'te "Wild Man"in düzenlenmiş bir sürümü Dalai Lama'nın 80. doğum günü şerefine hazırlanan "The Art of Peace − Songs for Tibet II" adlı derleme albümüne dahil edildi. "50 Words For Snow", müzik eleştirmenlerinden genel olarak olumlu yorumlar topladı. Ana akım eleştirmenlerinin puanlarının ortalamasını alan Metacritic, 35 eleştirinin ortalamasını alarak albüme 100 üzerinden 85 ("evrensel beğeni") puan verdi. 14 Kasım 2011'de NPR albümü ilk defa tüm olarak çaldı. Buna eşlik eden yazıda, NPR eleştirmeni Ann Powers şunu yazdı: ""Snow"daki her şarkı şarkıcı-söz yazarının klavye parçalarındaki sulak topraklarında sihirli fasulye gibi içinizde büyüyor. Müzik sürükleyici ama ferah, caza-çalan ve gürce elektronik - 1980'lerde dijital örnekleyiciler kullanarak St. Vincent'tan hip hop'çı Big Boi'a kadar teknoloji meraklısı birçok yeni sanatçının bir numaralı ilham kaynağı olan 53 yaşındaki Bush, halen hevesli bir işitsel manipülatör olmaya devam ediyor. Bu sefer, baterist Steve Gadd onun bir numaralı muhatapı durumunda - bu emektar stüdyo müzisyeninin naif ama sıkı dokunuşları, Bush'un genişleyen ses manzaralarının etrafındaki çerçeveyi çiziyor. Ancak Bush kısıtlanamaz. [Joni] Mitchell'ın "Don Juan's Restless Daughter"ında olduğu gibi zamanı eline alıyor ve karakterlerinin öne çıkmasına izin veriyor." Powers, albümü tanımlamak için 50 kelime seçti: "Tozlu fantezi. Dalgın. Kış sabah-ibadeti. Oyunbaz. Afyon hülyası. Oturaklı. Hayalet hikâyesi. Hissi. Sanatsal yeniden-kalibrasyon. Acelesiz. Bateristin tatili. Sakin. Beyaz tuşlara bir övgü. Hayalperest. Alt ses perdesinin keşfi. Yüzer. Ana-oğul düeti. Tenha. Karlı erotika. İş birlikçi. Joni Mitchell yanıt kaydı. Taklit edilemez. Doğa-üstü uzay odisesi. Kate Bush'tan tam beklediğimiz." The Guardian'dan Alexis Petridis şunları söyledi: "Orkestrasyondaki tüm gizlenmiş güzelliklere karşılık organik canlı bir duygu, daha önce hiçbir Bush albümünde görülmemiş bir şekilde müzisyenlerin bir odaya toplandığında doğan hissiyat var." "Rolling Stone"tan Will Hermes şunları yazdı: "["50 Words for Snow"] kış temasında bir evren duygu bulan bir kayıt - sanal bir kar küresi gibi ... müzik ... pelüş, sürükleyici bir ambiyansla dolu. Vokaller 1982 albümü "The Dreaming"deki gibi vahşi siberbebek veya "Hounds of Love"daki gibi tuhaf melekler olmaktan çok uzak, ama hiçbir şekilde daha az görkemli değil ... tamamiyle evde kendi dünyasını tanımlıyormuşçasına söylüyor. Burası harika bir yer." Everything Entertainment Central'dan Tim David Harvey, "Albüm süzülüp düşen 'Snowflake' adında bir şarkıyla başlıyor ve anlattığı yer kadar ölü olan 'Lake Tahoe' ile operatik, tuhaf ve daha görkemli hale geliyor, işte bu tarzda pitoresk bir müzik," diyerek albümü "emsalsiz, özlü, kohezif klasik" olarak tanımladı. The Quietus'tan Joe Kennedy "50 Words for Snow"u Michael Nyman, Brian Eno ve Scott Walker gibi sanatçıların işleriyle karşılaştırdı ve şunları yazdı: "Albüm kendimizi dış dünyada ortaya koyma baskısı olmayan bir istisna durumu meydana çıkarıyor: bunun yerine, bir dalgınlık haline ve profesyonel hayattan ziyade kişisel/ev hayatına verilen bir önceliğe davet ediyor. Bush'un bir alışkanlık halini almış olan gündelik telaşları bırakarak romantik, içsel manzaralar üretmeye dönük dürtüleri her daim hafiften camdan bir tipiyi izleyen insanın işlerine benzeyegelmiştir. Bu, tek us, onun doğal alanıdır...Önceki işleri sıklıkla çok-katmanlı ve nefessizken, '50 Words for Snow' negatif uzayı etkileyici bir etkiyle kullanıyor; albümün büyük kısmı insan sesi ve heyecanlandıra, nota çizgilerinde fırtına gibi akan, temposunu ve ezgisel yönünü tırmanan hava akımına çarpmışçasına değiştiren piyano pasajlarının ötesinde çok az şeye yer veriyor." Diğer bazı eleştirmenler ise Bush'un bazı seçimlerine itiraz ettiler ve albüme şüpheyle yaklaştılar. "The Financial Times"tan Ludovic Hunter-Tilsley şunları söyledi: "piyano akorlarının ve naif perküsyonlarının yavaş girdabına … kıştan kalma piyanoya, atmosferik orkestral düzenlemelere ve 53 yaşındaki Bush'un ılık bir boğukluk elde etmiş samimi, el feneriyle aydınlatılmış vokallerine rağmen … albüm abartılı Elton John düeti "Snowed In at Wheeler St" ile yalpalıyor ve Bush'un Stephen Fry'ı çağırıp kar için 50 kelime düşlettiği, albümle aynı adı taşıyan şarkının üzerine düşüyor … 50 Words for Snow, kış temasını deha parıltılarıyla aydınlatırken aynı zamanda tuhaf hain buz yamalarını da aydınlatıyor" Vivascene'den Marin Nelson, şarkıların uzunluğuyla ve Bush'un "zorlama tuhaflığı"yla ilgili sıkıntısını dile getirdi ve ek olarak şunları söyledi: "Bush karlı gerçeküstücülüğüne gidiyordu ancak biz üşümeye terk edildik." Avustralya'da ABC Radio National, "50 Words for Snow"u 12 Kasım 2011'in olduğu haftanın albümü ilan etti ve albümü "sakin, sulak ve başka bir dünyadan" şeklinde nitelendirdi. "Mojo" dergisi albümü "2011'in En İyi 50 Albümü" listesinde beş numarada, "Stereogum" on bir numarada, "Pitchfork" otuz altı numarada, "Uncut" kırk numarada gösterdi. Bush, 2012 BRIT Ödülleri'nde En İyi Britanyalı Kadın Solo Sanatçı dalında aday gösterilse de ödülü Adele'e kaptırdı. Bunun dışında on yıldan sonra ilk defa resmî olarak halk karşısına çıktı ve "50 Words for Snow" adına Pop kategorisindeki South Bank Sky Sanat Ödülünü almaya bizzat törene gitti. Bu ödülü Adele'in "21" ve PJ Harvey'in "Let England Shake" albümlerini geride bırakarak aldı. Yine bu üç albüm 2012'de En İyi Albüm dalında Ivor Novello Ödülleri'nde aday gösterildiler fakat bu ödülü de PJ Harvey aldı. Performans Prodüksiyon Albüm Birleşik Krallık albüm listesine ilk haftasında 49.812 kopya satarak 5 numaradan giriş yaptı. Böylece Bush, beş on-yılın her birinde yeni materyallerle ilk beşe yükselebilen ilk kadın sanatçı oldu. Albüm bir sonraki hafta %63'lük bir satış düşüşüyle 26 numaraya düştü. Toplamda dokuz hafta ilk 100'de kaldıktan sonra listeden ayrıldı. 2011'in son aylarında yayımlandığı halde ülkede yılın en çok satan sekizinci vinili oldu. Bunun dışında ABD'de 83 numaraya kadar yükselen albüm, aynı ülkedeki Bağımsız Albümler listesinde 7 numaraya kadar yükseldi. Namık Memmedov Namık Memmedov ("Memmedov Namık Mesim oğlu"; D. 1 Şubat 1976. Arçut, Kukark Rayonu, Pembek mahalı, Batı Azerbaycan) — Azeri iş adamı, mesenat. "Caspel" şirketinin yönetim kurulu başkanı. İctimai Televizyon ve Radyo Yayınları Şirketi Yayın Konseyi üyesi (2009), Terakki Madalyası ödüllü (2014). Namık Memmedov 1 Şubat 1976 yılında Ermenistan SSC'nin Kukark Rayonunun Arçut köyünde (tarihi Batı Azerbaycan'ın Pembek mahalı) öğretmen ailesinde doğmuştur. Azerilerin Ermenistan'dan tehciri sonucu 1988 yılında doğduğu köyden ailesi ile birlikte Bakü'ye taşınmıştır. Namık Memmedov 1983-1988 yıllarında M.F.Ahundov Arçut köyü orta okulu'nda, 1988-1992 yıllarında Bakü 115 numaralı tam orta okulda okumuş, 1992-1993 yıllarında ise Bakü'deki 43 numaralı Genç Yetenekler Lisesi'nde okul eğitimini tamamlamıştır. 1993 yılında Hazar Üniversitesi "Ekonomi ve Yönetim" fakültesine girmiş, sonradan aktarma yoluyla yüksek eğitimini Azerbaycan Devlet İktisat Üniversitesi'nde "Mühendis Ekonomisi ve Yönetilmesi" fakültesi'nde sürdürmüş, 2003 yılında lisans eğitimini bitirmiştir. 2004-2008 yıllarında Bakü Devlet Üniversitesi Hukuk fakültesi'nde eğitimine devam etmiş, orayı hukukçu ihtisası üzere bitirmiştir. Daha sonra O.Y.Kutafin adına Moskova Devlet Hukuk Üniversitesi'nde hukuk eğitimi almıştır. Günümüzde hukuk üzere felsefe doktoru (Phd) düzeyinde eğitimini sürdürüyor. 4 bilimsel makalesi yayınlanmıştır. "Rusya Federasyonu'nda ve Azerbaycan'da elektronik hükümetin faaliyetinin bilgi-hukuki teminatı (karşılaştırmalı-hukuki araştırma)" konusunda bilimsel tez üzerinde çalışıyor. Azerbaycan, rus, türk ve İngilizce serbest konuşuyor. Namık Memmedov'un yönetimi altında birçok önemli projeler hayata geçirilmiştir: 2009 yılının Nisan ayından ise Azerbaycan Cumhuriyeti Milli Meclisi'nin kararına göre, İctimai Televizyon ve Radyo Yayımları Şirketi Yayın Konseyi'nin üyesi seçilmiştir. 6 Şubat 2014 yılında Azerbaycan Cumhuriyeti cumhurbaşkanının kararnamesi ile Terakki Madalyası ile taltif edilmiştir. Namık Memmedov evli ve iki çocuk babasıdır. Arçut Arçut (Azerice "Arçut") — Ermenistan Cumhuriyyeti`nde Kukark Rayonu`na bağlı bir köy. Ad artuç (ardıç) bitki adı temelinde oluşmuştur. Fitotoponimdir. Quruluşca basit addır. Köyde 1831 yılında 137, 1873 yılında 357, 1886 yılında 477, 1897 yılında 574, 1914 - yılda 759 kişi azeri yaşamıştır.. Ps (Unix) Çoğu Unix benzeri işletim sisteminde, codice_1 programı ("process status" un kısaltması) o anda çalışan işlemleri görüntüler. "top" adındaki bir başka Unix yardımcı programı ise çalışan süreçlerin gerçek zamanlı bir görünümünü sağlar. Windows PowerShell'de codice_1, esas olarak aynı amaca hizmet eden codice_3 cmdlet'inde önceden tanımlı bir komutun takma adıdır. Ã–rnek: Kullanıcılar aynı zamanda id gibi tek bir işlem hakkında bilgi bulmak için codice_4 komutu ile birlikte ps komutu kullanabilir (bkz. pgrep ve pkill komutları): pgrep'in kullanılması syntax'i basitleştirir: Kullanıcı formatında root olarak çalışan her işlemi görmek için: * = Genellikle kısaltılmış ps programı birçok seçeneğe sahiptir. SUS ve POSIX standartlarını destekleyen işletim sistemlerinde ps genellikle -ef seçeneği ile çalışır; burada -e (every) her işlemi ve -f (full) tam çıktı biçimini seçer. Bu sistemlerde bir diğer yaygın seçenek -l, (long) uzun çıktı formatını belirtir. BSD'den türetilen çoğu sistem, tarihsel çatışmalar nedeniyle SUS ve POSIX standart seçeneklerini kabul etmemektedir. (Örneğin, "e" veya "-e" seçeneği ortam değişkenlerini görüntüler.) Bu tür sistemlerde, ps genellikle standart olmayan aux seçenekleği ile çalışır; burada "a" diğer kullanıcılarınkiler de dahil olmak üzere bir terminaldeki tüm işlemleri listeler, "x" terminalleri denetlemeden tüm işlemleri listeler ve "u" her işlem için denetleyici kullanıcısı için bir sütun ekler. Maksimum uyumluluk için, "aux" nin önünde "-" yoktur. "ps auxww", tüm parametreler de dahil olmak üzere süreç hakkında eksiksiz bilgi sağlar. Barbara Pompili Barbara Pompili (d. 13 Haziran 1975, Bois-Bernard, Pas-de-Calais) Fransız siyasetçi. Lille Siyasal Bilgiler Enstitüsü'nü bitirmiştir. 2000'de Les Verts'e girdi. 2002 Fransa cumhurbaşkanlığı seçiminde Noël Mamère'in kampanya ekibinde yer aldı. 2002-2007 yıllarında milletvekili Yves Cochet'nin asistanı olarak görev yaptı. 2007 Fransa yasama seçimlerinde Paris 13. seçim çevresinde milletvekili adayı oldu ancak seçimleri kaybetti. 2008 Fransa belediye seçimlerinde 15. arrondissement belediye başkanlığına aday olmuştur. 2007-2012 yıllarında Ulusal Meclis'te Cumhuriyetçi ve Demokrat Sol Grubun genel sekreter yardımcısı olarak görev yürüttü. 2012 Fransa yasama seçimlerinde Avrupa Ekolojisi - Yeşiller'in adayı olarak Somme 2. seçim çevresinden milletvekili seçilmiş ve 2012-2016 yıllarında Avrupa Ekolojisi - Yeşiller Grubu'nun eş başkanlığını yapmış ayrıca 2016'da Avrupa Ekolojisi - Yeşiller'den ayrılarak Ekolojist Parti'ye dahil olmuş, 2. Manuel Valls Hükümeti ve Bernard Cazeneuve Hükümeti'nde Biyoçeşitlilikten sorumlu Devlet Sekreteri olmuş, 2017 Fransa cumhurbaşkanlığı seçiminde Emmanuel Macron'u desteklemiş ve Ayrıca La République en marche ! adayı olarak 2017 Fransa yasama seçimlerinde tekrar milletvekili seçilmiş olup Meclis Sürdürülebilir Kalkınma ve Fiziki Planlama Komisyonu Başkanıdır. Evli olup 1 kız çocuğu annesidir. Meclis Hükümet Tom Corcoran Thomas Corcoran, (d. 16 Kasım 1931 -ö. 27 Haziran 2017) bilinen adıyla : Tom Corcoran, Amerikalı kayak sporcusudur. İki kez Alp disiplini ve dört kez de Olimpiyat oyunlarında ABD Ulusal şampiyonu oldu. Uluslararası kayak yarışlarında yedi yıl ek olarak, Corcoran rekabetçi Dartmouth Koleji için yarıştı. Alp yarışları kariyerinden sonra, Corcoran New Hampshire'da Waterville Valley Resort adlı otel zinciri açmış ayrıca kayak alanında yönetici olarak 1990'lı yılkara kadar görev yapmıştır. Corcoran Uluslararası Ünlü Kayakçılar listesine 1978'de dahil edilmiş ve 2006'da kendisine katak sporuna yaptığı katkılardan dolayı New England En İyi Kayakçısı ödülü takdim edilmiştir. Ünlü Amerikalı kayakçı Tom Corcoran Seabrook Adası, Güney Carolina'da 27 Haziran 2017'de 85 yaşında ölmüştür. Florence Parly Florence Parly (d. 8 Mayıs 1963, Boulogne-Billancourt) Fransız bürokrat, siyasetçi ve iş kadını. Paris Siyasal Bilgiler Enstitüsü ve Ulusal İdare Okulu'nu bitirmiştir. 1987 yılında Bütçe Müdürlüğü'nde yönetici olarak göreve başlamış daha sonra Mart 1991'de Kamu Hizmeti Bakanı Michel Durafour'un teknik danışmanı olmuş, Haziran 1991'den Mart 1993'e dek önce Donanım Bakanı ardından İçişleri Bakanı Paul Quilès'in danışmanlığını da üstlenmiştir. 1993 milletvekili seçimlerinde sağın iktidara gelmesiyle bütçe müdürlüğündeki görevine dönüp çeşitli görevler üstlenmiştir. 1995 yılında Sosyalist Parti'ye üye olmuş, 1997 milletvekili seçimlerinde solun iktidara gelmesiyle beraber Başbakan Lionel Jospin'in bütçe işlerinden sorumlu danışmanı olmuş, 2000-2002 yıllarında hükümete Bütçeden sorumlu Devlet Sekreteri olarak dahil olmuş ve hükümetin en genç ismi olmuştur. 2002 milletvekili seçimlerinde Yonne milletvekili adayı olsa da Jean-Pierre Soisson karşısında yenilgiye uğramıştır. 2004-2006 yıllarında Burgonya bölgesel konseyi başkan yardımcısı olmuştur. 2003-2005 yıllarında Sosyalist Parti'nin ekonomi ve istihdamdan sorumlu ulusal görevlisi olmuştur. 2006'da siyaset çekilmiş ve Air France'ın mali yönetiminde yatırım stratejileri müdürü olmuş, 2009 yılında ise Air France Cargo genel müdür yardımcısı olmuştur. 2007 yılında Paul Quilès ve Marie-Noëlle Lienemann ile "Gauche Avenir" (Sol Gelecek) çağrısına dahil olmuştur. 2014 yılına kadar Air France yönetiminde yer almış daha sonra Kasım 2014'te SNCF genel müdür vekilliğine atanmış, Mart 2016 SNCF Genel Müdür-Başkanı Guillaume Pepy tarafından SNCF Voyageurs genel müdürlüğüne atanmış, Zodiac Aerospace Havacılık Şirketi'nin denetleme kurulu üyesi de olmuştur. 2. Édouard Philippe Hükûmeti'nde Ordu Bakanı olmuştur. Yerel YÃ¶netimler Hükümet The Great American Bash (2005) The Great American Bash (2005), WWE tarafından düzenlenen ikinci Great American Bash profesyonel güreş izle ve öde etkinliği. 24 Temmuz 2005 tarihinde Buffalo, New York'taki HSBC Arena'da yapılmıştır. Etkinlikte SmackDown! brand'inde bulunan güreşçiler yer almıştır. SummerSlam (2005) SummerSlam (2005), WWE tarafından düzenlenen on sekizinci SummerSlam profesyonel güreş izle ve öde etkinliği. 21 Ağustos 2005 tarihinde Washington, DC'deki MCI Center'da yapılmıştır. Raw ve SmackDown! brand'lerinde bulunan güreşçiler yer almıştır. Raw brand'inin ana maçında Hulk Hogan ve Shawn Michaels karşı karşıya gelmiştir. Hogan, leg drop hareketinden sonra Michaels'ı tuşlayarak maçı kazanmıştır. SmackDown brand'inin en önemli maçı, Batista ve John "Bradshaw" Layfield (JBL) arasında Dünya Ağırsiklet Şampiyonluğu için gerçekleşen No Holds Barred maçıdır. Batista, ikincisi çelik merdivenlere olmak üzere iki Batista Bomb yaparak maçı kazanmıştır. Raw brand'inin başka bir önemli maçı John Cena ve Chris Jericho arasında WWE Şampiyobnluğu için gerçekleşmiştir. Cena, Jericho'ya FU hareketini yaptıktan sonra onu tuşlayarak maçı kazanmıştır. Diğer maçlar arasındaki ana maç, Rey Mysterio'nun oğlu Dominick'in velayetini almak için yapılan merdiven maçı olmuştur. Maç, Mysterio ve Eddie Guerrero arasında gerçekleşmiştir. Ringin üzerinde asılı olan çantayı alan Mysterio maçı kazanmıştır. This Is the Remix (Destiny's Child albümü) This Is the Remix Amerikalı R&B grubu Destiny's Child'ın remiks albümü. ABD'de Columbia Records etiketiyle 12 Mart 2002 tarihinde piyasaya sürülen albüm, "Destiny's Child" (1998), "The Writing's on the Wall" (1999) ve "Survivor" (2001) olmak üzere grubun önceki üç stüdyo albümü ile bazı solo materyallerden seçilen şarkıların R&B ve dans remikslerini içerir. Albümün adı, ilk parça olan "No, No, No Part 2"de geçen sözlerden gelmektedir. Yayımlandıktan sonra albüm ABD Top R&B/Hip Hop Albums listesinde ilk yirmide yer alırken ülkenin albüm listesinde ilk otuzda, Yeni Zelanda'da ilk onda yer aldı. Eleştirmenler genel olarak albüm için olumlu yorumlar yazdı. Allmusic, "şarkıların bu sürümleri sadece farklı değil aynı zamanda orijinallerinden daha güzel" yorumunu yaptı. Albüm Destiny's Child'ın remiks şarkılarını ve ek bazı şarkıları içerir. Vokalleri yeniden söylenen "No, No, No (Part II)" bu koleksiyona dahil edilmiştir. Aynı şekilde "Say My Name (Timbaland Remix)", "Bootylicious (Rockwilder Remix), "Bug a Boo" (Refugee Camp Remix) ve "Emotion (Neptunes Remix)" de tekrar söylenip kaydedilen şarkılardır. Albümde Da Brat'in katkı sağladığı "Survivor (Remix)" de yer almaktadır. Dans remikslerinin çoğu Maurice Joshua tarafından yapılmıştır. Albümde Joshua'nın remiksleri arasında "Bills, Bills, Bills" (Maurice's Xclusive Livegig Mix)", "Nasty Girl (Azza's Nu Soul Mix)" ve "So Good (Maurice's Soul Remix)" yer alır. Orijinali Charlie'nin Melekleri filminin soundtrack'ine dahil edilmiş "Dot" şarkısının remiksi de albümde bulunur. Grubun eski üyeleri LeToya Luckett ve LaTavia Roberson tarafından söylenen sürümünün yeni üyeler Michelle Williams ve Farrah Franklin tarafından söylenen sürümüyle harmanlandığı "Jumpin' Jumpin'" remiksi de albümdeki diğer detaylardandır. Michelle Williams'ın solo çıkış teklisi "Heard a Word", bonus parça olarak albümün kapanışını yapar. Stres topu Stres topu genellikle 7 cm'den daha büyük olmayan, elde sıkışmış, stres ve kas gerginliğini gidermek, ya da kasların egzersizi için parmaklarla manipüle edilen, yumuşak bir oyuncakdır. Adına rağmen, birçok stres topları küre şeklinde değildir. Bazıları eğlenceli şekillerle kalıplanır, kurumsal logolarla basılıp aktarılır veya basılır. Bunlar, şirketlerin çalışanlarına ve müşterilerine tanıtım hediyeleri olarak sunulmaktadır. Stres topları Birleşik Krallık'ta üçüncü en popüler promosyon hediyesi idi. Mevcut olan birçok küresel olmayan şekilleri nedeniyle, stres topları genel olarak "gerilme rahatlatıcı top" olarak bilinirler. Birçok farklı ülkeden kaynaklanan birkaç farklı stres topu türü vardır. Amerika'daki stres topunun en yaygın türü "fasulye torbası" türüdür, yaygın olarak "Hacky Sack" olarak bilinir. Avustralya'da en yaygın olan stres topu sünger türüdür, bu tip topu sıkıştırmak dirençle stres önler. Stres türünün üçüncü türü, "Baoding" topu olarak bilinen Çin formudur. Bunlar sıkıştırabilme, sağlam şeklide, genellikle ikili olarak gelir. Böylece onlar rahatlatıcı bir ses ve ellerde pürüzsüz bir sansasyon hissi yaratacak şekilde döndürülebilir. Bazı stres gidericiler kapalı hücreli poliüretan köpük kauçuktan yapılır. Bunlar, köpüğün sıvı bileşenlerini bir kalıba enjekte ederek yapılır. Ortaya çıkan kimyasal reaksiyon, bir yan ürün olan karbondioksit kabarcıklarını meydana getirir ve köpük oluşturur. Stres topları, özellikle de fizik tedavide kullanılan stres topları, aynı zamanda, kauçuk veya bez derisinde farklı yoğunluklarda jeller içerebilir. Başka bir tür ince bir pudrayı çevreleyen ince bir lastik zar kullanır. İkinci tip, herhangi bir balonu kabartma tozu (sodyum bikarbonat) ile doldurarak evde yapılabilir. "Hacky sack"'a (Kum veya plastik topaklarla dolu küçük, yuvarlak bir torba) benzer bazı toplar pazarlanır ve stres topları olarak kullanılır. Abbie Cobb Abbie Cobb (d. 6 Haziran 1985; Papillion, Nebraska), Amerikalı oyuncu. Emily Bradford karakterini canlandırdığı "90210" ve Kimantha rolünü canlandırdığı "Suburgatory" dizileri ile bilinir. Pierre Combescot Pierre Combescot (9 Ocak 1940, Limoges - 27 Haziran 2017, Paris), Fransız gazeteci ve yazar. Luc Décygnes takma adıyla Le Canard enchaîné hiciv gazetesi için yazılar kaleme almıştır. "Paris Match" adlı bir köşede yazarlıkta yapan Pierre Combescot 27 Haziran 2017'de 77 yaşında Paris'te ölmüştür. Jew Watch Jew Watch, antisemitik, Yahudi Soykırımı'nı inkar eden ve yahudilerle ilgili negatif atıflarda bulunan bir internet sitesidir. Sitede yahudilerin medyayı ve bankaları kontrol ettiğine dair hatta teröristlerle çalıştığına dair de iddialar içermektedir. Medyanın ilgisinin 2004 nisan ayında Google Search'de "Jew" yazıldığında site ilk sırada çıkıyordu. Dilekçe üzerine site Google Search arama listesinden çıkartıldı. Sitenin iddialarına göre, Atatürk yahudilik dönme olarak ifade ediliyor. İspatı olarak ise gazeteci Itamar Ben-Avi'nin Atatürk'le yaptığı bir sohbette Atatürk'ün eskiden yahudi olduğunu itiraf etmesi olarak gösteriliyor. ValentÃ­n Pimstein Valentín Pimstein Weiner (d.9 Ağustos 1925 –ö. 27 Haziran 2017) ,Şilili film ve televizyon yapımcısı. Kendisi Santiago, Şili'de doğmuştur. Meksika'ya taşınarak Tv'de ses getirmiş pembe diziler hazırlamıştır. Bilinen yapımları arasında; "María la del Barrio", "Marimar", ve "Atlı Karınca" (Carrusel) sayılabilir. Şilili ünlü Tv ve dizi yapımcısı Valentín Pimstein, Santiago, Şili'de 27 Haziran 2017'de 91 yaşında solunum durması nedeniyle hayatını kaybetti. Janett Lunn Janet Louise Lunn ("kızlık soyadı" : Swoboda; d. 28 Aralık 1928; Teksas ; ö. 26 Haziran 2017; Ontario, Kanada) ,Kanadalı kadın çocuk öyküleri yazarıdır. Kendisi Dallas, Teksas'ta doğmuş ailesiyle Vermont'a daha sonra 1938'de büyüdüğü New York Şehri'ne yerleşmişlerdir. 1946'da geldiği Kanada'da eğitimi için girdiği Queen's Üniversitesi'de kendisi gibi öğrenci Richard Lunn ile evlendi. 1963'te Kanada vatandaşlığına geçen Lunn They eşini 1987'de kaybetmiş beş çocuğu vardı. 1968'de ilk çocuk kitabı "Double Spell" 'i yayınladı. 1972'den 1975 yılına kadar Irwin Yayıncılık firmasının çocuk edebiyatı editörlüğünü yapmıştır. 1984'ten 1985'e kadar Kanada Yazarlar Birliği Başkanı olan ilk çocuk öyküleri yazarıdır. Kendisi 1982'de Vicky Metcalf Ödülü, 1996'da Ontario Nişanı ve 1997'de Kanada Ulusal Nişanı ödüllerini kazanmıştır. Ünlü çocuk öyküleri yazarı Janet Lunn 26 Haziran 2017'de Ontario, Kanada'da ölmüştür. WWE European Championship sahipleri listesi WWE European Championship, World Wrestling Entertainment (WWE) şirketinin eski profesyonel güreş şampiyonluk kemeridir. Kemer, 26 Şubat 1997 tarihinde tasarlanmıştır. The British Bulldog, yapılan bir tunuvanın finalinde Owen Hart'ı yenerek kemerin ilk sahibi oldu. Kemer, 1999 yılında Shane McMahon onu bir el çantasında tutarken kaybolunca emekli edildi. Kemeri bulan Mideon, kemerle ödüllendirildi. Kemer, 22 Temmuz 2002 tarihinde WWE Kıtalararası Şampiyonu Rob Van Dam, Avrupa Şampiyonu Jeff Hardy'yi yenince iki kemer birleştirildi ve Kıtalararası kemeri olarak devam ettirildi. Kemeri tarih boyunca 27 farklı farklı güreşçi kazanırken, 37 saltanat gerçekleşmiştir. WWE.com, Rob Van Dam'ın Jeff Hardy'den aldığı European Championship kemerini tarihte listelemese de, RVD'nin profilinde kabul edilmiştir ve WWE'nin resmî ansiklopedisinde onun kemer saltanatı da listelenmiştir. WWE Women's Championship (1956-2010) sahipleri listesi WWE Women's Championship, World Wrestling Entertainment (WWE) şirketinde kadın güreşçilerin hedeflediği eski şampiyonluk kemeridir. Kemeri tarih boyunca 29 farklı güreşçi kazanırken, 59 saltanat gerçekleşmiştir. Kemer toplamda sadece 65 gün süreyle iki kez boşta kaldı ve toplam 1398 gün boyunca iki kez devre dışı bırakıldı. WWE tarafından kemerin ilk sahibi olarak tanınan The Fabulous Moolah, 18 Eylül 1956 tarihinde NWA World Women's Championship (hâlâ var) kemerini almıştır. Şampiyonluğu devam ederken 1984 yılında WWF Women's Championship kemerini almıştır. Mayıs 2002'de WWF, şirketin adını WWE olarak değiştirince kemerin adı WWE Women's Championship olmuştur. Mart 2002'de brand ayrımı başlayınca Women's Championship herhangi bir brand'e sahip olmasa da aynı yılın Eylül ayında Raw'a özel olmuştur. Temmuz 2008'de SmackDown, bu kemere karşılık WWE Divas Championship kemerini tasarlamıştır. İki kemer Nisan 2009'da yer değiştirmiştir. 19 Eylül 2010 tarihinde yapılan Night of Champions etkinliğinde Women's Championship, WWE Divas Championship kemeriyle birleştirilerek emekli edilmiştir. Kemere en uzun süre sahip olan Fabulous Moolah, resmî olarak 10.170 gün kemer sahibi olarak sayılmıştır. Bunun nedeni WWE'nin 1956 ve 1984 yılları arasındaki (İlk saltanatı aslında 3.651 gün olmakla beraber yine de en uzun süre kemer sahibidir) kemer değişimlerini saymamasıdır. Moolah, teknik olarak 8 kez bu kemere sahip olarak kemeri en çok alan güreşçi olsa da, WWE 1956 ve 1984 yılları arasındaki kemer değişimlerini saymadığından Moolah 4 kez bu kemere sahip olarak sayılmıştır. Bu nedenle Trish Stratus, 7 kezle kemere en çok sahip ola güreşçidir. Mickie James, 1 saat bu kemeri elinde bulundurarak kemere en kısa süre sahip olan güreşçi olmuştur. Kemeri aldığında 22 yaşında (10 ay) olan Wendi Richter en genç şampiyon olurken, son saltanatını 76 yaşında (106 gün) başlatan Moolah en yaşlı şampiyondur. Bertha Faye en ağır, The Kat en hafif kemer sahibidir. Saltanatı boyunca yenilmeyen tek güreşçi Chyna olmuştur. Son şampiyon Layla, ilk ve bir kez bu kemerin sahibi olmuştur. Trium Mondo Trium Mondo Mitsubishi yan kuruluşu olan Trium tarafından tasarlanan ve pazarlanan erken dokunmatik ekranlı bir akıllı cep telefonu idi. Pocket PC 2000 işletim sistemini çalıştırır, Pocket PC 2002-ye de yükselebilir. Ürün ilk olarak 10 Ocak 2000 tarihinde Paris'te Georges Pompidou Merkezi'nde ilan edildi ve Ağustos 2001'de İngiltere'de