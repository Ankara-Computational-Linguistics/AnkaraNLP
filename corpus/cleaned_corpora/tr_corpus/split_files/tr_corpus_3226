sanki senin kendini savunmanı da engellemişti. Yeni bir şiir kitabına başladım, küçük İskender’in. İnsanları belirli nesnelerle eşleştirmeyi seviyorum ama bu bir amaç değil sonuç meselesi benim için. Yani kasıtlı değil. O insanı ve eşleştirilmek üzere olduğu nesneyi tanıdıkça aklım böyle oyunlar oynuyor sanki. Adı Ölen Sevgilimin Şiir Defteri... İnsan bir şiiri, onda kendi hayatından izler bulabildiği anda sever derler; bu teoriye göre benim, “Üstelik gittiğim yerde nehir yok. Dağ yok. Deniz yok.”(İskender, 18) dizesiyle sevmem gerekirdi bu kitabı ama hayır. Ben ilk başında değil, en sonunda “Şimdi hayal kur, bil bakalım ben nasıl öldüm./ Astım mı kendimi, kestim mi, boğdum mu, ilaca mı gömüldüm,” (İskender, 91) dizeleriyle geldim oturdum o altıncı banka. Oturdum ve bu kitabı seninle eşleştirdim, eşleştirdiğim için sevdim. İntihar dediğimiz biraz melodramatik bir olay, bireysel bir seçim olduğu kadar bazen, tek sebebi bu olmasa da, geride bırakılanları cezalandırma amacı da güdebilir. “Kalk,” demiştin yük gemisi Kuleli’nin önünü boşaltıp ışıklar tekrar görünmeye başladığında. Sonra kendimizi bir anda okula giderken her gün önünden geçtiğimiz Zincirlikuyu’nun o çinili kapısında “Her canlı ölümü tadacaktır.”(Ali İmran, 185) yazısı altında buluvermiştik. Camus muhabbetinden midir nedir olaylar iyice saçmalaşmaya başlamıştı. Annenin öldüğünü biliyordum hatta bu konu seninle konuşurken bahsedilmemesi gerekenler listemdeydi. “Yaşarken kimse kimseye benzemez/ Ölünce herkes birbirinin aynı nasılsa.” (İskender,17) Hayatımız boyunca fark yaratmaya çabalar dururuz, geriye kalan milyarca insandan bizi ayıracak o minicik şey içindir belki de yaşamak? Bekçi içeri almadı bizi, mezarlığı ziyarete gecenin bir yarısında zaten ancak ya bizim gibi iki deli gelirdi ya mezar hırsızları. “Olsun,” demiştin kapıda öylece birkaç saat dikilmiştik sonra, annenin öldüğünü biliyordum hatta bu konu seninle konuşurken bahsedilmemesi... “Annem ölmedi, yani bir trafik kazasında değil.” Bu konu seninle konuşurken bahsedilmemesi gerekenler listesinde... “Annem intihar etti benim.” Sustuk. Ben bu kitabı seninle eşleştirdim. Beynim sever böyle oyunları söylemiştim. Aklıma denizler geldi. Dalgalı kızgın hırçın denizler... Bulunduğumuz mezarlık kapısından az ötede ufacık deniz görünüyordu. “Ölüm mü, bir gölün dibinde durgun uykudasın./ Denizler? Tanrılar karıştırır durur denizleri.” (Süreya, 300) Senin aklında göller vardı belli. Sustuk. Yaşarken tarafsız olmanın ya da her şeye eşit uzaklıkta bulunmanın imkansızlığına inandığımdan susarım ben arada. O an konuşmalıydık oysa o an konuşmaya hakkımız vardı, o an göllerle denizlerin tam ortasındaydık, her ikisine de eşit uzaklıkta. Şimdi okuldan denize iniyorum Arnavutköy Portakal Yokuşu’ndan aşağı. Yaklaştım az kaldı. Elimde bu şiir kitabı. Küçük İskender’le 2015 Aralık’ta yaptığınız röportajı aradım okulun arşivinde, evine kadar gitmiştiniz röportaj için hatırlıyorum, bulsam yazımda kullanacaktım. Bulamadım. Bu banka bir daha otursak ve bir daha açılsa konusu Camus’nün, o yük gemisi Kuleli’nin ışıklarını üflemeden, üfleyip de bizim dikkatimizi söndürmeden yapacağın açıklamayı sonuna kadar dinlerdim. Martı’ydı derginin adı ve de 2015 Aralık Sayısı... 4,5,6 işte o banktayım, deniz o banktan öteye hemen bir adım. “Varsın denizleri sevsinler/Israrla büyüyor göl/ Ona dökülen nehir olmasa da”(İskender, 60) Kaynakça Camus, Albert, Tahsin Yücel. Sisifos Söyleni: Deneme: Can Sanat Yayınları, 2013. İskender, küçük. Ölen Sevgilimin Şiir Defteri:şiir: Can Sanat Yayınları, 2017. Ali İmran, 185: Kur'an-ı Kerim Süreya, Cemal. Sevda Sözleri: Bütün Şiirleri; Üvercinka, Göçebe, Beni Öp Sonra Doğur Beni, Uçurumda Açan: Yapı Kredi Yayınları, 2000. AÇLIK OYUNLARI / Sena Deniz Gülsoy (Bilkent ID: 21401305) OYUNDA DÜZENBAZLIK Son zamanlarda gündemden düşmeyen fantastik romanlara fazlasıyla alıştık. Ancak alışılmışın dışında olan distopik bir temasıyla Açlık Oyunları, sadece gençlere değil oldukça geniş bir kitleye hitap etmeyi başararak farkını ortaya koyuyor. Gelecek bir zamanda geçen bu romanda, belki savaştan belki salgından dolayı terk edilmiş, yıkıntıların yer aldığı Kuzey Amerika’nın içinde yaşayan Panem ulusunun iç burkan hikayesi, başlarından geçen talihsiz veya kimine göre talihli olaylar anlatılıyor. Zengin ve güçlü Capitol insanları ile fakir ve güçten yoksun bırakılmış on iki bölge arasındaki büyük uçurum, romandaki her satırda hissediliyor. Capitol’de yaşayanları eğlendirmek adına her sene düzenlenen “geleneksel” Açlık Oyunları on iki bölgeden bir veya iki canın kaybolmasına, yitip gitmesine sebep oluyor. İnsan hayatının, bu kadar önemsenmeyişi gerçekten hayretlere düşürüyor beni. Sadece paranın gücü ile yaşamaları, paraya aşırı değer vermeleri ne kadar manevi boşlukta olduklarını gösteriyor. Para ile her zevki tadıyorlar. Ama bir yere kadar paylaşmanın ve manevi duyguların hayatlarında atık yer almayışı boşluğa düşmelerine neden oluyor. Hiçbir şeyden zevk alamayınca böyle korkunç, sapık ve kabul edilemez yollara sapıyorlar. Bu yönüyle Capitol’ün şiddet düşkünü, acımasız ve bencil olduğunu görebiliyoruz. Ben ki bazen karıncayı bile incitmekten korkarım; Capitol’dakiler için çalışan, geçimini sağlamakta zorlanan halkın acı çekişini, ölümünü heyecanla izleyen Capitol insanlarının mantelitesini anlamak ve kavramak çok zor… Bohem 1 hayatlarından bir kez olsun kafalarını çıkartıp asıl hayatlara bakmak istememeleri, hayatın gerçekleriyle yüz yüze gelmek istemeyişleri… Bu “geleneksel” açlık oyunları Capitol’de yaşayanlar için bir eğlence seçeneği olarak görülürken on iki bölgede yaşayan halk için “ölüm cezası”ndan başka bir şey değil! Sırf eğlendirmek uğruna canlarından vazgeçmek akıl almaz bir olay… Yani benim aklım almıyor ne kadar kitabı elimden düşüremeyecek kadar sürükleyici ve etkileyici bulsam da. Çünkü yazarın üslubu kullandığı betimlemeler ve karakterlerin çok güçlü bir şekilde romanda yerleştirilmesi okuru, beni, kitaba bağladı. Yine kitabın içeriğine dönecek olursak eğer, en çok merak ettiğim noktanın şu olduğunu fark ettim: Bu caniliğin altında ne yatıyor olmalı, oyunun amacı ne? Sayfaları çevirdikçe anladım ki Açlık Oyunları’nı düzenlemenin temel amacı Capitol’ün gücünü mıntıkalarda yaşayan halka göstermektir. Ne kadar yenilmez olduklarını hissettirmek ve paranın da verdiği güç ile onları olabildiğince ezmek ve susturmak. Bu şekilde Capitol’dekilerin tabiriyle düzen oturtulmuş oluyor. Hatta ibret alınması için Capitol tarafından bu yapılan haksızlıklara karşı isyan çıkarttıkları için yok edilen on üçüncü mıntıka her zaman tüm insanlara hatırlatılıyor. Hatırlatılıyor ki Capitol’ün gücünü, halka eziyet etmek ve halkı sömürmek için kullanmasını protesto etmelerine engel olmak için her sene tüm mıntıkalardan kurban veriliyor. Bu şekilde güç ve onlara göre “sükûnet” sağlanmış olurken kendi varlıklarından ve zenginliklerinden hiçbir şey kaybetmemiş oluyorlar. Kim ölmüş, kimin evine ateş düşmüş onlar için önemli değil. Belki yadırgayabilirsiniz fakat şimdilerde de benzer olaylar ve umursamazlıklar yaşanıyor. Türkiye’nin doğusunda teröristler tarafından bir sürü Türk askerleri şehit edildi ve edilmeye devam ediyor. Bu bölgelerden uzak yaşayanlardan bazılarının ruhları bile duymazken ufak tefek şeylere üzülüyorlar. Haberleri olsa bile ellerindeki teknoloji sayesinde iki üç isyan cümlesi kuruyorlar. Ya sonra… Birkaç beğeni aldıktan sonra unutuluyorlar o gerçekler ve yitirilen hayatlar… İşte bu kadar umursamaz insanlar da var hayatta duyarlıların yanı sıra… Bu nasıl bir anlayış, bir bakış açısı? Hükümet konumunda birisi için gücü, başkalarını ezmek için kullanmak ne kadar doğru? Yaşadıklarıma ve edindiğim tecrübelerime dayanarak bunun çok yanlış olduğunu hatta bunun tam anlamıyla korkaklık olduğunu söyleyebilirim. Sizce de öyle değil mi? Başkalarını bastırmak korkaklıktan başka bir şey değil midir? Bunların yanı sıra kardeşlik, dayanışma, sevgi ve fedakârlığa dayanan birçok olay olmuştur ve birkaçı beni çok etkilemiştir. Örneğin; kardeşinin kurada isminin çıkması üzerine kendini feda eden Katniss’ın kardeşini koruma içgüdüsü beni çok etkiledi. Tıpkı ablamın, 2 kaydıraktan düştüğümde bana doğru koşup iyi olup olmadığımı sorması gibi. Tıpkı çocukken dikkatsizlikle yola atlayıp son anda ablamın kolumdan beni yolun kenarına çekmesi gibi. Katniss da ucunda ölüm olan bir oyuna, narin ve kendinden çok sevdiği kardeşinin katılmasını istemediği için kendi canı pahasına gönüllü oluyor ve Açlık Oyunun bir parçası haline geliyor. Burada gösterilen fedakârlık bir abla-kardeş arasındaki bağlılık ve saflık kadar güzel... Para insanları yalnızlaştırıyor. Sevgi, paylaşmak, beraberlik, dayanışma hayata ve yaşamaya anlam katan kavramlar, paranın satın alamayacağı değerler… Sevginin gücü. Kardeşi için kendi canını feda etmek. Bunu sevgiden başka hiçbir güç yaptıramaz. (652 kelime) 3 Alara Deniz Özkan Sanal Yaşam Siz de fark etmişsizinizdir ki, günümüzde artık neredeyse herkesin en az bir sosyal medya platformunda hesabı var. Beğeni almak, takipçi kazanmak artık insanların tek derdi haline geldi. Bende insanların sanal bir ortamda bu denli kendilerini kaptırmalarına bir tepki olarak hiçbir sosyal medya hesabımı kullanmamaya başladım. Facebook ben küçükken çok popülerleşmeye başladı ve birden bire hemen hemen tüm arkadaşlarım Facebook hesabı açtı. O dönemlerde benim bile bir hesabım vardı çünkü Facebook hesabı olmayan kişi “ezik” olarak lanse edilmeye, insanlar takipçi sayılarına göre yargılanmaya başlamıştı. İlk başta havalı biri olabilmek için yüz takipçiye ihtiyacın varken bu sayı günden güne arttı bine, iki bine çıktı. Hala da artmaya devam ediyor bu rakam, sadece artık revaçta olan Facebook değil Instagram. Artık orada takipçiniz olmalı, beğeni ve çokça yorum almalısınız ki “normal” yani sosyal, arkadaşı olabilen bir insan olarak görülün. Hadi ama, itiraf edin. Sizde biriyle tanıştıktan sonra internetten açıp fotoğraflarına, yapılan yorumlara bakmıyor musunuz? Özellikle ergenlik çağındaysanız bunu yaptığınıza eminim. Ergenlik çağında dememin en temel sebebi bu yaş gruplarında ki insanların, benim gözlemlediğim kadarıyla, daha çok ilgi çekmeye ihtiyaç duyması. Sosyal medya denilen olay da kendilerini göstermek için yanıp tutuşan ergenlik çağındakilerin bu derdine derman olmak için yaratılmış sanki. Arkadaşlarım her gün yeni bir fotoğraf koyabilmek için sürekli fotoğraf çekiyor, bazen tüm günlerini buna ayırıyorlar. Sosyal medya adeta bir zehir gibi insanları içine çekiyor ve bağımlısı yapıyor. Bir yandan hiç önemsemediklerini, kaç beğeni aldıklarını, kimlerin yorum yaptığını umursamadıklarını söyleseler dahi telefonlarına bildirim geldiğinde hemen açıp bakan ilk bu kişiler oluyor. Ben de bu bağımlılığın içine girmemek, sosyal medya çılgınlığına kapılmamak için ilk önce Facebook hesabımı kapattım daha sonra da Instagram hesabı açmayacağıma dair kendime söz verdim. Çünkü Facebook’ta olduğu gibi burada da bir süre sonra takipçi ve beğeni yarışı ortaya çıktı. Ama aynı zamanda da teknolojinin ilerlemesiyle, insanların sahte takipçi ve sahte beğeni alabilme şansı ortaya çıktı. Bunun için yüzlerce lira vermeye başladılar ve bu iş bir ticarete dönüştü. Bir süre sonra bu beğenileri, takipçilerin gerçek olduğuna kendi kendini inandırıp mutlu olanlar bile oldu çevremde, ama fark edemedikleri şey şu ki; yaşadıkları sadece sanal bir mutluluk. Parayla satın alınmış bir şeyin gerçek olmasını bekleyemeyiz zaten öyle değil mi? Anlayabileceğimiz üzere insanlar beğenildiğini hissetmek, bu ortamda insanlar tarafından popüler olarak algılanmak ve böylece sanal bir tatmin yaşayabilmek için her şeyi yapmaya hazır hale geldiler. Fakat bu sosyal medya çılgınlığı doz aşımına uğradığı zaman insanların psikolojileri de bozulmaya başlayacak; beklediği beğeniyi veya yorumu alamayıp kendini yalnız, arkadaşsız hisseden ve depresyona girip kendine zarar verebilecek kişilikler oluştu. Bir çılgınlık olarak tanımlıyorum ya sosyal medyayı, bunu dememdeki en büyük etken insanların özel hayatlarının ona göre şekillenmesi nedeniyle kişilerin çevreyle olan iletişimini de engellemeye başlaması. Yan yana sofrada otururken başlarını telefonlarından kaldırmayan aileler arasında ki iletişim eksikliği nedeniyle ailevi değerler önemini yitirmeye başladı. Özellikle benim yaş grubumda ki kişilerde bu sorun çok yaygınlaşmaya başladı. Bir yere gittiğim zaman kafamı kaldırıp çevreme baktığımda görüyorum ki masadaki insanların çoğu birbirleriyle konuşmak yerine telefonlarında sosyal medya hesaplarına bakıyorlar. Onları etkileyecek iyi ya da kötü herhangi bir olayda arkadaşlarıyla konuşmak, aileleriyle paylaşmak yerine hemen sosyal medya hesaplarından bunu duyuruyor ve bu platformdaki insanların verecekleri tepkileri daha çok önemsiyorlar. Sanal dünya artık bu tür insanların gerçek hayatı, gerçek hayat ise sanal dünyalarına dönüşmüş durumda olduğunu gördükçe üzülüyorum. Sanal hayat yavaş yavaş hayatımızın içine giriyor ve fark etmeden bizi gerçekliklerden koparıyor. Buna dur diyebilecek kişiler ise bizleriz. Benim gibi sizde sosyal medya hesaplarınızı kapatıp o şekilde hayatınıza devam etmeyi deneyin. Emin olun gerçek dünyada ki arkadaşlıklarınız orada olan sahte, parayla satın alınmış arkadaşlıklardan çok daha reel olduğunu görüp değerini anlayacaksınız. 1 1 “Sosyal Medya, Facebook İle İlgili Karikatürler.” –Dersteknik.com. N.p., n.d Web. 11.Ekim.2016. “Herkes, Herkese Aittir.” Kimi kitaplar ne hikmetse tanıştığım herkesin ya “mutlaka okumalıyım” ya da “ben okudum, sen de mutlaka okumalısın!” listesinde oluyor. Ben ise her seferinde, bu kitaplara belki de sahip olduğumdan bile emin olmadığım anti popülerist yanımla bileniyor, gördüğümde ise satın alıyor, ancak kapağını açmıyorum. Daha doğrusu birkaç ay öncesine kadar öyleydi. Geçen yıldan beri kapağı açılmamış, her gördüğümde bana suçluluk hissettirdiği için kötü bakışlar attığım Bülbülü Öldürmek’in yanına Cesur Yeni Dünya’yı eklediğim gün, hem yapacak başka bir şeyim olmadığını hem de okunmamış kitapları biriktiren tiplerden birine dönüşmeye başladığımı fark ettim. Bilirsiniz, bu giderek bir alışkanlığa dönüşür ve bir de bakmışsınız okumadığınız, ama güzel ve yeni görünen kitaplarla dolu bir kütüphaneniz olmuş. Huxley kitabın ilk bölümünü kitabın geçtiği distopyayı açıklamaya ayırdığı için, edindiğim ilk izlenim çok absürttü. Karakter isimleri, özellikle de Lenina Crowne, o kadar özensiz geldi ki gözüme, gülmekten kendimi alamadım. Ne var ki kitabı okumaya devam ettikçe bu kör gözüne parmak üslubun, Cesur Yeni Dünya’yı özel kılan unsurlardan biri olduğunu düşünmeye başladım. Bokanovski İşlemi’nin üzerine düşünmeye başladığımda ise kitabı okumayı neden bu kadar ertelediğime hayıflanmaya başlamıştım bile. Cesur Yeni Dünya’nın evreni, yaşadığımız zaman içinde özendirilen ancak bir o kadar da tabu olarak görülen birçok şeyi normal kabul edip, insanlığın çoğu tarafından kutsal olarak nitelendirilen annelik ve babalığı ise pornografik konseptler haline getiriyor. Değerlerin bu kadar değiştiği bir evreni okumak, insanı kendi normallerini sorgulamaya yönlendiriyor. Hangi kavram neden kutsal, ya da neden yasaklı; hangi önermeleri neden doğru kabul ediyorum, özellikle de insanlık olgusuna nasıl bir değer yüklüyorum? Ölüme alışmaları için hastanelerde oynayan küçük çocuklar, kitlelere uykularında öğretilen ve tıkır tıkır işleyen bir sınıf sistemi, tarihleri silinmiş ve iki milyar insanın on bin soyadı paylaştığı Dünya Devleti’yle karşı karşıyayız. Günümüzde methedilen sevgi, aşk gibi duygulara sahip olanların, kendine zaman ayırmak isteyenlerin, aile kavramından bahsedenlerin; yani ana kahramanımız Bernard Marx’ın ayıplandığı, hor görüldüğü bir sistem bu. İnsanlık, bizim onu algıladığımız şeklinden uzaklaşmış, en “vahşi” yanlarından arınmış ve artık ruhsuz bir makinenin bir parçasına dönüşmüş durumda. Konu Cesur Yeni Dünya’dan açılınca hemen ardından George Orwell’in 1984’ünden söz edilir. Bu iki distopya, insanlığın varabileceği en kötü noktayı farklı şekillerde hesaplamıştır – Orwell insanlığın bir korku impatarorluğunda kaybolacağına, Huxley ise insanlığın yapay mutluluk ve zevklerin peşinde sürükleneceğine inanmıştır. Ne yalan söyleyeyim, kiminle bu konularda oturup konuşma imkanım olsa, ben onlarda Huxley’in değil Orwell’ın korkusunu görüyorum. Bu kitapları gelecek kehanetleri olarak değil de zamanlarının eleştirisi olarak mı yazdılar, yoksa gerçekten de karamsar düşünceleri kağıda mı yansıdı bilmiyorum. Cesur Yeni Dünya’nın tasvir ettiği insanlar soma kullanıp dertsiz, tasasız bir hayat sürüyorlar en nihayetinde... İdealist sandığımız Bernard Marx bile yine kendi –sahte- mutluluğunun peşinde düzene ayak uyduruyor. Vahşi John ise beni kitaba bağlamaya yetmedi, onun insanlığa olan özlemi ve hatta intihara kadar giden bunalımını yaşayamadım, yalnızca uzaktan izleyebildim. Okuyucunun da böylesine iradesiz ve zavallı bir insan topluluğu yerine, 1984’teki gibi dış baskılar sonucu sinmiş bir topluluğa kendisini daha yakın hissedeceğini düşünüyorum. Belki de bu yüzden son yıllarda graffitilerde Cesur Yeni Dünya’ya değil 1984’e atıflar görüyoruz, çünkü düzene karşı çıkmak isteyip de bunu yapamamak bize daha onurlu geliyor. Ben şimdiki anlamıyla “insanlık” konseptinin, doğamızda olan bir şey değil de öğrenilmiş olduğunu düşünüyorum. Bunun sürekli yüceltilmesinden, “insan olan yapmaz!”lardan, “insanlık ölmüş!”lerden o kadar bıkmıştım ki, insanların bu kadar yozlaştığını okumak bir yandan da hoşuma gitmedi değil. Ne var ki ben de bu toplumun bir üyesi olarak yetiştim, ve bir an bile olsa Dünya Devleti’nde yaşadığımı düşününce, John’un o en bilindik sözlerine katılmaktan kendimi alamıyorum. "Ben keyif aramıyorum. Tanrı'yı istiyorum, şiir istiyorum, gerçek tehlike istiyorum, özgürlük istiyorum. Günah istiyorum." Beklenmedik YolculukAkdeniz’in eşsiz koylarından biri olan Adrasan’da güzel bir yaz sabahıydı, denizdümdüz, güneş parıl parıl… Kahvaltıyı ettikten sonra arkadaşlarla bu güzelhavanın tadını daha iyi çıkarabilmek için eski balıkçı limanına doğru yürüyüşeçıktık. Ufak bir tepeyi aştıktan sonra yemyeşil çam ağaçlarının enfes denizmanzarasıyla bütünleştiği, insanda yaşama isteği uyandıran, eski balıkçılimanına ulaştık. Az sayıda balıkçı teknesinin denizin üstünde adeta bir yağlıboya tablosundaki gibi çevreyle uyum içinde olduğu, minik bir koydu burası.Sıcak kanlı balıkçılar biz sahile iner inmez kahvaltı masasına çağırdılar ve birerçay ikram ettiler. Eşsiz bir manzara ve çam kokularının eşliğindeki hoş birsohbetin ardından kaldığımız otelin yolunu tuttuk. Geri dönüş yolunda herkesinaklında yaşlı balıkçının anlattığı, insanda maceraya atılma isteği uyandırankaptanlık hikâyeleri vardı.Sahile vardığımızda çok yakından tanıdığımız eski bir Adrasanlı arkadaş ilekarşılaştık. Evinde bulunan eski küçük bir yelkenliyi(lazer) tek başına denizeindirmekle uğraşıyordu. Ufak bir yardımdan zarar gelmez deyip hep beraberyelken malzemelerini deniz kenarına taşımaya koyulduk. İşi bitirdikten sonradeniz kenarına oturup muhabbet etmeye başladık. Arkadaş yelkenli ile ufak birkoy turu atacağını ve bizim de gelmek isteyip istemediğimizi sordu. Balıkçıkoyunda dinlediğimiz hikâyelerden olacak, bir an bile düşünmeden teklifinikabul ettik. Ben önceden birkaç kere daha bindiğim için bazı kontrollerin(dümen, yelken ayarı gibi) nasıl yapılacağını biliyordum. Yanımıza gereklierzakları aldıktan sonra, ılık Akdeniz suyuna bıraktık kendimizi. İlk yarım saatiçinde herkes kontrollere alıştı ve parıl parıl eylül güneşinin altında tadınadoyum olmaz bir deneyim yaşamaya başladık. Yemyeşil çam ormanlarının, altınrengi kumsalın ve masmavi denizin uyumu içinde yol alıyorduk ağır ağır. Koyunbir ucundan diğerine birkaç kere gittikten sonra herkesin kafasında incedendaha açığa gitme isteği doğdu. Koyun çıkışında bulunan minik koyları ve sayılarıoldukça azalan sevimli Akdeniz foklarına barınak olan eşsiz mağaraları görmeisteğine aklımızı başımızdan almıştı. Havanın güzel ve rüzgârın yeterli oluşucesaretimizi ve maceracı ruhumuzu kamçılıyordu adeta.Ne kadar açılsak da bize yetmiyordu; bir koydan daha açıkta bulunan diğerinegeçiyor, anın tadını çıkarıyorduk. Arkadaşlardan birinin önerisiyle sahilden onbir kilometre açıkta bulunan ufak, yöre dilinde “Pırasalı“ olarak geçen adayadoğru yöneldik. Yolculuk sırasında bazı balıkçı teknelerinden bize el sallıyorlardı;biz ise o anın umursamazlığıyla el sallıyorduk onlara fazla üzerine düşünmeden.Rüzgârdaki bazı ufak değişmeler, dümende bulunan beni biraz yormayabaşlamıştı. Aramızda nöbetleşe görev dağılımı yapmamıza rağmen dalgalarınyükselmesi herkesi zorlamaya başlamıştı. Ama adaya oldukça yakın oluşumuz,hedefimizden sapmamızı engelliyordu. Kendi aramızda adanın etrafında bir turatıp doğruca sahile gideriz diye düşünüyorduk.Artık adaya ulaşmıştık, ağırlaşan yelkenli gövdesi canımızı sıksa da adanıngörkeminden gözümüzü alamıyorduk. Adrasan körfezinin arasında, ufak,üzerinde yemyeşil yöresel bitkilerin yetiştiği(özellikle pırasa) ve dağ keçilerininüzerinde adeta cenneti yaşadığı bir adaydı burası. Adrasanlı arkadaş açık denizdalgalarından dolayı yelkenlinin su aldığını ve kontrolün gittikçe zorlaşacağınısöyledi endişeli bir şekilde. Ağırlaşan gövde yelkenliyi oldukça dengesiz halegetirmişti. Adanın tam doğu cephesine geçtiğimizde akıntının etkisiyle yelkenliyana savruldu ve tam zamanında çarpan yüksek bir dalga, kimsenin beklemediğibir anda yelkenliyi devirdi ve kendimizi koyu lacivert sularda buluverdik. O anınverdiği panikle çok hızlı bir şekilde yelkenliyi çevirip üstüne attık kendimizi.“Pırasalı” adasının güçlü akıntılarının namı kulağıma gelmişti ama hiç bu kadarkuvvetli olacağını hiç beklememiştim.Adanın etrafını döndükten sonra artık ıstırap vermeye başlayan yelkenliyi enyakın kara parçasına çıkarıp suyunu boşalmamız gerektiğini anladık. Adetamacera filmlerinde kötü olaylardan önce etrafın karardığı gibi hava kapattı biranda. Dalgalar yükseldi, rüzgâr şiddetlendi. O an balıkçıların bize elsallamadıklarını, ufuktaki fırtınayı haber vermeye çalıştıklarını anladık. Güneşingitmesiyle soğuyan hava ve dalgaların gövdeden seken damlaları titrememizesebep oluyordu. İyice ağırlaşan yelkenli, şiddetli batı rüzgârında adeta geri gerigidiyordu. Yorucu dümen ve halat işleri az olan enerjimizi bitiriyor, sabahkineşemizin yerini pişmanlık alıyordu. En sonunda bulabildiğimiz en yakın karaparçasına yelkenliyi batırmadan çıkarmayı başardık. Ağırlığı 2 tonu bulanyelkenli gövdesini karaya itip, tıpayı açarak suyu boşaltmamız gerekiyordu.Keskin kayalar ayağımızı kesiyor, dalgalar dengemizi bozuyordu. Yelkenliyiyarım metre itmek için yirmi dakika uğraştık. Kararan hava canımızı sıkmayabaşlamıştı ve gün içinde ilk defa acaba ailemiz bizi merak ediyor mudur diyedüşünüyorduk.Saatin dokuzu bulmasıyla, azalan karaya dönme umudumuz sert rüzgârınetkisiyle savruluyordu adeta. Bazılarımız geceyi sığınacak mağara aramayabaşlamıştı bile. Adrasan burnunun ucundan süzülen ince bir balıkçı teknesi ışığıhepimizin yüreğine su serpti. Hep bir ağızdan bağırmaya başladık, karanlığıniçinde bizi görmeleri çok zordu çünkü. Bize doğru yöneldiklerini anladığımız ankimutluluğumuzu hiç bir şeye değişmem. Balıkçı teknesinden bizi güverteyeçıkartan elin sabahki çay ikram eden balıkçının olması komik bir rastlantıydı.Balıkçının ağzından dökülen manidar sözler adeta bütün günü özetledi veyüzümüzde tekrardan tebessüm oluşmasına sebep oldu:“Artık sizin de anlatacak bir açık deniz maceranız var…”Gökçe Batur YOLCULUKLARIM Son birkaç haftadır birtakım sorular yankılanıp duruyordu kafamın içinde… Ben kimim esasında? Karakterimin gerçek yüzü ne? Kaç yüzü var yahut? Birden fazla benliğim var gibi hissediyordum sürekli, daha doğrusu farkına varmıştım bunun. Sahte maskeler gibi değil de doğal yollardan oluşan ikincil karakterler gibilerdi daha çok. Hangisi gerçek bendim bilmiyorum fakat bulmaya kararlıydım. Çok büyük bir ikilemdi çünkü bu ve oldukça ağır bir yüktü insanın kimliğini sorgulaması. Özellikle de mekân algıma bağlı olarak değişiyordu sanki özelliklerim. Zaten hiçbir zaman tek bir yere ait hissetmemiş, hissedememiştim. Ankara’da başka bir Gökçe vardı, İstanbul’da farklı, denizde farklı, karada farklı… Bir geminin küçücük bir parçasıyken hissettiğim özgürlükten doğan ben ile bir okul sırasında başka çaresi yokmuşçasına ders çalışan ben aynı değildik. Bu duruma anlam verememem ise iki hafta önce Pia Tafdrup’un Bulunduğun Yerde kitabındaki şiirleri okuyuşumla son buldu. Tafdrup’un şiirlerini okuduktan sonra birkaç gün izin verdim kendime. En çok da “Teslim oluyorum daha önce tanımadığım / Caddelere alanlara / Evlere merdivenlere / Teslim oluyorum / Kentin içinde yolumun üstündeki / Korkusuzca girdiğim / Daracık sokaklara / Teslim oluyorum yana yana / Kalabalığın içinden / Beni takip eden insanlara / Buna karşılık zaman tanıyorum kendime / Birer birer ortaya çıkan / Yüzlerimi görmek için.” (Tafdrup, 2016, s. 18) dizelerinden ilham aldım Pia Tafdrup’un, ben de gezecektim. Gezip göreceklerim ise sadece mekânlarla sınırlı kalmayacaktı bu sefer, çünkü kendi içimde de bir yolculuğa çıkmıştım, bu kez kendi yüzlerimi de gezip görecektim yani. Yola çıktığım an hissettiklerim ise çıkaracağım sonuca yapılmış kocaman bir göndermeydi sanki… Doğup büyüdüğüm şehri terk edecek olan otobüse adımımı attığım anda özgürlüğün fısıltısını duydum. İçimde gittikçe büyüyen bir heyecan, bir beklenti… Bırakıp gidebilmenin verdiği o güçlü his… Sonrasında ise gezdim. Hiçbir sorumluluğum yoktu hayatta kalmaktan başka. Uykum gelince uyudum, gezmek isteyince gezdim, sıkılınca insanlarla tanıştım. Bir hafta içinde üç şehir değiştirdim. Kayseri’de mantı değil hamburger yedim, Balıkesir’de sadece denize girdim, İzmir’de ise uyuyabildiğim kadar uyudum. Bütün normları çiğnedim attım, kendim olmaya çalıştım bütün bu süreç boyunca. Her gidişim daha çok güçlendiriyordu beni, her varış farklı bir anlam katıyordu benliğime. Ankara’ya döndüğümde kendime olan güvenim yerli yerindeydi, anlatacak bir sürü hikâyem olmuştu. Normalde her şeyi ilk arkadaşlarımla paylaşırdım fakat bu sefer en çok ailemi özlemiştim, önce onlara koştum anlattım her şeyi. Sonra günlük tutmaya karar verdim… Ne geçmişten ne gelecekten hiçbir anı kaçırmak istemiyordum. Özgür tarafım kadar romantik ve duygusal tarafımı da keşfetmiştim böylece… Keşfettiklerim arasında benim için konuya son noktayı koyan ve kuşkusuz en önemlisi olan karakter özelliğim ise bağımsızlıktı… “Taşınabilir bir kimliğim var benim / Bırakıp gidemeyeceğim yer yoktur / Bir düşün, sütun heykellerin bir gün / Destek olma görevinden vazgeçtiğini…” (Tafdrup, 2016, s. 134) dizelerini hatırladım bağımsızlığımı keşfettiğim anda. O andan sonra “bırakıp da gidemeyen” herkes zavallı heykelcikler gibi gözüktü gözüme, daha ötesi değillerdi… İki hafta önce okuduğum kitap iki ayrı yolculuğa çıkarttı beni. Biri Türkiye’nin batısına doğruydu diğeri iç dünyama… Sonunda keşfettiklerim ise sonunda “Ben kimim?” sorusuna net bir cevap oluşturdu. Beni bir şeyler olmaya zorlayan insanlar ve şeylerden uzaklaştıkça keşfettim kendi benliğimi, her adımda biraz da bağımsızlaştım, her şehirde biraz daha bendim. Ankara’ya dönen otobüse attığım ilk adımda ise biliyordum ki artık bir Pia Tafdrup şiiri kadar özgür yaşayacaktım… Kaynakça: Tafdrup, Pia. Bulunduğun Yerde. İstanbul: Yapı Kredi Kitabevi. 2016. Cevat Barış Yılmaz Turist Ne kadar kaldı, diye soruyorum Raci’ye. Beni duymuyor bile. Çekik gözlüymüş, diye kendi kendine fikir yürütmeye devam ediyor. Japon olmalı veya Çinli. İlçeye birkaç kilometrelik mesafede yaşayan Salih amcanın evine doğru gidiyoruz. Bu sefer motosikletle değil ama. Önceki gün Raci’nin amcası aldı motoru ilde birkaç işini halletmek için. Salih abinin evinde kalan turisti duyunca da motorun dönmesini beklemeden yürüyerek gitmeye karar verdik. En fazla bir saatimizi alır demişti Raci. Ben de asında turisti çok merak ettiğimden değil de biraz yürümüş olurum diye kabul etmiştim. Havanın iyi olacağı konusunda da garanti vermişti Raci. Dün akşam radyoda dinlemiş. Biz yürümeye devam ederken arkamızdan bir vosvos yavaşlayıp yanımızda duruyor. İnce yüzlü, pala bıyıklı bir adam camı açıyor. Nere gidersiniz gardaş! Binin götürüverem. Raci tam adamın teklifini kabul etmek üzereyken araya giriyorum. Şöyle bir yürümeye çıkmıştık aslında, teşekkürler. Adam önce benim, sonra Raci’nin yüzüne baktıktan sonra, peki gardaş siz bilirsiniz deyip gazlıyor. Araba biraz uzaklaşınca, garip adamdı, diyorum. Buralarda böyle şive var mı? Yok, yabancıydı. Hazine avcısıdır kesin. Şu altın olayı yayıldığından beri bir sürü hazine avcısı dolanıyor ortalıkta. Bizim yayladaki eniştenin tarlasını bile gece gelip delik deşik etmişler üç gün önce. Yola çıkalı iki saati geçti. Hava ufaktan kararmaya başlıyor. Doğru hatırladığına emin misin, diye soruyorum Raci’ye. Raci hâlâ kendinden emin. Daha geçen temmuz bizim Fiko’yla beton atmaya gelmiştik, buralarda bir yerde yolun kenarında olması lazım, diyor. Ekimdeki heyelanda göçmüş olmasın ev, diyorum. Başka bir yere ev yapmıştır belki. Ama Raci öyle bir şey olsa mutlaka duyarmış. En fazla on dakika daha, diyor. Ama yarım saat daha yürüsek de yolun kenarında hiç ev yok. Tam artık geri dönmemiz gerektiğinde ikimiz de karar kılarken, ışık, diyor Raci ileriyi göstererek. Gösterdiği yere bakıyorum. İlerde bir yerde sarı bir ışık var. Bir eve ait olabilir ama oraya kadar yürümemiz demek en az bir saat daha demek. Dönüşte otostop çekeriz, diyor Raci. Turisti görmek konusunda Raci kadar hevesli olmasam da kabul ediyorum. Işık gerçekten de bir eve ait çıkıyor. Burası mı, diye soruyorum Raci’ye. Biraz evi inceledikten sonra evet anlamında kafasını sallıyor. Yalnız bizim döktüğümüz betonu kırmış ihtiyar. Kapıyı tıklatıyoruz. Birkaç saniye bekledikten sonra içerden ayak sesleri duyuluyor ve yaşlı bir adam ahşap kapıyı açıyor. Raci’yi süzüyor bir süre. tanıyınca yüzüne bir gülümseme yayılıyor. Vayyyy, Raci! Sen gelir miydin buralara? Bakışları Raci’den bana dönüyor. Bir süre süzdükten sonra, seni tanıyamadım, diyor. O benim arkadaşım, diyor Raci, tanımazsın, yeni geldi sayılır ilçeye. Gelsin öyleyse, diyor Salih amca içeri geçmemizi işaret ederken. Buraya kadar gelen herkese açık bu ev. İçeri girerken heyecanla turisti görebilmek için sağa sola bakınıyoruz. Ama turistten iz yok. Salih amca bize çayla bisküvi ikram ediyor. Turistin konusunu açmadan önce bir yarım saat havadan sudan sohbet ediyoruz. İlçede ne değişiklik var, diyor Salih amca. Belki iki aydır hiç dolanmadım. Ercü çıktı mı ortaya? Yok çıkmadı ama çıkar yakında, diyor Raci. Bu altın olayı essah mı peki? Gelen geçen altından bahsediyor bu aralar. Vallahi bilmiyorum Salih amca. Bana uydurma gibi geliyor ama herkes kazmaya başladı sağı solu şimdiden. Salih amca düşünceli bir yüz ifadesiyle başını sallıyor. Şaga’nın hastalığından bahsettikten sonra, Salih amca geçen buralara bir turist uğramış diyorlar, senin yanında kalıyormuş galiba, diye lafı açıyor Raci. Ha, evet, diyor Salih amca. Dün sabah buradan geçiyorlarmış da arabaları arıza yapmış. Burada kaldılar dün gece. Yanında bir tane de rehber mi ne öyle bir şey vardı. Eee, diyor Raci heyecanla. Buralardalar mı hâla? Yok, arabayı Necip’e verdirttiydik. Öğlen getirdi arabayı geri, onlar da gittiler iki üç saat önce falan. Naci’yi geri ilçeye bırakıp devam edeceklerdi. Üzgün bir ifadeyle Raci’yle birbirimize bırakıyoruz. Peki nereliymiş adam, ne arıyormuş buralarda, diye soruyor Raci son bir umutla. Vallahi rehber adam anlattı bir şeyler ama unuttum şimdi, garip adamlardı zaten, biri pala bıyıklı öbürü çekik gözlü. Neyse siz boş verin elin gâvurunu da bizim Ercü ne yaptı siz onu anlatın. AHMET KAAN KASAP EN BÜYÜK HATAMIZ Hepimizin çok büyük hayalleri ve hedefleri var. Kimimiz çok iyi bir eğitim hayatından sonra ileride kendini büyük bir akademisyen olarak görüyor. Kimimiz büyük bir sanatçı olup herkes tarafından tanınmak istiyor. Kimimiz ise kendi işinin patronu olup zenginlik içinde yaşamayı diliyor. Fakat bu hayalleri kurarken hep ileride kendimizi tek başımıza veya yanımızda sadece bize imrenen insanların olduğunu düşünüyoruz ve bu düşüncelerimizin sonucunda çoğumuz bu hayatı mutlu kılabilecek en önemli şeyi ıskalıyoruz. Bu ıskaladığımız şey ne diye sorarsanız cevap gerçek anlamda sevdiğin arkadaşlarınla ve ailenle sade ama mutlu bir hayat yaşamayı istemek olacaktır. Kesin çok basit bir şey gibi gelmiştir şimdi sizlere bu istek; hele bir de paranın, başarının veya şöhretin getirdiği gücü ve tatmini düşününce. Fakat düşünsenize bir; hangimizin çevresinde zengin, başarılı ama mutsuz insanlar yok ki? Kendi adıma konuşmak gerekirse benim çevremin çoğu o insanlardan oluşuyor. Peki, bu tek başımıza oluşumuzdan kaynaklanan bu mutsuzluğumuzun sorumluları kim? Ne yazık ki, bu kişiler ailelerimiz, akrabalarımız ve hatta belki de öğretmenlerimiz kısaca büyüklerimizdir. Sanırsam bu dediklerim şimdi sizlere biraz yargısız bir infaz gibi gözükmüştür. Fakat galiba neyden ötürü suçu bu kişilere attığımı üç sene önce başımdan geçen bir olayla daha iyi anlatabilirim. O zamanlar biraz üniversite sınavına yardımcı olması biraz da okulda derslerimin kötüye gitmesinden ötürü ve babamın da yoğun isteklerinin katkısıyla özel ders almak mecburiyetinde kalmıştım. İlk başlarda bu özel ders saatlerinin gayet sıkıcı ve zor geçmişti ama bir iki haftadan sonra hocamın eski altmış sekizlilerden olduğunu fark edince biraz o zamanlara olan merakımdan biraz da hocamla aramızda geçen güzel sohbetlerden ötürü dersler gayet eğlenceli bir hâle dönüşmüştü. Yine bir gün aramızda geçen bu güzel sohbetler esnasında hocam şu cümleyi kurdu. “Seksenli yıllara kadar bizler küçüklerimize bu hayatta bizi mutlu kılabilecek en önemli şeyin aile kurabilmek, güzel arkadaşlıklar kurabilmek ve bir insanı sevebilmek olduğunu öğretiyorduk ama seksenli yıllardan sonra cebinde ne kadar paran olursa, ne kadar başarılı olursan o kadar mutlu olabileceğin öğretilmeye başlandı.” Fakat hocamın kurduğu bu cümlenin etkisini ancak birkaç hafta sonra televizyonda yetmiş beş yapımı bir filmle karşılaşınca hissedebilmiştim. Çünkü filmde insanlar kıt kanaat geçinmelerine, başlarına gelen zorluklara rağmen aileleriyle ve sevdikleri arkadaşlarıyla nasıl mutlu olduğu anlatılıyordu şimdiki filmlerdeki gibi lüks arabalar, büyük evler ve başarılı iş hayatları olan insanların tek başına yaşadığı sahte mutluluklar yerine. Bu fark edişten ötürü biraz yakın çevreme baktığımda ise başka şeylerde dikkatimi çekmedi değil. Mesela, çoğu arkadaşımın o ara hem arkadaşlık hem de duygusal ilişkileri büyükleri tarafından ders çalışmalarını engelleyebileceği nedeniyle pek hoş karşılanmıyordu ve bunun sonucunda da bu ilişkilerin çoğu bitiyordu. Kısacası şimdiki büyüklerimizin tek başına yaşanan bir başarının, sahip olunan paranın ve şöhretin her zaman sevilen insanlarla geçen bir andan daha iyi olduğu düşüncesi bizleri bu mutsuz yaşama sürüklüyor. Bu denilenler belki size biraz mantıksız gelmiş olabilir. Elbette ki hayatımızı kaliteli bir şekilde sürdürebilmek için iyi bir iş yaşamına ve paraya ihtiyacımız var ama zaten yanımızda sevdiğimiz arkadaşlarımız ve ailemiz olduğu sürece iş hayatımız ve dolaylı yoldan ekonomik durumuz da gayet iyi olmaz mı? İşte bu konuda büyüklerimiz bize hayattaki en büyük hatamızı yaptırıyor. Önceliklerimizin aile ve arkadaşlıklar olması yerine para ve başarı olmasını isteyerek. KADINLAR MATİNESİ Bugünki blog yazıma en sevdiğim yazarlardan birini anlatarak başlamak istiyorum. Daha sonra bana göre; yazarın en güzel öykü kitabını değerlendirerek okumamış olan kişileri etkilemeyi ve onlarda bu kitabı okuma isteği uyandırmayı amaçlıyorum. Hatta yazarın bu başarılı eserini, okumuş olup bunun üzerinden uzunca bir süre geçmiş olan okuyucularımız için bir hatırlatma, belki de bir daha okuma isteği yaratma niyetindeyim. Yukarıda yazdıklarımı okurken heyecanlandığınızı “acaba kim bu yazar?” diye kendinizi düşünmekten alıkoyamadığınızı aslında anlayabiliyorum. Beni, onun ve onun eserleri hakkında yazarken heyecanlandıran, eminim ki sizleri de okurken en az benim kadar heyecanlandıracak olan bu yazar sevgili İnci Aral’ın ta kendisidir. Aral, 1977 yılında farklı dergilerde yayımladığı öyküleri, 1979 yılında “Ağda Zamanı” adlı eserinde bir araya getirerek yazarlık hayatına başarılı bir adım atmıştır. Aral, neden kitabın adını “Ağda Zamanı” koymuştur? Hepimizin de bildiği gibi ağda kadınlara özgüdür ve kadınlarla bağdaştırılmıştır. Kitabı okumadan önce kitabın başlığına bakarak yazarın kitapta kadınları ele aldığını rahatlıkla anlayabiliriz. Ne var ki kadınları anlamak için erkekleri de anlamak gerekir. Aslında ilişkiler ele alındığında, kitapta kadınlarla ilgili öyküleri okurken, erkeklerin kadınlardan daha farklı olan yapılarından da izler görebilmekteyiz. Sorduğum soruyu cevaplamak aslında benim için de o kadar kolay değil ama kendi anladığım kadarıyla en güzel şekilde size şu cümlemle anlatabilirim. Kadınlar temizlenmek için ağdayı kullanırlar ve kitapta da Aral, yüklerden sıkıntılardan kurtulmayı yani ağdayı mecazi anlamda kullanarak ruhsal temizlenmeyi anlatmıştır. Yazar’ın öyküleri, karmaşık hayatlarında kendilerine yer bulmaya çalışan kadınları ve onların ilişkilerini anlatmaktadır. “Ağda Zamanı” adlı öykünün ana karakteri olan Leman’ın yakın çevresi ile olan ilişkileri anlatılmaktadır. Daha çok annesiyle, erkek arkadaşıyla, erkek arkadaşının annesiyle ve iş arkadaşlarıyla olan iletişimi kaleme alınmıştır. Öykü, Leman’ın Murat’a âşık olmasıyla başlamaktadır ve Murat’ın başka bir kızla nişanlanmasıyla biter. Leman bu ilişkiden sonra, kişilikli kadınların böyle tercihler yapan erkeklere layık olmadığını düşünür. Leman karakterini ele aldığımızda kendi içerisinde ne kadar çelişkili bir kadın olduğunu görmekteyiz. Leman’ın, kadınları mahalleli kadınlar, bilgili kadınlar, kişiliksiz kadınlar olarak sınıflandırdığını görmekteyiz ama ne var ki kendisini toplumda bir sınıfa koymaz. Leman, toplumun yargılarını eleştirirken, avukat’ın eşinin şoförle yakalandığını duyunca kadının ne kadar kişiliksiz olduğunu söylemektedir. Yani ana karakter aslında kendisi ile çelişmektedir. Örnekler bunlarla da sınırlı değildir. Leman hayalperest biri olmasına rağmen annesinin hayalperest oluşunu eleştirmekte ve benliğini hatırlatan annesine çok kötü davranmaktadır. Bazen bizler de insanlar için çok ağır yargılarda bulunuruz ama aynı durum başımıza geldiğinde, kendimize bunu asla söyleyemeyiz. İşte Leman da öykünün başından sonuna kadar kendini hep böyle ifade etmiştir. Kitabın geneline bakıldığında feminist düşünce ön plandadır. Yazar bu düşünceyi, bize kullandığı cümleler, kelimeler, sıfatlar ve deyimlerle aktarmaktadır. Öykünün çoğunda kadınları anlatan, kadınlarla özleşmiş cümlelerle karşılaşmaktayız. Ne var ki erkekleri betimleyen cümleler, bu kitapta, kadınları betimleyenler kadar yoğun değildir. Aral’ın, 1980 yılında Akademi Kitabevi Öykü Başarı Ödülü’ne layık görülen Ağda Zamanı adlı bu kitabı okurken kendi hayatımdan izler bulduğum bölümlerin olması beni bu kitabı soluksuzca okumaya itti. Bu kitapta sadece kendimi bulmakla kalmayıp, etrafımdaki insanları ve onların davranışlarını daha iyi algılamamı sağladı. Bu başarılı kitap, sadece konusuyla değil aynı zamanda başarılı anlatım şekliyle de benim oldukça ilgimi çekti. Küçük ayrıntıları kusursuz bir şekilde işlemesi, Aral’ın ne kadar başarılı bir yazar olduğunun kanıtıdır. Okumamış olanların bu kitabı okumasını ve okumuş olanların ise, kitaplıklarından çıkartıp bir kez daha okumalarını tavsiye ediyorum. Buse İlayda Öz KONUŞMAYI O Ğ RENMEK İnsan, dünyaya ilk geldiği anda ilkel bir hayvandan neredeyse farksızdır. İçgüdüsel bir dürtüyle çıkardığı ağlama sesi dışında neredeyse hiçbir iletişim becerisine sahip değildir. Ağlayarak çıkardığı ses ise yalnızca huzursuzluğunu belli etmeye yarar. Yani yeni doğmuş bir bebek için yalnızca 2 seçenek vardır: ağlamak ya da ağlamamak, 0 ya da 1, hayır ya da evet. Ancak bu ilkel ağlama dürtüsü çok kısa bir zamanda başka seslere dönüşür. O minicik bedenlerinde saklı üstün taklit etme yeteneği sayesinde bebekler birkaç yıl içinde önce daha anlamlı sesler, sonra kısa kelimeler ve en sonunda da cümlelerle iletişim kurmaya başlar. Peki ilk cümlesini kurduğu anda konuşmayı öğrenmiş olur mu insan ? Konuşmak bir ses çıkarma becerisinin yanında bir düşünme becerisidir aslında. Çünkü bir fikir beyan etmek ancak bir fikre sahip olmakla gerçekleşebilir. İnsan düşünebildiği ölçüde konuşur, konuşabildiği ve paylaşabildiği ölçüde de yeni fikirler edinir. Bir başka deyişle insan konuşarak tartışmayı, tartışarak da yeni fikirlerle tanışıp kendi fikirlerini sorgulamayı öğrenir. Dahası bence hiçbir kitapta ya da hiçbir filmde göremeyeceği ve deneyimleyemeyeceği kadar doğrudan bir yolla öğrenir tüm bunları. Bir fikir ancak o fikri savunan var oldukça kalıcılığını sürdürür. Dolayısıyla o fikri yaratıcısından öğrenmek kadar doğrudan başka bir yöntem olamaz. Peki kurduğu ilk cümlede “Büyüklerin sözüne karışılmaz.” şeklinde bir yanıtla karşılaşan, tuttuğu ilk günlükler gizlice okunan, sorduğu sorular saçma bulunup cevapsız bırakılan, karşı çıktığı ilk fikirde ise “asi” ilan edilip azarlanan bir birey, düşünme becerisini nasıl edinebilir? Günümüzde tartışmak bir sorun olarak kabul görüyor. Hatta çoğu zaman kavga etmek ve tartışmak eş anlamlı olarak kullanılıyor. Birisiyle zıt fikirde olmak böylesine korkunçken, bir de bu zıt fikirleri sorgulamak da bir o kadar imkânsız görülüyor. Özellikle de çoğunluğa aykırı fikirlerin yanlış, bu fikirleri savunanların ise yabancı olarak görüldüğü toplumumuzda sağlıklı bir tartışma ortamı oluşturmak da oldukça güç. Artık arkadaşlarımızı benzer fikirli kişilerden seçiyor, ailemizde diğerlerinden farklı düşünenlere “Kimden öğrendin bunları sen? ” şeklinde sorular yöneltiyoruz. Farklılıkları reddediyor ve hayatımızdan çıkarıyoruz. Bu klonlanmış kişilikler arasında da neredeyse hiç konuşmuyoruz, konuşsak da yalnızca birbirimizi onaylamak için getiriyoruz kelimeleri yan yana. Dolayısıyla bir önceki yılla aynı düşüncelerimiz, benzer bakış açılarımızla sürüklenip gidiyoruz kendi hayatlarımızda. Belki de haksız olmayı kabullenemeyeceğimiz için korkuyoruz düşüncelerimizi sorgulamaktan ve tartışmaktan. Bu nedenle de farklılıklardan kaçıyor, kendimize olabildiğince benzer olan kişilerle çevreliyoruz etrafımızı. Böylece de düşünmekten kaçıyor ve tam anlamıyla zihnimizi zehirliyoruz kendi korkularımızla. Oysa Osman Çakmakçı’nın da “Konuşmak işte insanın kendi kabuğunu soymasıdır. Karşılıklı konuşmak ise karşılıklı olarak kabuklarımızı soymamızı gerektirir.“ sözleriyle ifade ettiği gibi bir parçacık cesaretle yepyeni şeyler öğrenebilir ve gelişebilir insan. (35) Umarım gelecekte sokaklarında düşüncelerin tartışıldığı, her bireyin farklı, her düşüncenin özel görüldüğü ve hemen hemen herkesin konuşma becerisine ve biraz da olsa cesaretine sahip olduğu yerlerde büyür çocuklar. Çünkü ancak böyle yerlerde toplumlar gelişir, değişir ve olgunlaşır. Bir köşe yazarının da söylediği gibi “Konuşma, insanın aklını kullanma sanatıdır.” (Wilson) ve bu eylemin bir ihtiyaçtan bir sanata dönüştüğü o vakit, cahilliğin önündeki en büyük engel olan sorgulama korkusu da kendiliğinden yok olur ve adil, özgür ve eşitlikçi bir dünya oluşur. Kaynakça: Çakmakçı, Osman. Konuşmanın İmkansızlığı Üzerine Bir Diyalog. Türkiye İş Bankası Kültür Yayınları Woody Allen imzalı, fantastik bir romantik komedi; Paris’te Gece Yarısı. Woody Allen bu kez bize Paris’e açtırıyor pencerelerimizi. Diğer filmlerinden farkı, zaman içinde başka bir zamana yolculuk yaptırıyor âdeta. Bu filmi biraz daha yakından tanımaya ne dersiniz? 2012 yılında En İyi Özgün Senaryo Akademi Ödülünü alan bu film sanat ve edebiyatla iç içe yoğrulmuş. Filmin afişine Van Gogh’un en ünlü resimlerinden biri olan Yıldızlı Gece’nin konulması da bunu hemen hissettiriyor bize. Romantik komedi türünde filmlere pek yaklaşmama rağmen, bu filmin hem Woody Allen yapımı olması hem de sanatsal yönüyle aldığı eleştirilerle izlemeye niyetlendiğim bir filmdi. Oldukça tereddütle yaklaşmıştım aslında, izlemek için üşenmiştim. Önce kardeşimin ısrarı ve daha sonra can sıkıntısıyla birlikte izlemeye niyetlendim. “-Bu inanılmaz bir şey. Şuraya baksana. Dünya’da böyle bir şehir daha yok. Hiç olmadı. -Buraya daha önce hiç gelmemiş gibi konuşuyorsun. -Yeterince sık gelemiyorum. Sorun da bu zaten. Bu şehrin yağmurda ne kadar nefes kesici görülebileceğini düşünebiliyor musun? Şehri 20’lerde hayal et. 20’lerde Paris. Yağmur var, sanatçılar var, yazarlar… -Neden her şehir yağmurlu olmak zorunda? Islanmanın nesi güzel ki?” İşte daha bu ilk diyaloglarla beni içine çekti film. Bana, beni izlettirdi. Bir Roma aşığı olarak, en çok istediğim şey, Roma döneminde yaşayabilmek, Horatius, Ovidius, Dante, Vergilius Maro gibi şair ve yazarlar döneminde olabilmek, Dante’nin İlahi Komedyasına dâhil olabilmek, onlarla aynı havayı soluyabilmek. Roma’da yağmur’u da unutmayalım tabii. Ben, “Nostalji zamanın reddidir” sözüne katılmıyorum hiç. Zaten bir kitap okurken, film izlerken zamanda yolculuk yapmıyor muyuz, keşke bu fiziki olarak da mümkün olabilse. Niye Roma, neden Antik Roma Dönemi? Bu soruyu defalarca sordum kendime. Mistik bir havası var benim için. Aynı zamanda da gücü simgeliyor felsefesiyle, diliyle, tarihiyle, sanatçılarıyla, imparatorlarıyla. Filmi izlerken iki saat boyunca, o adam bendim sanki, hep değil miydi istediğim benim, o ana karakter olabilmek. Fiziksel olarak orada olamasam da yaklaşık bir hafta filmin etkisinden kurtulamadım. Söylediğim gibi tarih tutkunu olmam filme bakışımı değiştirdiği gibi, izlerken de beni olumlu yönde etkiledi. Kesinlikle filmler veya kitapların düşüncelerimizi ve hayatımızı bu kadar etkilemesinin nedeni, ilgi duyduğumuz konuların işlenmesidir. İşte tam bu yüzden istedikleri gibi bizi içlerine çekebilirler. Ancak etkilenmek için sadece bu özellik yetersiz değil mi? Kitap ya da filmde ilgi duyduğunuz konunun işlenmesinin yanı sıra, işleniş şekli ve tam olayların ortasında kalmışken, gerçek hayata dönüş yapmak, siz olduğunuzu hatırlamak da oldukça önemli. İşte bu filmde bu özellikler fazlasıyla mevcut. Film’in konusuna gelince, evlenmek üzere olan Gil ve Inez çifti, Inez’in ailesi ile birlikte bir kaç günlüğüne Paris’e gider. Paris’e, geçmişe ve geçmişteki yazarlara, şairlere âşık olan damat adayı Gil, yeni kitabını burada tamamlamaya çalışır. Üstelik her gece Paris sokaklarında gezerken eski bir araba önünde durur ve içindeki kişiler onu arabaya davet ederler. İşte bu andan sonra Gil, başka bir zamana gider ve hayranı olduğu Ernest Hemingway, Pablo Picasso, Salvador Dali, Henri Matisse, Man Ray gibi isimlerle arkadaş olur ve artık Gil’in hayatı tamamen değişir. 1920’lerde Paris ve o dönem sanatçılarıyla ilgileniyorsanız, muhteşem bir fantastik film. İnsan izlerken Gil’in yerinde olmak istiyor. Ben Roma dedim, peki siz hangi zamanda nereye gidiyorsunuz? DOĞUŞ AYTEKİN İlayda Eva Baygın 21501467 Kaç pişmanlık bir mutluluk eder?Hiç 18 yaşında olsam ne yapıyor olurdum diye düşündünüz mü? Henüz 18 yaşına gelmemiş olanlar sınırsız özgürlük hayalleri kuruyor, eğlenceli bir hayat düşlüyordur. 18’ini çoktan geçmiş olanlar ise yitip giden hayallerini hatırlıyordur. Bu yitip giden hayallerin beraberinde, geçmişteki hataların telaﬁsini yapma isteği beliriverir insanın içinde. Ben bile 18’imi geçen sene geride bırakmış biri olarak yaptığım hataları düşünüp pişman olabiliyorum. Aslında mesele hangi yaşta olduğumuz ile ilgili değil. Mesele bulunduğumuz anı neler yaparak değerlendirdiğimizle ilgili. Misal biz öğrencilerin en güzel yılları ders çalışmakla geçmiyor mu? Ya annelerimiz, onların da seneleri çocuklarına emek vermekle geçmiyor mu? Kimisi eşine, çocuklarına adıyor kendini kimisi kariyerine. Herkes bir şeylerle meşgul ancak kimse yaptığından memnun değil. Bir çoğumuzun vazgeçtikleri seçtiklerine değmiyor. Tam da bu yüzden pişmanlıklar, keşkeler birikiyor insanda. Ancak duyulan her pişmanlık, o olaydaki yanlışı düzeltmek için bir fırsattır aslında. Bir şeylerden şikayet ederek, yitip giden senelerine üzülerek pişmanlıklarını pekiştiren insanların hayatta başarılı olabileceklerine hiç inanmadım. İnsan düştüğünde kalkabilmeli, zorluklara karşı dik durabilmeli bana göre. Toplumun genelinde yaygın olan “Bu yaştan sonra bizden geçti.” zihniyeti değişmek zorunda. Çünkü hayatta hayal ettiğimiz ne varsa gerçekleştirmek için geç değil. Pamela Redmond Satran’ın “Keşke Genç Olsaydım” romanında kaleme aldığı Alice Green karakteri bunun mükemmel bir örneği. Yaşadığı zorluklara rağmen o pişmanlıklarına takılıp “yaşlanmayı” değil “gençleşmeyi” seçmiş biri. Bizim ihtiyacımız olan da tam olarak Alice Green’in yaptığı. Bize iyi gelecek, mutlu hissettirecek ne varsa onu yapmalıyız. Bunun yeri, zamanı, “Elalem ne der?”i yok. Bunun tıpkı çocukken olduğu gibi insanın içinden geleni yapmasıyla ilgisi var. Hatalarımıza takılı kalmadan vakit kaybetmeden hayallerimizi gerçekleştirmek için uğraşmalıyız. Çünkü hayat, bir rüzgar gibi esip geçiyor. Kimisi rüzgarın estiği yöne doğru bırakıyor kendini. Yolun sonunda “Benim varmak istediğim yer burası değildi, rüzgar beni buraya getirdi.” diye şikayet ediyor. Kimisi dimdik duruyor rüzgara karşı, belki zorlanıyor ama kendinden emin bir şekilde varmak istediği noktaya ulaşıyor. Neticede, her insanın varmak istediği nokta farklı. Eşsiz kariyer planları kuran da var, “Evli, mutlu, çocuklu.” üçlemesinin hayaliyle yanıp tutuşan da. Biz insanlar, mutluluğumuzu çevremizdeki kişilere ve objelere bağlamaya, onun uğruna çabalamaya bayılıyoruz. Sanki o çok istediğimiz spor araba bizim olduğunda, o çok beğendiğimiz kız tekliﬁmizi kabul ettiğinde, o çok çalıştığımız sınavdan yüksek not aldığımızda mutlu olacakmışız gibi hissediyoruz. Aslında bir süre gülümsüyoruz da peki ya sonra? Ülkemizdeki bir çok kadının yaptığı gibi kendinizi tamamen evliliğinize, eşinize, çocuklarınıza adadığınızı hayal edin. Hayatınızın bir parçası değil tamamının evlilik üzerine kurulu olduğunu düşünün. Belki bu çok mutlu bir evliliktir ve yaptığınız her fedakarlığın bu mutluluğa değdiğine inanıyorsunuzdur. Kim bilebilir belki de haklısınızdır, peki ya değilseniz? Ne yazık ki Alice Green de haksızdı. Her şeyin yolunda gittiğine inandığı evliliği hiç beklemediği bir şekilde sonlandı: Kocasının onu genç bir kadın için terk etmesiyle. Demek oluyor ki onun yapmış olduğu fedakarlıklar pişmanlığa dönüşüvermişti. Tıpkı hepimizin başına gelebileceği gibi onun da mutluluğu sandığı şeyler hüznü olmuştu. Sahi, nerede hata yapmıştı? İnsanın sahip olduğu böylesine bir düzeni kaybetmesi gerçekten zor. Bu evlilik, iş, arkadaş hepsi olabilir. Sonuçta mutluluğumuzu hayatımızdaki bir şeylere bağlıyoruz ve o şeyleri kaybettiğimizde mutluluğumuz da uçup gidiyor. Aslında mesele onların hayatımızdan gitmesi değil, bizim onları mutluluğumuzun merkezine koymamız. Çünkü biz mutluluğumuzu yanlış şeylere bağlıyoruz. Kişiler, objeler, kurduğumuz düzenler hepsi gelip geçici. Bunlara ihtiyaç duymadan iç dünyamızda, kendimizle mutlu olmayı öğrendiğimizde gerçek mutluluğa erişeceğiz. Kaynakça: Satran, Pamela. Keşke Genç Olsaydım. İstanbul: Doğan Kitap, 2016. BaskıŞEYTANI BAŞKASINDA ARAMA Bir garson ve müşteri arasındaki ilişkiyi düşünün. Garson gelir, yüzüne takındığı sahte gülümseme ile müşterisine ne istediğini sorar. Garsonun yapmacık mimiklerine inanmışçasına hareket eden müşteri ise karşısındakine önem vermeden, bazen laubali davranışlar ile, bazen de emir kipli cümleler ile siparişini verir. Kaba muamelelere maruz kalan garsonun tek çaresi ise “Emrinizdeyim efendim.” maskesini takmaya devam etmek olur. Önemli olan gerçekten ne düşündüğü değil, yaşananların dışarıdan nasıl göründüğüdür çünkü. Bu, “Müşteri her zaman haklıdır.” politikasının bir örneği gibi sezilse bile, insanın varoluşunun derinlerinde yatan çıkar ilişkisinin toplumdaki yansımasından başka bir şey değil aslında. Cebindeki yeşil banknotlar sayesinde hikâyedeki “itibar sahibi” rolünü kapan müşteri, garsonun saygısını ve kibarlığını satın almış olur bir bakıma. Hemen hemen her kesimin bildiği, yazısız kanunlardan biri olan “Nüfuzlu insanlar karşısında ön ilikleme” hareketi, bu örneğin bir tür genele vurulmuşu diyebilirim. Peki bu derece kudret sahibi olan bu ihtişamlı sosyete üyelerinde, alt tabakadan sayılan insanların ilgisini çeken özellik tam olarak ne? Hepinizin “para” dediğini duyar gibiyim. Bir bakıma haklısınız fakat para, ancak onu yüceltecek insanların eline tutuşturulduğunda kâğıt parçasından farklıdır. Parayı, insanların ürettiği kâğıttan, yönetilen ve yöneteni belirleyen bir objeye terfi ettiren yine insanlardır. Yöneten ve yönetilenden oluşan bu dünyayı yaratan da insandır aslında. Farklı sınıfların oluşmasına sebebiyet veren asıl varlık odur. Para karar veremez insanın özünde olduğuna. Bu yüzden, toplumu ne kadar birbirinden ayırırsak ayıralım, her kesim birbirine ihtiyaç duyar ve birbirinin aynıdır. Fransız sarayında etkin bir kadın olan Madame De Prie, Stefan Zweig’in Bir Çöküşün Öyküsü kitabının başkarakteri olarak çıkıyor karşımıza. Zengin ve ihtişamlı hayatı, Normandiya’da küçük bir köye sürgün edildiğinin habercisi olan mektup gelene kadar sürüyor. Varlıklı aristokratları ve kalabalık Paris eğlencelerini arkasında bırakmak zorunda kalan bir Fransız hanımefendisinin şatoda tek başına geçirdiği günler, bitmek bilmeyen sürgününde içinde bulunduğu ruh hâli, günden güne daha da bunaltıcı hâle gelen hayatı anlatılıyor bu kısa öyküde. Kimsesiz kaldığı bu uzun süre boyunca içindeki şeytan daha da açığa çıkıyor. Aslında bu, her insanın yaşadığı psikolojik bir durum. Bir başımıza kaldığımızda fark edebiliyoruz bazı gerçekleri. Gerçekten ne istediğimizi, neye haz duyduğumuzu, neye ihtiyacımız olduğunu… İnsanlardan saklamak için üzerine bardak kapadığımız asıl kişiliğimiz, yalnız kaldığımızda saçıyor alevlerini. Canavarı uyandırıyoruz başka bir deyişle. Gerçekleri kabullendiğimiz andan itibaren, uyandırdığımız canavarı gün yüzüne çıkarmak pahasına her şeyi deniyoruz yangını söndürmek için. Buna da ancak akıl sağlığımızı kaybettiğimizde cesaret edebiliyoruz maalesef. Kitabın yazarı ise içimizdeki çirkinliği yüzümüze vuruyor acımasızca. Madame De Prie’nin hissettiklerini okurken, normal geliyor her şey. Kibir, kıskançlık ve yalanla dolu bir dünyada yaşadığımızı içten içe biliyoruz çünkü. Kabul edemiyoruz sadece. Yazar, takındığımız günlük maskelerin ardına geçiyor ki benliğimizi en gerçek çıplaklığıyla hissedebilelim. Kendimize söylediğimiz yalanlara dahi inanacak hâle gelmeden önce uyanalım rüyadan. Bilerek uyutuyoruz kendimizi aslında. Bilerek dalıyoruz düşler havuzuna, gerçeklerden ve kötülükten kaçmak için. İroniktir ki, yalanlardan ve çirkinlikten kurtulmak için atladığımız bu havuz, kendi kurgumuz olan bambaşka yalanlarla dolu. “Siz Madame De Prie yerinde olsaydınız ne yapardınız?” sorusuna dürüstçe cevap verecek insan sayısı bir elin parmağını geçmez sanıyorum. Kimse kendinin kibirli ve yalancı olabileceğini kabullenmez elbette. Çünkü hepimiz dürüst, yardımsever insanlarız değil mi? Bencillikten ve kötü düşüncelerden uzağız. Karaktersiz (!) sosyeteden farklıyız. Biz iyi insanlarız, değil mi? Kandırmayın kendinizi. Materyalist düşüncenin sarmaşık gibi çevrelediği bu toplumda gerçek sevgi ve saygıdan bahsetmek kurguladığımız rüyanın başka bir sahnesi yalnızca. “Bir dakikalığına her şey yasal olsa, ne yapmak isterdiniz?” sorusuna “banka soymak”, “adam öldürmek”, “hırsızlık yapmak” gibi cevaplar veriyoruz. Bizi bunları yapmaktan alıkoyan tek şeyin kanunlar olduğunu düşünürsek, bana buradaki iyiyi gösterebilir misiniz? Yasalara uymak mı? Cezası olmasa umurumuzda olmayacak yasalara? Yine de kendimize kötü sıfatları yakıştıramıyoruz. Oysa itibar sahibi insanları eleştirirken gayet eminiz onların “kötü taraf” olduğuna. Saklanmayın artık. Çirkinliğinizi gizlemek için başkalarının vahşetini yargılamayın. Muhtemelen roman kahramanını eleştirip “Ne canavarlar var be!” diyorsunuz. Kitabın, üzerine kurulu olduğu yalan, kibir, kıskançlık, hınç ve nefret, sizin “kötü taraf” dediğiniz kısmı tabir ederken kullandığınız sözcükler olmalarının yanı sıra, içinizdeki duygulardır da aynı zamanda. Şaşaalı zengin hayatının ve paranın sadece “rahat” yönünü görüp imrenirsiniz ve kıskançlığınızı iğneleyerek dile getirirsiniz. Oysa karşılıklı çıkar sağlayabileceğiniz biriyle tanıştığınızda, onlara karşı ne kadar kibarsınızdır! Dışa vuramadığınız, hatta kabullenemediğiniz yalancıyı, başka yalanlarla örtmeye hazırsınızdır para için. Peki bu, sizin eleştirdiğiniz özelliklerden ne derece farklı? Sena KORKUT, 2018 KAYNAKÇA: Zweig, Stefan. Bir Çöküşün Öyküsü. İstanbul: Türkiye İş Bankası Yayınları, 2017, 5. Baskı. “Sokak Röportajları.com.” Youtube y.y. Web. 21 Şubat 2018 Beste ÇİftçiHayattaki Şanslarımız: Hatalar ve Dostluklar Hayatımız boyunca birçok hatalarımız ve hayal kırıklıklarımız oluyor. Bir hata oluştuğu ilk an sanki dünyamız kararmış ve bir daha iyi olamayacakmışız gibi hissettiriyor. Tabii onun arkasından hayal kırıklıkları oluşuyor. Hata yaptığımızdaki o ilk hissettiğimiz duygu aslında bizi bir öteye taşıyor. Çünkü hatalar aslında insanın tecrübe kazanmaya geciş yolu gibidir. Bizi biz yapan birçok zaman hatalarımızdır. Aslında önce şunu kabul etmeliyiz ki insanın doğası hata yapmaya müsaittir hatta hatasız bir insan yok gibi bir şeydir. Hatta hata yapmak sanki en iyi öğrenme yollarından biridir. Bir şeyler yanlış gider bundan kötü etkileniriz ve o saatten sonra bunu tekrarlamamız gerektiğini uygulamalı bir şekilde ögrenmiş oluruz. Bence hataların insanların hayatında kötü değil tam tersi iyi etkileri oluşur. İbrahim Akyüz kitabında şöyle bir cümle söylüyor; ''Bizi güçlü yapan yediklerimiz değil hazmettiklerimizdir.'' Bir tek yanlışlarımız değil kaybettiklerimiz, başarısızlıklarımız ve buna benzer olumsuzluklar bizi anlık olarak güçsüzleştiriyor. O an ki güçsüzlük hissinin tarifi yok gibidir. Buna en güzel örnek ilk aşktır ve tabii onu kaybetmek. Hangi yaşta olursa olsun her insanın yaşadığı bir ilk aşkı vardır. O ilk aşklar hep kötü sonla biter ne yazık ki. O an dünyamız başımıza yıkıldı zannederiz, nefes alamıyormuş gibi hisseder ve bir daha acısı hiç geçmeyecek gibi hissederiz. Fakat gerçekte geçmeyen veya hafiflemeyen bir acı yoktur. Zaman her şeyin ilacıdır ve aslında zaman bizi güçlendirir. Yalnızca sabırlı olmak başımıza gelen olumsuzlukları atlatmakta bize cok yardımcı olur. Bunun sonunda da daha güçlü ve tecrübeli bir insan halime dönüşürüz.Dostluklarımız hayatımızın içindeki güzelliklerden biridir. Onlar hep hayatımızın içinde bizi destekleyicidir, en iyi ve en kötü zamanlarımızda yanımızda olanlardır. İyi bir dostluk zaman ister, hata ister o yüzden kolay degildir. Zaten insanın dostum dediği kişi sayısı da çok yoktur. Dostluk hatayı da kabul eder yanlışı da. Bu yüzden nadirdir. İbrahim Akyüz Hayal Kırıklıklarıma Teşekkür Ederim adlı kitabında dostlukla ilgili şu cümleleri söylüyor. ''Dostluklarda fikirler tartışmaya ve çatışmaya açık olmalı.'' Bizi dostlarımızla bir araya getiren şeyler ille de fikirlerimizin aynı olması değildir. Zaten her düşüncemizin aynı olduğu bir kişiyle konuşacak fazla bir şey de bulamayız. Birbirimize bir şeyler katmalıyız ki dostluğun bir anlamı olsun. Kısacası hayat yanımızdakilerle güzelleşiyor. Bizi biz yapanlardan biri hayatımızda var olanlar oluyor. Öyle olmasaydı yalnız bir hayat herkes için daha çekilmez bir hale gelirdi. O yüzden dostluklarımızı hayatımızdaki şansımız olarak görmeliyiz...İbrahim Akyüz kitabında dostlukları, hataları kısacası insanın yaşamında olan temel şeyleri ele alıyor. Ben de kitapta geçen iki temel durum hakkında yazmak istedim. Hatalar ve dostluklar hayatımızın en temel parçalarıdır bence ve birbiriyle etkileşim halindedir. Her ikiside bizi biz yapanlardır. Bazen de destekleyenlerdir. Hayatımızı kötü etkileyen yanlışlar yaparız mesela yanlış tercihler gibi veya derslerin kötü gitmesi gibi fakat yanımızda bir dostumuz varsa biraz daha şanlıyızdır. Üzüntümüzü paylaşarak hafifletiriz. Hem kendimize ve aslında karşımızdaki kişiye tecrübe katarız. Böyle bi döngü içinde yaşarız. Sanki bir formül gibi aslında. Hayatı kolaylaştıran zorluklar karşısında güçlü olmaya yardımcı olan bir formül. Ama ne olursa olsun her şey ve herkes karşısında biraz güçlü ve dimdik ayakta durabilmek insanin en büyük kazanımlarından biridir. Kaynakça:Akyüz, İbrahim Coşkun. Yaşamın Rengi: Denemeler. İstanbul: Ben Yazarım Yayınları, 2011. Print. Zaman Avuçlarımızın İçinde Olsaydı Yıllar geçiyor, zaman akıp gidiyor... Bundan 2000 yıl önce belki bir balıkçıya hiç bu denizlerin sonuna yelken açtın mı diye sorsak dünyadan aşağı düşeceğini söyleyip bize gülerek geçerdi veya 100 yıl önce akşam deniz kenarında oturmuş gökyüzünü izleyen birine bir gün o aya insanın ayak basacağını söylesek insanın nasıl uçacağını anlamadığından deli etiketi yerdik sanrım. İnsanlar geliştikçe, yıllar geçtikçe hayal gücümüz de bizimle birlikte gelişiyor aslında. Hayal ettiklerimiz ulaşmaya çalıştıklarımızın sınırı ilerledikçe, ilerliyor. Hatta dünyamızla yetinmeyip uzayın derinliklerine bilinmezliğe bile yelken açtık yıllar geçtikçe. Göktaşlarının gideceği, varacağı, çarpacağı yere kadar kontrol altına aldık fakat elimizden kayıp giden zamana karşı hiçbir zaman koyamadık. Şu an ki hayal gücümüzün en ucunda zamanı kontrol etmek, zamanda yolculuk yapabilmek yer alıyor. Zaman bazen bir salyangozun hareketleri kadar yavaşken, bazen yakalayamayacağımız kadar hızlıdır. Bazen aynı yerde aynı koşullar altında aynı anı yaşamamıza rağmen zaman kişilere göre değişir, yani zaman görecelidir. Zaten zamanı değerini anladıkça biz insanlar rakamlaştırıp, somutlaştırmaya çalışmışız. Bunun sebebi belki de ona hükmetme isteğimizdir. Zamana karşı koyabilmek, onu yönetebilmek insanlığın en büyük rüyalarından biridir kuşkusuz. Peki zamanı kontrol edebilsek, onu istediğimiz gibi yönlendirebilsek nasıl olurdu? Pişmanlıklarımızı düzeltebilmek, hatalarımızı geri sarabilmek hatta bazı anlara doyamadığımız için onu tekrar tekrar yaşamak veya Interstellar’da ki gibi gitmememiz gereken yerler için kendimize ‘Kal.’ diyebilmek. Kuşkusuz filmdeki gibi bir sürü hayat kurtulur, bir sürü kötülükler, ölümler önlenir hatta bazen yeni dünyalara yolculuğa başlarız. Pişmanlıklarımızı birer birer düzeltiriz, hatalarımızı geri sararız fakat sonra ne olur? Filmdeki bir sahne beni çok etkiledi, yaptığı bir karardan pişman olup, başka bir zaman diliminde kendini uyarıyordu yapmaması için. Böyle bir şey mümkün olsa, geçmişte yaptığım tüm hatalar için kendimi uyarabilsem diye düşünüyorum. Böyle bir durumda insan olmanın tüm özelliklerini kaybederiz bence. Şu an monoton olarak gördüğümüz hayatlar daha da monotonlaşır, kusursuz birer robota dönüşmeye başlarız zamanla. Bir adım atmadan önce tüm kaygılarım kaybolurdu muhtemelen, o stresi ve korkuyu bir daha asla hissetmemek insan hayatını büyük bir dertten kurtaracağı kesin ama insanlar gerçekten korkuyu, stresi, hata yapmanın üzüntüsünü hissetmeden var olabilir mi? Boşuna söylenmemiş hatasız insan olmaz diye sonuçta. Her hatamızı geri sarsak, bizi üzen şeyleri bir bir geri dönüp düzeltsek herhangi bir bilgisayar oyununda öldükçe yeniden dirilme tuşuna basmaktan bir farkı kalır mı hayatın? Bir de anılarda sıkışıp kalmak var tabi. Asla unutamadığımız, bir kez daha yaşamak istediğimiz anılara geri dönmek herkesin hayalidir. Anneannelerin, dedelerin o eski bayramları tekrar yaşaması, ‘şimdi senin yaşında olsam...’ diye başlayan cümlelerin gerçeğe dönüşmesi, öğretmenlerin ‘eskiden öğrenciler sizin gibi miydi?’ diye yakınışlarının bitmesi, kısacası geçmişe özlemi, tüm bu yakınışlara son verirdi zamana hükmetmek. Fakat bu bizi hayal dünyasında yaşayan bir şizofrenden pek de farklı kılmazdı bence. Sanki hayal aleminde, kafamızda kurduğumuz hep aynı güzel senaryoları yaşarmışçasına, bir deliden farkımız kalmazdı sanırım. 2000 yıl önceki balıkçı veya 100 yıl önceki adam gibi belki de bugün benim tüm bunları düşünmeye hayal gücüm yetmiyor. Zamana hükmetmek, onu kontrol etmek, zamanda gezinmek bugünkü benim hayal gücümün çok ötesinde belli ki. Kim bilir belki gelecekti bana, belki benden çok uzun yıllar sonra insanlığa zaman çok daha basit, kontrol atlına alınabilir kısacası avcumuzun içinden kayıp gitmeyen bir kavram olarak gelir. Christopher, Nolan. Interstellar. 2014 KALPLERE ULAŞAN ÖYKÜLER !"Sanatçının amacı insanları yükseltmektir. Yükseltmek için de endividüalizmden mümkün olduğu kadar muhite, hayata dönmek muhitten birçok şeyler almak ve muhite birçok şeyler vererek yaymak…” (Varlık, 65.sayı) Sanata dair bu sözleri ile aslında anlatmak istediğimiz birçok şeyi söylüyor bize Sabahattin Ali. Öyle bir yazar ki Sabahattin Ali, size köy yaşamını adeta köylüymüşcesine anlatan, size sosyolojik tespit yapma imkânı sağlayan… Öykülerinde o denli içselleştirilmiş bir yaşamı anlatıyor ki, kendinizi adeta o havayı soluyan bir birey olarak hissediyorsunuz. Aşkı, düşkün kadınları, köyü ve köylüleri, işçileri anlatıyor bizlere o mükemmel gözlem yeteneğiyle. Ali’nin öykülerinde ilk planda konunun derinliği göze çarpıyor. Bu öyle bir derinlik ki, hem sanat incelikle işlenmiş hem de konu en sıradan insanın bile anlayabileceği ölçüde samimi ve halkın içinden seçilmiş. Aslında kritik nokta da bu işte. Tasvirin, canlandırmanın, beliğ anlatımın gücü kullanılırken; bu insanları sıkmayacak biçimde düzenleniyor ve Ali’nin de dediği gibi sanat halk için yapılıyor öykülerde. Bunu o denli başarılı yapıyor ki ne bir sanatçı okurken kuru anlatımdan şikâyet ediyor ne de köylü bir çoban konudan uzak kalıyor. Bu iki uç noktayı başarılı biçimde harmanlıyor büyük yazar. Kendi devrinde yapılmak istenen ama bir türlü başarılamayan bir kompozisyon Ali’nin yaptığı. Bu sayede hem Cumhuriyet dönemi aydınları hem de dönemin halk sınıfı aynı zevkle, aynı heyecanla okuyor Ali’nin yazdığı satırları. Babasının sık sık görev yerini değiştirmesinden olsa gerek Anadolu’yu karış karış gezen ve anlayan Ali gördüklerini ve yaşadıklarını mükemmel tasvir gücüyle harmanlıyor ve karşımıza bu muazzam öyküler çıkıyor. Evet, işte bendenizi en çok etkileyen özellik de bu aslında. Hani derler ya görmek ile bakmak arasında fark vardır diye, işte Ali görenlerden hatta gördüğünü anlayan ve anlatabilenlerden. Elbette yazarların anlatım gücü yüksektir ama Sabahattin Ali’nin farklı bir yönü var. Köy toprağının kokusu burnunuza geliyor, dağların ardındaki güneş sizin üzerinize batıyor öykülerde. Şu anlatımdaki inceliğe bir bakın: “Avni, siyah gözlüklerinin buğusunu ceketinin kolu ile sildi, paltosunun yakasını indirdi. Şapkasını çıkardı. Adamakıllı seyrekleşmiş olan beyaz saçları kafasının çatlak ve lekeli derisine yapışmıştı.” (s.16) Anlatılmak istenen fotoğraf öyle ayrıntılı, öyle canlı bir biçimde gözler önüne seriliyor ki Ali’nin bir an yazar değil de ressam olduğunu düşünüveriyorsunuz. Tasvirin yanında, anlatımda var olan zarafet de göze çarpıyor. Okurken şaşırıyor ve de hikâyeye dalmış buluyorsunuz kendinizi. Orada kalıyor ve sadece okuyorsunuz. Anlatımının diğer önemli özelliği ise şüphesiz ki kullandığı Türkçenin kalitesi. Beni kendine hayran bıraktı yazar bu konuda. Cumhuriyetin ilanı ve ardından gelen devrimlerden sonra ortaya çıkan dil karmaşası sanki Ali’ye hiç uğramamış. O devirde yazılan ve günümüzde hiç sadeleştirilmeden okunan ender yazarlardan biri Sabahattin Ali. Öykülerini okurken tasvirler, konu ve anlatım gözünüze çarpıyor ama kullanılan Türkçe hiç dikkat çekmiyor. İşte yazarın özelliği de burada. Kulaklara hiç farklı gelmeyen bir dil ile yüz yıl kadar önce yazılmış öyküler gerçekten etkileyici düşünüldüğü zaman. !Anlatımın gücünden bahsettikten sonra, konunun anlatılış biçimindeki samimiyetten söz edilmeden olmaz. Yeni Dünya’da yazar aşkı, köylü ve işçileri, doktorları, aydınları ve çocukları anlatıyor. Bu sırada kafanıza bir şey takılıyor, ben bu anlatılanı biliyorum, ben bunu yaşadım diyorsunuz. Bir yerlerden gözünüzü ısırıyor cümleler. Bu duygunun nedeni anlatımdaki samimiyet işte. Köy sosyolojsini, Türkiye gerçeklerini o denli bildiğimiz gibi işliyor ki, sanki bildiğiniz bir olay anlatılıyor gibi okuyorsunuz her öyküyü. Samimi oluyor yazar her konuda, yaşadığında. Ne varsa onu anlatıyor, ne bir eksik ne de bir fazla. Bu becerinin benim üzerimde bıraktığı etki şüphesiz ki diğerlerinden fazla oldu. Çünkü köy yaşamını, oralarda yaşanan dramı, bürokrasideki tıkanıklığı okurken boğazım düğümlendi. Nasıl oluyor dedim kendi kendime. Köylerde yaşananları duyardık, az çok bilirdik oradaki dramı ancak bu denli etkileyici anlatılmamıştı bizlere hiç. Yeni Dünya’yı okuduktan sonra başka bir gözle, daha duyarlı, daha sorumlu bir biçimde bakmaya başladım köy yaşamına. Herhâlde Ali’nin de yapmak istediği buydu. Bakın diyor ki: “Şimdi içim rahat, aradığını bulan ve başka bir şey istemeyen biri gibi sükûnet içindeyim. Dünyada bundan büyük saadet olur mu?” (İçimizdeki Şeytan, s.75). Rüzgarlı sonbahar akşamları kadar huzurlu uyu büyük usta, saadet her daim seninle olsun! !!!!!!!!!!!!!BATUHANERDURCAN21301855TURK101-13ÖDEV4-2ALİTURANGÖRGÜ19.11.15GÜZELİNSANLARAGÜZELŞEYLERDENBAHSETMEKBENİMDERDİMBirandasamimiyetkurarmısınız?Hemenalışabilirmisinizyabancıinsanlara?Diyalogkurmakzorlarmısizitanışmadan?Tanımadığınızinsanlarlapekfazlakonuşmayısevermisinizyadatercihedermisinizbilemiyorumamabirandasamimiyethissettiğiniz,yıllardırtanışıyormuşsunuzgibihissettiğinizinsanlarvardır,eminimsizindehayatınızdangeçmiştiryadageçecektiröylebirileri,güzelbirileri.Birdebenimgibilervarmesela,böylesamimiyetlerihayatlarınınbirparçasıolarakgörmekisteyenleryani.Dünyanındönüşivmesiylesamimiyetsizleşenbirçağdahergünaynısamimiyetiyakalamakheryiğidinvebenimdeharcımolmayabiliyorbuhayatta.Bizebutaraftadüşendeaynıtadıedebiyattayakalamakolduki,bencebudayakalanmışbirşanssankibuçağdaveböylebirdünyada.Denemeokumakbirsamimiyetişibanakalırsa,güzelbirsamimiyetişi.VeMurathanMungandenemeseverlerinmuhakkakyolunundüşmesigerektiğibirisimdirbenimgibidüşünenkafalarda.Buaçıdanfazlacayollarındangeçmişliğimvardırüstadın.Bugünyineaynıyollardangeçiyorvetanıdıküslubunutattığım‘GüneSöylediklerim’debuluyorumkendimi.Kendisinigeçmişyıllardadinlemefırsatıbulmuşbiriolarakhiçşaşırmıyorumburadakidoğaçlamaharitayaveişinakışınabırakıyorumkendimi.Banakalırsakendisidebenimdüşüncelerimdengeçiyorbunoktada.Vedoğaçlamabiredebiyatsunuyorbizlere.Bencedeedebiyatdediğimizoluşumgünden,günlükişlerden,bizlerden,hayattangeçmeliaslında.‘GüneSöylediklerim’böylebirhavadagiriyorhayatlarımıza.Sanatsanatiçindir,sanathalkiçindirtartışmalarıyüzyıllardırsürerkenbukonuyatakılıyoraklımMungan’ınsamimisayfalarında. Doğaçlamaolmalıbazışeylerdiyorumçünkühayatböylebirsüreçtenibaretbanakalırsa.Neolacağınıbilemediğimiz,tahminlerimizintutmadığı,iddialarıpekfazlatutturamadığımızbirserüveniçindeyizaslında.Buserüvendeplanlanmış,kurgulanmışyapıtlarbiryerdensonracansıkıyorgerçekleşmeyenumutlarımızda. Açıkçasıkitaplardakikadınlardahagüzellerdisankidiyerekyaşayacağımbirhayatyerineböylesinesamimikonuşanbenimlediyaloğunusohbethavasındakuran,yüzgözolmaktankorkmayanyazarlardan,butürlügüzelinsanlardandahaçokkeyifalıyorumbuhayatta.Bahsetmekistediğimşukiedebiyatyenilenenvegerileyenbirçağdasamimiyetsizleşenhayatlarımızaelatmalıbiranda.Konuşmalıbütünsayfalar,muhatapolmalıyızkıvrılankapağınaçtığıderinsayfalarda. Süslenenkapaklardeğilçünküedebiyat,bireditörünsatarsatmazkavgasındandahaderinşeylervarsankiarkafonda.Parasalkaygıdanöncetartışmamızgerekenlervarsankidemiyormuacabakimseler,ogüzelolankimseler.Derdimianlatamadıktansonraençoksatanlaramusallatolmuşumnedirdiyedüşünenkalmadımıacababuralarda.Kalmışkiokunacakçokşeyvardiyesusturuyorumsitemlerimi.Doğaçlamademişkenbasitleşecekmiyazılanlardiyedüşünsemdeşunubiliyorumkidoğaçlamasamimiyetigeçmişidegetiriyorakıllarakalemevizeizniveriyorsunuzkilaflafıaçıyoryani.Munganüstadımızdaçokçakarşılaştığımızbirdurumbumesela.Busamimiyetteoluşacakolanedebiyattageçmişarkadadeğilyanınızda,herbirsatırarasındakucaklaşıyorolacakgelecekle.Edebiyathayatımızdakonuşmayıöğrenmeklebaşlayanbirserüvenolacak.Venasılyıllarönceöğrendiğimizbirkelimeyiyıllarsonradilimizdeyuvarlıyorsak,yıllarönceyadabelkidünhissettiğimizibugünaynısamimiyetleanlatacağız.Anlamamışolan,yaşamamışolanlarabirfaydamızolacakveanlaşılacağızokumayıhuyedinmişolaninsanlarca,güzelinsanlarca.KAYNAKÇAGünesöylediklerimmurathanmungan-Google'daAra.(n.d.).RetrievedOctober25,2015,fromhttps://www.google.com.tr/search?q=günesöylediklerimmurathanmungan&biw=1438&bih=685&source=lnms&tbm=isch&sa=X&ved=0CAYQ_AUoAWoVChMI2Y6y6cfdyAIVxIcsCh0GEQlJ&dpr=0.95#imgrc=zTaQbdzf-f15eM:Arda Karaşahin21502360TURK 102 – 62Medya Çılgınlığının Girdabında…Televizyonu açtığınız herhangi bir anda rastgele bir kanalı izlemeye başladığınızda,bazı klişeleri içeren filmlerle karşılaşmanız artık sıradan bir olay haline geldi. Örnek vermekgerekirse, özel hayatının kontrolünü kaybetmiş, alkol bağımlısı bileğine güçlü delikanlı polis;tüm hayatını bu polisi çekip çevirmeye adamış hafif silik karakterli, yardımcı kadın karakter,yine tüm hayatını ve mesaisini bu polisi elektronik veri tabanları konusunda desteklemeyevakfetmiş dahi yardımcı erkek karakter… Bugünlerde seyrettiğimiz çoğunluğu ABD kaynaklıpolisiye filmlerin neredeyse tamamı bu üç esas karakterin etrafında dönmekte; izleyiciye,“kanuna karşı gelen her vatandaşın korkunç hapishanelerde bin türlü eziyetle çürüyeceği”mesajı verilmektedir.Bu tarz filmlerin dışında bir film seyretmek amacıyla televizyonu açtığımda çok da fazlabir seçenek olmadığını gördüm, yeni ve popüler filmlerin tamamı ise ekstra ücretgerektiriyordu. İsteksizce ve çaresizce, biraz da babamın baskısıyla, Tanrı Amerika'yı Korusunisimli filme tıkladım. Daha afişini gördüğüm anda sarı rengin bana hissettirdiği güvensizlikhissinin de etkisiyle film hakkında ön yargılıydım. Bu filmden bir şey çıkmazdı.Ana oyunculardan hiçbirini tanımıyordum. Babam ise“Devam et, bak bu film güzel çıkacak.”, diye ısrarediyordu. Filmin ilk sahnesinde tek başına yaşadığınıgördüğümüz Frank'i oynayan Joel Murray, saygısız vegürültücü yan komşularının sürekli ağlayan bebeğinedeniyle bir sinir krizinin eşiğindeydi. Hayalinde yankomşusunun evini bir av tüfeğiyle basarak tüm aileyikatlettiğini gören Frank, bu hayaliyle tatlı bir uykuyadalıyordu. Yönetmen ve aynı zamanda senarist olanBobcat Goldthwait, eserinde Amerikan toplumunu kendialgıladığı şekilde; saygısız, sonradan görme, toplumkurallarına uymakta isteksiz, tamamen materyalist vebencil olarak betimlemeyi tercih etmişti. Filmin hemen ikinci sahnesinde Frank'in iş yerini vebu iş yerindeki medya bağımlısı arkadaşlarının günlük hayatlarının ne kadar sığ olduğunugösteren diyaloglar yer alıyordu.Hikayenin devamında kendi iyi niyetinin kurbanı olan Frank, çiçek yolladığı ve kitaphediye ettiği bir sekreterin kompleksli olması ve dikkat çekmek istemesi yüzünden, hiçbeklenmedik bir şekilde iş yerinde tacizle suçlanıp, daha filmin ilk dakikalarında işinden atılır.Eşinden ve kızından ayrı olmanın ve çevresinin basitliğinin baskısı altında kalan Frank,bir de doktorunun koyduğu beyin tümörü teşhisiyle dayanma mekanizmalarını süratle tüketir.Tam bu esnada televizyonda bir realite şovda liseli bir kızın yaptığı şımarıklıkları, kendi küçükkızının yaptığı hareketlerle özdeşleştirerek “balataları sıyıran” Frank, ani bir kararla, gürültücükomşusunun arabasını çalarak liseli kızı öldürür. Cinayete şahit olan ve Tara Lynne Barrtarafından canlandırılan Roxy de bu kızdan nefret etmektedir. Kızı öldürdüğü için Frank'ehayranlık duyan Roxy, ailesinin tacizine uğradığına inandırdığı Frank'le birlikte bir intikamyolculuğuna çıkar. Başta intihar etmeyi düşünen Frank'i kandırarak cinayetin daha cazipolacağına ikna eder.Filmde işlenen olaylar, üzücü bir şekilde, günümüzde Türk televizyon kanallarındagiderek popülarite kazanan eğlence programlarına benzer programlar sonucunda ortayaçıkıyordu. Filmin sonlarına doğru dönüm noktası olarak Frank ve Roxy'nin canlı yayındayarışmanın jüri üyeleri tarafından insafsızca aşağılanıp alay edilen Steven Clark'ın intikamınıalmaya karar vermeleri işleniyordu. Canlı yayın stüdyosunu basan Frank ve Roxy, Steven içinjüriyi öldürdükten sonra, Steven onlara aslında aşağılanmak sayesinde meşhur olduğunu vebundan çok memnun olduğunu söylediğinde Frank ve Roxy, onu da öldürüp polislerleçatışırken olay yerinde öldüler.Bir anda zihnimde bir televizyon kanalında öğrenim hayatındaki başarısızlığı vehayattaki şansı sayesinde meşhur olan bir yapımcının gerçekleştirdiği ve katılımcılarınyeteneklerinin yarıştırıldığı bir yarışma belirdi. Katılan yüzlerce yarışmacı arasında popülerkültürde vantrilog olarak tanımlanabilecek ve göbeğini elleriyle yoğurup, kıvırarak ağzınıoynatmadan adını söyleyen genci hatırladım. Bir salon dolusu izleyicinin kahkahalarla gülerekseyrettiği bu genç, yarışmadaki ünlü jüri üyesi tarafından “tamam bu aşamayı geç ama birsonraki aşamada bizi nasıl şaşırtacaksın, bu yetenekle nereye varacağını çok merakediyorum” denilerek aşağılanmıştı. Bir anda Frank ve Roxy'nin sunucunun arkasındankoşarak sahneye gelip, gürbüz, güzel ve akıllı üçlemesini kurşuna dizmesini hayal ettim.İnanılmazdı…“Tanrı Amerika'yı Korusun” zaman zaman Amerikan film endüstrisinin trendleri dışınaçıkarak aykırı konuları işleyen “Benim Cici Silahım (Bowling for Columbine)” gibi filmlere güzelbir örnek olmuş. İnsanların çok kolaylıkla, acımasız ve kanlı şekilde katledildiği, sıradaninsanların bazen nasıl seri cinayetler işleyebilecek hale geldiğini gösteren, şiddet vekomedinin el ele işlendiği ve küçüklerin uzak tutulması gereken sert bir film.Toplum mühendisliği üzerine yapılan birçok bilimsel deney ve çalışmalar sonucukitlelerin kontrolü ve inandırılması bir dereceye kadar mümkün görünmektedir. Ütopik gibigörünse de birçok insan HAARP projeleri gibi zihin yönlendirme projelerine inanmaktadır.Ancak binlerce bilinmeyenli denklemleri içeren toplumların kırılma noktaları kolayca tahminedilemez. Basit bir boşanma olayı sonucunda aynı aileden dokuz kişiyi öldüren ve “soyunuzutüketeceğim” diyerek kayıplara karışan katillerin görülmeye başladığı ve her gün realiteşovlarda komşu kızı görüntüsündeki kızların çığlık çığlığa birbirlerine saldırdığı yarışmalarladolu televizyon programları yayınlanan bir ülkede yaşıyoruz. Bu ikisi, birbirinden farklıgörünse de aslında yükselmekte olan bir çılgınlığın giderek kanıksandığı bir toplumunyerleşmekte olduğunu düşündürüyor. Tanrı sadece Amerika'nın değil, tüm insanlığın da akılsağlığını realite şovlarından korusun…Film afişinin kaynağı: http://www.amazon.com/God-Bless-America-Joel-Murray/dp/B007UW9W8WDoğuştan Unuttuklarımız Sizi çok uzağa değil, geçen seneye götürüyorum. Sinema koltuğunda, soluksuz izlediğiniz Room filmine... Henüz izlemediyseniz, süper! Annenizin ne kadar zamandır sesini duymuyor musunuz? Cevabı durup, düşündünüz mü? Anneliğin nasıl bir şey olduğunu en önlerden yer kapıp, hissetmek için size fırsat sunuyorum. Filmdeki Ma karakteri bir yabancı tarafından yıllarca bir oda içinde esir alınıyor. Oda dediğime bakmayın. Ma’nın bu yabancıdan olan oğlunun, uyuyabileceği yatağı bile yok. Siyah beyaz bir televizyonları var, onun içindeki dünyanın gerçek olduğunu bilmeden büyüyor. Film bir kadının yaşadığı zorlukları anlatmıyor. Bir annenin en sert zorlukların bile üstesinden gelebilmesini anlatıyor. Bir kadın anneyse ne kadar güçlenebilir, izle diyor. Senaryodan tek bir sıfatın silinmesiyle, filmin bambaşka bir boyut alacağını pek azımız fark etmiştir. Sevgili, sabırlı Ma, bir anne olmasaydı intihar ederdi. Anneliğin verdiği dayanma gücü olmasa, küçük Jack’ı en iyi okulları imrendirecek şekilde eğitebilir miydi? Annelik kavramının klişeliğini çok sık duyuyoruz. Bu yüzden bu kelimenin güzelliğini gözden kaçırıyoruz. Hafta sonları gardırop alışverişlerini babasıyla yapmak, en büyük keyfi olan bir kız olarak yazıyorum. Sanmayın ki annesiyle çok yakın ilişkiler kuran, ”Ben her şeyimi anneme anlatırım.” diyen kız çocuklarındanım. Hiçbir zaman da olacağımı zannetmiyorum. Küçükken bir