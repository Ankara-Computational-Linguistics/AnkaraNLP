ve "Resim Ekle/Yönet" tuşunu kullanarak fotoğraf ekleyebilir. Yer işaretleme birden çok dili desteklemektedir. Halihazırda 93 dili destekleyen uygulama 25 dile tümüyle çevrilmiştir. Kayıtlı kullanıcılar WikiMapia arayüzüyle ilgili çevirilere özel bir sayfada katkıda bulunabilmektedirler. Zorunlu olmayan kullanıcı hesapları uygulamasına Ekim 2006'da başlandı. Kayıtlı kullanıcılar birbirlerine ileti gönderebilmekte ve Ekim 2007'den bu yana etkin olan forumda yazışabilmektedirler. WikiMapia, kayıtlı kullanıcıların izleme listesi oluşturmalarına ve eşlem üzerindeki belirli yerler üzerinde yapılan değişiklikleri yakından incelemelerine izin verir. Bir yeri izleme listesine eklemek için "Wikimapia->Bilgilerim->İzleme listem" yolu izlenebilir. WikiMapia SSS'de tanımlı üç kullanıcı düzeyi bulunmaktadır. Kullanıcılar başka kullanıcıların katkılarını olumlu ya da olumsuz yönde değerlendirebilmekte ve bu, kullanıcı beğenilirliğini belirlemektedir. Bunun yanında, kullanıcıyı salt yaptığı katkı sayısına göre sıralayan bir istatistik bölümü de mevcuttur. WikiMapia'nın Beta sürümü Ekim 2008 itibarıyla kayıtlı kullanıcıların hizmetine sunulmuştur.Yeni arayüz "dağlık yollar" gibi yeni özellikler sunmakta ve "WikiMapia Eşlem" olarak anılan yeni bir katman bulundurmaktadır. Bu katman yalnızca WikiMapia kullanıcıları tarafından eklenen özellikleri göstermekte ve farklı türde şekilleri ait oldukları ulamlara göre renklendirmektedir (göller mavi renkle gösterilirken parklar yeşil renge sahiptir). Görüntülenecek bölgeler de ulamlara göre sınıflandırılabilmektedir. Belgeleme ve işbirliği olanaklarını artırmak amacıyla bir viki de açılmıştır. Site, gelirinin büyük bir bölümünü Google reklamlarından kazanmaktadır. WikiMapia'nın kurucuları Temmuz 2007'den itibaren uzun soluklu planlarını gerçekleştirmeye yardımcı olacak bir destekçi bulmaya çalışmaktadırlar. GPS alıcıları WikiMapia'ya bir eklenti yardımıyla tümleştirilebilmektedir (Eklentinin Windows sürümü http://wikimapia.org/gps.htm adresinden indirilebilir). Aşağıdaki kaynaklar da kısıtlı ölçüde WikiMapia desteği sunmaktadırlar. Sahip olduğu veriyi Google tarafından sunulan hava fotoğraflarına borçlu olan WikiMapia'nın, Google ya da Google Maps'in hizmet politikasıyla hiçbir ortak yanı yoktur. Google hizmet ilkelerinin hava fotoğraflarından hiçbir biçimde bilgi elde edilemeyeceğini vurgulaması WikiMapia üzerindeki verinin lisansı hakkında kuşku uyandırmaktadır. OpenStreetMap gibi diğer birlikte eşlemlendirme projeleri yalnızca yeni veri üretimine açıkça izin veren kaynakları kullanır. Ante PaveliÄ‡ Ante Pavelić (14 Temmuz 1889, Bradina, Bosna - 28 Aralık 1959, Madrid, İspanya), Hırvat faşist siyasetçi. II. Dünya Savaşı'nda Almanya ve İtalya'nın uydusu olan Hırvatistan Bağımsız Devleti'nin başkanlığını yaptı. Koniçe'nin kuzeyindeki Ivan Dağı'nın eteklerinde, daha sonra Avusturya-Macaristan İmparatorluğu'nun bir parçası olan Hadžići'nin yaklaşık 15 kilometre (9.3 mil) güneybatısında Bradina'nın Herzegovini köyünde dünyaya geldi. Pavelić'in ailesi yeni bir aramak amacıyla Jezce'nin dışında Müslüman mektebinin bulunduğu Jezero köyüne taşındı. Burada Bosna ve Müslümanlara karşı tutumunu etkileyen Müslüman geleneklerini ve derslerini öğrendi. Müslüman çoğunlukta olan bir şehir olan Travnik'te büyüdü. Burada ayrıca Cizvit ilkokulunda da eğitim aldı. Daha sonra Boşnak Müslüman kültürünün siyasi görüşleri üzerinde büyük bir etkisi oldu. Hırvat milliyetçiliği duygusu, Lika'yı ebeveynleriyle birlikte ziyaret ederek büyümesi ve burada kasaba halkını Hırvatça konuştuğunu görmesi ve sadece köylülerin dinini değil dilini de fark etmesiyle gelişti. Travnik'te okula devam ederken, Haklar Partisi'nin lideri Ante Starčević'in milliyetçi ideolojilerine ve onun halefi Josip Frank'a bağlı oldu. Sağlık sorunları 1905'te kısa bir süre eğitimini kesintiye uğrattı. Yaz aylarında Saraybosna-Višegrad arasındaki demiryolunda iş buldu. Eğitimini ağabeyi Josip'in yaşadığı Zagrep'te sürdürdü. Zagreb'de liseye gitti. Dördüncü sınıftaki derslerini tamamlamaması üzerine tekrar sınava girmek zorunda kaldı. Lise yıllarının başlarında, Haklar Partisi'ne ve ayrıca Avusturya-Macaristan Ordusu Albayı Slavko Kvaternik'in kayın babası olan Josip Frank tarafından kurulan Frankovci öğrenci örgütüne katıldı. Daha sonra, Senj'deki lisedeki klasik spor salonunda beşinci sınıfını tamamladı. Sağlık sorunları yine eğitimine ara verdi ve Buzet yakınlarındaki Istria'da işe girdi. 1909'da Karlovac'daki altıncı sınıf derslerini bitirdi. Yedinci sınıf dersleri Senj'de tamamlandı. 1910 yılında Zagrep'te mezun olduktan sonra Zagrep Üniversitesi Hukuk Fakültesi'ne girdi. 1912 yılında Slavonya-Hırvatistan Banı Slavko Cuvaj'a suikast girişiminde bulunduğu şüphesiyle tutuklandı. 1914 yılında hukuk fakültesindeki öğrenimini tamamladı ve Temmuz 1915'te doktorasını aldı. 1915-1918 yılları arasında Haklar Partisi başkanı Aleksandar Horvat'ın bürosunda görev yaptı. Görevini tamamladıktan sonra Zagreb'de avukat oldu. Zagreb'de avukatlık yaparken, milliyetçi Hırvat Halk Partisi'ne girdi. 1920'de Zagreb il ve eyalet meclisine seçildi. 1927-29 yılları arasında Yugoslav Parlamentosu'nda (Skupština) milletvekili olarak görev yaptığı sırada ülkenin merkezileştirilmesine şiddetle karşı çıktı. Kral Aleksandar'ın 1929 yılında diktatörlük yetkileriyle donatılması üzerine İtalya'ya gitti ve Ustaşa adlı örgütü kurdu. Ustaşa programında, tren saldırıları ve suikastlar gibi terör eylemlerini birleştirdi; 1932'de Lika'da küçük bir ayaklanma gerçekleştirdi. Ustaşa, 9 Ekim 1934 tarihinde Bulgar milliyetçisi IMRO ile birlikte Marsilya'da Kral I. Aleksandar'ı öldürdü. Gıyaben Fransa'da yargılanarak cezalandırıldı ve uluslararası baskı altında İtalyanlar tarafından 18 ay boyunca hapsedildi ve takip eden dönemde Ustaşa büyük oranda etkisiz hale geldi. Yugoslavya'nın Nisan 1941'de Mihver Devletleri'nin denetimine girmesinden sonra Bosna'yı ve Dalmaçya'nın bir bölümünü içine alan Bağımsız Hırvatistan Devleti'nin başkanı (poglavnik) oldu. "Zadom Spremni" ("Anavatan İçin Hazırız") sloganını benimseyen Ustaşa rejimi Ortodoks Sırplara ve Yahudilere karşı bir soykırım politikası uyguladı. Almanların yenilmesi ve Josip Tito önderliğindeki komünist Partizanların başarısı üzerine Mayıs 1945'te Hırvatistan'dan ayrıldı, Avusturya ve İtalya'da saklandı; 1948'de Arjantin'e kaçtı. 1957'de düzenlenen bir suikasttan kurtuldu ve Paraguay'a kaçtı; 29 Kasım 1957 tarihinde Madrid'e geldi. Hırvat Kurtuluş Hareketi'nin üyeleri ile temasa devam etti ve dünyanın dört bir yanından ziyaretçi kabul etti. Muhtemelen İspanyol yetkilileri ile anlaşarak, ailesi ile gizlice yaşıyordu ve kendisine sığınma hakkı verilmesine rağmen, İspanyol yetkililer onu halkın gözü önünde yaşamasına izin vermedi. 1958 yazında Madrid, Münih Hırvat Dernekleri Meclisi'ne bir mesaj gönderdi. Tüm Hırvatların Hırvatistan'ı yeniden kurulması amacı ile birleşerek bağımsız bir devletin kurulması arzusunu dile getirdi. Vasiyetinde Hırvat Kurtuluş Hareketi'nin başkanı olarak halefi olan Stjepan Hefer'i gösterdi. 28 Aralık 1959 tarihinde, 70 yaşında, Madrid'deki bir Alman hastanesinde öldü. Naaşı Madrid'in en eski özel mezarı olan San Isidro Mezarlığında toprağa gömüldü. Arrow (füze) Arrow, İsrailin geliştirdiği anti balistik füze sistemi. Bu sistem kısa ve orta menzilli balistik füzelere karşı savunma olanağı sağlar. İsrail ve ABD tarafından ortaklaşa finanse edilip üretilen sistemin geliştirilmesine 1986 yılında başlanmıştır. İsrail Savunma Bakanlığı ve ABD Füze Savunma Ajansı kontrolünde, İsrail Havacılık ve Uzay Sanayi (IAI) ile Boeing tarafından yürütülmektedir. Yapımı ve testleri yapılıp üretimi gerçekleştirilen Arrow 1 i takiben Arrow 2 nin geliştirilmesine başlanmıştır. Arrow, şimdiye kadarki en gelişmiş füze savunma programlarından biri olarak kabul edilmektedir. Daha gelişmiş modeli olan Arrow 3 ise Şubat 2013'te piyasaya çıktı. Geliştirme programı için yaklaşık 3 milyar Dolar harcanmıştır. Şu anda bu füzelerin fiyatı ise 3 milyon dolardır. Tohti Tunyaz Tohti Tunyaz, kalem adı Tohti Muzart (Uygurca: ﺗﻮﺧﺘﻰ ﺗﯘﻧﯩﻴﺎﺯ veya ﻣﯘﺯﺋﺎﺭﺕ ﺗﻮﺧﺘﻰ; Çince: 吐赫提•土亚兹; pinyin: "Tǔhètí Tǔyāzī") (1. Ekim 1959 doğumlu) olan bir Uygur tarihçisi ve yazardır. "Muzart" kalem adını Sincan Uygur Özerk Bölgesi, Aksu İli, Bay İlçesinin en büyük nehri olan Muzart Nehrinden benimsemiştir. Söylendiğine göre, eski Sincan eyalet valisi, Seyfuddin Eziz ve İsmail Emet ile yakın bir bağ kurmuş, ve Eziz'in eserlerini çevirisi ile ilgilenmiştir. 1995 yılında Japonya'daki Tokyo Üniversitesinde bir doktora öğrencisi olmuş, Çin hükümetinin azınlık gruplara karşı politikaları tarihi konusunda uzmanlaşmıştır. Öğrenimi sırasında Tohti Tunyaz 1998 yılı Şubat ayında, Sincan Uygur Özerk Bölgesi'de araştırma gezisi yaparken Bay nahiyesinde tutuklanır. ""Ayrılıkçılığı kışkırtmak"" ve ""devlet sırlarını yasadışı bir biçimde elde etmekten"" suçlanır. 1999 yılı Mart ayında Urumçi Orta Düzey Halk Mahkemesi'nce suçlu bulunur ve 11 yıl hapsi onaylanır. Tahminlere göre Tohti Tunyaz 2009 yılının Şubat ayında serbest bırakılacaktır. Tohti Tunyaz'ın karısı ve çocukları Japonya'da yaşamaktadır. Tohti Tunyaz'a 2002 yılında PEN/Barbara Goldsmith Freedom to Write Award (PEN/Barbara Goldsmith Yazma Özgürlüğü) ödülü verilmiştir. 1998 yılında Japonya'da ""İpek Yolu’nun Asıl Hikayesi"" adında bir kitap yazmıştır. Gerçek gümüş kütlesi Gerçek Gümüş Ağırlığı (GGA), bir para veya külçenin gümüş içeriğini ons cinsinden veren değerdir. Saflığı bilinen gümüş külçe değerini hesaplamada kolaylık sağlaması açısından türetilmiştir (diğer metal değerleri ihmal edilir). ör: 30g ağırlığında, 900/1000 saflığındaki bir gümüş parada 27g saf gümüş bulunduğundan, 27/31.1034768 = 0.868 GGA olarak ifade edilir. Benzer olarak, diğer kıymetli metaller için de Gerçek Altın Ağırlığı, Gerçek Platin Ağırlığı gibi terimler de kullanılmaktadır. Selahattin Ülkümen Selahattin Ülkümen (d. 14 Ocak 1914, Antakya - ö. 7 Haziran 2003, İstanbul), Türk diplomat. 1914 yılında Antakya’da dünyaya geldi. Yükseköğrenimini tamamladıktan sonra 1936’da Dışişleri Bakanlığı’nda göreve başladı. 1943 yılında Rodos Başkonsolosu olarak atandı. II. Dünya Savaşı sırasında Türkiye'nin Rodos başkonsolosu olan Selahattin Ülkümen, Osmanlı hüviyeti olan birçok yerli Yahudinin toplama kamplarına gönderilmesini engellemiştir. Bu çabası ve kararlı tutumundan ötürü “Türk Schindler’i” olarak anılan Türk diplomatlardan birisidir. Yahudileri kurtaran gayri-Yahudilere verilen Uluslararası Dürüstler unvanına sahiptir. Yahudiler, 1917’ye kadar Rodos Adası’nda, Osmanlı egemenliğinde ve 1943’e kadar İtalyan işgali altında refah içinde yaşadılar. 1943 Alman işgali esnasında, adadaki Yahudi sayısı yaklaşık olarak 1700 kadardı. İçlerinde Türk, Yunan, İtalyan ve birçok Akdeniz ülkesinden Yahudiler vardı. Alman işgalinden sonra Yunan ve Türk Yahudiler Korfu Adası’ndan ölüm kamplarına gönderildi; ama Rodos Adası’nda Türkiye başkonsolosluğu görevi yapan Selahattin Ülkümen, yaklaşık 1700 nüfusluk Yahudi toplumundan 42 kişinin hayatını kurtardı. 19 Temmuz 1944’te, Gestapo adadaki bütün Yahudilerin üslerinde toplanmasını istedi. Neden olarak onların geçici bir süre için daha küçük bir adaya gönderileceklerini söylediler ama gerçekte Auschwitz’deki gaz odalarına gönderileceklerdi. Ülkümen karargaha gitti ve general Kleeman’a Türkiye’nin savaşta tarafsız olduğunu hatırlattı. Sadece Türk Yahudilerinin ve eşlerinin -ki bir çoğu İtalyan ve Yunandı, serbest bırakılmalarını istedi. Bu isteği kabul etmeyen Kleeman, Nazi kanunlarına göre Yahudi Yahudidir ve hepsinin toplama kampına gitmesi gerekmektedir cevabını verdi. Ülkümen ise cevap olarak; “Türk kanunlarına göre ise bütün vatandaşlar eşittir. Biz vatandaşları dini farklılıklarına göre ayırmıyoruz” dedi. Ülkümen ayrıca Yahudilerin bırakılmaması durumunda Türk hükümetine durumu bildireceğini ve bunun da uluslararası bir kriz doğuracağını belirtti ve böylece Kleeman bırakılmalarını kabul etti.. Rodos Başkonsolosu Ülkümen'in tutumu, Nazilerde intikam duygusu uyandırmıştı. Türkiye müttefiklerin yanına yer alıp Alman ittifakına savaş ilan eder etmez, Almanya Rodos’taki Türk konsolosluğunu bombaladı. Bombardıman, Ülkümen’in hamile eşi Mihrinnisa Hanım ile iki görevlinin hayatlarını kaybetmesine neden oldu. Mihrinnisa Hanım, ölmeden önce sağlıklı olarak bir erkek çocuğu dünyaya getirdi. Selahattin Bey’in tek çocuğu Mehmet böylece dünyaya geldi. Ülkümen, 1944 Ağustos’unda Nazi yönetimi tarafından Rodos’tan sınır dışı edildi. Savaşın geri kalanında Pire'de tutuklu kaldı. Selahattin Ülkümen, 1945’te Almanların teslim olmasından sonra Türkiye’ye dönebildi. II. Dünya Savaşı’ndan sonra diplomatik kariyerine devam etti. Beyrut ve Kahire’de başkonsolosluk, CENTO’da Genel Sekreter Yardımcılığı yaptı. 1979 yılında emekli olduktan sonra yaşamını İstanbul’da sürdürdü. Ülkümen, Rodos Başkonsolosluğu sırasındaki kahramanlığından ve fedakarlığından ötürü 13 Aralık 1989’da İsrail Devleti'nin Naziler tarafından Holokost’a maruz kalan Yahudileri kurtaran gayri-Yahudilere verdiği Uluslararası Dürüstler onursal unvanına layık görülmüştür. Bu ödülü alan ilk Müslüman'dır. 1990 yılında, Türkiye Hahambaşılığında düzenlenen bir törenle kendisine şükran plaketi sunuldu. 2001 yılında "Nazi soykırımı döneminde Musevilere yardımı" nedeniyle Namık Kemal Yolga ve Necdet Kent ile birlikte Selahattin Ülkümen'e Dışişleri Bakanlığı Üstün Hizmet Plaketi" verildi. Anılarını “Bilinmeyen Yönleriyle Bir Dönemin Dışişleri” (1993) adlı kitabında toplayan Ülkümen, geçirdiği solunum yolları rahatsızlığı nedeniyle 7 Haziran 2003'te İstanbul’da hayatını kaybetti. Cenazesi, Zincirlikuyu Mezarlığı’na defnedildi. 1998 yılında Ülkümen’in de yer aldığı, Yahudilerin hayatlarını kurtaranların portrelerinden oluşan posta pulları serisi İsrail'de piyasaya sürüldü. 2004 yılında Almanya'nın Köln kentinde kurulan Türk-Yahudi Dostluk Cemiyeti, Ülkümen ve 15. yy.'da yaşamış Yahudi din adamı İzak Sarfati anısına Ülkümen-Sarfati adını aldı. Enrique Granados Pantaléon Enrique Costanzo Granados y Campiña (27 Temmuz 1867 – 24 Mart 1916), İspanyol klasik müzik piyanisti ve bestecisi. Müziği İspanyol tarzıdır ve müzikal milliyetçiliğin örneğidir. Besteci, kendisi gibi İspanyol olan ressam Francisco Goya'dan çok etkilenmiş ve onun stilini benimsemiştir. Granados, İspanya'nın Katalan bölgesindeki Lérida şehrinde doğdu. Gençliğinde Barselona'da piyano üzerine eğitim aldı. Eğitmenleri arasında Francisco Jurnet ve Joan Baptista Pujol gibi isimler vardı. 1887 yılında Paris'e Charles-Wilfrid de Bériot ve Felipe Pedrell ile çalışmak üzere gitti. Barcelona'ya 1889 yılında döndü. Fransa'dayken bestelediği "Maria del Carmen" kral XIII. Alfonso'nun dikkatini çekti. 1911 yılında, "Goyescas" isimli piyano suitini ilk kez sundu. Bu çalışmasıyla ünlendi. Altı parçadan oluşan ve Goya'nın tablolarından esinlenen suiti genişletmeye karar veren Granados, 1914 yılında "Goyescas" isimli operasını yazdı. O sırada çıkan I. Dünya Savaşı nedeniyle Avrupa prömiyeri ertelendi. Opera ilk kez 28 Ocak 1916'da New York'ta sergilendi ve iyi eleştiriler aldı. Kısa bir süre sonra besteci Beyaz Saray'a başkan Woodrow Wilson'a resital vermek üzere davet edildi. New York'tan ayrılmadan önce Granados canlı bir piyano kaydı da gerçekleştirdi. Bu kayıtlar onun dinlenebilen son performansıdır. Beyaz Saray'dan gelen resital talebini kabul etmesi, bestecinin İspanya gemisini kaçırmasına sebep oldu. Bunun üzerine İngiltere'ye gidecek olan "Sussex" isimli Fransız yolcu gemisine bindi. İngiliz Kanalı'nı geçerken Alman savaş gemileri tarafından bombalandılar. Eşi Amparo'nun içinde bulunduğu botun yakınında yüzmekte olduğunu gören Granados kadını kurtarmak için bottan atladı. Hem eşi hem de Granados bu sırada boğularak öldü. Granados'un iki önemli İspanyol müzisyen olan Manuel de Falla ve Pablo Casals üzerinde etkisi büyüktür. Besteci çoğunlukla piyano müzikleri, şarkılar, zarzuelalar ve Dante'nin İlahi Komedya'sını temel alan orkestra çalışmaları yaptı. Pek çok piyano kompozisyonu klasik gitarla da yorumlandı. Anoksi Anoksi bir organizmanın dokularının tümüyle oksijensiz kalması. Genel prensip olarak "parsiyel oksijen basıncı" 0.2 barın altına indiğinde anoksiden sözedilir. Dokularda yeterince oksijen bulunmamasına ise hipoksi denir. Hipoksi ve anoksi durumlarında genellikle kalp ve beyinde dokusal ağrılar başlar. Akut anokside beyindeki dokuların yaşama süresi, yani beynin ölümü 4-8 dakika arasında gösterilir. Bilinçli olarak nefes tutma rekorlarında bu sürenin üzerine çıkılabildiği görülmüştür. Anoksi anoksemi olmaksızın da meydana gelebilir. Tütün Yorgunu (roman) Tütün Yorgunu, Talip Apaydın'ın 1975 yılında yayımlanan romanıdır. Eser, 1976 yılında Madaralı Roman Ödülü'nü aldı. Romanda, ektiği tütününün değerini alıp alamayacağının kaygısı içinde bunalan ve garip bir hastalığa tutulan köylü Osman anlatılır. Osman, elleri sürekli tütün dizer gibi hareketler yapmakta, hep tütünü sayıklamaktadır. Cliff Thorburn Cliff Thorburn ya da tam adı Clifford Charles Delvin Thorburn (d. 16 Ocak 1948, Britanya Kolombiyası, Kanada), Kanadalı profesyonel snooker oyuncusu 1980 yılında Dünya Şampiyonu başarmıştır. İki tane 147 yapmayı başarmıştır. National Gallery (Londra) National Gallery, Londra'da 1824 yılında kurulan, 2300'den fazla parçanın olduğu koleksiyona sahip müze. Binası Trafalgar Meydanı'nda bulunmaktadır. Müze, on üçüncü yüzyıl yirminci yüzyıl aralığında pek çok tabloya sahiptir. Koleksiyonun sahibi Birleşik Krallık halkıdır ve giriş serbesttir. National Gallery'nin başlangıcı çok mütevazıydi. Benzerleri olan Paris'teki Louvre ve Madrid'deki Prado Müzesi'nin aksine varolan bir kraliyet ya da özel koleksiyonun üzerine kurulmadı. 1824 yılında İngiliz hükümeti, banker John Julius Angerstein'dan 36 tablo satın aldı. Bu tablolar müzenin ilk eserleri oldu. O zamanki yöneticisi Sir Charles Lock Eastlake'in çabaları ve yapılan bağışlar müzenin koleksiyonunun üçte ikisini oluşturur. Sonuç olarak, Avrupa'daki diğer ulusal galerilerle karşılaştırıldığında küçük boyutta bir koleksiyona sahip olmasına rağmen, önemli parçaları toplayabilmesi ve Giotto'dan Cézanne'e geniş bir yelpazeyi kapsayabilmesi ile ünlendi. Bir dönem, Avrupa'da kendi kalıcı koleksiyonunu sergileyebilen birkaç galeriden biriydi. Binası, Trafalgar Meydanı'nın kuzey kıyısındadır. Ön yüzünün mimarı William Wilkins idi ve yapıldığı günden beri aynı kaldı. Sainsbury Kanadı, Robert Venturi ve Denise Scott Brown tarafından genişletildi. Bu eklentiler postmodern mimarinin önemli örneklerindendir. Müzenin şu anki yöneticisi Nicholas Penny'dir. Metaplazi Metaplazi (metaplasia) epitelyal ya da mezenkimal, olgun bir hücre türünün başka türden bir hücreye dönüşmesi olgusudur. Genellikle, tekrarlayan bir dokusal saldırıya (enflamasyon, mekanik ya da kimyasal tahriş, enfeksiyon) tepki olarak belirir; amaç, daha iyi bir savunma durumuna geçiştir. Metaplazide yeni dokunun yapısı ve fonksiyonu normaldir. Epitelyal metaplazilerin bir bölümü bir süre sonra kansere dönüşebilir. Ã–rnekler: Ã–rnekler: Metaplazi saptanan hücrelerde izlenen değişimler kanserleşme olgusunun ilk bulguları olabilir. Bu tür değişimlerin en önemlisi displazi olarak tanımlanan prekanseröz lezyonlardır. Süreç irreversibldir. Ã–mer Polat Ömer Polat (d. 1943) Türk yazar. 1943 yılında Ağrı’nın Tutak ilçesine bağlı Sincan Köyü'nde doğdu. Erzurum Atatürk Üniversitesi Alman Dili ve Edebiyatı Bölümünde okudu. Bir süre Ankara’da bir ortaokulda Almanca öğretmenliği yaptıktan sonra Bonn Basın Ataşesi olarak Almanya’da görevlendirildi. Şimdi Almanya’da bağımsız yazardır. Romanlarında Doğu Anadolu yöresinin insanını, zor doğa koşulları altında ezilişini ve yörenin toplumsal koşullarını işledi. Eserlerinde göçmen çocukların yaşamlarına da değindi. Köy seyirlik oyunlarından esinlenerek yazdığı Aladağlı Mıho ve 804 İşçi Ankara Sanat Tiyatrosunda sergilendi. 1976 yılında Madaralı Roman Ödülü alan Dilan adlı romanı 1986 yılında Erden Kıral tarafından filme alındı. Polat, evli ve bir kız çocuk babasıdır. Photoshop Gelişim Süreci Bu sayfada, Adobe Photoshop grafik düzenleme programının 1988'den günümüze versiyon çıkış tarihlerini gösterilmektedir. Ä°smail Demiriz İsmail Demiriz (d. 1 Nisan 1962, Manisa), Türk eski futbolcu, teknik direktör. 1983-1984 sezonunda Gençlerbirliği'ndeki performansıyla dikkat çekti ve A millî takımda sürekli forma giymeye başladı. Aynı sezonun sonunda Galatasaray teknik direktörü Tomislav Ivić'in takımına transfer ettirdiği millî futbolculardan biriydi. Ancak Ivić kısa süre sonra görevi bıraktı ve Jupp Derwall'lı yıllar başladı. İsmail Demiriz ise bu dönemin vazgeçilmez sağ bek oyuncusu oldu. Genelde sırtında 2 numaralı formayı giyen Demiriz, Derwall ile kazanılan kupalarda büyük katkı sağladı. 1988-1989 sezonunda Mustafa Denizli ile Şampiyon Kulüpler Kupası'nda yarı final oynayan Galatasaray'ın da yıldızlarından biriydi Demiriz. Bazı kritik maçlarda attığı kritik gollerle de ön plana çıkardı. 1993-1994 sezonunda futbolu Galatasaray'da bıraktı. Galatasaray kariyerini 4 lig, 4 de kupa şampiyonuluğuyla tamamlamıştır. Futbolcu kariyeri : İzmirspor (1979-Şubat 1980) Kocaelispor (Åžubat-Nisan 1980) İzmirspor (Şubat 1980-1981) Denizlispor (1981-1982) GÃ¶ztepe (1982-Nisan 1983) Ä°zmirspor (Nisan-Temmuz 1983) Gençlerbirliği (1983-1984) Galatasaray (1984-1993) 27 kez A Millî olmuştur. İzmirspor'da oynarken millî takıma seçilen İsmail Demiriz, lig tarihinde 2. ligden A millî takıma çağrılan ikinci oyuncu olmuştur. Kasımpaşa, Karabükspor ve Eskişehirspor gibi takımlarda kısa süre teknik direktörlük veyahut yardımcı antrenörlük yaptıktan sonra iş hayatına atıldı. FETÖ/PDY soruşturmaları kapsamında cemaat bağlantısı iddialarıyla hakkında gözaltı kararı çıkartılmıştır Daha sonra ise Büyükçekmece'deki evinde gözaltına alınmıştır.. FETÖ üyeliğinden tutuklanması istemiyle sevk edildiği nöbetçi sulh ceza hakimliğince adli kontrol şartıyla serbest bırakıldı. Daha sonra itiraz üzerine futboldaki Fetullahçı Terör Örgütü/Paralel Devlet Yapılanması'na (FETÖ/ PDY) soruşturma kapsamında, hakkında yakalama kararı bulunan ve üzerine kayıtlı bazı malları devretmek için gittiği noterde gözaltına alınan eski Galatasaraylı futbolcu İsmail Demiriz, çıkarıldığı mahkemece tutuklandı. Galatasaray kariyerini 4 lig, 4 de kupa şampiyonuluğuyla tamamlamıştır. Francisco Rabal Francisco Rabal, (8 Mart 1926 - 29 Ağustos 2001) İspanyol sinema, tiyatro ve dizi oyuncusu. Paco Rabal adıyla da tanınır. Murchia, İspanya dolaylarında küçük bir kasaba olan "Águilas" 'ta doğdu. 1936' da İspanya İç Savaşı' nın başlaması ile ülkenin güneyinde yaşayan ailesi oradan ayrılıp Madrid' yerleşti. Bu dönemde sokaklarda satıcılık yapmak zorunda kalan genç Francisco, bir süre çikolata fabrikasında çalıştı. On üç yaşına geldiğinde okulu bıraktı ve Estudios Chamartín' de elektrikçi olarak çalışmaya başladı. Alonso Damaso ve başka tanıdıkları tarafından şansını sahnede denemesi için cesaretlendirilen Rabal ara sıra figüran olarak çalışmaya başladı. İlerleyen yıllarda Lope de Vega ve María Guerrero gibi tiyatro kumpanyalarında roller almayı başardı. Bu dönemde Asunción Balaguer tanıştı. Çiftin ömür boyu sürecek olan evliliğinden yine bir oyuncu olan Teresa Rabal adlı bir kızları vardır. Rabal, 1947' de tiyatroda düzenli olarak çalışabileceği bir iş buldu. Sahne için adını değiştirmeyip Francisco Rabal' ı kullanmaya devam etse de seyircileri onu "Paco Rabal" olarak adlandırmayı tercih etti. ("Paco", "Francisco" isminin gündelik kullanımlarından biriydi.) Böylece gayri resmi bir şekilde de olsa "Paco Rabal" olarak adlandırılarak sahne adını almış oldu. 1940'lar boyunca filmlerde figüran olarak yer alırken, zamanla diyalogları da olan daha önemli rolleri canlandırmaya başladı. İspanyol yönetmen Luis Bunuel ile birlikte çalışması Rabal için bir dönüm noktası oldu ve bu sayede birkaç yıl zarfında tanınan bir oyuncu haline geldi. Luis Bunuel ile birlikte çalıştığı filmler Nazarín (1959), Viridiana (1961) ve Gündüz Güzeli'dir. (1966) William Friedkin, onu 1971 tarihli "The French Connection" adlı filmde kötü adam olarak oynatmak istemiş ancak bu İspanyol oyuncunun adını bir türlü hatırlayamamıştır. Asistanları da onun yerine yanlışlıkla Fernando Rey' i bu rol için ekibe dahil ederler. William Friedkin Rabal' ın İngilizce veya Fransızca konuşmadığını ve sadece İspanyolca oynayabileceğini fark edince yanlışlığın farkına varsa da rolü yine Fernando Rey' e verir. Rabal bu olaydan kısa bir süre önce Fernando Rey ile Viridiana' da rol almıştır. Francisco Rabal sinema yaşamı boyunca Gillo Pontecorvo, Michelangelo Antonioni, Luchino Visconti, Luis Buñuel, Valerio Zurlini, Jacques Rivette, Alberto Lattuada gibi önemli yönetmenlerle birlikte çalıştı; Fransa, İtalya, Meksika başta olmak üzere çeşitli ülkelerde film çekti. Rabal 'ın en iyi performanslarının Francisco Franco' nun 1975' teki ölümünden sonraki dönemde gerçekleştiği düşünülmektedir. 1980'lerde rol aldığı Los Santos Inocentes, El Disputado Voto del Señor Cayo ve televizyon dizisi Juncal gibi yapımlarda başarılı olmuş; Cannes Film Festivali' nde "En iyi erkek oyuncu ödülü" 'nü kazanmıştır. 1999' da Carlos Saura' nın "Goya en Burdeos" filminde canlandırdığı Goya rolü ile "En iyi aktör" dalında "Goya Ödülü" nü kazandı. Ayrıca University of Murcia' dan "fahri doktor" unvanını almıştır. Rabal, Montreal Film Festivali'nden Bordeaux' ya dönüşü esnasındaki uçak yolculuğunda geçirdiği rahatsızlık nedeniyle 2001 yılında yaşamını yitirdi. Hayrettin DemirbaÅŸ Hayrettin Demirbaş (d. 26 Haziran 1963, İstanbul, Türkiye), Türk millî kaleci. Galatasaray tarihine damgasını vuran kalecilerden biridir. Şu anda Niğdespor'da kaleci antrenörlüğü yapmaktadır. Hayrettin Demirbaş, futbola Ayvalık'ın Küçükköyspor takımında başladı. 14 yaşında Altay'ın altyapısına geçti. Bir yandan da okul hayatını devam ettiren Hayrettin, para kazanmak için yaz tatillerinde İzmir Fuarı'nda kalecilik yapıp para kazanıyordu. Hayrettin Demirbaş, 1981'de Altay'ın A takımına geçti. 1981'de ümit millî takım formasını giymeye başladı. 1982-83 sezonunda Altay küme düşse de bir sezon sonra 1. Lig'e tekrar çıktı. 1985-86 sezonunda Yeni Afyonspor'da kiralık olarak oynadı. 1986-1987 sezonunun sonunda Galatasaray'a transfer oldu. Dört sezon Zoran Simoviç'in arkasında yedek bekledi ve Galatasaray'daki ilk maçına 15 Mart 1987'de Denizlispor'u 1-0 yendikleri maçta çıktı. O zaman kariyerindeki ilk lig şampiyonluğunu yaşadı. 1990-1991 sezonunun başında as kaleci oldu. 1991-1992 sezonunda Baník Ostrava ile oynanan UEFA Kupa Galipleri Kupası maçındaki müthiş performansı sayesinde "Ostrava Panteri" lakabını aldı. Aynı sezon Fenerbahçe ile oynan derbi maçında Rıdvan Dilmen ile maçta sert şekilde bir tartışmaya girdi. 1980'li yıllarda birçok kez Türkiye 21 yaş altı millî futbol takımında forma giyen Hayrettin, Galatasaray'daki formu sayesinde A millî takımın da birinci kalecisi oldu. 1993'te yılın kalecisi seçildi. Sarı-kırmızılı takımın Karl-Heinz Feldkamp döneminde kazandığı üst üste iki Birinci lig şampiyonluğuna katkı sağlayan Hayrettin, 1994-1995 sezonunda Reinhard Saftig ile yaşadığı anlaşmazlıktan sonra Vanspor'a kiralandı. 1995-1996 sezonunda Galatasaray'a geri döndü, ancak bu kez Amerikalı Brad Friedel'ın arkasında yedek bekledi. 1996-1997 sezonunda yeniden birinci kaleci oldu ancak birdenbire büyük bir form düşüklüğü yaşadı. Galatasaray'ın Paris Saint-Germain FC'i 4-2 yendiği UEFA Kupa Galipleri Kupası maçında yediği hatalı gol bazı kişiler tarafından sarı-kırmızılı ekibin elenmesinin nedeni ilan edildi. Ancak Galatasaray rövanşı 4-0 kaybetti ve bunun sebeplerinden biri Hayrettin'e yapılan biraz da haksız eleştiriler oldu. Yine 1996-1997 sezonunda Gençlerbirliği ile oynanan ve penaltı atışlarına kalan Türkiye Kupası maçında kurtaramadığı 17 penaltı sonrasında teknik direktör Fatih Terim'den takımdan ayrılmak istediğini söyledi. Sezonun devamını Zeytinburnuspor'da sürdürse de takımını küme düşmektan kurtaramadı. Son olarak 2000-2001'de Ağrıspor'un kaleciliğini yaptı. Profesyonel kariyerine kuşbakışı bakıldığında özetle "inanılmaz kurtarışlar yaparken, inanılmaz da goller yiyen kaleci" denebilir. Hayrettin Demirbaş, futbolu bıraktıktan sonra 2002-2003 sezonunda Bucaspor'un kaleci antrenörlüğünü yaptı. Bir sezon sonraysa takımın teknik direktörlüğüne getirildi. Lig B'de 2. olarak bir üst kademeye çıkma şansını yakalayamadı. Hayrettin Demirbaş ise sezon ortasında istifa etti. 2005-2006 sezonunun başında Erzurumspor'u çalıştırmaya başladı. Sezon sonunda son anda ligde kalan Erzurumsporlu futbolcuların alacakları için başkanla konuşan Demirbaş, başkanla tartışmaya başladı. Demirbaş, takımdan ayrılırken, futbolcular da şehri terk etti. 2006-2007 sezonunda kısa bir süre Nazilli Belediyespor'u çalıştırdı. 2008-09 sezonunda ise Bingölspor'da teknik direktör oldu. 2010-2011 sezonunda İzmir Süper Amatör Lig takımlarından Yeni Bornovaspor'u çalıştırmaktadır. 2011'de ise bu kulüpten ayrılmış ve Manisaspor'un kaleci antrenörlüğüne gelmiştir. Demirbaş 2009'da Acun Ilıcalı'nın Show TV için hazırladığı "Devler Ligi" adlı organizasyonda Tanju Çolak, Ergün Penbe, Hasan Şaş gibi oyuncularla aynı takımda yer aldı. 2010'da 51 Niğdespor teknik direktörü Cevdet Sancaklı, Demirbaş'tan takımı için kaleci bulmak için yardım istedi. Demirbaş, birkaç kaleciyle konuşup anlaşamadı. Daha sonra Sancaklı, Devler Ligi programında performansını beğendiği Hayrettin Demirbaş'a kalecilik teklif etti. Hayrettin Demirbaş, 2009-10 sezonunun son bölümünde Amatör Küme'deki 51 Niğdespor'un kaleciliğini yapmaya başlamış, 28 Şubat 2010'da takımının Niğde Belediyespor'a 1-0 yenilmesi üzerine futbolu bırakmıştır. Türk Ortodonti Derneği Türk Ortodonti Derneği, 1985 yılında kurulmuş bir dernektir. Yalnızca ortodonti uzmanı ve ortodonti doktoru unvanına sahip uzman diş hekimleri üye olabilmektedir. Bilimsel yayın organı Türk Ortodonti Dergisi'dir. Prof. Dr. Filiz Perkün, Prof. Dr. Nurettin Güray, Prof. Dr. Serpil Aytan, Prof. Dr. İlhan Aran, Prof. Dr. Nazmi Ertürk, Prof. Dr. Oktay Üner, Prof. Dr. Mirzen Arat derneğin kurulmasında girişimde olan kurucu üyelerdir. Derneğin merkezi Ankara'dadır. Türk Ortodonti Derneği'nin temel amacı ortodonti bilim dalını Türkiye'de tanıtmak, geliştirmek ve ilerletmeye yönelik faaliyetlerde bulunmaktır. Koruyucu ortodontik önlemlerin uygulanmasını yaygınlaştırmaya çalışmak ve düzenlediği kurslar ve toplantılarla ortodontik tedavinin önemini vurgulamak en önemli amaçlarının başında yer almaktadır. Bu doğrultuda Türk Ortodonti Derneği bilimsel kongre, toplantı ve kurslar düzenleyerek bu toplantılara yurt içinden ve yurt dışından konuşmacılar davet etmekte ve konuşmacıların bilimsel deneyimlerini Türkiye'deki ortodontistlere aktarmasını sağlamaktadır. Susceptance elektrik mühendisli'ğinde, susceptance ("B") admittance'ın sanal kısmıdır.SI birimine göre susceptance siemens cinsinden ölçülür. bu kavramı ilk 1887 yılının haziran ayında Oliver Heaviside tarafından tanımlanmıştır. admittance'Ä±n genel denklemi; denklemi tekrar dÃ¼zenlersek fakat ÅŸu sonucu elde ederiz ("Y") admittance, ("Z") empedansının tersi veya Not: susceptance admintans'覺n sanal k覺sm覺d覺r. admintansın büyüklüğü şu şekilde bulunur; Mustafa Yücedağ Mustafa Yücedağ (25 Nisan 1966, Gaziantep - 17 Şubat 2020, Zaandam), Türk millî futbolcudur. Defans ve ön libero pozisyonlarında oynamıştır. Hollanda'da büyüyen Mustafa Yücedağ, Ajax'ta profesyonel olmuştur. Birçok kulüpte oynamış ancak sakatlığı nedeniyle futbolu bırakmıştır. Galatasaray'da ikinci Mustafa Denizli dönemininde oynamış ve 1991-1992 sezonunda UEFA Kupa Galipleri Kupası'nda çeyrek final oynayan kadroda yer almıştır. 1992-1993 sezonunda Karl-Heinz Feldkamp tarafından antrenmandan kovulunca Galatasaray'dan ayrılmıştır. A millî takımda ise 1990 FIFA Dünya Kupası elemelerinde oynamıştır. Galatasaray'da teknik direktör olduğu dönemde Frank Rijkaard'ın tercümanlığını yapmıştır. Mustafa Yücedağ 9 kez A Milli, 1 kez de ümit millî takım forması giymiştir. Mustafa Kocabey Mustafa Kocabey (d. 6 Ekim 1974 İstanbul), Forvet mevkiinde forma giyen Türk futbolcudur. Kariyeri boyunca 24 takımda forma giyip 600'den fazla maça çıkarak 351 gol atmıştır. 1. Ligde 3 kez, 3. Ligde 2 kez gol kralı olmuştur. Galatasaray'ın altyapısından yetişmiştir. 1992-1993 sezonunda, dönemin teknik direktörü Karl-Heinz Feldkamp tarafından A takıma alınmıştır. Genç yaşta, o dönem Fransızların ünlü golcüsü olan Jean-Pierre Papin'e benzetilmiş, "Papen Mustafa" lakabını almıştır. A takımdaki ilk maçını 12 Eylül 1992'de Ali Sami Yen Stadyumu'nda Aydınspor'a karşı oynamıştır. Galatasaray bu maçı 1-0 kazanırken golü Mustafa atmıştır. Mustafa Kocabey o golü hala unutamadığını belirterek "İlk maçımdı, 74. dakikada golü attım ve binlerce taraftar gol diye ayağa fırladı, muhteşem bir duyguydu" demiştir. Galatasaray o sezon UEFA Kupası'nda AS Roma ile eşleşmiştir. İlk maçta 3-1 yenilen Galatasaray, İstanbul'daki rövanşta rakibini 3-2 yenerken 2 golü Mustafa atmıştır. Böylece Avrupa kupalarında da golle tanışmıştır. Bu maçla birlikte Galatasaray taraftarının hafızalarına kazınmıştır. Gazeteler onun tam sayfa posterlerini verirken daha 18 yaşındaydı ve "İşte geleceğin golcüsü" , "Müthiş yetenek" başlıkları atılıyordu. Yine daha 18 yaşındayken U-21 yani ümit millî takımda da oynama başarısı göstermiştir. Bir sonraki sezonda da Galatasaray'da forma giyen Mustafa, o sezon Torsten Gütschow ve Hakan Şükür'ün iyi oyunu nedeniyle fazla forma şansı bulamıyordu. Kocaelispor'a kiralık olarak verildi. Galatasaray'a bir daha dönme şansı bulamadı. Dönemin futbol şube sorumlusu Adnan Polat ona; "1 sene Kocaeli'de kiralık oyna, gelecek yıl seni geri alacağız, bekle." demiştir. Mustafa yıllar sonraki bir röportajında "Hala bekliyorum" diyerek bir anlamda kırgınlığını, üzüntüsünü belirtmiştir. Galatasaray'da 2 lig şampiyonluğu, 1 Türkiye Kupası ve bir de Cumhurbaşkanlığı Kupası kazanmıştır. Galatasaray altyapısında oynadığı dönemde Metin Oktay Mustafa hakkında : "Benden sonra gelecek en önemli golcülerden biri olacak, yeter ki arkası kollansın." demiştir. Galatasaray'dan sonra birçok Anadolu takımında forma giydi ve hepsinde üstün performas gösterdi. Şampiyonluk, gol krallığı sevinçleri yaşadı. 2010-11 sezonun ilk devresinde Balıkesirspor'da forma giydi. Buradan sezon arası ayrılarak başka bir 2. Lig ekibi olan Tokatspor'a transfer oldu. Tokatspor formasiyla 23 Mart 2011 tarihinde eski takımı Balıkesirspor'a karşı oynanan lig karşılaşmasında ayağı kırıldı. Bu sakatlıktan sonra ilerleyen yaşına rağmen futbola veda etmedi ve 6 ay sonra 2011-12 sezonunun ilk lig karşılaşmasına kadar düzelerek oynamaya başladı. 2011-12 sezonunun devre arasında ise Tokatspor'dan ayrılarak başka bir 2. Lig ekibi Tepecikspor ile anlaşmıştır. SporToto İkinci Lig takımlarından Tepecikspor ile yollarını ayırdıktan sonra memleketi Sivas'ın Zara ilçesinin takımını olan, Bölgesel Amatör Lig 6. Grup ekibi Zara Belediyespor’a transfer olmuştur. 2 Ocak 2017'de Mustafa Kocabey, Ayvacık Belediyespor'a transfer edildi. Türkiye liglerinin en çok gol atan futbolcusu olan Mustafa Kocabey, "Her gittiğim takımda kendime bir hedef koydum. Şampiyon olmak, gol kralı olmak gibi. Bunların çoğunu da başardım. Şimdiki hedefim de 300 gol. Bunu başarıp futbolu öyle bırakacağım" demiştir. 1992'de U-18 millî takımı Avrupa Şampiyonu olurken Mustafa, Macaristan maçında 2 gol, Norveç maçında da 1 gol atarak şampiyonlukta büyük pay sahibi olmuştu. Süper Lig Şampiyonluk (2) Galatasaray: 1992-93, 1993-94 Türkiye Kupası (1) Galatasaray: 1992-93 Cumhurbaşkanlığı Kupası (1) Galatasaray: 1993 TSYD Kupası (İstanbul) (1) Galatasaray : 1992-93 1. Lig Åžampiyonluk (1) Yimpaş Yozgatspor: 1999-00 3. Lig Åžampiyonluk (2) Etimesgut Åžekerspor: 2005-06 Beylerbeyispor: 2007-08 1. Lig Gol Krallığı (3) Ã‡anakkale Dardanel: 1995-96 Kayseri Erciyesspor: 1998-99 Yimpaş Yozgatspor: 1999-00 3. Lig Gol Krallığı (2) Etimesgut Åžekerspor: 2005-06 Beylerbeyispor : 2007-08 *Amatördeki istatistikleri TFF'nin sitesinde olmadığı için girilememiştir. WTA Almanya Açık Qatar Telecom German Open, bir WTA turnuvasıdır. Berlin'de yapılır. İlki 1896 yılında yapılmıştır, en eski tenis turnuvalarından biridir. Toprak kortta yapılır. Bir Tier I turnuvasıdır. Turnuvayı kazanan dünya No. 1'ler: Chris Evert, Steffi Graf, Monica Seles, Arantxa Sánchez-Vicario, Martina Hingis, Amélie Mauresmo, Justine Henin, ve Ana Ivanovic. TurnuvanÄ±n eski isimleri: Ronald Coase Ronald Harry Coase (d. 29 Aralık 1910 Wiilesden, Londra - ö. 2 Eylül 2013), Büyük Britanya asıllı fakat çalışma hayatının çoğunu ABD'de geçirmiş bir ekonomisttir. Londra'nin iç varoşlarından biri olan Willesden'de doğmuştur. Lisans derecesini 1932'de Londra Ekonomi Okulu'ndan almış ve II. Dünya Savaşı'ndan sonra 1951'de Londra Üniversitesi'nden doktora kazanmıştır. Sonra ABD'deye göç etmiş ve çalışma hayatını önce Buffalo Üniversitesi, sonra Virginia Üniversitesi ve en son olarak Chicago Üniversitesi'nde profesör olarak ABD'de geçirmiştir. Çalışmalarını refah ekonomisi konularına odaklandırmış; işlem maliyetleri, hukuki sahiplilik ve dışsal ekonomiler ve kamu malları üzerinde yol gösterici çalışmalar yapmıştır. Şikago Ekolünün baş teoricilerinden biri olarak kurumsal ekonominin ve ekonomi ile hukuk arasındaki bağlantılar ve kamu malları idaresi konuların ekonomi prensiplerine ve piyasa mekânizmalarına göre incelenmesine önayak olmuştur. 1991'de Ekonomi Nobel Ödülü kazanmıştır. Ronald Coase'un hem babası hem annesi İngiliz Krallık Posta idaresinde telegrafçı olarak çalışmaktaydılar. Ronald Coase 29 Aralık 1910'da Londra'nin iç varoşlarından olan Willesden'de doğmuştur. Çocukken bacaklarında zayıflıktan dolayı özel protezler kullanmış ve ilk okulu özürlülere özel bir okulda bitirmiştir. Fakat iyi öğrenci olması dolayısıyla ikinci derece eğitim için 12 yaşında bir burs kazanarak Kilburn Grammer Okuluna girmiştir. Bu okulda da kendini göstermiş ve okulun son yılında Londra Üniversitesi'nin dışsal öğrencisi olarak üniversite lisans birinci yılını bitirmiştir. Sonra Londra Üniversitesi'ne bağlı Londra Ekonomi Okulu'na devam etmiş ve 1932'de lisans derecesini almıştır. Orada iken tanınmış hocaları Lionel Robbins ve Arnold Plant etkisiyle Adam Smith'in eserlerini gayet ayrıntılı incelemiş ve ekonomik ve siyasal görüşlerini sosyalizmden liberalizme değiştirmiştir. Sonra kendi ülkesinde üniversite öğretim üyeliği yapmış ve özel girişim kurumlarının ve sanayilerinin üzerinde araştırma çalışmalarına başlamıştır. Bu araştırmaların bir sonucu 1937'de basılan "The nature of the firm (Şirketin ana tabiatı)" adlı ünlü makaledir.. İkinci Dunya Savaşı'ndan sonra 1951'de hazırladığı tez ile yine Londra Üniversitesi'nden doktora derecesini kazanmıştır. 1951'de Ronald Coase bir burs kazanarak ABD'ye göç etmiş ve Bufallo Üniversitesi'nde öğretim üyeliği kariyerine başlamıştır. 1958'de hocaları arasında kamu malları ve refah ekonomisi konularında ün salmış olan G. Warren Nutter, James M. Buchanan ve Gordon Tullock bulunan Virginya Üniversitesi'ne profesör olarak geçmiştir. 1964'te ise Chicago Üniversitesi hukuk bölümünde profesör olmuştur. Bu görevde iken hukuk ve ekeonomi arasındaki ilişkilerin incelenmesi hedefli çok ünlü akademik Journal of Law and Economics dergisinin editörlüğünü yüklenmiştir. 1991'de Ekonomi Nobel Ödülü kazanmıştır. Emekliğinde Mont Pelerin Enstitüsü üyesi olarak akademik ve siyasal katkılarını devam ettirmiş ve Ronald Coase Enstitüsü'nün kurucusu ve baş danışmanı olarak çalışmıştır. Coase'in araştırma çalışmalarının ayırıcı özelliği düşüncelerini çok açıkseçik ve çok basit anlaşır bir şekilde ortaya çıkartması da, özellikle karmaşık matematiksel modeller yapılmayıp kullanılmadan geliştirilmesindedir. Coase araştırmalarını şu temalar üzerinde odaklanmıştır: Coase'in ilk araştırma projesinin konusu "Firmanın Tabiatı " olup , kısa ve çok etki yaratan bir şekilde, niçin gelişmiş ekonomilerde önemli iktisadi faaliyetlerin (münferit, serbest, sadece kendini istihdam eden, ve diğer benzer kişilerle sadece kontrat anlaşmaları ile bağlantı kuran tek kişiler tarafından değil de), şirketler tarafından üstlenildiğini açıklamaya yönelmiştir. Coase'in incelediği soru: niçin üretim tek kişiler tarafından hiçbir özel organizasyon olarak yapılabilmesi imkânı olduğu halde niçin şirketler ortaya çıkıp bu fonksiyonu üstlenmişlerdir. Modern şirketlerin ortada bulunmalarının bir çeşit girişimcinin ortaya çıkıp diğer işçileri kendi için çalıştırmasını önerdiği için Coase niçin girişimcinin diğer kişileri tek tek tek fonksiyonu icra etmek için anlaşmaya girmediğini fakat genel bir hizmet anlaşması ile "kiraladığını" açıklaması gerektiğini savunur. Geleneksel iktisat teorisi ise, özel üretim işlemlerinin özel kişilere kontratla verilmesinin (kişilerin genel olarak servislerini kiralanmasından) daha "etkin" bir piyasa yaratacığına işaret etmektedir. Coase piyasanın kullanılmasını bazı işlem maliyetleri gerektiğini görmüştür. Piyasa yoluyla bir malın veya hizmetin elde edilmesi, o malın veya hizmetin piyasa fiyatı üzerinde olmaktadır. Bir firmanın bir mali veya hizmeti ele geçirmesi için piyasa fiyatı yanında (arama ve işlem yapma maliyetleri, pazarlık yapma maliyetleri, işlem gizlilik saklanması maliyetleri, işlem şartlarına uyulup uyulmadığını kontrol maliyetleri ve uyulmazsa bu şartları zorla kabul ettirme maliyetleri gibi) ekstra maliyetlerin de yüklenilmesini gerektirmektedir. Bu ekstra işlem maliyetleri, eğer şirket mali ve hizmeti üretecek kişileri kiralayıp üretimi firma içinde yaparsa, azalıp hatta ortadan kalkacaktır. Böylece şirket bu işlem maliyetlerini düşüren bir kurum olarak görülmektedir. Coase'a göre bir şirket, firma içinde yapılan ve firma tarafından yüklenilen içsel işlem maliyetleri ile firma dışında bulunan kontrata bağlı işlemlerin maliyetleri arasında bir uygun optimal denge bulmaya çalışmaktadır. Bu düşünceden Coase bir şirket için işlem maliyetlerine dayanan bir optimal firma büyüklüğü bulunduğu önerisini ortaya çıkarmıştır. Genellikle, diğer şartlar aynı olursa, bir şirketin diğerinden daha büyük olması şu önerilere göre açıklanabilmektedir: İlk iki maliyet ile ilgili özellikler organizasyonun mekân içinde dağılımını açıklamaktadır çünkü bu işlem maliyetleri büyüklüğü ve değişmesi değişik mekânlarda değişiktir. Bu şekilde firmaların bir ülke değişik mekânlarda bulundukları; aynı üretim alanında buluna firmaların değişik mekânlarda bulunmaları ve niçin değişik fonksiyonları değişik mekânlarda değişik şekilde yaptıkları da açıklanmaktadır. Burada dikkat edilecek nokta Coase'in gelişmiş kapitalist yapıları incelediğini unutmamak gerekmektedir. Aile arasında veya yakın arkadaşlar arasında , hatta belli bir mekânda doğup büyüyen ve o mekâna ve benzer kişilere bir özel ilişkisi olduğunu inanlar arasında bulunan ilişkilere dayanan işlemleri, yani kontrat istemeyen kişiler arası yardım ve işbirliğini, incelemez. Ronald Coaseun başlıca tanınmış eserleri şunlardır: Lobektomi Lobektomi akciğer, karaciğer, tiroid bezi gibi organlardan cerrahi müdahaleyle bir lobun tamamen çıkarılıp alınmasını belirten bir tıbbi terimdir. Söz konusu organ akciğer olduğunda özel "pnömonektomi" terimi, beyin olduğunda ise "anterior temporal lobektomi" terimi kullanılır. Bir lobun yalnızca bir parçasının veya o lobdaki nodülün çıkarılmasının söz konusu olduğu nadir ameliyatlarda çıkarılma işlemi için “parsiyel lobektomi” terimi kullanılır. Akciğerde lobektomi genellikle abseler, tümörler, kistler veya bronşiyektazi gibi hastalıklar söz konusu olduğunda uygulanır. Beyinde ise genelde hipokampal skleroz ve temporal lob tümörleri için uygulanır. Hipokampal skleroz nedeniyle yapılan operasyonlarda temporal lobun ön(anterior) kısmı, hipokampüs ve amigdala rezeke edilir. 1952 NBA Seçmeleri 1952 NBA Seçmeleri, sönük geçmesi ve çok az yetenekli ve umut vadeden oyuncu çıkması ile ünlenmiştir. Bu seneki seçmelerden daha sonradan yeteneği ile ligde ses getiren sadece Hall-of-Fame'e seçilen Clyde Lovellette sayılabilir. 1953 NBA Seçmeleri 1953 NBA Seçmeleri, sonunda seçilen oyunculardan üç tanesi Hall-of-Fame oyuncusu olmuştur. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. 1954 NBA Seçmeleri 1954 NBA Seçmeleri, Milwaukee Hawks'ın ikinci sırada Bob Pettit'i seçtiği seçmeler olması bakımından önemlidir. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. 1955 NBA Seçmeleri 1955 NBA Seçmeleri, sonradan Hall of Famers seçilecek Maurice Stokes ve Tom Gola'nın draft edildiği seçmelerdir. Hawks Milwaukee Hawks adıyla seçmelere katıldı, ancak daha sonradan takım St. Louis'ye taşındı. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Bayağı yediuyur Bayağı yediuyur () Gliridae familyasının Türkiye'deki en büyük üyesidir. Yediuyur sincaba benzer ancak gri rengi, iri gözleri ve yerde sürdüğü kuyruğuyla sincaptan hemen ayırt edilir. Terk edilmiş ağaçkakan yuvalarında yaşarlar. Geçtikleri yuvaları daha da büyütebilirler. Yediuyurlar son derece sosyal hayvanlardır. Bir yuvada en az 7-8 yediuyur olmak zorundadır. Yılın yedi ayını uykuda geçirebilirler. Tohum, meyve, yumurta, kuş yavrusu ve diğer kemirgenlerle beslenirler. Çok büyük gruplar halinde yaşamalarına rağmen gece faal olduklarından nadir görülürler. Kürk için avlanmadan ve ormanların tahribatından nesilleri tehlikededir. 1956 NBA Seçmeleri 1956 NBA Seçmeleri, 30 Nisan'da New York'ta gerçekleştirilmiştir. Bu draftta seçilen en önemli oyuncu San Fransico Üniversitesinden Bill Russell sayılabilir. Draft 12 turdan ve ayrıca bölgesel seçimlerden oluşmuştur. Tom Heinsohn, Boston Celtics tarafından bölgesel seçimlerde seçilmiş, sonradan St. Louis Hawks'ı seçen Bill Russell'la All-star oyuncusu Ed Macauley'i de içeren takas yapılmıştır. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Yurtiçi Kargo Yurtiçi Kargo, 1982 yılında İstanbul'da kurulmuş kargo şirketi. İbrahim Arıkan tarafından Arıkanlı Holding çatısı altında kuruldu. Türkiye’deki ilk Türk kargo markasıdır. Başlangıçta Türkiye'ye, sonrasında KKTC'ye gönderiler yapan firma 1996 yılından itibaren yurt dışına gönderiler yapmaktadır. 2020 yılı itibarıyla Türkiye'nin 81 ilinde ve Kuzey Kıbrıs Türk Cumhuriyeti'nde hizmet noktaları vardır. 17 Bölge Müdürlüğü, 33 Aktarma Merkezi, 900’den fazla şubesi, 16.000’den fazla çalışanı ve 5000'in üzerinde araç filosu mevcuttur. Fransız posta şirketi La Poste şemsiyesi altında faaliyet gösteren çözüm ortağı Geopost ile birlikte 2003 yılından bu yana dünyada 220’den fazla noktaya uluslararası gönderi taşımaktadır. Firmanın ""'VIP", "Gün Tercihli", "Tahsilatlı Gönderi (Kapıda ödeme sistemi)"" gibi hizmetleri vardır. Firma, 2006 yılında kargo paketlemesi hizmetlerine başlamıştır. Normal kargo poşeti, standart kutular, hediye kutuları, rulo tip paketler ve Türkiye'deki kargoculukta ilk olarak, kırılabilecek, hassas, elektronik eşyalar için Havalı Paket gibi paketleme alternatifleri vardır. 2011 yılından itibaren de İnternet Şube, iPad ve iPhone üzerinden online kargo işlem hizmetleri başlatmışlardır. Türkiye'deki kargo sektöründeki ilkleri: Beşiktaş'ın resmi kargo sponsorluğunu yürütmektedir. Eliomys Eliomys, Gliridea familyasından üç türü kapsayan bir cinstir. Bunlar; 1957 NBA Seçmeleri 1957 NBA Seçmeleri, 14 turdan oluştu ve 83 oyuncu seçildi. Daha sonradan bir yedek tur daha yapıldı ve bu turda her takım iki oyuncu seçti. Yanında yıldız olan oyuncular Basketball Hall of Fame'e seçilen oyunculardır. Koyu şekilde yazılan oyuncular ise All-NBA Team kadrosuna seçilen oyunculardır. Hasso von Manteuffel Hasso von Manteuffel (d. 14 Ocak 1897, Potsdam, Brandenburg - ö. 27 Eylül 1978, Reith, Avusturya), II. Dünya Savaşı'nda Nazi Almanyası'nın General der Panzertruppe'si ve Batı Almanya'nın siyaset adamı (Freie Demokratische Partei). I. Dünya Savaşı sırasında 22 Şubat 1916'da subay olarak bir Hussar alayına katılmıştır. 12 Nisan'da 6. Prusya Piyade Tümeni'ne bağlı 3. Süvari Alayı'na katılarak Batı Cephesi'nde savaşmış ve 12 Ekim'de Fransa'da yaralanmıştır. Ocak 1919'da Berlin'deki Freikorps "von Oven" e ve Mayıs 1919'da yeni kurulan Reichswehr'in bir süvari alayına katılmıştır. 23 Haziran 1921'de Ewald von Kleist'in yeğeni Armgard von Kleist ile evlenmiş ve bu evlilikten iki çocuğu olmuştur. 1936'da Wünsdorf'teki Panzer Grubu Okulu'nun taktik öğretmeni olmuştur. II. Dünya Savaşı başladığında yarbaylığa yükseltilmiş ve 22 Haziran 1941'de Doğu Cephesi açıldığında 7. Panzer Tümeninin bir tabur kumandanlığına ve Ağustos 1941'de alay kumandanlığına getirilmiştir. Aralık 1941'de Manteuffel'in birliği Moskova'ya 50 kilometre mesafede bir mevkiye ulaşmış ve 31 Aralık'ta Şövalye Demir Haç Madalyası ile ödüllendirilmiştir. Devamlı olarak Doğu Cephesi'nde savaşan Manteuffel, Temmuz 1942'de Tugay kumandanlığına getirilmiş ancak kışın Afrika Kolordusu'na tayini çıkıp Tunus'a gitmiştir. Mayıs 1943'te Tümgeneralliğe yükseltildikten sonra hastalanarak Almanya'ya döndü. İyileşince Doğu Cephesi'nde 7. Panzer Tümeni'nin tümen kumandanlığına atanmış ve Şubat 1944'te Korgeneralliğe yükseltilerek Großdeutschland Tümeni'nin tümen kumandanı olmuştur. 1 Eylül 1944'te Panzer Grubu Orgeneral'i olmuş ve Batı Cephesi'ndeki 5. Panzer Ordusu'nun kumandanı olarak Aralık 1944'te başlayan Ardenler Taarruzu'nu yönetmiştir. Mart 1945'te Doğu Cephesi'nde Gotthard Heinrici komutasındaki Weichsel Ordular Grubu'na bağlı 3. Panzer Ordusu'nun kumandanlığına getirilmiştir. Ancak Berlin Muharebesi'nde Kızıl Ordu tarafından yenilerek Batı Cephesi'ne doğru geri çekmiş ve Mayıs 1945'te Britanya Ordusu'na teslim olmuştur. Manteuffel, Eylül 1947 yılına kadar Müttefik esir kampında kaldı. Serbest bırakıldıktan sonra siyasete girdi ve 1953'ten 1957'ye kadar Federal Almanya'da Hür Demokrat Parti'nin (FDP) bir temsilcisi oldu. 1950'lerin başında Bundeswehr'in iyileştirilmesini tavsiye etti. Manteuffel, 1959 yılında mahkemeye çıkarıldı ancak Müttefikler tarafından savaş suçlarıyla suçlanmadı. Suçlu bulunarak iki yıl hapis cezasına çarptırıldı. Bu yargılama epey tartışmalı oldu. Alman siyasi liderler mahkûmiyetini sonlandırmak için lobi faaliyetleri yaptılar ve neticesinde dört ay yattıktan sonra serbest bırakılmıştır. ABD Başkanı Dwight D. Eisenhower'ın kendisini Beyaz Saray'a daveti üzerine Pentagon'u ziyaret edip Amerika Birleşik Devletleri'nde onur konuğu oldu. 1968 yılında, New York, West Point ABD Askeri Akademisi'nde ders vererek derin kar kış şartlarında muharebeler (kişisel deneyim) hakkında konuşma yaptı ve savaş filmlerinde bir teknik danışman olarak çalıştı. Hasso von Manteuffel, 24 Eylül 1978'de Avusturya, Tirol'de, Reith im Alpbachtal'de bir gezi sırasında öldü. Hasso von Manteuffel, 23 Haziran 1921'de, Ewald von Kleist'in yeğeni Armgard von Kleist ile evlendi. İki çocuk babasıydı. Lenf nodu diseksiyonu Lenf nodu diseksiyonu lenf düğümlerinin kanserli olup olmadığını anlamak veya kanserliyse onları ortadan kaldırmak üzere uygulanan bir cerrahi yöntemdir. Hemen hemen tümüyle kanser cerrahisi alanında uygulanmaktadır. Ünlü İngiliz cerrah Sir Berkeley Moynihan “kanser cerrahisi”nin organlar cerrahisi olmadığını, lenfatik sistem cerrahisi olduğunu vurgulamıştır. Bu yöntemde, alınan lenf düğümleri kanser hücrelerinin kendilerine yayılmış olup olmadığının anlaşılması için mikroskop altında incelenir. "Rejyonal (lokal) lenf nodu diseksiyonu"nda tümör bölgesindeki lenf düğümlerinin bir kısmı alınır. "Radikal lenf nodu diseksiyonu"nda ise tümör bölgesindeki lenf düğümlerinin çoğu ya da hepsi alınır. Lenf nodu diseksiyonu yerine yaygın olarak kullanılan bir diğer terim lenfadenektomidir (İng. lymphadenectomy). Dryomys Dryomys, Gliridea familyasından üç türü kapsayan bir cinstir. Bunlar; Ölçüler ve Standartlar Genel Müdürlüğü Ölçüler ve Standartlar Genel Müdürlüğü, T.C. Sanayi ve Teknoloji Bakanlığı‎'na bağlı, Yasal Metrolojiden sorumlu kuruluştur Bakanlığın Teşkilat ve Görevleri Hakkında, 8 Ocak 1985 tarihli ve 3143 sayılı Kanununda değişiklik yapan 3 Kasım 1989 tarih ve 20331 sayılı Resmi Gazete’de yayımlanan 384 sayılı KHK ve 9.9.1993 tarih ve 21693 sayılı Resmi Gazete’de yayımlanan 494 sayılı KHK ile Genel Müdürlüğünün görevleri şu şekilde belirlenmiştir: Don Meineke Don "Monk" Meineke (d. 30 Ekim 1930 – ö. 3 Eylül 2013), Amerikalı eski profesyonel basketbol oyuncusudur. Meineke, Fort Wayne Pistons'da oynadığı ve NBA ligindeki çaylak sezonu olan 1952-53 NBA sezonunda gösterdiği performans ile verilen ilk NBA Yılın Çaylağı Ödülü'nün sahibi oldu. Meineke, aynı sezonda ligde en çok kişisel foul yapan ve diskalifiye olan oyuncusudur. İlk sezonunda 26 kez diskalifiye olan oyuncu, hâlen bu alanda NBA tarihinin rekorunu elinde bulundurmaktadır. 1955-56 sezonunda Rochester Royals'da oynadıktan sonra, 1956-57 NBA sezonunda hiçbir kulüpte oynamadı. Bir sezon sonra, 1957-58'de tekrar Cincinnati Royals'e katıldı. Skar Skar (Nedbe olarak da bilinir) doğal bir yaralanmanın ya da bir ameliyat sırasındaki cerrahi insizyonun (keserek açma) ardından, derinin dermis tabakasındaki yaralanmanın doğal bir sonucu olup, iyileşme sırasında fonksiyonel deri dokusunun bağ dokusu ile yer değiştirmesi sayesinde ortaya çıkan bir belirtidir, bir izdir. Yaranın iyileşmesi sürecinde belirir. Küçük zedelenmeler dışında bir kaza, bir ameliyatla açılmış her yara bir skarın oluşmasına yol açar. Skarlar derideki hasarın nedeni (yanık, ameliyat, travmatik) ve büyüklüğüne bağlı olarak boyut, renk ve pigmentasyon gibi çeşitli fiziksel özelliklerle karakterize olurlarsa da, bu özellikler çeşitli faktörlere bağlı olarak az çok farklılık gösterirler. Kimi skarlar bireyin psikolojik durumu üzerinde etki yaratabilir ve bireyde stres veya psikososyal sorunlara yol açabilirler. İyleşme sırasında yapısal veya işlevsel bir bozulmaya maruz kalmayan dokular (örneğin kemikte) da vardır. Manolo Manololar (İspanyolca, kısaltılmış olarak majo, kadınlar için maja), on dokuzuncu yüzyılın başlarından itibaren Madrid sanat dünyası içerisinde yer alan, katıksız ve kibar Kastilya aksanıyla İspanyolca konuşan, özenli kıyafetleri ile dikkat çeken insanlara verilen isimdir. "Manolo"ların kadınlarına "maya" ("maja"), erkeklerine ise "majo" denmektedir. Manolo kelimesi İspanyolca bir isim olan "Manuel"'in değiştirilmesi sonucunda oluşturulmuştur. Genellikle toplumun alt tabakalarından gelmelerine rağmen tarz sahibi, enerji dolu, her zaman iyi göründüklerine emin olan insanlardı. Kendilerini aristokrat gibi göstermek için büyük çaba harcayan "manolo"ları bir süre sonra gerçek aristokratlar da taklit etmeye başladılar. Fransa'nın İspanya büyükelçisi J.-F. de Bourgoing gezi notlarına 1788 yılında "maya"larla ilgili şunları yazdı: Romantizm akımının Avrupa'ya yayılmasının ardından popüler olacak olan oryantalizmin cinsiyetçi ve ırkçı bakış açısına karşılık "maya"ların sanatta kullanılması sadece erotik bulunuyordu. İspanyol aristokrat kadınları da "maya" kılığına girmekten hoşlanıyorlardı. On dokuzuncu yüzyıla ait bu alt kültürün, kıyafet ve yaşam stilinin zengin İspanyol kadınlarınca taklit edilmesine "mayayizm" dendi. Bu kadınların eşleri de "majo" kılığında resmedildiler. Fakat erkekler eşlerine göre daha özgür olduklarından konuya daha az ilgi gösteriyorlardı. "Mayalar", İspanyol kadınlarının on sekizinci yüzyıldaki özgürlük mücadelelerinde kullandıkları araçlardan biri oldu. Bu savaşlarında kadınlar kendilerini engellemeden daha özgürce konuşmaya, ilgilendikleri konular hakkında tartışmaya, eski adetleri ve düşünce tarzlarını yıkmaya başladılar. Örneğin, eteğin ayakkabıları örtmesi ve kadın ayakkabılarının görünmemesi kuralı bu dönemde yıkıldı. İspanyol ressam Francisco Goya da yaptığı portrelerde kadınları daha kısa etek boyuyla çizdi. "Mayayizm", aristokrasi ile yerleşmiş olan sabit fikirlerin ve ahlakçı tabuların yıkılmasında büyük rol oynadı. Teorema (film) Teorema "(Türkçe: Teorem)" 1968 İtalya yapımı dramatik filmdir. Film, birçok ülkede olduğu gibi Türkiye'de de çoğunlukla özgün adıyla anılmaktadır. Pier Paolo Pasolini'nin yönettiği filmin senaryosunu da yine Pasolini aynı adlı kendi romanından uyarlayıp yazmıştır. Pasolini'nin Teorema adlı romanı da aynı yıl piyasaya çıkmıştı. Başlıca rollerinde Terence Stamp, Silvana Mangano, Laura Betti ve Massimo Girotti'nin oynadıkları filmin müziğini Ennio Morricone yapmıştır. Pasolini'nin ilk kez ağırlıklı olarak profesyonel oyuncularla çalışmaya başladığı bir film olan "Teorema" aynı zamanda yönetmenin şoke edici ve kışkırtıcı sinemasının da başlangıç filmi olarak kabul edilebilir. Edebiyat kökenli şair yönetmenler kuşağının bir temsilcisi olan bu tartışmalı ve nevi şahsına münhasır sinemacının bu tarihe kadar olan filmleri biraz daha İtalyan Yeni Gerçekçiliği'ne yakın duruyordu. Bu filmden sonra ise klasik eserlerin erotik sinema uyarlamaları ile, Marksizm, ateizm, faşizm ve eşcinsellik üzerine kendi tartışmalı fikirlerini ifade ettiği kişisel filmleri ile gündeme geldi. Film, ilk gösteriminin yapıldığı Venedik Film Festivali'nde Altın Aslan ödülüne aday gösterilmişti, aynı festivalde Laura Betti'ye "En İyi Kadın Oyuncu" dalında Volpi Kupası verildi. 2001 yılında filmin Japonya'da "Bijitâ Q" (Visitor Q) adıyla bir yeniden çevrimi yapıldı. Alegorik bir film olan "Teorema'da, Milano'lu varlıklı bir burjuva ailesinin malikhanesine gelen gizemli ziyaretçinin (Terence Stamp) çekiciliğiyle aileyi etkisi altına alması ve ailenin tüm fertlerini sırayla baştan çıkarması anlatılmaktadır. Ailenin tüm bireyleri ona bir anlamda aşık olurlar. Yabancı, bedenini karşılık beklemeden tüm ev ahalisine sunar ve birkaç gün sonra tıpkı geldiği gibi aniden ve gizemli bir şekilde ortadan kaybolur. Ziyaretçi evi terkettikten sonra evin hizmetçisi memleketine döner, orada bir ermiş gibi karşılanır. Sadece ısırgan otuyla beslenir, hasta çocukları iyileştirir, kendini diri diri gömdürür, gözyaşlarından gerçek bir pınar oluşur vs. Baba, fabrikasını işçilere hediye edip yola koyulur. Milano istasyonunda soyunmaya başlar. Daha sonra onu çırılçıplak bir çölde görürüz. Anne kurtuluşu cinsellikte arar, bir çeşit nemfoman olur. Evin kızı art arda geçirdiği isteri krizleri sonucu bir hastaneye kapatılır, oğlu ise filmin yapıldığı yıllarda moda olan aksiyon sanatçısı olma yolunu seçer. Arkasında derin izler bırakan bu yabancı İsa mıdır, yoksa bir şeytan mı? Pasolini, bir konuşmasında yapıtındaki ziyaretçinin Eski Ahiti çağrıştırdığını, ziyaretçinin rolünün insanları din yoluyla uyarması olduğunu ifade eder: "Aslında bu ziyaretçinin bir bereket tanrısı olmasını düşünmüştüm. Sanayi öncesi dininin tipik tanrısı, güneş tanrısı, İncil'deki tanrı, Tanrı Baba. Doğal olarak gerçeklerle yüz yüze gelince başlangıçtaki fikrimden vazgeçtim ve Terence Stamp'a bu dünyanın dışından gelen metafizik bir görünüm verdim: O, şeytan olabilirdi ya da Tanrı'yla Şeytan'ın bir karışımı. Önemli olan özgün ve durdurulamaz bir şey olmasıydı." Ama evdeki bireylerden sadece hizmetçi bu çağrıya yanıt verebilir. Burjuvazinin temsilcileri olan evin ahalisi anlamsız edimlerle çürümüşlüklerinden kurtulmaya çalışırlar. Pasolini gibi homoseksüel bir ateistin kendisi, muhafazakâr kesimler için zaten yeterince rahatsız ediciyken, 1968'de Venedik Film Festivalinde Katolik Sinema Ofisi ödülünü kazanması Vatikan'ı iyice çileden çıkardı. Filmin yapımcısı ve yönetmeni hakkında müstehcenlik suçlamasıyla üst üste davalar açıldı ve filmin gösterimi durduruldu. Açılan davalar filmin sanatsal değerinin yüksekliği nedeniyle düştü ve 1970'te yeniden gösterimine izin verildi. Film, o dönem yönetmenin en çok tartışma yaratan filmi oldu. Ancak daha büyük tartışmalar 1975'te çekeceği Salo ya da Sodom'un 120 Günü ile gündeme geldi. Teorema İtalyanca'da teorem anlamına gelir. Sözcüğün Yunanca kökeni theorima (θεώρημα) ise aynı zamanda "görülecek şey/oyun", "içe doğma" ve "teorem" anlamlarına gelir. Maurizio Viano, "A Certain Realism: Making Use of Pasolini’s Film Theory and Practice" adlı kitabında filmin isminin izleme, seyretme anlamında düşünülmüş olabileceğini, zira bütün aile üyelerinin gözlerini misafire ve onun beline diktiklerini belirtir. Terim, sık sık bir matematik terimi ya da formülü olarak kullanılır. Film, bu anlamda da programatik bir kurgu içermektedir. Dokümanter bir film benzeri görüntülerle başlar ve ardından karanlık volkanik çöllere, sonra bir ev partisine, gri tonda çekilmiş fabrika sahnelerine, yine gri ve sessiz şekilde aile bireylerinin tek tek tanıştırılmasına ve daha sonra da renkli çekimlerle arka avluda oturan ziyaretçiye geçer. Aradaki bölüm üçe ayrılmıştır:"baştan çıkma", "itiraf etme" ve "dönüşüm". Sadece filmin kurgusu değil, her bir karakterin psikolojik gelişimi de bu şekilde formüle edilmiş gibidir. Tüm karakterler "baştan çıkma", "itiraf etme" ve "dönüşüm" aşamalarını yaşarlar. Tüm karakterlerin yaşadıkları değişim aynı biçimde olur. Önce hepsi ziyaretçiye karşı cinsel istek duyarlar. Hepsi onunla sevişirler. Hizmetçi kadın dışında hepsi, ziyaretçi gittikten sonra, kendilerini nasıl hissettiklerini itiraf ederler. Ve filmin final sahnesinde, hepsi daha önce sahip oldukları kimliklerini kaybederler. Evin hizmetçisi köyüne döner ve ısırgan otuyla beslenerek mucizeler göstermeye başlar, fakat sonra diri diri gömülmeyi ister. Evin kızı histeri krizleri geçirir. Evin oğlu ziyaretçiye hissettiği arzularını psikozlu bir biçimde resimlere dökmeye başlar. Anne bir nemfomana dönüşür ve ziyaretçiye benzeyen gençleri bulup onlarla seks yapmaya başlar. Baba, bir tren istasyonunun orta yerinde soyunmaya başlar. Özgün müziğini Ennio Morricone'nin yaptığı filmde ayrıca şu müzik parçaları kullanılmıştır: Teorema (anlam ayrımı) Luca Giordano Luca Giordano (18 Ekim 1634 – 12 Ocak 1705), geç dönem barok tarzında eserler vermiş İtalyan ressam ve gravür sanatçısıdır. Napoli'de doğan Giordano, sıradan bir ressam olan Antonio Giordano'nun oğluydu. Oldukça küçük yaşta, Napoli valisinin önerisiyle Ribera'nın yanında çıraklığa başladı. Daha sonraları muhtemelen, Pietro da Cortona ile birlikte çalıştı. "Luca Fà-presto (Hızlı çalışan Luca)" lakabıyla çağrılmaya başladı çünkü fırçayı oldukça hızlı kullanabiliyordu. Bu özelliği ve lakabı, fakir olan ve para kazanmak için oğlunu çabuk çalışmaya yönlendiren babasının, sürekli yaptığı "Luca, fà presto" uyarıları ile kazandı. Eserlerini tasarlama ve gerçekleştirme konusundaki hızının yanı sıra, çok yönlü bir beceriye sahip oluşu, diğer ressamların eserlerini gerçekçi biçimde kopyalayabilmesini sağladı. Bu özellikleri sebebiyle "Şimşek (Fulmine)" ve "Proteus" lakaplarıyla da anılmaya başladı. Giordano, Venedik ve Roma stillerini birleştiren bir tarz geliştirdi. Paul Veronese'nin süslü ve gösterişli tarzını Pietro da Cortona'nın canlı ve karmaşık düzenlemeleriyle birleştirdi. Parlak ve gösterişli renkler kullanmasıyla tanındı ve 1682-83 yıllarında Floransa'da birçok fresk serisi çizdi. Bunların arasında Chiesa del Carmine'deki Corsini Şapeli'nin kubbesine çizdikleri de bulunuyordu. Eski Medici Sarayı'nın yer aldığı blokta bulunan Biblioteca Riccardiana'nın ("") ve Palazzo Medici-Riccardi tavan resimlerini çizdi. Palazzo Medici-Riccardi'deki freskler, saraya 1670'lerde bahçeleri görecek şekilde eklenen galerilerde bulunuyordu. Fresklerin orta bölümünde Medici Ailesi'nin azizleştirildiği bir resim vardı. Etrafında ile konuyla ilişkili öykülerin anlatıldığı, alegorik figürlerin ve mitolojik olayların yer aldığı freskler bulunuyordu. 1687 civarında İspanya Kralı II. Carlos tarafından Madrid'e davet edilen Giordano, 1692 - 1702 yılları arasında 10 sene boyunca İspanya'da kaldı. Burada, Madrid Kraliyet Sarayı, Buen Retiro Sarayı ve El Escorial'de, ayrıca Toledo'da eserler verdi. Sarayda sevilen bir kişi olan Giordano'ya kral bir tür şövalyelik olan "caballero" unvanını verdi. İspanya'da çizdiği sayısız eserler arasında, El Escorial'de Cambiasi'nin yarım bıraktığı serinin tamamlanmasının yanı sıra, tamamı oldukça büyük boyutlardaki "Kilisenin Zaferleri", "Meryem Ana'nın Soyağacı ve Yaşamı", Musa, Gideon ve Davud hakkında öyküler, ve "İncil'deki Tanınmış Kadınlar" gibi freskler bulunuyordu. Şu anda Prado Müzesi'de bulunan 1693 tarihli "Süleyman'ın Rüyası" isimli tablo da bu dönemde çizildi. İspanya'daki bu çalışmaları sırasında ressama, öğrencileri olan Aniello Rossi ve Matteo Pacelli yardımcı oldu. Ressam Madrid'de daha çok, en iyi resimlerinden biri olan bir doğum tablosu da dahil olmak üzere, yağlı boya çalışmalara yöneldi. Carlos'un 1700 yılındaki ölümünden iki sene sonra, artık zenginleşmiş olan Giordano Napoli'ye döndü. Servetini cömertçe dağıtmaya, özellikle fakir ressamlara destek olmaya başladı. Giordano'nun şaşırtıcı eliçabukluğu, genelde eserlerinin yüzeysel olarak algılanmasına sebep oldu. Roma'da ve özellikle Napoli'de oldukça fazla sayıda eser bıraktı. Napoli'deki eserleri arasında, devasa bir yapıt olan Padri Girolamini Kilisesi'ndeki "İsa'nın Tüccarları Tapınaktan Kovuşu", San Martino Manastırı'ndaki "Judith'in Zaferi" freskleri, Tesoro della Certosa'da "Musa ve Pirinç Yılan" isimli resmi de içeren freskler ve ressamın mezarının da yer aldığı Santa Brigida Kilisesi'ndeki küçük kubbe resimleri yer alır. Diğer önemli eserleri Berlin Müzesi'ndeki "Paris'in Yargısı" ve Roma'daki Corsini Galerisi'nde yer alan "İsa Tapınakta Doktorlarla"'dır. Ressam son yıllarında, Corsini Şapeli ve Medici-Riccardi Sarayı için etkileyici freskler çizdi. 1705'te Napoli'de öldü. Giordano gençliğinde kendi bazı tablolarının oymabaskı versiyonlarını yapmıştı. Ayrıca İtalyan saraylarında kullaılan aynalar, dolaplar ve diğer eşyanın kristal bordürlerine resimler çizmişti. Böylece, ileride bu türde eserler vercek olan Pietro Garofalo'nun ustası oldu. En iyi öğrencisi Paolo de Matteis'ti. Seyahatları ve kariyeri gibi, diğer ressamlar üzerindeki etkisi de yaygın oldu. Örneğin Venedik'te Giovan Battista Langetti, Giovanni Coli ve Filippo Gherardi'yi etkilediği kabul edilir. Diğer öğrencileri arasında Juan Antonio Boujas, Nunzio Ferraiuoli (Nunzio degli Afflitti), Ansel Fiammingo (il Franceschitto), Giovanni Battista Lama, Andrea Miglionico, Giuseppe Simonelli, Andrea Vicenti, Andrea Viso, Ferrante Amendola, Pedro de Calabria, Matteo Paccelli, Francisco Tramulles, Nicolo Maria Rossi ve Anniello Rossi bulunur. Giordano, tüm stilleri kullanan ancak hiçbirinde ustalaşmayan, çok üretken ve tüccar zihniyetli bir ressam olduğu yönünde eleştirilmiştir. Cortona'nın tarzını yeniden canlandıran ressam, bu stili daha da geliştirecek olan Tiepolo'nun öncülü olarak kabul edilir. Ray Felix Raymond Darlington Felix (d. 10 Aralık 1930, New York - ö. 28 Temmuz 1991) Amerikalı profesyonel basketbolcudur. Pivot pozisyonunda oynayan oyuncu Long Island University'den mezun olduktan sonra, 1953 NBA Draftı'nda Baltimore Bullets tarafından ilk sıradan seçildi. Kısa sürede National Basketball Association liginin ilk first önde gelen Afro-Amerikan oyuncularından biri oldu. 1954 yılında NBA Yılın Çaylağı Ödülü'nü aldı. Bu sezonda maç başına ortalama 17.6 sayı ve 13.3 rebound ortalaması ile tamamladı. Ray Felix, ayrıca Don Barksdale'ın ardından All-Star'a seçilen ikinci oyuncu oldu. Ligde dokuz sezon geçiren Ray Felix; Bullets, New York Knicks, Minneapolis Lakers ve Los Angeles Lakers takımlarında oynadı. Kariyerini maç başına 10.9 sayı ve 8.9 rebound ortalama ile ve toplamda 6,974 sayı ve 5,652 rebound ile tamamladı. Ray Felix, 1962 yılında basketbolu bıraktı. Sarıçiçek Yaylası (Koyulhisar, Sivas) Sarıçiçek yaylası, Koyulhisar ilçe merkezinin güneyinde, ilçeye 17 km uzaklıkta, Boyalı köyünün yaylasıdır. Yayla, ismini bünyesinde yetişen sarı çiçeklerden almıştır. Çam ormanlarının hakim olduğu yaylanın temiz bir havası ve güzel manzarası vardır. İçerisinde renkli balıkların bulunduğu bir gölü ve soğuk su pınarları bulunmaktadır. Ayrıca Topalağan ve Kancalağan adlı iki yaylası daha vardır. Tayfun Hut Tayfun Hut, (d. 19 Temmuz 1967, İstanbul) eski Türk millî futbolcu ve futbol antrenörüdür. Sol bek mevkiinde oynamıştır. Galatasaray'ın eski futbolcularındandır. Galatasaray'a 1990 yılında transfer edildi. Fenerbahçe'ye olaylı bir şekilde transfer olan Semih Yuvakuran'ın yerine Sarıyer'den alındı. Birçok Avrupa Kupası maçında forma giydi. 1991-92 sezonunda Mustafa Denizli yönetimindeki Galatasaray ile UEFA Kupa Galipleri Kupası'nda çeyrek final oynadı ve bu başarıda pay sahibi oldu. 1992-1993 sezonunda ise bu kez Feldkamp döneminde UEFA Kupası'nda ter döktü. Fakat ligin ilerleyen haftalarında Alman teknik adam tarafından takımdan ayrılacaklar listesine konuldu ve neticesinde sezon sonuna kadar Aydınspor'a kiralık gitti. Takıma geri dönüşünden sonra MKE Ankaragücü'ne transfer oldu. Burada bir sezon oynadıktan sonra 1. Lig'e Sakaryaspor'a kiralandı. Burada kendini hemen ispatladı ve neticesinde yeni sezona bonservisiyle beraber buraya transfer edildi. Bir sezon burada oynadıktan sonra 1. Lig'in baska bir iddialı ekibi olan Kardemir Karabükspor'a transfer oldu. Burada yaşının getirdiğini olgunlukla takımın lider oyuncuları arasına girdi ve sezon sonu Kardemir Karabükspor'un 1. Lig'i lider tamamlayıp Süper Lig'e yükselmesinde önemli katkısı oldu. Kardemir Karabükspor ile Süper Ligdeki ilk sezonunu 9. sırada tamamlamayı başardı fakat ikinci Süper Lig sezonunda ligde kalma savaşı verdi. O sezon ligin ilk devresini açık ara sonuncu sırada tamamlayan Karabükspor, İlyas Tüfekçi'nin teknik direktör olarak takımın başına geçmesiyle taraflı tarafsız herkesin taktirini toplayan bir ligde kalma mücadelesi verdi fakat 1. Lig'e düşmeyi engelleyemedi. Tayfun bu ligde kalma mücadelesinin önemli kahramanlarındandı. Karabükspor'un ligden düşmesiyle takım yeni yapılanma aşamasına girdi ve dolayısıyla Tayfun takımdan ayrılıp yeni sezon için Kartalspor ile anlaştı. Burada bir sezon oynadıktan sonra futbol kariyerini noktaladı. 1 kez de A millî takımın'da oynamıştır. Futbola vedasından sonra antrenörlük yapmaya karar verdi ve 2005'ten 2008'e kadar Galatasaray'ın pilot takımı olan Beylerbeyi SK'da teknik direktörlük yaptı. 2010'dan beri Galatasaray altyapısında antrenör olarak çalışmaktadır. Galatasaray'da 4 lig, 3 Türkiye Kupası şampiyonluğu yaşayan Cüneyt Tanman 29 defa millî formayı giyip 2 gol kaydetmiştir. Braket Braket, dişhekimliğinin ihtisas dallarından olan ortodontide, tedavinin başlıca araçlarından biridir. Terim olarak İngilizce'de "bağ" anlamına karşılık gelen "brace" kelimesinden kaynaklıdır. Ortodontik tedavide diş üzerine yapıştırılan ve üzerinde tellerin geçebileceği oluklara sahip olan aygıtlardır. Çoğunlukla paslanmaz çelikten üretilmiş olup, seramik ve plastik malzemeden de yapılmaktadırlar. Maja Maja ÅŸu anlamlara gelebilir: 1962 NBA All-Star Maçı 1962 NBA All-Star Maçı, 16 Ocak 1962 tarihinde St. Louis'da bulunan Kiel Auditorium'da oynanan onikinci All-Star maçıdır. St. Louis Hawks takımının oyuncusu Bob Pettit maçın MVP ödülünün sahibi oldu. Doğu takımının koçluğunu Red Auerbach yaparken, Batı'nın koçluğunu ise Fred Schaus yaptı. Maçı 15,112 biletli seyirci izledi. Lennox Lewis Lennox Claudius Lewis (d. 2 Eylül 1965, West Ham, Londra, İngiltere), Jamaika asıllı İngiliz-Kanadalı profesyonel boksör. IBF, WBA ve WBC kemer sahibidir. Boyu 1.96m dir.113 kg'dır. Lennox Lewis 1988 Seul Olimpiyatları'nda Süper Ağırsiklette altın madalya kazanmıştır. TRT Kurdî TRT Kurdî, 25 Aralık 2008'de test yayınına başlayan kamusal çok dilli televizyon kanalı. Kanal, 1 Ocak 2009'da Türkiye Radyo Televizyon Kurumu'na bağlı olarak normal yayınına başlamıştır. "Türkiye'nin zenginliğini ve renklerini ekrana taşıma" amacıyla kurulmuştur. 10 Ocak 2015 tarihinde ise kuruluş adı olan TRT 6, TRT Kurdî olarak değiştirilmiştir. Kanal Kürtçenin Kurmanci ve Sorani ağızları ile Zazaca yayın yapmaktadır. 25 Aralık 2008 Perşembe günü test yayınına başlayan kanal, İstiklâl Marşı'ndan sonra ilk olarak Rojin tarafından seslendirilen Türk Kurtuluş Savaşı döneminde hayatını kaybedenler için yakılan bir türkü ile açılmıştır. Kanalın tanıtımlarında ""Em di bin eyni ezmanê de ne"" (Aynı gökyüzünün altındayız) sözü ön plana çıkmıştır. Açılışı Ciwan Haco ve Rojin konserleri ile başlayacağı ilan edilse de bu haberler sanatçılar tarafından reddedilmiştir. 1 Ocak 2009 tarihinde TSİ 19:00'da resmi açılışına İstiklâl Marşı başlayan kanalın ilk programında Nilüfer Akbal ve Rojin sunuculuğunu yapmıştır. İlk programda Türkiye Cumhurbaşkanı Abdullah Gül ve Türkiye Başbakanı Recep Tayyip Erdoğan'ın kanala ilişkin mesajları Kürtçe dublaj ve Türkçe alt yazıyla yer almıştır. Adana, İstanbul, Ankara, İzmir, Van, Diyarbakır ve Nusaybin'de oldukça yoğun bir şekilde izlenmektedir Ayrıca kanalın gayriresmî nedeni de PKK'nın yayın kanalı olarak görülen Roj TV'nin etkisini azaltmaktır. Oleg Maskayev Oleg Aleksandroviç Maskayev (; d. 2 Mart 1969, Jambıl, Sovyetler Birliği), 2006'dan 2008'e kadar WBC Ağır Sıklet şampiyonu Mordva asıllı eski boksör. Maskayev Sovyet Kızıl Ordusu'nda şampiyondu ve sonra ulusal kupayı kazandı. Profesyonel boks kariyerine 1993 yılında başladı. 1999'da ABD'ye yerleşti ve 2004'te ABD vatandaşı oldu. Maçlarını Rusya adına yapmıştır. Eski bir maden işçisi olan Maskayev, boks kariyerine 1980'lerde bugünkü Kazakistan topraklarında yer alan Abay'da amatör olarak başladı. 1991'de ikinci turda gelecekteki WBC dünya şampiyonu Vitali Klitschko'yu durdurdu. Maskayev, 1993 Dünya Şampiyonası'na, '94 Dünya Kupası ve '94 Asya Oyunları'na katılmak üzere Nisan 1993'te başlayan ilk profesyonel tanıtımından sonra bir ay içinde amatör kariyerine devam etti. Sonuncusu maçı onun için altın madalya ile sona erdi. Maskayev, Taraz'da Mordvin ailesinde doğdu. 1999'dan beri ABD'de eşi Svetlana ve dört kızıyla birlikte yaşıyor. 2004 yılında ABD vatandaşlığını kazanmıştır. New York Staten Island'da yaşadıktan sonra şu anda West Sacramento, Kaliforniya'da yaşamaktadır. 2006 yılında Haşim Rahman ile ikinci karşılaşmasından önce, "Gurur duyduğum bir Rus-Amerikalı olduğumu söyleyebilirim. Şu anda, Amerika Birleşik Devletleri vatandaşıyım. galibiyet Amerikan'ın olacak. ” Peter Okhello’ya karşı şampiyonluğunu sürdürürken, vatandaşlığına ilişkin şunları söyledi:“ Rus mu?. Artık bunun hakkında konuşmak istemiyorum. Ringe yürüyeceğim. Rusya bayrağı ve Rus marşı altında ben şimdi Rus vatandaşıyım” dedi. Rusya Devlet Başkanı Vladimir Putin, 9 Aralık 2006’da ona Rus vatandaşlığı vermiştir. Wedding TV Wedding TV, Birleşik Krallık'ta kadınlara hitap eden yaşam televizyon kanalıdır. Birleşik Krallık'ta Sky Digital ve Freesat platformlarında yayın yapmaktadır. Türkiye'de Digiturk platformunda yayın yapmış fakat 01 Ocak 2012'de platformdan çıkarılmıştır. Kanal; yaşam, ilişkiler ve düğünler hakkında yayınlar yapar. Wedding TV, (diğerlerinin arasında) Radyo Luxembourg'da DJ olan Tony Prince tarafından kurulmuştur. Wedding TV 2008 yılında Dijital Yayın Kanalı Ödülü'nü alanında en iyi uzman kategorisinde almıştır. Hasim Rahman Hasim "The Rock" Shariff Rahman (d. 7 Kasım 1972, Baltimore, Maryland, ABD), Amerikalı Dünya Ağırsiklet Şampiyonu boksör. Boyu 1.89m dir. Andrew (York dükü) Andrew Albert Christian Edward, York Dükü KG, KCVO, Prens Andrew olarak hitap edilir (19 Şubat 1960, Buckingham Sarayı, Londra) Büyük Britanya kraliçesi II. Elizabeth ve Prens Philip'in üçüncü çocukları ve ikinci oğullarıdır. 1986 yılında kendisine York Dükü unvanı verilen Prens Andrew, şu sıralar Büyük Britanya taht sıralamasında beşinci sıradadır. Özellikle Sarah Ferguson (Fergie olarak da bilinir) ile yaptığı evlilik ve yaşadığı boşanma ile tanındı; "Royal Navy"'de (Kraliyet Donanması) hizmet verdi ve Falkland Adaları Savaşı'na katıldı. Prens, Büyük Britanya ve İrlanda prensesi Beatrice'in 1857'deki doğumundan sonra, tahttaki bir Britanya kraliyet mensubu tarafından dünyaya getirilen ilk çocuktur. Kendisinden büyük kardeşleri Prens Charles ve Prenses Anne daha annesi tahta çıkmadan doğmuşlardı. Doğduğundan beri İngiliz kraliyet ailesine mensup olan üyelere verilen “"Royal Highness”" unvanını taşımaktadır. 1982'de Prens William'ın doğumuna kadar,kardeşi Prens Charles'ın arkasında Britanya taht sıralamasında ikinci sıradaydı. Zamanla Prens William ve Prens Harry’nin çocuklarının doğumları ile Prens’in tahtta ki yeri sekizinciliğe gerilemiştir. Prens, Ascot, Berkshire yakınlarındaki Heatherdown Preparatory Okulu'na devam etmeden önce özel öğretmenlerden ders aldı. 1973 yılında,kendisinden önce babasının ve abisi Prens Charles'ın da devam ettiği İskoçya, Morayshire'daki "Gordonstoun" özel okuluna geçiş yaptı. 1979 yılındaki mezunuyetinden sonra üniversite tahsiline devam etmeyerek "Royal Navy" 'ye (Kraliyet Donanması) katıldı. Andrew Kraliyet Donanması'ndan (Royal Navy) "Sea King" helikopter pilotu eğitimi olarak mezun oldu. Buna istinaden 1982 yılında "HSM Invincible" adındaki uçak taşıyıcısında Falkland Adaları Savaşı'na katıldı. Britanta Hükûmeti gerçi önceleri Andrew'i gemiden çekip başka görevlerle muhatap etmek istedi,çünkü Kraliçe'nin bir oğlunun ölümünden korkuyorlardı. Ama Kraliçe Andrew'in Invincible'de kalmasında ısrar etti. Savaştan sonra Andrew eğitimini başka helikopter modelleri ile sürdürdü. 1984 yılında teğmen rütbesini aldı; annesi onu şahsi emir subaylığına (yaver) ("Aide-de-camp") yükseltti. Bunu izleyen yıllarda savaş pilotu ve mayın arama gemisinin komutanı olarak görev yaptı. Askeri kariyerinin bitiminde savunma bakanlığında görevliydi. Andrew 2001 yılında "Deniz Yarbayı" rütbesindeyken (Commander) kraliyet donanmasındaki ("Royal Navy") görevine son verdi. Prens Andrew, henüz delikanlı iken "uygun olmayan" kadınlarla kurduğu birçok ilişki, özellikle model Koo Stark yüzünden manşetlere haber oldu. Basında Randy Andy (bir anlamda: kösnül Andy) olarak tanımlandı. 23 Temmuz 1986'da Prens Andrew, Binbaşı Ronald Ferguson'un ikinci kızı olan Sarah Ferguson'la Westminster Abbey'de evlendi.Kraliçe tarafından ona düğünü dolayısıyla York Dükü, İnverness Kontu ve Baron Killyleagh, ki bunları en son anne tarafından büyük büyükbabası Kral V. George ve anne tarafından büyükbabası Kral VI. George taşımıştı, unvanları verildi. York Dükü ve Düşesi'nin iki çocukları var: 1992 yılında Britanya "magazin basınında" York Düşesi'nin mali danışmanı olan Amerikalı John Bryan ile, onu pek tekin olmayan durumlarda gösteren resimleri yayınlandı. 19 Mart 1992'de Andrew ve Sarah boşanma fikrinde olduklarını açıkladılar. Boşanma Mayıs 1996'da gerçekleşti. Sarah "Royal Highness" unvanını kaybetti ve o zamandan beri yalnızca "York Düşesi Sarah" olarak anılıyor. Şu sıralar Prens Andrew Sanayii ve Ticaret Bakanlığı'nda görev yapmakta;o Birleşik Krallık'ın uluslararası ticaret ve yatırım