oldu. 1971-1977 yılları arasında Yankı dergisi'nde yazdığı yazılarla CHP Genel Başkanı Bülent Ecevit'in dikkatini çekti. 1977 yılında CHP listesinden İzmir milletvekili seçildi. 1978 yılında Bülent Ecevit hükümetinde kültür bakanı olarak görev yaptı. Kültür Bakanlığı'nca Ulusal Kültür dergisini yayımlattı. 12 Eylül 1980 darbesi sonrasında Ankara Üniversitesi İletişim Fakültesi'nde siyaset bilimi dersleri vermeye başladı. 1988 yılında profesör oldu. 1991 sonunda "Cumhuriyet" gazetesinde "Haftaya Bakış" başlığıyla köşe yazıları yazmaya başladı. 1995 yılında Antalya yolunda birlikte geçirdikleri trafik kazasında eşini kaybetti. 1997 yılında ikinci evliliğini Nilüfer Kışlalı'yla yaptı. Bu evlilikten üçüncü kızı (Nilhan Nur) dünyaya gelmiştir. 21 Ekim 1999 tarihinde saat 09.40'ta Ankara'da evinin önünde uğradığı bombalı saldırı sonucu hayatını kaybetti. "Akit" gazetesi suikasttan önce hakkında bir haber yapmış ve Kışlalı'nın üzerine çarpı atılmış fotoğrafını manşetten vermişti. Faili bulunamadı. Ahmet Taner Kışlalı, 21 Ekim 1999 günü saat 09:40'ta "Cumhuriyet" gazetesine yazdığı son yazısını faksladıktan yaklaşık 19 dakika sonra evinden çıktı. 06 GK 377 plakalı aracına yönelen Kışlalı, arabasının üstüne silecek ile kaput arasına konulmuş poşete sarılı paketi alıp sol eliyle kapıyı açtığı sırada büyük bir patlama meydana geldi. Sol kolu kopan Kışlalı site bekçisi Arif Emirhan Kılıç tarafından Bayındır Hastanesi'ne götürüldü. Saat 10:02'de kalp koroner atışı durmuş, nabzı hızlanmış ve bilinci kapanmış bir şekilde Tıp Fakültesi Hastanesi'ne getirildi. Operatör Dr. Hasan Karakış tarafından yapılan muayene sonrası öldüğü tespit edildi. Ölüm raporu yine Hasan Karakış tarafından hazırlandı ve Dr. Ersin Kaya tarafından basın açıklamasıyla bildirildi. Mezarı Ankara'da Karşıyaka Mezarlığı'ndadır. Ölümünden sonra 1999 Sertel Demokrasi Ödülü'ne layık görülmüştür. Oktant Oktant, Açı ölçmeye mahsus, özellikle uçaklarda kullanılan, bir tesviye ruhlusunu havi sekstanta benzer bir alet. Bu alet; güneş, ay veya diğer bir gezegenin ya da ufuk düzleminin üst tarafında bulunan herhangi bir yıldızın açısal yüksekliğini ölçer Evita (mÃ¼zikal) Evita müzikali, Arjantin Devlet Başkanı Juan Peron'un eşi Eva Peron'un hayat hikâyesini anlatan müzikaldir.Andrew Lloyd Webber'in müzikallerindendir. Don't Cry For Me Argentina! ("Benim İçin Ağlama Arjantin!") adlı bölümü, müzikalle birlikte anılıyor olup, ismiyle özdeşleşmiş hale gelmiştir. 1996 yılında Alan Parker tarafından beyaz perdeye yansıtılan bu müzikalin başrollerini Madonna ve Antonio Banderas paylaşmıştır. Madonna bu rol ile en iyi kadın oyuncu Altın Küre Ödülü'nün sahibi olmuştur. Operadaki Hayalet (anlam ayrımı) Operadaki Hayalet ("Le Fantôme de L'Opéra"), Gaston Leroux'un yazdığı bir eserdir. Şu anlamlara da gelebilir: Yılanların Öcü (film, 1985) Yılanların Öcü, Fakir Baykurt'un aynı isimli romanından ikinci kez beyaz perdeye uyarlanan 1985 yapımı film. Yönetmenliğini Şerif Gören yapmıştır. İlk filmin sansür kurulunca kesilen bazı bölümleri bu filmde mevcuttur. 1962 yapımı filmden bir başka farkı da renkli oluşudur. Uşak'ın Çınarcık köyünde çekilmiştir. Edip Akbayram Ahmet Edip Akbayram, ya da bilinen adıyla Edip Akbayram (d. 29 Aralık 1950, Gaziantep), Türk müzisyen. 29 Aralık 1950'de Gaziantep'te doğdu. Henüz dokuz aylıkken çocuk felcine yakalandı. Bu hastalığın pençesinde çocukluğunu geçiren Edip Akbayram'ın müziğe tutkusu da çocukluk yıllarında başladı. Akbayram o yıllar için "Haftalığımdan biriktirdiğim paralarla ünlü pop şarkıcılarının konserlerine gider, eve döndüğümde aynanın karşısında onların taklitlerini yapardım." demiştir. Çocukluk yıllarında bir orkestra kurdu ve amatör olarak evlerinin yakınındaki bir düğün salonunda çalıştı. Lisede kurdukları orkestrada Pir Sultan'ın, Karacaoğlan'ın deyişleri üzerine yaptıkları besteleri çalıp söylediler. İlk plağı "Kendim ettim kendim buldum"u da lise yıllarında yaptı. İlk plağını çıkardığı grubun adı Siyah Örümcekler'di. Plak da "Siyah Örümcekler-Gaziantep Orkestrası" ve "Edip Akbayram ve Siyah Örümcekler" başlıkları altında iki farklı baskıyla çıktı. Gaziantep'ten sonra Adana ikinci adresi oldu. Adana, Akbayram'ın kurduğu orkestrayla ilk sahneye çıktığı kenttir. Daha sonra burada "Beyaz Saray" adlı bir gazinoda çalışmaya başladı. 1968 yılında liseyi bitirip İstanbul'a gitti. Liseyi bitirdiği zaman hep öğrenmeyi istediği mesleğin, doktorluğun, eğitimini almak için üniversite sınavlarına girdi ve diş hekimliğini kazandı. Fakat müzik ağır bastı ve bu meslekten vazgeçerek kendini müziğe verdi. İstanbul'a geldikten sonra 1971'de Altın Mikrofon Yarışması'na katıldı. Aşık Veysel'in bir şiirinden esinlenerek gerçekleştirdiği ilk bestesi olan "Kükredi Çimenler" ile birinci oldu. 1974'te Dostlar Orkestrası'nı kurdu ve Anadolu pop müziğinin önde gelen isimlerinden biri oldu. Daha sonra "Kara Kuzu", "Deniz Üstü Köpürür" ve "Garip" adlı 45'liklerle ödüller aldı ve ünü yurt çapında duyulan bir sanatçı oldu. "Aldırma Gönül" ve "Eşkiya Dünyaya Hükümdar Olmaz" adlı parçalarıyla satış rekorları kıran ve altın plak kazanan sanatçının çeşitli kuruluşlar tarafından verilen 250 kadar ödülü mevcuttur. 80'ler Edip Akbayram ve benzeri müzik yapanlar için zor yıllardı. 1981-88 arasında bestelerinin TRT'de çalınması yasaklandı. Ama 90'ların ortasından itibaren, özellikle "Türküler Yanmaz" albümüyle yeni bir çıkış yaptı ve kendi çizgisinde sapmadan yürümeye devam ettiğini gösterdi. Akbayram bu albümü Sivas Katliamı'nda yaşamını yitirenlere ithaf etmiştir. Bu albümde Can Yücel'in, Oktay Rifat'ın, Ahmed Arif'in, Vedat Türkali'nin yapıtlarından bestelediği şarkılar vardı. Edip Akbayram başlangıçtan itibaren ne yapmak istediği şöyle açıklıyordu: "Kalıcı bir şeyler yapmak istiyordum. Fikret Kızılok ve Cem Karaca'nın Anadolu ezgilerini pop çizgisinde söylemelerini örnek olarak aldım. Renk ve çizgide tamamen bir Edip Akbayram olarak geliştirdim. Toplumcu müzik yapmak istedim. Müziğimde geniş halk kitlelerinin yaşamı, sorunları olmalıydı. Ancak sivri, ucuz kahramanlıklardan da uzak durmaya çalıştım. İnançlarımdan, düşüncelerimden, politikamdan taviz vermeden, müzik tekniğinden yararlanarak, sorunlu, yoksul, geniş halk kitlelerine ulaşmak, daha çağdaş bir şeyler yapmak istiyordum." 1979 yılında Ayten Hanım ile evlenen sanatçının bu evliliğinden Türkü ve Ozan adlarında bir oğlu ve bir kızı vardır. Yelena Ä°sinbayeva Yelena Gaciyevna İsinbayeva (Rusça Еле́на Гаджи́евна Исинба́ева) (d. 3 Haziran 1982, Volgograd, Rusya), sırıkla atlama branşında yarışan Rus atlettir. Babası Gaci Gaciyeviç İsinbayev Dağıstan Lezgi boylarından Tabasaran kökenlidir. Annesi Natalya Petrovna İsinbayeva Rustur. 5 yaşından 15 yaşına kadar jimnastikçi olarak çalıştı. Boyunun uzunluğu nedeniyle jimnastikten uzaklaştı. Boyu 1.74 m.dir. 1998'de Annecy - Fransa'da yapılan Dünya Küçükler Şampiyonası'nda 4 metre atladı ama 10 santimetreyle madalya sıralamasına giremedi. 1999'da Dünya Gençler Oyunları'nda 4,10 m atlayarak ilk altın madalyasını aldı. 2004 Yaz Olimpiyatları'nda 4.91 m atlayıp dünya rekoru kırarak altın madalya kazandı. 2004 ve 2005 yıllarında iki kez IAAF tarafından yılın kadın atleti seçildi. 19 dünya rekoru kırdı. 22 Temmuz 2005'te 5 metreyi geçen ilk kadın sırıkçı oldu. 2005 sezonu sonunda antrenörü Trofimov'dan ayrıldı ve Sergey Bubka'nın eski antrenörü Vitaliy Petrov ile çalışmaya başladı. 29 Temmuz 2008'de Monako'daki bir galada 5.04 m'lik derecesiyle kendisine ait olan önceki Dünya rekorunu (5.03 m) geliştirdi. 18 Ağustos 2008'de 2008 Pekin Yaz Olimpiyatları'nda 5.05 m'lik derecesiyle hem kendisine ait olan rekorunu hem olimpiyat rekorunu hem de dünya rekorunu kırdı. 28 Ağustos 2009'da Zürih'te yapılan Golden League yarışmasında 5.06 m atlayarak kendine ait olan dünya rekorunu geliştirid. 8 Eylül 2009'da Brüksel'de yapılan Golden League yarışmasında tüm ayaklarda birinci olduğu için $ 333,333'luk JackPot'u kazandı. 10 Nisan 2010'da açıklama yapan İsinbayeva ani bir kararla bir süreliğine sporu bıraktığını açıkladı. Yaptığı açıklamada "Son üç haftadır bunu çok düşündüm ve vücudumu dinlendirmem gerekiyor, bir süre ara vermek zorundayım" dedi. Beş önemli şampiyonlukta (Olimpiyat, dünya açık hava ve salon şampiyonlukları, Avrupa açık hava ve salon şampiyonlukları) kazandığı başarılarla tarihin en iyi kadın sırıkçısı olarak görülüyor. Yelena İsinbayeva, Rusya Silahlı Kuvvetleri’nde sözleşmeli asker olarak beş yıllık sözleşme imzaladı. Bu sözleşme ile yüzbaşı İsinbayeva, CSKA’nın atletizm eğitmeni görevine atandı. Paul Feyerabend Paul Karl Feyerabend (13 Ocak 1924, Viyana - 11 Şubat 1994), Avusturyalı filozof ve bilim felsefecisi. Karl Popper'ın öğrencisidir, ancak daha sonra tamamen Popper'a karşıt bir kuramsal konumda düşüncelerini temellendirmiştir. 20. yüzyıl felsefesinde ve özellikle bilim felsefesi alanında Karl Popper, Thomas Kuhn ile birlikte en önemli ücüncü isimdir. Kuhn'un görelikçi kuramına yakın ancak bilimin hem teorik hem de toplumsal statüsüne dair radikal bir kuramsal reddiye konumuna sahiptir. ""Anarşist bilgi kuramının"" en önemli isimlerinden biridir. Paul Feyerabend, 1946 yılında Viyana'da tarih, sosyoloji, fizik, gökbilim ve matematik okumaya başladı. Viyana Çevresi grubuna ait filozof ve bilim felsefecisi Victor Kraft'ın yanında felsefe doktora sınavını verdikten sonra, British Consul'dan burs kazandı ve Londra'ya gitti. Burada, Ludwig Wittgenstein'ın yanında asistan olarak çalışmaya başlamayı istiyordu. Bu zaman içinde Wittgenstein'ın ölmesi sonucunda Feyerabend, Karl Popper'ın yanında göreve başlamaya karar verdi. Feyerabend ve Popper arasındaki "sevgi-nefret ilişkisi" böylece temellendi. Feyerabend'in çoğu eseri, esas bakımdan açık ya da örtük olarak hocası Popper'ın eleştirisini içermektedir. 1955 ve 1990 yılları arasında Berkeley, Hamburg, Auckland, Kassel, New Haven, Londra, Berlin gibi birçok yerde bulundu, aynı zaman içinde Berkeley ve Zürih'teki Teknik Üniversite'de profesörlük yaptı. 1990'da her ikisinden birden emekliye ayrıldı. Feyerabend, Thomas Kuhn ile birlikte esas olarak sosyolojik bilgi yönelimli görelikçi bilim felsefesinin savunucularından birisidir. Yalnız Kuhn'dan daha farklı olarak Feyerabend, mantıksal tutarlılık bakımından teorik iddialarını daha fazla sonuna kadar götürmekte ısrar eder ve bu nedenle daha fazla tartışmalı bir konumda bulunur. Feyerabend'in bilim felsefesindeki düşünceleri 1968'lerden sonra farklı bir gelişim göstermeye başlar. Feyerabend hocası Popper'ın "eleştirel akılcılığını" ve bu temelde bilimi temellendirme gişimini kabul edilmez bulur. Akılcılığın bilim felsefesinden arındırılmasına yönelir, çünkü Feyerabend'e göre rasyonalizm, öncelikle ve esas olarak "yasa ve düzen" rasyonalizmidir. Dolayısıyla o bilim felsefesinde "görece bir bilim" anlayışını savunur. Bu bakımdan Feyerabend'in çalışması, bilim felsefesi alanında, bilinen bir Anarşizm kuramı ya da felsefi bir Dadaizm olarak anlaşılır. Feyerabend, bilimin ortodoks dogmatizmine karşı ya da başka bir deyişle bilimin ortodoks dogmatik tarzda anlayılışına karşı "isyan" eder. Feyerabend, "Akla Veda" diyen öncü isimlerden biridir. Aklı tek ve bütünsel bir nitelik, onun yönteminin de tek bir yol izlediği fikri Feyerabend'in karşısına aldığı bir görüştür. Bunun yanı sıra bilimsel kuramlara ve yönteme tanınan ayrıcalığa da itiraz eder. En önemli metinlerinden birinin adı "Yönteme Hayır"dır. Bilimsel kuramlar tarihsel olarak görecelidirler ve bilgi bakımından diğer kaynaklardan üstün ya da ayrıcalıklı bir konuma sahip olamazlar. Feyerabend'in geç dönem yazıları, bir anlamda, Popper'in eleştirel rasyonalizminin geçersizliğini göstermek üzerine kuruludur. Ahmet İnam, Feyerabend'in bilime yönelik anarşist girişimini şöyle değerlendiriyor; Feyerabend'in en keskin ifadesi olan "Her şey uyar" (Anything goes) sözü, onun bilimi, din ya da sanat ile aynı noktada ya da onlarla birlikte, mümkün olan bilgi olanaklarından biri olarak ele almasının bir sonucu şeklinde ortaya çıkar. Bilim, din, sanat bunların her biri bilgi edinmenin farklı yollarıdır, birbirlerinden daha "üstün" ya da "öncelikli" ya da "ayrıcalıklı" değillerdir. Gerçekliğe ulaşmanın farklı yollarıdır bunlar. Birbirleriyle ölçülebilir ya da kıyaslanabilir değillerdir. Tek bir yönteme indirgenemezler. Buradan Feyerabend ve Kuhn "Eş-ölçülemezlik" sorununa gelirler. Bu kavram özellikle Kuhn'a ait görünmektedir; yalnız Kuhn bu meseleyi bilim içi farklı kuramların eş-ölçülemezliği bağlamında değerlendirirken, Feyarabend daha ileri giderek bilimin kendisinin öteki bilgi kaynaklarıyla eş-ölçülemezliği meselesi olarak ele almıştır. Bilgi Üzerine Üç Söyleşi'nin kapak arkasından; 1828-1829 Osmanlı-Rus Savaşı 1828-1829 Osmanlı-Rus Savaşı, Navarin Deniz Savaşı'nı takiben Rusya'nın Yunanların bağımsızlığını desteklemesi yüzünden çıkmış bir savaştır. Osmanlı padişahı II. Mahmut 20 Ekim 1827 tarihinde İngiliz, Fransız ve Rus donanmalarının Navarin'de Osmanlı-Mısır donanmalarını yakmalarını protesto etmek için Rusya'yla yapılmış olan Akkerman Antlaşmasını iptal etti ve Çanakkale Boğazı'nı Rus gemilerine kapadı. Bunun üzerine başlayan savaşın ilk aylarında Rus komutanı Petro Wittgenstein Osmanlı toprağı olan Eflak'a girerek Bükreş'i ele geçirdi. Rus çarı I. Nikolay da Tuna nehrini geçerek Dobruca'ya yürüdü. Şumnu, Varna ve Silistre kalelerini kuşattı. Karadeniz filolarının desteğiyle Varna kalesine saldıran Ruslar 29 Eylül'de Varna'yı teslim aldılar. Ancak Şumnu kalesini uzun süren bir kuşatmaya rağmen Osmanlıların büyük bir cesaretle yaptıkları savunma sonucu ele geçiremediler. Her iki taraf ta açlık ve hastalık sonucu çok sayıda kayıplar verdi. Kışın yaklaşması dolayısıyla Ruslar kendilerine ait olan Besarabya'ya geri çekildiler. 7 Mayıs 1829'da Rus ordusu 60.000 askerle tekrar saldırıya geçerek Silistre'yi kuşattı. II. Mahmut 40.000 kişilik bir orduyu Varna'nın yardımına gönderdi. Ancak bu ordu Ruslara yenik düştü. 19 Haziran'da Silistre'de Ruslara teslim oldu. Bu arada Kafkas cephesinde İvan Paskeviç komutasındaki Rus ordusu Ahıska, Ardahan, Posof, Erivan, Kars ve 27 Haziran 1829'da Erzurum'u ele geçirdi. 2 Temmuz'da 25.000 askerlik bir Rus ordusu Balkanları boydan boya geçerek Burgaz'ı ve Sliven'i teslim aldılar. 28 Ağustos'ta Edirne'ye kadar ilerleyen Rus ordusu İstanbul'un sadece 68 kilometre uzağına ulaştı. Padişah II. Mahmut 14 Eylül 1829'de Rusların bu ilerlemesini durdurmak için koşulları çok ağır olan Edirne Antlaşmasını imzalamak zorunda kaldı. Friksiyonel işsizlik Friksiyonel işsizlik, işgücü piyasasındaki hareketlilikten kaynaklanan olası işsizlik oranına friksiyonel işsizlik denir. Mevsimlik ya da daimi işçilerin daha iyi koşullar için mevcut işlerini bırakıp iş aramaları friksiyonel işsizliğe dahil olur. Tam istihdam durumundaki bir ekonomide bile friksiyonel işsizlik mevcuttur.Buna doğal işsizlik oranı da denir. Friksiyonel işsizlik=araştırma işsizliği+uyum işsizliği şeklinde de formule edilebilir. Zübük (film) Zübük Aziz Nesin'in aynı adlı romanından sinemaya uyarlanmış; yönetmenliğini Kartal Tibet'in, senaristliğini Atıf Yılmaz'ın yaptığı 1981 yapımı filmdir. Film, Türk siyasi yapısındaki çarpık karakterleri hicveder. "Zübük", "Zeybek" sözcüğünden ses benzeşimiyle Aziz Nesin tarafından oluşturulmuş bir sözcüktür. Milletvekili İbrahim Zübükzade (Kemal Sunal) mesleğinden ihraç edilmiş bir siyasetçidir. Sözünde durmayan, ahlaksız bir adamdır. Gazeteci Yaşar (Metin Serezli) gazetede yayınlamak istediği yazı dizisi için Zübükzade’nin yaşam öyküsünü öğrenmek ister. Gittiği köyü Gülören’de karşılaştığı köylüleri Zübükzade’yi nefretle anarlar. Yaşar’ın köylüden aldığı bilgiye göre Zübük iş hayatına bir dairede kâtip olarak başlamış, kısa sürede aldığı rüşvetlerle zengin olup çıkmıştır. Foyası ortaya çıkınca kovulan Zübük, Destek Partisi’ne girip yağcılıkla ocak başkanlığına yükselir. Girdiği her yere de rüşveti bulaştırır. Muhalefet partisinden olan Kadir Ağa’nın (Kadir Savun) kızı Yektane’yi (Nevra Serezli) evlenme vaadiyle kandırıp birlikte olur. Ama çetin ceviz Yektane, silah zoruyla Zübük’ü nikâh masasına oturtur. Uyanık Zübük, partili partisiz herkesi öylesine birbirine düşürür ki, sonunda halk onun belediye reisi olması için neredeyse yalvarır. Aklı sürekli şeytanlığa çalıştığı için kendisine kurulan komploları da birer ikişer savuşturan Zübük, kendini milletvekili seçtirir. Tüm bu anlatılanlara çok şaşıran kurt gazeteci Yaşar, Zübük’le yüz yüze konuşmaya gider. Zübük, tüm yüzsüzlüğü ile, köylüyü, kasabalıyı, giderek tüm halkı kötüleyip, kendisinin ne denli dürüst ve vatansever bir politikacı olduğunu öyle bir anlatır ki; Yaşar Zübük’e neredeyse acımaya başlar. Ama giderayak Zübük’ün kendisine de oynadığı bir oyun aklını başına getirir. Çirkin politikacıların elinde çaresiz kalan halkın her zaman haklı olduğunu anlar... Vassilis Saleas Vasilis Saleas (Yunanca: Βασίλης Σαλέας; d. 1958, Mesolongi), Roman asıllı Yunan klarnetçi. 1958'de Mesolongi'de doğdu. Aynı sene içerisinde ailesi Atina'ya yerleşti. Klarnet çalmayı henüz 9 yaşındayken amcası ve babasından öğrendi. 11 yaşında ilk konserini verdi. 14 yaşında ise profesyonel anlamda ilk kaydını yaptı. Mikis Theodorakis, Dionisis Savopoulas ve Stamatis Spanoudakis gibi sanatçılara klarnetiyle eşlik etti. Saleas 90'lı yılların başında Vangelis'le beraber çalıştı. İlk solo albümü "Orama - The Music of Vangelis"'de Vangelis'in eserlerini klarnetiyle yorumladı. 2000 senesinde kendi adını taşıyan albümü çıkardı. 2003 yazında Cemil Topuzlu Açıkhava Tiyatrosu’nda Laço Tayfa ile de konser vermiştir. En ünlü eserleri arasında ""Weeping eyes"", "Ola se thimizoun" "The "seaside of your dreams"" adlı fon müzikleridir. Ä°d Software id Software, ABD tabanlı, Ağustos 1991 senesinde John Carmack, John Romero, Tom Hall ve Adrian Carmack (John Carmack ile bir akrabalığı bulunmayan) tarafından kurulan, oyun geliştirici bir şirket. FPS türünün ilk öncüsü denilebilir. Video oyunları tarihine birçok başarılı örnekler sunduğu gibi, teknolojinin son nimetlerinden yararlanarak yarattıkları "3-boyut grafik motorları" ile de kendilerinden oldukça söz ettirmiş ve diğer birçok oyunun yapımına vesile olmuşlardır. QuakeCon fuarını geleneksel olarak her yıl düzenleyerek, başta Quake serilerinin severleri olmak üzere, tüm oyun severleri Teksas'ta buluşturmaktadırlar. Şirket, 24 Haziran 2009'da ZeniMax Media tarafından satın alınmıştır. Eskiden oyunlarını Activision üzerinden yayınlatan şirket, şu an Rage adlı oyununu Bethesda üzerinden yayınlatmaktadır. Mireille Mathieu Mireille Mathieu, (d. 22 Temmuz 1946) Fransız şarkıcı. 9 farklı dilde 1200'ü aşkın şarkısıyla ve dünya genelinde 120 milyonu aşkın kayıt satışıyla, Fransız basını tarafından Édith Piaf'ın halefi olarak nitelendirilmektedir. Eiffel Kulesi'nin 100. yıl dönümünde, Fransa'nın ulusal marşı olan La Marseillaise'i söylemiştir. Aerobiyoloji Aerobiyoloji, havaya karışmış organik parçaları (bakteri, mantar sporları, çok küçük böcekler, polenleri) araştıran biyoloji dalı. Aeroloji Aeroloji atmosferin üst katmanlarını inceleyen bir bilim dalıdır. Bu katmanların basınç, sıcaklık, rüzgâr hızı, rüzgâr yönü, su miktarı, ozon yoğunluğu ve kirlilik gibi özelliklerine odaklanmaktadır. Ölçüm yöntemi olarak uzaktan algılama ve in situ gözlemler kullanılmaktadır. Aeropalinoloji Aeropalinoloji, havada sıklıkla rastlanan polen ve sporların ait olduğu cinsleri araştırır. Polen toplama sayma ve örnekleme teknikleri gibi işlemlerle uğraşır. Çalışılan istasyonun alerjen bitki ve mantar cinsleri tespit edilir. Meteorolojik kaynaklarıda kullanarak polenlerin ve sporların havadaki miktarının mevsimsel değişimi hakkında bilgi verir. Aeropalinolojinin temel amacı polen takvimleri oluşturmaktır. Polen ve sporların yanında havada bulunabilen alerjenik etkiye sahip birçok mantar cinsini (airborne fungi) ve özellikle iç ortamlarda bulunan akarları da (mikroskobik böcek türü) inceler. Agnotoloji Agnotoloji ("bilgisizlik bilimi"), bilgisizliğin ne olduğunu araştıran bilim dalıdır. Robert N. Proctor tarafından kavramlaştırılmıştır. Agrobiyoloji Agrobiyoloji, tarım biyolojisi olarak da bilinir, bitkilerin beslenmeleri gereken toprak türleri, en iyi ortamları vs. agrobiyolojinin ilgi alanına girer. Turgut, Seferihisar Turgut, İzmir'in Seferihisar ilçesine bağlı bir mahalle. Alerjiloji Alerjiloji, alerjen sayılabilecek canlıları (parazitler, bakteriler, akarlar, ev tozu vs.) inceler. Kanada Nişanı Kanada Nişanı, Kanada'nın en yüksek sivil nişanıdır. "Onlar daha iyi bir ülkede yaşamak istiyor." anlamına gelen Latin Sloganı (Latin Motto) "Desiderantes meliorem patriam" 'a örnek teşkil eden insanlara sunulur. 17 Nisan 1967 tarihinde II. Elizabeth tarafından, Başbakan Lester B. Pearson'ın tavsiyesi üzerine oluşturuldu. Kanada üzerinde önemli değişiklikler yaratan Kanadalıların oluşturdukları yaşam standartlarını takdir etmek için tayin edilmiştir. Nişana sahip olma hakkı yalnızca Kanadalılara değil, aynı zamanda Kanadalı olmayıp yaptıklarıyla Dünya'yı yaşanılacak daha iyi bir yer haline getirmeye çalışan insanlara da verilmiştir. Müzisyenler, politikacılar, sanatkârlar, sanatçılar, televizyon ve film yıldızları, hayırseverler ve daha birçok kişiye armağan edilmiştir. Kanada Kraliçesi II. Elizabeth ve Kanada Genel Valisi nişanın sahibidir. 1967 yılından beri 6531 kişi bu nişana layık görülmüştür. MYPA Myllykosken Pallo -47 (veya MyPa) bir Fin futbol kulübüdür. 1947 yılında Anjalankoski kasabasında kurulmuştur. Futbol takımı şu an Finlandiya Birinci Ligi'nde ("Veikkausliiga") mücadele etmektedir. Teknik direktörlüğünü Ilkka Mäkelä yapmaktığı takım, evindeki karşılaşmalarını 4.067 kişilik Saviniemi'de oynamaktadır. Kristal diyot Kristal diyot, nokta temaslı diyot elektronik alanında ilk kullanılan diyottur. 1900-1940 tarihleri arasında özellikle radyo alanında kullanılan galenli ve pritli detektörler kristal diyotların ilk örnekleridir. Galen veya prit kristali üzerinde gezdirilen ince fosfor-bronz tel ile değişik istasyonlar bulunabiliyordu. Günlük hayatta bunlara, kristal detektör veya diğer adıyla kristal diyot denmiştir. 1940'tan sonra, nokta temaslı germanyum veya silikon diyotlar geliştirilmiştir. Germanyum veya silikon nokta temaslı diyodun esası; 0.5 mm çapında ve 0.2 mm kalınlığındaki N tipi kristal parçacığı ile "fosfor-bronz" veya "berilyum bakır" bir telin temasını sağlamaktan ibarettir. Bu tür diyotta, N tipi kristale noktasal olarak büyük bir pozitif gerilim uygulanır. Pozitif gerilim temas noktasındaki bir kısım kovalan bağı kırarak elektronları alır. Böylece, çok küçük çapta bir P tipi kristal ve dolayısıyla da PN diyot oluşur. Bugün nokta temaslı diyotların yerini her ne kadar jonksiyon diyotlar almış ise de, yine de elektrotları arasındaki kapasitenin çok küçük olması nedeniyle yüksek frekanslı devrelerde kullanılma alanları bulunmaktadır. Ters yön dayanma gerilimleri düşük olup dikkatli kullanılması gerekir. Böyle bir diyodun elektrotlar arası kapasitesi 1 pF 'ın altına kadar düşmektedir. Dolayısıyla yüksek frekanslar için diğer diyotlara göre daha uygun olmaktadır. Nokta temaslı silikon diyotlar en çok mikro dalga karıştırıcısında, televizyon, video dedeksiyonunda, germanyum diyotlar ise radyofrekans ölçü aletlerinde (voltmetre, dalgametre, rediktör vs...) kullanılır. Duvar (anlam ayrımı) Duvar, bir yapının etrafını saran dikey düzlemli yapıdır. Şu anlamlara da gelebilir: Yol (anlam ayrımı) Yol sözcüğü ile şunlardan biri kastedilmiş olabilir: Cengiz AltÄ±nkaya Cengiz Altınkaya (1949, Bozdoğan, Aydın, Türkiye), Türk siyasetçi. ODTÜ Mühendislik Fakültesi İnşaat Mühendisliği Bölümü'den mezun olmuş, yine ODTÜ'de hidroloji ve su kaynakları alanında master yapmıştır. İnşaat Yüksek Mühendisidir. Yenipazar Belediye Başkanlığı, serbest mühendis müteahhitlik yapmıştır. XVIII., XIX., XX., XXI. Dönem Aydın milletvekili seçilmiştir. 1989-1991 tarihleri arasında Bayındırlık ve İskan Bakanı olarak görev yapmıştır. 1996 yılı ve 1999-2001 tarihleri arasında Anavatan Partisi Genel Başkan Yardımcısı olarak görev almıştır. 2001-2002 yılları arasında Anavatan Partisi Genel Başkan Vekili, 2004 yılında ise Genel Başkan Yardımcısı olarak çalıştı. İngilizce bilir, evli ve iki çocuk babasıdır. Ayrıca Atılım Üniversitesi Mütevelli Heyet üyesidir. Safa Giray ile birlikte "Otoyol ihaleleri sözleşmelerinde fiyat farkı ödenmeyeceğine ilişkin hüküm bulunmasına karşın, fiyat farkı ödedikleri iddiasıyla" 20 Ocak 1993 tarihinde Yüce Divan'a sevkedildiler. Bu davaya 14 Eylül 1993 tarihinde Danıştay'ın kararı üzerine Karayolları eski Genel Müdürü Atalay Coşkunoğlu da dahil edildi. Yüce Divan'daki yargılama 13 Nisan 1995'te sonuçlandı; sanıkların her üçü suçsuz bulundu. Hotel California (albüm) Hotel California, Amerikalı müzik grubu Eagles'ın 1976 yılı tarihli albümünün ve aynı albümün ilk parçasının adı. Parça 1980'de "Eagles Live", 1985'te "Best of Eagles" ve 2000'de 4 CD'lik Eagles "Selected Work" albümünün 2. CD'si olan "The Dark Side" CD'sinde de yer almıştır. Yılmaz Güney filmografisi Yılmaz Güney filmografisi, Türk sinema sanatçısı olan Yılmaz Güney'in filmlerinin listesidir. Güney, sinema kariyeri boyunca çok sayıda filmde yönetmen, senarist, yazar ve oyuncu olarak görev yaptı. Sanatçı, 114 filmde oyuncu, 26 filmde yönetmen, 15 filmde yapımcı, 64 filmde de senaristlik yapmıştır. "Yol" filminin kurgusunu ve "Düzen" filminin ise yazarlığını yapmıştır. Yağmur ormanı Yağmur ormanları, yıllık en az 1750–2000 mm yağışa dayalı, yüksek yağış miktarı ile bütünleşik ormanlardır. Ekvator'dan itibaren kutuplara doğru 23° kuzey 27° güney enlemleri arasında yer alan tropikal yağmur ormanları, bütün yılı kapsayan sürekli sıcaklık ve nemlilik ile sürekli olarak büyüyen geniş yapraklı ağaçlar karakterize eder. Ağaçlar bütün yıl yapraklarını bir yandan dökerlerken, diğer yandan yenilerini sürdükleri için, "sürekli yeşil ormanlar" da denilir. Yağmur ormanları; ilk görünüşte çok kesif bir bitki örtüsüne sahip olup, liana ve epifit bitkiler bakımından son derece varsıldır. Bu gür flora içinden güneş ışınlarının toprağa ulaşması çoğu yerde mümkün değildir. Bitki örtüsü yoğunluğundan dolayı ağaçların üst kısımlarına düşen güneş ışığının yalnızca % I'i ormanın alt kısımlarına ulaşabilir. Ormanların daha gevşek olduğu yerlerde ise orman altı ancak öğle vakti biraz aydınlanabilir. Ormanların içleri çok yerde zifiri karanlık ve tam bir sessizlik içindedir. Gerçek yağmur ormanlarında birbirinden farklı üç kat göze çarpar. En üst kat süreksizdir. Bu katı oluşturan ağaçlar 40–50 m. yüksekliğinde olup, gövdeleri çok geniştir. Bu ağaçlar kocaman taçları ile ayrılırlar. Bu katı 25–35 m yüksekliğinde ama süreklilik gösteren bir orta kat izler. Toplam hacmin 2/3'ünü oluşturur. Buradaki ağaçlar birbirlerine çapraşık bir biçimde karışmış durumdadır. Ağaçlara uzaktan bakıldığında kenetlenmiş tek bir yüzey gibi görünür. Bu sıklık içinde ağaçların gövdelerini görmek oldukça güçtür. Üçüncü ve en alt kat, daha küçük ağaçlarla yüksek çalılardan oluşur. Birinci ve ikinci kat ağaçların çok sık yaprakları nedeni ile ışık zemine yeterince ulaşıp, işleyemez. Ağaçların gövdeleri oldukça geniş olup genellikle 80 cm çapında olsalar da 23 metre çapında olan ağaçlar da bulunur. Tropikal yağmur ormanları iklimini bütün yıl düzenli olarak süren yüksek sıcaklık, yine bütün yıla dağılmış bol bir yağış ve buna ek olarak çok kısa süren kurakça bir devre oluşturur. Tropikal yağmur ormanlarındaki en sıcak ay ile en soğuk ay arasındaki sıcaklık farkı 2,5 ile 3°'yi geçmez. Tropikal yağmur ormanları iklim tipinin en belirgin özelliği ise mevsimlerin arasında yağış rejimleri bakımından bir farkın olmamasıdır. Güneşin ışıldadığı ve ormanların bu ışın demetleri altında kaldığı, kuşlar ile diğer canlıların dallardan dallara atladıkları bir sırada birden güneşin bir bulutça örtüldüğü ve ormanın gölgelendiği görülebilir. Güneş ışınlarının kesilmesiyle kuşların sustuğu, böceklerin seslerini kestikleri anlaşılır. Kısa süren bu sessizliği şiddetli bir yağmur sesi bozar. Yağmur ağaçların dalları ve yaprakları üzerine damla olarak düşer, damlalar sızıntılar biçiminde aşağılara doğru akar, alttaki dalların ve yaprakların üzerine bu sızıntılar bir çağlayan gibi dökülür; yaprak ile ince dal gibi parçaları kırar ve yere sürükler. Yağmurun başlamasından çok kısa bir süre sonra arazi üzerinde taşkın sulardan dereler oluşur; toprak su baskınına uğramış olur. Rabia el-Adeviyye Rabia el-Adeviyye veya Rabiatü'l Adeviyye (d. (?), Basra - ö. 801), Basralı ünlü Müslüman kadın sufi. İlk dönem sufi şairleri arasından en önemli isimlerden biridir. İlahi aşk öğretisi kendisinden sonraki sufileri de önemli ölçüde etkilemiştir. Yirminci yüzyılda Rabia hakkında kaleme alınmış en kapsamlı eser, Margaret Smith'in yüksek lisans tezi olarak kaleme aldığı ve daha sonra kitaplaştırılan ve Türkçeye de çevirilen "Rabia the Mystic" adlı eserdir. Basra'lı ünlü kadın sufi Rabia, 714 veya 718 tarihlerinde fakir bir ailenin çocuğu olarak dünyaya geldi. Ailesinin dördüncü kızı olduğu için kendisine Rabia ismi verildi. Anne ve babasını kaybeden Rabia, henüz çocukken köle olarak satıldı. Elini sakatlamak pahasına kaçmaya çalıştı ancak yeniden yakalandı. Efendisi, Rabia'nın halini görüp onu serbest bıraktı. Önemli sufilerden kendisine yapılan evlenme tekliflerini geri çevirip, 801'de ölünceye kadar bekar yaşadı. Hikâyesi ve sözleri 13. yüzyıl sufilerinden Feriüddin Attar'ın, kimi evliyaların hayatları ve sözlerini derlediği ünlü eseri "Tezkiret'ül Evliya"da yer almaktadır. Attar; kendisine, neden kitabına Rabia'yı aldığını soracak olanları, Peygamberin, ""Allah sizin suretlerinize değil niyetlerinizle bakar."" sözünü delil göstererek yanıtlamaktadır. Erol Evcil Erol Evcil (d. 2 Mayıs 1966) tefeci Nesim Malki cinayetinin azmettiricisi olduğu gerekçesiyle yargılanan Bursalı iş adamı. Eşrofolu Turizm şirketiyle 1986 yılında iş hayatına atılan Evcil, 1991 yılında Cavit Çağlar'ın oğlu Mustafa Çağlar'la yakın ilişkisi sayesinde iplik işine girdi. Çağlar ve Ali Osman Sönmez'den iplik alarak piyasaya girdi. Uzun süre sahte pasaport alarak askerlikten kurtulmak için hile yaptığı gerekçesiyle gıyabi tutuklama kararıyla arandı. Bu süre zarfında Türkiye İş Bankası'ndan kredi aldı. Asker kaçağı olarak yakalandıktan sonra İstanbul Barosu Yönetim Kurulu'nda yer alan Adil Öngen'in Türkbank'ın Evcil'e satışına engel olduğu için Alaattin Çakıcı'nın adamları tarafından taranması olayına adı karıştı. Bu olay ise aralarında geçen telefon görüşmeleri yüzünden patlak verdi. Haziran 1997'de Orta Doğu ve Balkanlar'ın en büyük entegre zeytin fabrikasını kurduğunu kamuoyuna ilan eden Evcil'in, adı kısa sürede "Zeytin Kralı"na çıktı. Alaattin Çakıcı'nın arkadaşı olduğu bilinen Evcil'in bu ilişkileri sayesinde kamu bankalarından rahatlıkla kredi aldığı da ortaya çıktı. Türkiye İş Bankası'nın, Evcil'in dev yatırımı Eze Zeytincilik'e 150 milyon dolar kredi verdiği, ayrıca Evcil'in 26.7 milyon dolarlık borcunu da karşıladığı ortaya çıktı. Bu süreç, yıllarca İş Bankası Genel Müdürlüğü görevini yürüten Ünal Korukçu'nun bankadan emekli olmasına neden oldu. Türkbank'ın ise iş adamı Korkmaz Yiğit tarafından satın alınma girişiminden önce Evcil'e 12.5 milyon dolarlık döviz kredisinin yanı sıra 1.5 trilyon liralık da dövize endeksli kredi verdiği belirlendi. Evcil ayrıca Adil Öngen'in arabasının kurşunlanması olayında Çakıcı'yı azmettirdiği gerekçesiyle suçlandı ve hakkında 8 yıl 9 ay hapis istemiyle dava açıldı. İddianamede, Evcil'in Türkbank'ı almak istediği, banka müdür muavinlerinden Burhan Ünlüata'nın bu girişime engel olması üzerine Ünlüata'nın yakın arkadaşı borsacı Adil Öngen'e baskı yaptığı belirtildi. Evcil'in Öngen'i defalarca telefonla arayarak tehdit ettiği öne sürülen iddianamede, sanığın Çakıcı'yı devreye soktuğu da belirtildi. Nesim Malki cinayetini azmettirdiği gerekçesiyle tüm dünyada İnterpol tarafından aranan Erol Evcil, 28 Kasım 1999'da Bursa'da bir villaya düzenlenen operasyon sonucu yakalandı. Uzun süre Bursa'da sorgulanan Evcil'in son bir yıldır Bursa'da saklandığı ortaya çıktı. Evcil, Bursa Emniyeti'nde verdiği ifadede Malki cinayetini azmettirdiğini itiraf etti. İstanbul DGM'de de sorgulanan Evcil, Kartal Özel Tip Kapalı Cezaevi'ne konuldu. Malki cinayeti ve Türkbank'ın resmi ihalesine fesat karıştırmak iddiasıyla yapılan soruşturma sonucunda, İstanbul DGM Cumhuriyet Başsavcılığı'nca Evcil hakkında kamu davası açıldı. İddianamede, Evcil'in 'suç işlemek için çete oluşturmak', 'taammüden adam öldürmeye azmettirmek', 'tehditle menfaat sağlamak' suçlarından bir kez idam ve 27 yıldan 44 yıla kadar da hapis cezasına çarptırılması istendi. Evcil, 27 Mart 2000'de Malki cinayetinin azmettiricisi olarak DGM'de hakim karşısına çıktı. Evcil, iddianamenin üç gün önce kendisine ulaştığını söyledi ve savunmasının hazırlanması için süre talep etti. Ancak mahkemede konuşmayan Evcil'in 28 Mart'ta gazetelerde yer alan poliste verdiği ifadeler herkesi şok etti. Evcil ifadesinde, "DYP - SHP döneminde THY'nin uçak alımını kazanmak için Euro Special firması, dönemin Ulaştırma Bakanı Topçu, Devlet Bakanı Çağlar ve THY Yönetim Kurulu Başkanı Yardelen'e 55 milyon dolar komisyon verdi. Paranın paylaşılmasında Malki'nin İsviçre'deki Swiss Bank - Swiss Lant Bank hesabı kullanıldı. Malki bana banka dekontlarını gösterdi ve 'Bu silah bende oldukça bana kimse bir şey yapamaz' dedi" dedi. Evcil, 3 Nisan 2000'de "densizlik" olarak değerlendirdiği Türkbank ihalesine fesat karıştırmak iddiasıyla yargılandığı davada tahliye edildi. Duruşmada iş adamı Korkmaz Yiğit'le ilk kez karşılaştığını söyleyen Evcil, mahkeme sonunda Yiğit'le el sıkıştı. Duruşma hakimi Sedat Karagül'ün, Çakıcı'yla tanışmak için neden Japonya'ya gittiğini sorması üzerine Evcil, "Aslında ortak bir yönümüz yok. Sadece çok iyi bir dostum" dedi. Polise verdiği ifadenin işkence altında alındığını belirten Evcil, "Filistin askısı yapıldığı zaman seviniyordum. Diğerlerinin yanında onun acısı az kalıyordu. Yakınlarıma da aynı işkenceyi yapacaklarını söylediler. Sevdiklerimin acı çekmemesi için her şeyi kabullendim" diye konuştu. Malki cinayetini azmettirmek suçundan hala tutuklu bulunan Evcil, tekrar cezaevine gönderildi. Klorür Klorür, nötr haldeki klor atomunun, bir elektron alarak iyon (anyon) haline geçtiğinde aldığı isim. Cl olarak gösterilir. Klorür iyonu içeren maddelere de verilen bir isimdir. Bir iyon olduğundan dolayı, kendi başına doğada yer almaz; ancak bir çözeltide karşı iyonu ile yer alabilir. Çok bilinen NaCl (sofra tuzu) klorürün suda iyonlaşması göz önüne alınırsa, NaCl â†’ Na + Cl Suda klorür iyonları bu şekilde oluşur. Klorür, canlı metabolizması için önemlidir. Sınavsız geçiş Sınavsız geçiş, özellikle meslek liselerinde eğitim alınan bölümün üniversite düzeyindeki meslek yüksek okulu karşı denk gelen yere öğrencinin sınava tabi olmaksızın mesleki lisede almış olduğu eğitimin akademik olarak tamamlamasını ve bu sayede akademik kariyer yapmasına olanak sağlayan eğitim geçiş sistemdir. Androloji Androloji (Yunanca: "Andros (erkek)" ve "Logos (bilim)"), erkek ve kadının cinsel sağlığı, erkek kısırlığı, mikropenis ve bununla ilgili tüm anatomi, fizyoloji, biyokimya gibi temel araştırmaları inceleyen tıp dalı. Erkekbilim olarak çevrilse de, erkek ve kadın cinsel fonksiyonlarının benzerlikleri ve birbirlerini tamamlayan özellikler taşımaları nedeniyle kadın cinsel fonksiyonlarını da inceler. "Kadın olmadan erkek, erkek olmadan kadın cinselliği olmaz" prensibini kullanır. Androloji, üroloji biliminin bir alt dalı konumundadır. Gerçekte de üroloji ve androloji aynı anatomofizyolojik alanda işlev görmektedirler. Anadolu, Antik Yunan ve Roma medeniyetlerinde cinsellikle ilgili birçok eser bulunmaktadır. Bu dönemlerde cinsellik tanrısal bir güç olarak değerlendirilmiştir. Kaçkar Dağları Kaçkar Dağları, Türkiye'nin kuzeyinde, Doğu Karadeniz sahili boyunca uzanan bir dağ sırası. Kuzey Anadolu Dağları'nın doğudaki bölümünü oluşturur. Doğusundaki birçok zirvesi 3500 m üzerindeyken, batı kesimi 2000 m yüksekliğe kadar ulaşır. En yüksek noktası olan Kaçkar Kavrun Dağı 3932 m yüksekliktedir. 1994 yılında Kaçkar Dağları Millî Parkı tesis edilmiştir. Millî parkın büyük bir bölümü Rize ili Çamlıhemşin ilçesi sınırları içinde, küçük bir bölümü de Artvin ili Yusufeli ilçesi sınırları içinde kalmaktadır. "Kaçkar" ismi farklı anlamlarda kullanılabilmektedir: Kaçkar Dağları; dağcılık, kaya tırmanışı, trekking, rafting ve kayak gibi sporlar için bir merkez haline dönüşmüştür. Bölgenin kendine özgü doğası ve kültürel yapısı, çok sayıda yerli ve yabancı turisti çekmektedir. Dağların önemli bir bölümü doğal park sınırları içinde yer almaktadır. Kaçkar Dağları başlıca üç bölüme ayrılır: Merkez grupta yer alan Kaçkar Dağı zirvesi, 3.937 m'lik irtifasıyla Türkiye'nin 4. yüksek dağıdır. Kaçkar dağının zirvesi Artvin ili Yusufeli ilçe sınırları içindedir. Sıradağlar üzerinde 3.500 m'nin üzerinde yüksek başka zirveler de vardır. Dağlarda su bolluğu dikkati çeker. Akarsular, silsilenin hem güneyinde hem de kuzeyinde derin vadiler oluşturarak akarlar. Anadolu'nun diğer yüksek dağlarında olduğu gibi Pleistosen buzullaşması, Kaçkar Dağı'nda (3932 m) da belirgin izler bırakmıştır. Pleistosen'deki kalıcı kar sının 2700 m olan Kaçkar'da buzul izleri kuzeyde 2000, güneyde 2200 m lere kadar rahatlıkla izlenebilmektedir. Burası, bugün de Anadolu'nun en önemli aktüel buzul alanlarından birisidir. Kaçkar Dağı'nın daha çok kuzey yamaçlarında yer alan, aktüel buzullarının dilleri 3000–3200 m lerdedir. Pleistosen'de kilometrelerce uzunluğa sahip olan büyük buzullardan arta kalan tekne vadilerin tabanlarında çeşitli yükseltilerde yayla yerleş¬ meleri vardır. Yaylaların konumlarıyla buzul şekilleri arasında sıkı bir ilişki söz konusudur. Kaçkar Dağı'ndaki buzul şekilleri dört büyük tekne vadi ve onlara kavuşan pek çok yan kolda toplanmıştır. Buzul vadilerinden, Hastaf ve Dübe, güneybatıdan kuzeydoğuya, Ceymakcur vadisi güneydoğudan kuzeybatıya, Kavran vadisi ise güneyden kuzeye uzanmaktadır. Hastaf Vadisi: Bu vadi Kaçkar Dağı'nın güney yamaçlarına ve Soğanlı Dağı'nın kuzey yamaçlarına yerleşen çeşitli boyutlarda sirklerle başlar. Kaçkar Dağı'nın güney yamacında yer alan sirkler içerisinde birbirinden farklı büyüklükte aktüel buzullar da yer almaktadır. Dübe Vadisi: Hastaf vadisine paralel olarak uzanan ve Kaçkar Dağının doğuya bakan yamaçlarında' kı sirklerle başlayan, Dübe vadisinin uzunluğu yaklaşık 5 km dir. Bu vadinin kökünde, taban seviyesi 3130 m olan sirkin, kuzeye bakan yamacında küçük bir buzul vardır. Bu sirkin önünde düzenli sıralar halinde bulunan genç moren depoları oldukça geniş bir alana yayılmıştır. Ceymakcur Vadisi: Dübe vadisinin güneye bakan yamaçlarındaki, küçük bir buzul vadisinin kuzeyinden, 3250 m yükseklikteki Ceymakcur gediği aracılığı ile, Kaçkar Dağı'nın üçüncü büyük buzul vadisi olan Ceymakcur vadisine geçilir. Ceymakcur sistemi başlıca iki buzul vadisinden oluşur. Bu vadilerden batıda yer alan ve daha büyük olanı, taban seviyeleri 2750–2800 m lerdeki dört sirke bağlanan küçük vadilerin birleşmesiyle meydana gelmiştir. Kavran Vadisi: Kaçkar doruğunun kuzeybatısında yer alan vadi, güneyden kuzeye doğru uzanır. Uzunluğu yaklaşık 7,5 km, eğimi ise % 10 kadar olan bu vadi doğusundan iki kol alır. Vadinin doğuya bakan yamaçlarında ise sirkler dikkati çeker. Kavran tekne vadisi, güneyinde yer alan 2850–2900 m lerdeki sirklerle başlar. Bu sirklerin önündeki belirgin moren seddinin gerisinde, bulunan gölün yükseltisi 2855m dir. Kaçkar Dağı'ndaki sirklerin dağılışı ve buzul vadilerinin uzanışlarında bazı yapısal etkiler de gözlenmiştir. Sirkler ve aktüel buzulların yerleştiği alanların, özellikle kolay aşınabilen serpantinleşme zonlarına uygun dağılışları dikkati çeker. Bunun en belirgin örneğini, Deniz Gölü'nün güneyinden başlayan ve aktüel vadi buzuluna kadar izlenebilen, zayıf bir zona yerleşen göller ve aktüel buzullar oluşturur. Hastaf buzul vadisinde de benzer bir durum söz konusudur. Burada bakı koşullarının yanı sıra, yapısal etkilerin de morfolojiye yansıdığı gözlenmiştir. Vadinin kuzeye bakan yamaçlarında volkanik kayaçlar, güneye bakan yamaçlarında daha kolay ayrışabilen volkanosedimanter kayaçlar vardır. Buzul vadisi bu litolojik farklılığın oluşturduğu zayıf zonda açılmıştır. Vadinin güneye bakan yamaçlarının büyük bölümü, bakının yanı sıra litolojinin de etkisiyle, kayşat konilerince örtülmüştür. Bunun sonucunda Hastaf buzul vadisi asimetrik bir görünüm kazanmıştır. Doğu Karadeniz Dağları'nın en yüksek zirvesi Kaçkar Dağı (3932 m) olup yamaçlarında 6 adet buzul barındırmaktadır. Bunlardan en büyüğü 2850 m'ye kadar inmekte olup, Kaçkar I buzulu olarak adlandırılmıştır. 1975 yılı Landsat MSS uydu görüntülerinde ise Kaçkar I buzulu 3650 m civarında başlayıp 2900 m'ye kadar inen ve toplam uzunluğu 1500 m olan bir buzul olarak tespit edilmiştir. buzulun 3600– 3000 m yüksekliğinde 1250–1300 m'lik bir uzunluğa sahip olduğunu belirtilmiştir. Bölgede bulunan diğer buzullardan Kaçkar II buzulu 3000 m'ye ve Kaçkar III buzulu da 2940 m'ye ulaşmaktadır. 1975 tarihli Landsat MSS uydu görüntülerinde ise 3650 m'den başlayan iki buzul sırasıyla 2990 m ve 3130 m'ye kadar inmektedirler. Araştırmacılara göre 700 ve 500 m'lik buzul uzunlukları ölçülmüştür. Dolayısı ile çalışmalar da daha önce Güneydoğu Toroslar'da, Cilo Dağı'nda da gözlenen buzulların erime eğilimini kesin olarak kanıtlamaktadır. Kaçkar Dağı'nda çok daha küçük boyutlu üç adet çekirdek buzul da (Krenek I, Krenek II ve Dübe buzulları) bulunmaktadır. Kaçkar Dağı ve civan içerdiği 4 adet tekne buzul vadisi, çeşitli tipteki morenleri ve yüzeyleri 750 m"'yi bulan buzul gölleri ile tipik bir buzul morfolojisi sunmaktadırlar. 'Kaçkar' kelimesinin Ermenice "Haçlı taş" anlamındaki "Haçkar" (Խաչքար) kelimesinden gelmektedir. Kaçkar Dağları, sadece çok ince bir sahil hattının hemen arkasında, Karadeniz'in güney sahilindedir. Dik olan kuzey örtüsü, sık ve bol yağış alması sebebiyle sık ormanlıdır. Başlıca olarak fındık, çay, tütün ve zeytin yeni yeni olarak da kiraz ve narenciye burada yetiştirilir. Doğudaki alçak bölgelerinde de Türkiye'nin pirinç üretim merkezleri bulunur. Çok dik zemine sahip ya da zemin emniyeti olmadığından herhangi yetiştiriciliğe uygun olmayan alanlarda, kısmen yoğun bir şekilde ormangülü örtüsü hakimdir. Kaçkar Dağları'nın Kuzey doğusunun sahil kesimlerinde ise son zamanlarda kivi, yaban mersini üretimine başlanmıştır. Şeker hastalığında ilaç kadar etkili olan karayemiş meyvesi ve kestane ormanlıklarından yararlanarak yüksek rekoltede kestane balı üretimi yapılmaktadır. Yüksek bölgeler mera olarak da kullanılır. Ormanlar en başta göknar, kayın ya da karışık orman olarak şekillenmiştir. Orman sınır 2000 m ile 2300 m arasında bulunur. Güney'e, Anadolu'ya doğru, düşük yağış miktarı nedeniyle orman alanlar daha azdır. Burada çok seyrek yerleşimi olan ve step karakterli bir tabiat hakimdir. Sadece nehir boylarında ve nehir çanakları tabiatında söğütler ve kavaklar gelişmiştir. Seyrek olarak ve tek tek meşe ve karaçam mevcuttur. Bütün bölgede çok seyrek yerleşim olduğundan flora ve fauna çok çeşitlilik gösterir. Olimpiyat Stadyumu (Atina) Atina Olimpiyat Stadyumu, (Yunanca:Ολυμπιακό Στάδιο) Yunanistan'ın Atina şehrinde bulunan bir stattır. İlk olimpiyat oyununa ve Atina 2004 Yaz Olimpiyatları'na ev sahipliği yapan stadyumdur. 71.030 kişilik kapasiteye sahiptir. Panathinaikos ve AEK takımları bu stadı kullanmaktadır. Stad, Atina'nın kuzeyindeki Maroussi bölgesinde bulunmaktadır. 1879 yılında ilk kazma vurulmuş, 1882 yılında da hizmete girmiştir. 2004 Atina Olimpiyatları için kapasitesi arttırılmıştır. 1986 yılındaki Panathinaikos-AEK Atina maçında 74,473 kişiyle seyirci rekoru kırılmıştır. 1982 Avrupa Atletizm Şampiyonası'na,1991 Akdeniz Oyunları'na ve 1997 Dünya Atletizm Şampiyonası'na ev sahipliği yapmıştır.Diğer bir ismi de Sypros Louis'dir. Ayrıca stad UEFA tarafından 5 yıldıza layık görülen stadlar arasındadır. Stadyum, UEFA Şampiyonlar Ligi 2007 finaline de ev sahipliği yapmıştır. Daha önce 1994 UEFA Şampiyonlar Ligi finali,1993 Şampiyon Kulüpler Kupası finali ve 1987 UEFA Kupa Galipleri Kupası finaline de ev sahipliği yapmıştır. Angeloloji Angeloloji, hiyerarşik sistemde melekleri, mesaj getiren yaratıkları, göğe ait yaratıkları ve güçleri ve onların düzenlerini araştıran bir teoloji alt dalı. Johan Cruyff Arena Johan Cruijff ArenA, Hollanda'nın Amsterdam şehrinde bulunan bir stadyumdur. Ajax takımı ile Avrupa Amerikan Futbolu Ligi (NFL) takımlarından Amsterdam Admirals bu stadı kullanmaktadır. Stad, ilk başta Amsterdam'ın 1992 Yaz Olimpiyatları adaylığı sırasında gündeme geldi ve yapılması planlanan stadın, olimpiyat organizasyonlarının merkezi olması planlanmıştı. Fakat olimpiyatları düzenleme hakkı Barselona'ya verilince bu proje, geçici olarak rafa kalktı. Proje daha sonra yeniden gündeme geldi ve stadın 1994 yılında temeli atıldı. 54,990 kişilik kapasitesi vardır. Kraliçe Beatrix, stadyumu 14 Ağustos 1996’da resmen hizmete açmıştır. Amerikan futbolu müsabakalarının da yapıldığı bir yer olan Amsterdam Arena; konferans merkezi ve pop konserlerinde sahne olarak da kullanılmaktadır. İçinde ayrıca restoranlar, konferans odaları ve taraftarların çeşitli ihtiyaçlarını karşılamaya yönelik birimler yer almaktadır. En önemli özelliklerinden biri ise çatısının açılıp kapanabilmesidir. Maliyeti yaklaşık 96 milyon Eurodur. 2000 Avrupa Futbol Şampiyonasına ev sahipliği yapan statlardan biridir. Stadyumun zemini; fırtına, yağmur, kar gibi doğa olaylarından etkilenmemekte ama tavanının kapalı kalması nedeniyle gün ışığı göremeyen çimlerin, her ay değişmesi gerekmektedir. Ayrıca 8 dakika gibi kısa bir zamanda boşaltılabilme özelliğine sahip olan statta sigara içmek yasaktır. Adresi; Arena Boulevard 29,1100 AM Amsterdam'dır. Ayrıca UEFA tarafından 5 yıldıza layık görülmüştür. Michael Jackson, Tina Turner, David Bowie, Eminem, Robbie Williams, Andre Hazes, The Rolling Stones, Celine Dion, U2 ve Madonna gibi şarkıcılar da burada konser vermiştir. UEFA Şampiyonlar Ligi'nin 1998 finali bu statta oynanmıştır. 2005 yılında ünlü futbol adamı Rinus Michels'in ölümünden sonra Ajax taraftarları, bu stadın isminin Rinus Michels Stadı olarak değiştirilmesini istedi fakat bu öneri kabul edilmedi. 1950 Türkiye genel seçimleri 1950 Türkiye genel seçimleri, 14 Mayıs 1950 tarihinde düzenlenen ve TBMM 9. dönem milletvekillerinin belirlendiği seçim. "Gizli oy , açık tasnif" yönteminin ilk kez uygulandığı 1950 seçimleri, Türkiye tarihinin ilk demokratik seçimi olarak kabul edilir. 1946 genel seçimlerinden sonra, Cumhuriyet tarihinde tek dereceli olarak düzenlenen ve birden fazla partinin katıldığı ikinci milletvekilliği genel seçimidir. Liste usulü çoğunluk sisteminin uygulandığı seçimlerde oyların yaklaşık yüzde 55'ini alan Demokrat Parti kazandığı 416 milletvekilliğiyle TBMM'deki sandalye sayısının yaklaşık yüzde 85'ini elde etti. Bu seçimlerle Cumhuriyet Halk Partisi'nin 27 yıllık iktidarı da sona erdi. Türk siyasi tarihinde iktidarın ilk kez “barış havası” içinde ve halkın arzusuna uyarak “sükunetle” el değiştirdiği 14 Mayıs 1950 seçimleri, "Beyaz İhtilal" olarak da adlandırılır. Ocak 1946'da kurulan Demokrat Parti'nin (DP) yurt düzeyinde örgütlenmesini tamamlayamadan, Cumhuriyet Halk Partisi (CHP) meclis grubu erken seçim kararı almıştı. Temmuz 1946'da yapılan tek dereceli seçimlerde açık oy, gizli sayım yöntemi iktidarın seçim sonuçlarını çarpıtmasını kolaylaştırmıştı. Seçimlerde CHP'nin 395, DP'nin 66 milletvekilliği kazandığı açıklanmıştı. Seçimlerin ardından hükûmeti kurmakla görevlendirilen Recep Peker, 1946'da 7 Eylül Kararları'nı alarak daha liberal bir ekonomi politikasına yöneldi. Bununla birlikte devam eden demokratikleşme süreci Peker'in muhalefete karşı sert tutumu yüzünden aksadı. DP I. Kongresi'nde (10 Ocak 1947) Anayasa'ya aykırı kanunların kaldırılması, yeni bir seçim yasasının hazırlanması, Cumhurbaşkanı'nın tarafsız olması istendi. Bu koşullar gerçekleştirilmezse DP meclis grubunun "sine-i millet"e dönmesine karar verildi. Gerilimi yatıştırmak isteyen Cumhurbaşkanı İsmet İnönü, Başbakan Recep Peker ve DP Genel Başkanı Celal Bayar arasında barışı sağlamak için bir dizi görüşmeler yaptı ve yayımladığı 12 Temmuz Beyannamesi ile DP'ye bundan böyle baskı yapılmayacağına dair güvence verdi. Peker'in siyaseti CHP içindeki ılımlılardan oluşan "35'ler" diye bilinen grup tarafından eleştirilmeye başlandı. İnönü'nün de desteğini yitiren Peker başbakanlıktan ayrılmak durumunda kaldı. Yeni hükûmeti Eylül 1947'de Hasan Saka kurdu. Saka hükûmetinin muhalefetle ilişkileri daha ılımlı oldu. Muhalefetin antidemokratik bulduğu bazı yasalar değişti; Muhalefetin eleştirdiği Köy Enstitüleri'nin klasik öğretmen okulu yapısına dönüştürülmesi girişimleri başlatıldı, valilerin il başkanlığı yapma uygulamasına son verildi ve cumhurbaşkanlığı ile parti başkanlığı ilişkisinin gevşetilmesi bizzat İnönü tarafından savunuldu. Partiler arasındaki ılımlı hava, muhalefet partisi DP içinde huzursuzluğa neden oldu. CHP'ye karşı sert siyaset izlenmesini isteyen Kenan Öner, Sadık Aldoğan, Hikmet Bayur DP yöneticilerini muvazaa (danışıklı davranma) ile suçladılar. Parti içi bölünme bu grubun ayrılarak Millet Partisi'ni kurmasına yol açtı (Temmuz 1948). Fevzi Çakmak'ın fahri başkanı olduğu partinin ilk başkanı Hikmet Bayur oldu. MP'nn kurulmasıyla DP meclis grubu 31'e geriledi. DP bu süreçte dağılmamak için siyasetini sertleştirmeye başladı. DP'nin II. Kongresi'nde (20-25 Haziran 1949) I. Kongre'deki istekler yinelendi, seçim yasasının değiştirilmesi öncelikle istendi. Kongrede alınan karara göre oylar iktidar tarafından değiştirilirse, seçim hilelerine başvurulursa vatandaşlar meşru müdafaa durumunda olacaklar, CHP yönetimi "milletin husumetiyle" karşılaşacaktı. CHP iktidarının "Millî Husumet Andı" adını taktığı bu karara rağmen hükûmetle ilişkiler yumuşadı. Seçim kanunu, uzun çalışmalar sonucu CHP ve DP’nin uzlaşmasıyla 16 Şubat 1950 tarihinde yeniden düzenlendi. Bu seçim kanunu, tek dereceli, eşit ve gizli oy, açık tasnif ve her ilin bir seçim çevresi kabul edildiği liste usulü çoğunluk sistemi (çok oy alanın seçilmesi) ilkelerine dayalı, yargının denetim ve yönetiminde bir seçim sistemi getirmekteydi. Bu seçim kanununa göre 22 yaşını bitiren her Türk vatandaşı seçme, 30 yaşını bitiren her Türk vatandaşı da seçilme hakkına sahipti. Yeni seçim yasası, getirdiği tek dereceli, gizli oy açık sayım ve çoğunluk sisteminden başka; en az beş ilden aday gösterebilen partilerin radyodan yararlanmalarını, Yüksek Seçim Kurulunun oluşturulmasını, seçimlerin yargıç güvencesi altında yapılmasını, idare amirleri, memurların, askeri kişilerin ve milletvekillerinin görev yaptıkları yerin seçim bölgesindeki seçim kurullarına seçilememeleri, siyasi parti ve bağımsızların sandık başlarında gözlemci bulundurabilmeleri, oyların kapalı yerde verilmesi, seçim sonuçlarının hemen açıklanması, kazanan adayların listesinin asılması, oy pusulalarının Sulh Hukuk Mahkemelerinde korunması ve TBMM ya da Yüksek Seçim Kurulu’nun isteği olmaksızın nakledilememesi, 11 kişiden oluşacak olan Yüksek Seçim Kurulu’nun 6 üyesinin Yargıtay, 5’ininde Danıştay üyeleri arasından gizli oyla seçilmesi gibi yenilikler getirmekteydi. Milletvekili seçiminin yapılması amacıyla CHP Meclis Grubu 21 Mart 1950 tarihinde son toplantısını yaparak, TBMM’nin 24 Mart’ta seçim kararı almasına ve seçimlerin 14 Mayıs’ta yapılmasına karar verdi. TBMM, 24 Mart’taki son toplantısında DP’lilerin meclisin 15 Nisan’a kadar açık olması isteğine rağmen erken seçimlerin 14 Mayıs’ta yapılmasını 22 muhalif oya karşı 299 oyla kabul etti. CHP, 14 Mayıs 1950 seçimlerine hazırlanmaya daha seçim kararı alınmadan önce 1949 yılı içinde başladı. Millet Partisi'nin kurulmasıyla sonuçlanan ayrılıkla sarsılan DP iç sorunlarıyla uğraşırken, CHP de hükûmet değişikliğine gitmiş, medrese eğitimi almış olan Şemsettin Günaltay Başbakan olmuştu (Ocak 1949). CHP'nin din düşmanı bir parti olduğu görüşünü yaymaya çalışan muhalefete karşı imam hatip okulları (İstanbul İmam Hatip Lisesi), ilahiyat fakültesi (Ankara Üniversitesi İlahiyat Fakültesi), tekke ve türbeler açılarak karşılık verildi, ilkokullara din dersi koyuldu. 1950 seçimlerinde CHP, devletçiliği daha çok sınırlandıracağını, özel girişime daha çok olanak tanıyacağını, yabancı sermayenin gelmesi için kolaylıklar sağlayacağını, Türk lirası'nın değerini koruyacağını vadetti. Vergi reformu, çift meclis, CHP'nin altı ilkesinin anayasadan çıkarılacağı gibi öneriler getirdi. 14-22 Mart 1950 tarihleri arasında TBMM, Toprak Reformu Kanunu’nu ele aldı ve uygulanamaz hale getirecek şekilde toprak sahipleri lehine değiştirdi. Muhalefet partilerine kayacak oyların çekilmesi için verilen ödünlerle CHP, ilk kez 1946 seçimlerinde uygulanan çoğunluk sistemine de güvenerek, 1950 milletvekili genel seçimlerini açık farkla kazanacağı inancındaydı. Yasal bir engel olmadığı halde Cumhurbaşkanı İsmet İnönü ve Başbakan Şemsettin Günaltay dışında hiçbir CHP'li iki yerden birden adaylığını koymadı. DP, TBMM’de seçim kararı alındıktan sonra propaganda faaliyetlerine başlamış, açık ve kapalı toplantıların yanı sıra kırsal alana özel bir önem vermişti. CHP gibi DP de bir seçim bildirisi yayınlamış, iktidara geldiği takdirde yapacaklarını ilan etmişti. 8 Mayıs’ta ilan edilen bu bildiride; CHP’nin seçim bildirisi açıkça eleştirilmiş ve ileri sürülen vaatlerin hiçbir zaman gerçekleştirilmeyeceği belirtilmişti. DP bildirisinin geneline bakıldığında CHP’nin seçim bildirisiyle birçok noktada birleştiği görülmektedir. DP’nin yapmayı vadettiği, özel sermaye ve yabancı sermaye için güvenilir ekonomik yapının sağlanacağı, vergilerin azaltılacağı, devlet tekelinin kaldırılacağı gibi vaatlerin CHP bildirisini benzerliği vardı. “Söz milletindir” şeklinde biten DP seçim bildirisinde iki önemli nokta dikkati çekmektedir. Bunlardan biri “millet hâkimiyeti yerine tek parti ve zümre hâkimiyetine engel olamayan” Anayasanın, vatandaş hak ve hürriyetlerini ve millet iradesine dayanan istikrarlı bir devlet düzenini güvence altında bulunduracak bir şekilde değiştirilmesi vaadi olmuştur. Diğeri de; “Bir iktidar değişikliği hâlinde memlekette maddî ve ruhî hiçbir sarsıntıya meydan vermiyeceğiz” ifadeleridir. CHP ve DP ülke genelinde seçimlere katılırken, Millet Partisi (MP) sadece 22 ilde aday gösterdi. Millî Kalkınma Partisi (MKP) (İstanbul, Tekirdağ, Çanakkale, Aydın, Ankara, Bursa), Türk Sosyal Demokrat Partisi, Çiftçi Partisi, Toprak Emlak ve Serbest Teşebbüs Partisi ise sadece İstanbul’da seçime katılmışlardır. CHP'nin aday listeleri 22 Nisan'da, DP'nin aday listeleri ise 24 Nisan tarihinde açıklandı. Ilımlı bir siyaset ortamında yapılan 14 Mayıs 1950 seçimleri, CHP için büyük bir yıkım oldu. DP'nin üstünlüğüyle sonuçlanan seçimler sonunda CHP 27 yıllık iktidarını yitirdi. Liste usulü çoğunluk sistemi nedeniyle, oyların yüzde 55'ini alan DP kazandığı 416 milletvekilliğiyle TBMM'nin yüzde 85'ini elde ederken, buna karşın CHP yüzde 40 oy oranıyla kazandığı 69 milletvekilliğiyle TBMM'nin ancak yüzde 14'ünü elde edebildi. MP ve Bağımsızlarsa birer milletvekiliyle TBMM'ye girdiler. DP listelerinden bağımsız olarak seçimlere giren 5 aday (Ali Fuat Cebesoy (Eskişehir), Halide Edib Adıvar (İzmir), Hamdullah Suphi Tanrıöver (Manisa), Nadir Nadi (Muğla), Sinan Tekelioğlu (Seyhan)) milletvekili seçildi. Seçime katılım oranı %89,3 olarak gerçekleşti. 63 seçim çevresinden 52'sinde DP, 10'unda CHP, 1'inde de Bağımsızlar birinci oldu. 22 Mayıs 1950'de Celal Bayar Türkiye'nin üçüncü cumhurbaşkanı seçildi. Aynı gün Adnan Menderes başkanlığındaki ilk DP hükûmeti de kuruldu. Celal Bayar'dan boşalan DP genel başkanlığına da 9 Haziran'da Adnan Menderes getirildi. 1950 genel seçimlerinin sonuçları: Ayvaini Mağarası Uluabat Gölü'nün güney bölümünde yer alan Ayvaini Mağarası'nın iki girişi vardır. Birinci giriş Bursa, Mustafakemalpaşa ilçesine bağlı Doğanalan'dan, diğer girişi yeraltı sularının yer üstüne çıktığı Nilüfer İlçesi'ne bağlı Ayvaköy'ü yakınında yer alır. İki girişi arasında 4 km mesafe vardır. Bursa'yı Mustafakemalpaşa'ya bağlayan eski yol mağara yakınından geçer. Her iki yönden girişi bulunan mağara, girişlerinin sarp olması nedeniyle turizme kapalı olmakla beraber profesyonel dağcı ve mağaracılar tarafından tercih edilebilir. Hidrolojik olarak aktif bir mağaradır. Güney Marmara Bölgesi'nin en uzun mağarasıdır. Ayvaini Mağarası görünümleri ilginç ve büyüleyici damlataşlar (sarkıt, dikit, duvar damlataşları, sulu damlataş havuzları) ve göller ile kaplıdır. Gezi için rehber alınması gerekmektedir. Turistik gezilere açılması için çalışmalar sürdürülmektedir. Uluabat Uluabat, aşağıdaki anlamlara gelebilir: Super Aguri F1 Super Aguri, 2006 sezonundan, 2008 e kadar Formula 1'de yarışmıştır.Pilotları genç ingiliz Anthony Davidson ve Japon Takuma Sato dur.2006 sezonundaki Honda aracı baz alınarak tasarlanmış bir otomobilleri vardır. Sezon sonunda genel duruma bakıldığında, bütçe bakımından asıl rakiplerinden olan Scuderia Toro Rosso'dan geride kalmış ancak Spyker F1'e oranla daha iyi performans göstermiştir. McLaren'in de casusluk skandalından dolayı puanları silinince 2007 F1 sezonunu 9. olarak tamamlamıştır. 1990 yılında Aguri Suzuki,F1 yarışlarında podyuma çıkan ilk Japon sürücüydü.O zamanlardan beri her zaman kendi kurduğu bir takımla F1'de yarışmayı hayal ederdi ve hayali en sonunda gerçeğe dönüştü. F1'de ilk yarışmaya başladığı 2006 sezonunda sezonu puansız kapatan ve gridin de hep en arkasında yer alan takım, 2007 sezonunda ilerleme kaydederek sezonu 4 puanla 9. sırada tamamlamıştır. 2008 yılında yarışacak sürücüler ise sponsor anlaşmazlıkları nedeniyle belirlenememiş, SA08'in basına tanıtımı ertelenmiş, takım Aralık 2007'den beri testlere katılmamıştır.Yaşadığı finansal sorunları bir türlü aşamadığı için 6 mayıs 2008 tarihinde Formula 1 dünya şampiyonasından çekildiği açıklanmıştır. Super Aguri F1 Resmi Web Sitesi Vodafone TÃ¼rkiye Vodafone Türkiye, (eski adıyla Telsim), Türkiye'de GSM hizmeti veren bir mobil telekomünikasyon işletmecisidir. Günümüzde GSM 900 ve 2100 MHz frekanslarını kullanarak hizmet veren işletmecidir. Vodafone Türkiye'nin 26 Temmuz 2019 verilerine göre 23.7 milyon mobil müşterisi bulunmaktadır. Telsim'e, sahibi Uzan Grubu’nun borçlarından dolayı Tasarruf Mevduatı Sigorta Fonu (TMSF) tarafından 13 Şubat 2004 tarihinde el konuldu. Daha sonra 28 Aralık 2005 tarihinde yapılan açık arttırmayla 4,55 milyar dolara İngiliz telekomünikasyon şirketi Vodafone'a satıldı. Böylece satış sonucunda Vodafone Türkiye kurulmuş oldu. Şirketin dönüşüm sürecinde geçici olarak kullanılan adı olan "Telsim Vodafone", 24 Mayıs 2006 tarihinde "Vodafone Türkiye" olarak değiştirildi. 2007'nin ilk aylarında pek çok Telsim Cep Shop tabelası sadece Vodafone olarak değiştirildi ve 31 Mart 2007 tarihinde bayilerdeki değişiklikler tamamlandı. Yine dönüşümden sonra şirketin yönetimi, İstanbul İkitelli'deki genel merkezinden 12 Kasım 2007 tarihinde, Maslak semtindeki adı daha sonra Vodafone Plâza olarak değiştirilen Ece Plâza'ya taşındı. Satın almadan sonra şirketin Yürütme Kurulu Başkanlığı'na Macar Attila Vitai atandı. Vitai'nin 2008 yılının Mayıs ayında görevinden istifa etmesinin ardından 1 Ocak 2009 tarihinden itibaren Vodafone Türkiye'nin yeni Yürütme Kurulu Başkanı, daha önce Danone Türkiye Genel Müdürlüğü yapmış olan Serpil Timuray oldu. Şirket, geçtiğimiz yıllarda Borusan Telekom ve Koç Net'i satın alarak internet servis sağlayıcıları pazarında inorganik olarak büyüdü. Vodafone TV; Vodafone'un akıllı televizyon, tablet, bilgisayar ve telefon üzerinden televizyon izlenmesini sağlayan IPTV hizmetidir. Vodafone TV; Vodafone mobil ve evde internet müşterileri için faturaya ek şekilde ya da bazı durumlarda hediye olarak verilir. KKTC Bayındırlık ve Ulaştırma Bakanlığı Telekomünikasyon Dairesi ile Rumeli Telekom A.Ş.'nin karşılıklı sözleşmelerinden sonra, Ağustos 1995'te Kuzey Kıbrıs'ın ilk cep telefonu operatörü olarak kurulmuştur. Türkiye'de Telsim'in Vodafone'a devrinden kısa bir süre sonra 23 Ağustos 2006'da ise Vodafone Grubu'na dâhil olmuştur. Fakat Güney Kıbrıs'taki GSM işletmecisi Cyta Mobile ve Rum hükûmeti ile ilgili sorunlardan dolayı, adı Vodafone olarak değiştirilememiştir ve "KKTC Telsim" olarak kalmıştır. Uluabat Gölü Uluabat Gölü, eski ismi Apolyont Gölü, Bursa ilinde bir göldür. Uluabat gölü Marmara Denizi'nin 15 km güneyinde ve Bursa ilinin 30 km batısında , Mustafakemalpaşa ilçesinin doğusu ve Bursa Karacabey karayolunun güneyinde 40° 12' kuzey, 28° 40' doğu koordinantları arasında yer alır. Rakım 7 metredir. Göl, Nisan 1998’de T.C. Çevre Bakanlığı tarafından Ramsar Alanı olarak kabul edilmiştir. Uluabat Gölü gerek plankton ve dip canlıları, gerekse sucul bitkileri, balık ve kuş populasyonları açısından Türkiye'nin en zengin göllerinden birisidir. Göl aynı zamanda Kasım 2000 de uluslararası bir sivil toplum kuruluşları ortaklığı projesi olan ve 2001 yılı itibarıyla dünyaca ünlü 19 gölü bünyesine alan Living Lakes (Yaşayan Göller) ağına dahil edilmiştir Kuzeyinde Eskikaraağaç, Gölyazı ve Kirmiktir, batısında Mustafa Kemalpaşa, doğusunda Akçalar, güneyinde Akçapınar , Fadıllı ve Furla yer alır. Gölün kuzey kıyıları oldukça girintili çıkıntılı bir yapıya sahiptir. Bu kısımda bulunan iki yarımada da Eskikaraağaç ve Gölyazı (Apolyont) köyleri bulunmaktadır. Uluabat Gölü oldukça büyük ve sığ bir tatlı su gölüdür. Göl içinde alanları 0,25 ha (Heybeli Adası) ile 190 ha (Halilbey Adası) arasında değişen büyüklüklerde 11 ada bulunur. Bu adalar; en büyük ada Halilbey adası başta olmak üzere sırasıyla Terzioğlu (Süleyman Efendi) Adası, Manastır (Nail Bey Adası, Mutlu Ada) Adası, Arif Molla (Molla Efendi Adası), Şeytan Adası, Büyük ve Küçük Kerevit Adaları, Bulut Adası, Kız Adası ve Heybeli Adaları’dır. Bu adalar Jura kalkerinden oluşmuştur. Özellikle fırtınalı havalarda bu adalar birer dalga kıran görevi yapar. Tektonizma kontrolünde açılan bir ova içerisinde alüvyal set gölü olarak gelişmiştir. Göl; kuzeyinde Neojen devri dolgularından oluşmuş alçak tepeler, güneyde ise Jura devri alçak dağları ile sınırlanmıştır. Uluabat Gölü’nün jeoljik evrimi hakkında değişik yorumlar mevcuttur. Pfannestiel, Marmara Denizi'nin güney ve güneybatı kıyısında yer alan Manyas, Apolyont (Uluabat) ve Sapanca göllerinin eski Sarmastik denizinin kalıntıları olduğunu jeolojik ve paleontolojil bulgulara dayanarak ileri sürmektedir. Artüz ve Korkmaz (1981), çalışmalarında Uluabat gölünün jeolojik evrimi bugünkü Saroz körfezi , Orta Marmara, Karacabey ve Bursa ovasından Adapazarı’na kadar uzanan bölgede kuvvetli çökme tektoniği (Graben) olayları sonucunda Sapanca, İznik, Apolyont ve Manyas çöküntü çukurları oluşmuştur. Mindel öncesi tatlı ve hafif acı su dönemidir ve eski öksin havzası oluşumu mevcuttur. Riss öncesi dönemde ise Trakya yükselmiştir. Pfannenstiel, Deveciyan ve Kosswig, Marmara Denizi'nin tatlı sudan tuzlu su dönemine geçiş sürecinde, tatlı ve hafif acı sulara ve buna uygun fauna elemanlarına sahip Sarmatik denizin birçok elemanlarının akarsuların beslediği sığınak bölgelere göçtüğünü belirtmekte ve gölün Sarmatik relikleri olan balık türlerinin bu duruma kanıt olduğunu ifade etmektedirler. Dalkıran (2001) ve Demirhindi (1972) de aynı oluşumu desteklemekte, kanıt olarak da Uluabat ve Manyas göllerinin faunasına adapte olmuş birkaç deniz balığının ve acı su formunun bulunmasını göstermektedir A. Philipson ve E. Lahn, Neojende Bursa-Gönen depresyonu çöküntü alanında büyük tatlı su gölünün oluştuğunu; Neojen sonu veya Kuvarter de meydan gelen hareketler sonucu, bu göl alanında 4 adet küçük küvetin oluştuğunu, diğer iki küvetin (Bursa ve Gönen) alüvyonlarla dolduğunu ve geriye Uluabat ve Kuş göllerinin kaldığını belirtmiştir. (Karacaoğlu 2001) Uluabat Gölü çevresinde gözlenen en yaşlı birim Paleozoik metamorfik seridir. Tabanda gnaysla başlayan yapı daha sonra mermer mercekleri içeren şistlerle devam eder. Gölün ortalama derinliği 2,5 metredir. Büyük bir bölümü oldukça sığ olup, bu kesimlerdeki derinlik 1-2 metre arasında değişmektedir. En derin yeri Halil bey Adasındaki 10 metreyi bulan çukurluktur. Doğu-batı yönünde uzunluğu 23–24 km, genişliği ise 12 km kadardır. Ulubat Gölü 136 km² yüzölçümlü bir göldür. Yayvan çanaklı gölde yağışlardan sonra kabarma ve çukur yerlere taşkınlar olur bu sıralarda gölün yüzölçümü 160 km² yi geçer. Gölde bazı adacıklar ve kayalıklar bulunur. Kalker yapılı bu adacıkların en önemlileri Halil Bey adası, Heybeli Ada ve Kız Adası’dır. Günden güne çevreden ortaya doğru sığlaşmakta olan göl kirli beyaz bir renge sahiptir. Dibi çamurlu bir yapıya sahiptir, rüzgârlı havalarda bulanıklaşır. Uluabat gölü ve çevresinde Marmara iklimi egemendir. Genellikle her mevsimde yağış olmakla beraber yaz ayları sıcak ve az yağışlı, kış ayları soğuk ve yağışlı, bahar ayları ise ılık ve yağışlıdır. Bursa Meteoroloji İstasyonu'nun 1929-1986 yılları arasında 57 yıllık sıcaklık ortalaması verilerine göre Uluabat gölü ve çevresi yıllık ortalama sıcaklığı 14 °C dir. 1929-1978 yılları arası 49 yıllık verilere göre ise en yüksek sıcaklık 42.6 °C ile Ağustos ayına, en düşük sıcaklık – 25.7 °C ile Şubat ayına aittir. Bölgede yıllık yağış ortalaması 650 mm olup, 33 yıllık ölçümlerin sonucunda en az yağışın 10,6 mm ile Ağustos ayında en çok yağışın ise 104,9 mm ile Aralık ayında gerçekleştiği belirlenmiştir. Uluabat gölü havzasında hakim tek bir iklim olmamakla beraber yağışların kış ve bahar aylarına isabet etmesi tüm havzanın ortak karakteridir. Aşağı havzada yağmur,hakim yağış olurken , üst kısımlarda yağış, soğuk mevsimlerde kara dönmektedir. Havzanın tümünde etkin olan bir rüzgarın etkisinden bahsetmek pek mümkün olmamakla birlikte aşağı havzanın en etkin rüzgarı lodos, en sürekli rüzgarı da kuzey rüzgarı olmaktadır. Uluslararası önemine rağmen göl ekosistemi aşırı avlanma, kıyı gelişimlerinde meydana gelen arazi ıslahları ve tarımsal endüstriyel ve evsel atık deşarjlarının neden olduğu ötrafikasyon tehlikesi altındadır. Bu tehditlerden bazıları: Uluabat Gölü, biyolojik üretim yönünden ötrofik (bol gıdalı) göllerimizden biridir. Planktonlar ve dip canlıları bakımından zengin oluşu, değişik türden çok miktarda canlının üremesi ve beslenmesi için ideal bir ortam oluşturmuştur. Gerek bitki gerek hayvan türleri açısından Türkiye‘deki en zengin göl durumundadır. Uluabat gölü ve çevresinin taşıdığı ekolojik özellikler bu alana has bitki türlerinin meydana gelmesine sebep olmaktadır. Uluabat Gölü tipik bir sığ göldür. Sığ göllerin tipik özelliği olarak rüzgarın etkisiyle tam karışıma uğrar, ışık erişilebilirliğinin belirlendiği littoral bölgesi geniştir. Sığ göllerin durumunu açıklayan alternatif kararlı durumlar teorisi Uluabat Gölü’nde de geçerli görünmektedir. Bu teoriye göre sığ göller iki kararlı durumda olabilir. Birincisi, sucul bitkilerin alglere nazaran baskın durumda olduğu berrak su hali, ikincisi ise alglerin sucul bitkilere nazaran baskın durumda olduğu bulanık su halidir. Uluabat Gölü gerek plankton ve dip canlıları, gerek sucul bitkileri ve gerekse balık ve kus popülasyonları açısından Türkiye'nin en zengin göllerinden biridir. Uluabat Gölü, Türkiye'deki 9 Ramsar Alanından biri olması ve uluslararası çaptaki önemine rağmen göl önemli ölçüde çevresel tehdit altındadır. Sahip olduğu Ramsar statüsü, göldeki biyoçeşitliliği sürdürebilecek kanuni bir koruma sağlayamamaktadır. Uluabat gölü havzasında bulunan ve göle su getiren akarsulara kanalizasyonlarını deşarj eden Mustafa Kemalpaşa, Orhaneli, Harmancık ve Akçalar gibi yerleşim yerlerinin atık suları için toplu arıtma tesisleri kurulmalı, göldeki adalar ve göl çevresi imara açılmamalı, göl çevresinde gölü kirletecek tesislerin yapılmasına izin verilmemeli, göle en fazla miktarda suyu getiren Mustafa Kemalpaşa çayının akış havzasındaki, tamamına yakını kamuya ait sanayi kuruluşlarında arıtma tesisleri kurulmalı ve çay suyunun kirletilmesine izin verilmemeli, gölde aşırı avlanma önlenmeli, göldeki ötrofikasyonu azaltacak teknik önlemler alınmalı, bölgede erozyonu hızlandıran ve gölün sedimantasyonla dolmasını çabuklaştıran, tarım topraklarının başka amaçlarla kullanılması yok edilmesi gibi faaliyetlere izin verilmemeli, göl suyu ile sulanan tarım alanlarında kimyasal gübre kullanımı sınırlandırılmalı, tarım ilaçlarının kullanımı denetim altına alınmalı ve göle geri dönen sulama suyunun zararlı maddelerden temizlenmesine yönelik teknik alt yapı sağlanmalıdır. Gölü besleyen kaynaklar çevreden göle karışan bazı küçük dereler var olmakla beraber, gölü besleyen en önemli ayak Mustafakemalpaşa Deresi’dir. 1996 Ocak ayında yapılan sayımda 429.423 su kuşu sayılmıştır. Bu 1970'ten bu tarafa bir gölde sayılan en yüksek su kuşu sayısıdır. Göl çevresi ulusal ve küresel ölçekte tehlikede olan küçük karabatak, tepeli pelikan, bıyıklı sumru, pasbaş patkanın barındığı alandır. Su samurunun da yaşadığı gölde, endemik ve küresel tehdit altındaki tatlı su sardalyası (Clupeonella abrau muhlisi) bulunur. 5 .İNANDIK, H. 1965 ‘’Türkiye Gölleri (Morfolojik ve Hidrolojik Özellikleri) İst. Üniv. Yay. No: 1155, Coğrafya Ens. yay. no:44 İst. 6.DEMİR, A. O., E. AKSOY, T. TORUNOĞLU 1998. Uluabat Gölü’nün Çevresel Sorunları ve Çözüm Önerileri. T.C. Bursa Büyükşehir Belediyesi Yerel Gündem 21 Genel Sekreterliği Uluabat Çalışma Grubu, 25 s. 7.ANONİM 1999. Uluabat Gölü ve Havzasında Çevre Etkileri, Projelerimiz ve Ramsar Uygulamaları. DSİ Bölge Müdürlüğü, 20 s. 8.ANONİM 1993. ‘’Türkiye’nin Sulak Alanları’’ , Türkiye Çevre Vakfı yayını, Ankara. 9.ANONİM 1998 b. Uluabat Gölü. T.C. Çevre Bakanlığı, Çevre Koruma Genel Müdürlüğü, 27 s. Laço Tayfa Laço Tayfa, klarnet ustası Hüsnü Şenlendirici liderliğindeki 8 müzisyeninin bir araya gelmesiyle kurulan Laço Tayfa, ilk olarak ‘Brooklyn Funk Essentials’ ile birlikte kaydettikleri ‘In The Buzzbag’ adlı albümü ile adını duyurdu. Türk müziğinin geleneksel formlarını caz, funk, reggae gibi batı formları ile kaynaştıran ‘In The Buzzbag’ albümünün Türkiye ve Amerika’da satışa çıkmasının ardından, Laço Tayfa İstanbul Caz Festivali ve Yapı Kredi Sanat Festival'inde Brooklyn Funk Essantials ile birlikte sahne aldı. In The Buzzbag ile uluslararası müzik piyasasının büyük beğenisini kazanan Laço Tayfa grubu 2000 yılının Ocak ayında çıkardığı Bergama Gaydası adlı albümle Türk ve dünya müzik endüstrisine tek başına merhaba dedi. Klarnette Hüsnü Şenlendirici, klavyede Burç Şensesli, Bass da Nurhat Şensesli, davulda Volkan Öktem, ritm perküsyonda Mehmet Akatay, kanunda Nuri Lekesizgöz, kemanda Ergun Hepbildik ve bağlamada Özkan Alıcı'dan oluşan Laço Tayfa grubu , geleneksel türküleri topladıkları bu ilk albümle ‘Karadeniz, Ege, Trakya, İç Anadolu Bölgesi ve Azeri parçalarının alt yapılarını zenginleştirip, kendi özgün çalış tarzını da ekleyerek dinleyicilerin beğenisine sundu. Bergama Gaydası, Türkiye’den sonra dünyanın en prestijli etnik müzik plak şirketlerinden biri sayılan Traditional Crossroads tarafından tüm dünyada dağıtıldı. Türkiye’nin en önemli isimlerine sayısız albümde eşlik etmiş, hepsi birbirinden değerli, virtüoz müzisyenlerden kurulu Laço Tayfa, geleneksel müziğimizi çağdaş bir düzenleme anlayışıyla günümüze uyarlayan bir topluluk. Laço Tayfa, başarıyla harmanladıkları bu ilk albümlerinde genç, yenilikçi ve cesur bir yaklaşım örneği sergiledi. Yurt içi ve yurt dışında birçok konser veren grup Mayıs 2002’de ABD New York Central Park’ta ve 35 kişiyi bir araya getirerek oluşturduğu Laço Tayfa ve Big Band ile Temmuz 2002’de, 9. Uluslararası İstanbul Caz Festivali de dahil olmak üzere önemli festivallerde sahne aldı. Ekim 2002’de Doublemoon “Hicaz Dolap”isimli 2. albümleri Doublemoon tarafından piyasaya çıktı. Türkiye’nin çeşitli yörelerinin en bilinen şarkı ve türkülerinden derlenen on üç eserden oluşan albüme Athena ve Kibariye de vokalleriyle renk kattı. Yeni albümün ardından 11 şehirlik bir Türkiye turnesine çıkan Laço Tayfa Anadolu’da sevenleriyle buluştu. 2003 yazında Cemil Topuzlu Açıkhava Sahnesi’nde ünlü Yunan müzisyen Vassilis Saleas ile muhteşem bir konser vermiştir. 26 Mayıs 2006 günü Nuri Lekesizgöz'ün vefat etmesinden sonra grup dağılmıştır. Grup 2012 yılında 15. Ankara Caz Festivali kapsamında Ankara'da bir konser vermiştir. Mustafa Taki DoÄŸruyol Mustafa Taki Efendi TBMM 1. Dönem'de Sivas milletvekilliği yapmış, adliyede yetişmiş ve dini kişilik yönü de olan bir Türk siyasetçisidir. 1873'te Sivas'ta doğdu. Mehmet Selim Efendi'nin oğludur. İlk ve orta öğrenimini Sivas İbtidai Mektebi ve Rüştiyesinde tamamladıktan sonra 1887'de sorgu hakim yardımcılığı ile adliye hizmetine girdi. 1891'de Hafik ilçesi sorgu hâkim yardımcısı oldu. 1894 - 1913 tarihleri arasında Sivas Adliyesinde görev yaptı. 1914 - 1920 arasında öğretmenlik yaptı. TBMM 1. Dönemi için yapılan seçimlerde Sivas milletvekili olarak 23 Nisan 1920'de Meclis'in açılışında hazır bulundu. Ümmetçi görüşe mensup, ancak Meclis çalışmalarında aktif bir milletvekili olarak tanındı. Milletvekilliği sona erince hizmet isteminde bulunması üzerine 10 Kasım 1923'te Sivas İmam Hatip Okulu Hadis ve Arapça Öğretmenliğine atandı. Bu görevde iken 1 Ağustos 1925'te Sivas'ta öldü. Mezarı Yukarıtekke olarak bilinen “Abdulvahap Gazi” kabristanlığındadır. Evli ve yedi çocuk babası idi. Ailesi "Doğruyol" soyadını almıştır. Aynı zamanda da tasavvuf şairi yönü de vardı. Yine Sivas’ta hizmetleri ile tanınan İhramcızade İsmail Hakkı Efendi’nin manevi üstadı olarak bilinir. Maxwell Render Maxwell Render, Next Limit tarafından 2004 yılı sonuna doğru piyasaya sürülen bir render motorudur. Yusuf Ziya BaÅŸara Mütevellizade Yusuf Ziya Başara (Soyadı Kanunu öncesinde Mütevellizade Yusuf Ziyaettin Bey) II. Meşrutiyet döneminde Osmanlı Devleti'nde Meclis-i Mebusan’da ve yedi dönem boyunca da TBMM’de Sivas milletvekilliği yapmış bir Türk siyasetçisidir. Erzurum ve Sivas Kongresine katılanlar arasındadır. Sivas’ın öndegelen ailelerinden Rahatoğlu ailesinin çocuğu olarak 1869 yılında Sivas’ta dünyaya gelmiştir. Rahatoğullarının Sivas’a yerleşmeleri 1328'lere kadar uzanmakta olup, 14. yüzyılda bir dönem Sivas'ı yönetmişlerdir. Aile fertleri daha sonra Osmanlı Devletinde de önemli görevlerde bulunmuşlardır. Ziya Bey İptidai ve Rüştiye mekteplerini tamamladıktan sonra Sivas Mekteb-i Kalem'ine girmiş ve orada mümeyyizliğe yükselmiştir. Daha sonra kaymakamlık, mektupçuluk, Sivas Mekteb-i Sanayi öğretmenliği ve müdürlüğü, Vilayet iaşe müdürlüğü yapmıştır. Sivas Vilayet Gazetesinde muhabir olarak çalışmış, Sivas Vilayet Meclisinde Hamidiye-Hicaz demiryolu komisyonunda görev aldıktan sonra II. Meşrutiyet'in ilanı ile Osmanlı Meclis-i Mebusanı’nda, Cumhuriyet öncesinde ve sonrasında da yedi dönem TBMM'de milletvekilliği yapmıştır. Sivas Kongresine katılanlar arasındadır. Mütevellizade Ziya Bey Kütüphanesi Sivas il merkezinde iki katlı, kesme taş ve tuğladan inşa edilmiş bir yapıdır. Yusuf Ziya Bey tarafından 1908 yılında kurulmuş ve 1943 yılında ölümüne kadar tarafından yönetilerek giderleri karşılanmıştır. Yapının altında yuvarlak kemerli altı adet dükkân bulunmaktadır. Bunun üzerindeki birinci kat bütünüyle kütüphaneye ayrılmıştır. Ziya Bey'in oğluna devrettiği kütüphane günümüzde kütüphane bir mütevelli heyetince yönetilmekte, giderleri binanın altında bulunan dükkânların kira bedeli ile karşılanmaktadır. Sivas Cumhuriyet Üniversitesi'nin kuruluşundan sonra bu kütüphane vârisleri tarafından ücretsiz olarak üniversite kütüpahanesine bağışlanmıştır. Monte Pissis Monte Pissis (veya "Cerro Pissis") Arjantin 'de 6.795 m yükseklikle Güney Amerika 'nın üçüncü en yüksek dağı ve büyük ihtimalle Dünya'nın en yüksek ikinci volkanı. İlk olarak 1937 yılında Osiecki/Szczepanski tarafından tırmanılmıştır. Andlar'ın bu volkanı Arjantin ve Şili sınırında Atacama Çölü alanındadır. 1994 yılında arjantinli bir uzman grubu modern GPS-tekniğinin yardımıyla Monte Pissis'in yüksekliğini 6.882 m olarak ölçmüştür. Bu verilere göre Monte Pissis Ojos del Salado önünde Dünya'nın en yüksek volkanı olarak kabul edilecekti. Bu ölçümün , takip eden yıllarda yapılan ölçümlerde hatalı olduğu ortaya çıkmış, bütün değerlerin 6.800 m. altında olduğu tespit edilmiştir. Böylelikle olasılıkların sınırında olan kesin verilerle yeryüzünün "sadece" ikinci en yüksek volkanıdır. Dağ, yerleşime çok uzak bir coğrafyada yer aldığından, tırmanış çıkış noktasına, GPS yardımıyla bir arazi aracı vasıtasıyla ulaşılabilir. Dağa çok ender tırmanılır. Tırmanış için yekpare buzul alanda yürümek için tırmanış demiri gereklidir. 6200 m yükseklikte kamp yapmaya uygun, buzsuz bir alan mevcuttur. Mesut DedeoÄŸlu Mesut Dedeoğlu (d. 4 Şubat 1960, Kahramanmaraş), Türk siyasetçi. İlkokul, ortaokul ve liseyi Kahramanmaraş'ta tamamladıktan sonra Gazi Üniversitesi İktisadi İdari Bilimler Fakültesi İşletme bölümünden mezun oldu. Öğrencilik yılları ile beraber özel sektörde yöneticilik yapmaya başladı. 1987