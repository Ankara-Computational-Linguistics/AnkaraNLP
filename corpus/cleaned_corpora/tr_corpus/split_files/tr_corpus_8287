Rispoli) salaş evine taşınır. Derbeder görünümlü, orta yaşlı bu iri yarı adam da en az Kemp kadar alkole düşkündür. Bir de onlardan daha beter bir alkolik olan, üstelik de uyuşturucu bağımlısı Moberg (Giovanni Ribisi) vardır. Artık iş yapamayacak kadar düşkün durumdaki bu sefil kıyafetli arkadaşları da eski bir gazetecidir ve Lotterman tarafından "The San Juan Star"'dan kovulmuştur. Artık bir enkaz haline gelmiş olan Moberg sıklıkla gazeteye gelerek Lotterman'la dalaşır, ondan (belki de hiç olmayan) bir alacağını ister durur. Moberg ve Sala birlikte Sala'nın evinde kaçak rom damıtarak satarlar. Sala'nın ayrıca evinde dövüş horozları beslemek ve bunları müsabakalarda dövüştürmek gibi bir kumar tutkusu da vardır. Tropik iklim, rahat yaşam tarzı ve adanın milli içkisi olan "rom" bir araya gelince burada başka türlü bir yaşam tarzı düşünülemez bile. Açıkgöz yatırımcı Hal Sanderson'ın, ortaklarıyla birlikte yürüttükleri şaibeli müteahhitlik faaliyetlerini yatırımcılara ve arsaları satın alacakları kamu görevlilerine allayıp pullayarak hoş gösterebilmek için 'kaleminden kan damlayan' becerikli bir yazara ihtiyacı vardır. Bu amaçla ABD'deki bağlantılarına (Kemp, Sanderson'ı aynı zamanda ABD'deki önemli bir gazetenin Porto Riko muhabiri olarak görevlendirildiğine de inandırmıştır) ve atak yazarlığına güvendiği Paul Kemp'i PR (halkla ilişkiler) görevlisi ve reklam yazarı olarak yüksek maaşla işe alır. Sanderson'ın ortakları arasında aşırı sağcı eski bir subay (Bill Smitrovich), sahtekâr bir bankacı ve adanın yerlilerinden olan dolandırıcı bir iş adamı da vardır. Kemp başlarda bu çirkin anlaşmayı pek önemsemez, zira Sanderson'ın seksi nişanlısı Chenault'nun (Amber Heard) güzelliğiyle büyülenmiştir. Kemp bir yandan kendisine ilgi duyan Chenault'yla birlikte gününü gün edip lüks bir hayat yaşarken, diğer yandan da alkolik arkadaşlarıyla alkole boğulmuş sefil bir hayatı sürdürür: Arkadaşlarıyla birlikte horoz dövüşlerine katılırlar, salaş gece kulüplerinde kavgalara karışıp ölüm tehlikesi geçirirler, düştükleri karakoldan hatırlı tanıdıklarının araya girmesiyle kurtulurlar. Hatta Moberg'ın getirdiği LSD olması muhtemel halüsinojen bir uyuşturucuyu evde denerler ve hep birlikte tuhaf sanrılar görürler. Sosyetik dostları ve salaş arkadaşlarının ender olarak bir araya geldiği bir eğlence gecesinde talihsiz bir olay olur. Kalabalık bir lokal gece kulübünde alkolün etkisiyle tahrik edici dans figürlerinde biraz ileri giden Chenault, yerli müşteriler tarafından taciz edilir. Kemp ve arkadaşları kulüpten dışarı atılırken, Chenault içeride kalır. Kızın kendi isteğiyle içeride kaldığını ileri süren kulüp görevlileri onu geri vermezler. Bu kötü olayın ertesinde Sanderson Chenault'yu terkeder, Kemp'i de işten kovar. Bir sabah kapıyı açan Kemp karşısında en sade haliyle Chenault'yu görür ve onu içeri alır (Filmin sonunda Chenault'nun Kemp'le evlenmiş olduğu belirtilir). Kemp'in gözü açılmış, bu rantiyeci iş adamlarının ipliğini pazara çıkarmayı kafasına koymuştur. Ancak bu arada gazete kapanmış çalışanlar işsiz kalmıştır. Kemp direnmeyi, gazeteyi kendi paralarıyla çıkarmayı önerir ama gazete binasına gittiklerinde matbaa makinelerin de yerlerinden sökülüp götürülmüş olduğunu görürler. Porto Riko, Karayip Denizi'nin kuzeyindeki Batı Hint Adaları'ndan Büyük Antiller'i oluşturan tropik adalardan biridir. Dışişlerinde ABD'ye bağlı, içişlerinde ise bağımsız olan bu otonom bölgenin adı İspanyolca'da "zengin liman" anlamına gelmekle birlikte, ekonomisi sadece şeker kamışına bağlı olduğu için II. Dünya Savaşı bitiminden filmin konusunun geçtiği 1950'li yılların sonuna kadar bölgenin en fakir ülkelerinden biriydi. Bunun üzerine dönemin ABD başkanı Harry S. Truman (1945-1953) "çizme atkısı operasyonu" ("Operation Bootstrap") adı verilen bir kalkınma programı hazırladı. Amaç tarım ağırlıklı olan ekonomiyi sanayi ağırlıklı hale getirmek için gereken teşvikleri sağlamaktı. Bu kapsamda altyapı tesislerini adaya taşıyan ABD şirketlerinden hiç vergi alınmayacaktı. Adada emeğin de ucuz olması buna eklenince büyük ölçüde başarı sağlandı. Başkan Dwight Eisenhower (1953-1961) döneminde de bu destek sürdü. Ekonomi geliştikçe buna paralel olarak turizmde de bir patlama oldu ve turizm adanın lokomotif sektörü haline geldi. Aynı zamanda bir liman kenti olan başkent San Juan adadaki turizmin merkez üssüydü. Turizm patlayınca buraya akın eden Amerikalı turistlere ve işadamlarına hitab eden İngilizce gazeteler de basılmaya başladı. Filmde Paul Kemp (Johnny Depp)'in çalışmaya başladığı "The San Juan Star" gazetesi de bunlardan biriydi ve Amerikalı personel tarafından yayımlanıyordu. Adadaki birçok kamu arazisi serbest girişimcilere açılmıştı. Filmde de başta Sanderson (Aaron Eckhart) olmak üzere birçok fırsatçı Amerikalı yatırımcı, orduya ve kamuya ait arazileri ucuza kapatıp bazı şaibeli turistik tesisler yapmayı planlarlar. Başta şirketin PR (halkla ilişkiler)'ından sorumlu olan Paul Kemp (Johnny Depp), bir süre sonra bu namussuz işadamlarının karanlık amaçlarının farkına vararak şirketten ayrılır ve onların planlarını basın yoluyla deşifre etmeye çalışır. Filmin uyarlandığı romanın yazarı Hunter S. Thompson gerçekte "The San Juan Star" gazetesinde çalışmamıştı, ama ondan daha küçük bir spor gazetesi olan "El Sportivo"'da kısa bir süre yazı yazmıştı. Film bir anlamda, 2005 yılında intihar eden, romanın yazarı Hunter S. Thompson'a bir saygı duruşudur. Adadaki ABD destekli kalkınma 1960'ta zirve yaptıktan sonra tekrar düşüşe geçti. Artan işsizlik oranı ve işçi ücretlerindeki artış adayı Amerikalı yatırımcılar için cazibe merkezi olmaktan çıkardı ve onlar da yatırımlarını başka bölgelere kaydırmaya başladılar. Gonzo gazeteciliği, filme kaynaklık eden aynı adlı romanın yazarı Hunter S. Thompson'la özdeşleşmiş olan bir gazetecilik türü, bir makale üslubudur. İlk kez 1970 yılında ABD'de ortaya çıkan bu gazetecilik türünde objektif olma iddiası yoktur, aksine alabildiğine subjektif bir anlatım kullanılır. Çoğu politik olan bu makalelerde alışılageldik süslü yazı üslubu ve klişe gazetecilik cümleleri yerine, okuyucuya daha içten, eğlenceli ve dürüst gelen, tasvire dayalı abartılı ayrıntılar, alaycı göndermeler, ironi, laf sokmalar, giydirmeler, hattâ kaba ve giderek küfürlü bir dil vardır. Yer yer gerçekle kurgu iç içe geçmiştir. Böylece iletilmesi amaçlanan vurucu mesajı okuyucunun daha etkili bir biçimde alacağı varsayılır. Gonzo gazeteciliğinde muhabirler kendilerini olaylara o kadar fazla dahil ederler ki, sonunda bizzat kendileri de hikâyelerinin merkezindeki kişi oluverirler. Bu tür gazeteciliğin babası sayılan Hunter S. Thompson'ın alkole düşkün olması, bu üslubun alkol ve uyuşturucu etkisi altında ortaya çıktığı izlenimini vermiştir. "Gonzo" sözcüğünün kökenlerinden birisi de alkolle bağlantılıdır: Boston'da yaşayan İrlanda kökenli Amerikalıların argosunda büyük içki maratonlarının sonunda sızmayıp ayakta kalan kişiye "Gonzo" denir. Helmut Rahn Helmut Rahn (d. 16 Ağustos 1929, Essen, Almanya - ö. 14 Ağustos 2003), eski profesyonel millî futbolcudur. Etkin olduğu dönemde forvet bölgesinde görev yapmıştır. Irak bayrağı Irak bayrağı; Yemen, Mısır, Sudan, Suriye, Ürdün, Birleşik Arap Emirlikleri bayraklarında olduğu gibi Arapları temsil eden geleneksel Arap ulusal renklerinden oluşmaktadır. Kırmızı renk hanedanlığı, siyah renk Abbasileri ve Araplığı simgelemektedir. 'Allahu Ekber' yazısı bayrağın ortasına beyaz şerit üzerine yeşil renkte ve Kufi harfleriyle Irak halkını temsil etmektedir. Careca Antônio de Oliveira Filho ya da Careca (d. 5 Ekim 1960, Araraquara), Brezilyalı eski futbolcudur. Etkin olduğu dönemde forvet olarak görev yapmıştır. Waltershausen Waltershausen, Almanya'nın Türingiya eyaletinde yer alan bir şehirdir. Şehrin nüfusu 31 Aralık 2010 sayımlarına göre 10,668 kişidir. Walsrode Walsrode, Almanya'nın Aşağı Saksonya eyaletinde yer alan bir şehirdir. Şehrin nüfusu 31 Aralık 2010 sayımlarına göre 23,978 kişidir. Naoko Takahashi Naoko Takahashi (; d. 6 Mayıs 1972, Gifu), Japon eski atlet. Kariyerinin ilk yıllarında orta mesafe koşuları koşan Takahashi, ilerleyen yıllarda başta maraton olmak üzere çeşitli uzun mesafe koşularında yarıştı. En büyük başarısını Sidney'de düzenlenen 2000 Yaz Olimpiyatları'ndaki maraton etkinliklerinde, altın madalya kazanarak elde etti. Bu yarışta elde ettiği 2:23:14 saniyelik derecesiyle, Olimpiyat rekoru kıran Takahashi'nin rekortmen unvanı, 2012 Yaz Olimpiyatları'nda Etiyopyalı Tiki Gelana'ya geçti. Whit Burnett Whitney Ewing Burnett ya da bilinen ismiyle Whit Burnett (d. 1900 - ö. 1972) Amerikalı yazar, eğitmen ve dergi yayımcısı. Burnett'ın 1940'lı yıllarda sahibi olduğu "Story" birçok önemli yazarın ilk eserlerinin basıldığı dergi oldu. Burnett ve eşi Martha Foley, Story'i 1931 yılında Viyana'da kurdu. Yeni yazarların öykülerini içeren ilk sayısı Nisan-Mayıs 1931'de yayınlandı. İki yıl sonra çift New York'a taşındı ve dergiyi bu şehirde yayınlamaya devam ettiler. Burnett ve Foley, 1936'da The Story Press'i kurarak yayıncılık yapmaya başladılar. 1939'da Harper & Bros. hatıralarından oluşan "The Literary Life and to Hell With It"'i yayınladı. 1930-1940 arasında Columbia Üniversitesi'nde öykü yazma dersleri verdi. Bu dersler sırasında öğrencilerinden biri J. D. Salinger oldu. Burnett, Salinger'ın ilk hikâyesi "Gençler"'i yazmasına yardımcı oldu ve daha sonra Story'de bu hikâyeyi bastı. Salinger, 1964'te yazdığı "A Salute to Whit Burnett" isimli makalesinde Burnett'ın sınıfta işlediği William Faulkner öyküsü "That Evening Sun Go Down" sayesinde yazarların okuyucuları ile olan ilişkisinin kafasında şekillendiğini yazdı. İkilinin arasında 1946 yılında Burnett'ın Salinger'ın derleme öykü kitabını basmayı vazgeçmesi ile bozuldu. 1930'ların sonlarında "Story"'nin tirajı 21.000'e kadar çıktı. Salinger'a ek olarak Charles Bukowski, Erskine Caldwell, John Cheever, James T. Farrell, Joseph Heller, Tennessee Williams ve Richard Wright gibi isimleri ilk kez okuyucuyla tanıştırdı. Dergide öyküleri yayınlanan yazarlar arasında Carson McCullers ve William Saroyan da yer alıyordu. The Rum Diary (anlam ayrımı) Albrecht von Roon Albrecht Theodor Emil Graf von Roon (30 Nisan 1803 - 23 Şubat 1879), Prusyalı bir asker ve devlet adamı. 1859-1873 arasında Savaş Bakanı olan Roon, Danimarka, Avusturya ve Fransa ile başarılı savaşlar yapılarak Almanya'nın Prusya liderliğinde birleşmesiyle sonuçlanan 1860'lardaki süreçte, Otto von Bismarck ve Helmuth von Moltke ile birlikte önemli bir rol oynamıştır. Bir muhafazakâr ve monarşi taraftarı olan Roon, ordunun verimliliğini artırmak için çalışan hırslı bir yenilikçiydi. 1832'de üniversite kariyerini bırakan Roon, orduya geri döndü. General von Müffling'in Krefeld'deki gözlem birliğine katıldı ve ilk olarak burada Prusya ordusunun ne kadar verimsiz bir durumda olduğunu fark etti. 1833'te Berlin'de Topoğrafya Bürosu'nda görevlendirildi. 1835'de Alman Genelkurmayı'na girdi ve ertesi yıl yüzbaşı rütbesine yükselerek Berlin Askerî Akademisi'nde eğitmen ve gözlemci oldu. 1842'de aşırı çalışmadan kaynaklı iki yıllık hastalık dönemi sonrası, binbaşılığa terfi etti ve VII. Birliğe bağlandı. Burada ordunun verimsizliğini tekrar gözleriyle görerek reformları için ilk taslakları oluşturmaya başladı. İki yıl sonra Prens Friedrich Karl'ın özel hocası olarak Bonn Üniversitesi'nde ve Avrupa seyahatlerinde yanında bulundu. 1848'de Koblenz'deki VIII. Birlik personelinin başına atandı. O yılki karışıklıklar sırasında daha sonra kral ve imparator olacak Prens Wilhelm'in altında çalıştı. Baden'deki isyanın bastırılması sırasında enerjisi ve cesaretiyle ön plana çıktı ve hizmetlerinden dolayı 3. sınıf Kızıl Kartal nişanıyla ödüllendirildi. Prense bağlı olduğu dönemde kendisine orduyla ilgili taslaklarını sunma fırsatı buldu. 1850'de ordunun organizasyonel yapısı ve verimliliğindeki eksiklikler ortaya çıkarak Olomuts Antlaşması ile sonuçlandı. Aynı yıl içinde yarbay rütbesine yükselen Roon, bir yıl sonra da albay oldu. 1856'da tümgeneral ve 1859'da korgeneral olan Roon, 1850'den beri çeşitli ve önemli görevlerde bulunmuştu. 1858'de naip olan Prens Wilhelm, 1859 yılında Roon'u ordunun yeniden düzenlenmesi üzerine rapor hazırlayan komisyona üye olarak atadı. Avusturya-Sardinya Savaşı sırasında bir tümenin taşınmasından sorumlu oldu. 1859 sonunda, orduda kıdemli korgeneralken, Eduard von Bonin'den sonraki savaş bakanı oldu. İki yıl sonra 1861'de bahriye bakanlığı da kendisine bağlandı. Edwin von Manteuffel ve Prusya'nın yeni ordu komutanı Helmuth von Moltke tarafından desteklenen Roon, Scharnhorst'un sistemini Prusya'nın değişen şartlarına uyarlamak için çalışmalara başladı. Bu desteği alabilmek için üç yıl içinde ordu hizmetinde genel bir iyileşme taahhüt etti ve 1813 Bağımsızlık Savaşı'ndaki payı hala milliyetçi destanlarda söylenegelen yedek ordunun ("Landwehr") rolünü azaltarak yeni alaylar oluşturacağını söyledi. Roon'un tekliflerine, askerî bütçenin meclis kontrolüne girmesini isteyen İlerici Parti (liberaller) egemenliğindeki Prusya Landtagı şiddetle karşı çıktı. Roon'un sonuca ulaşması yıllarca süren siyasî kavgalar ve yeni Başbakan Otto von Bismarck ile Moltke'nin güçlü destekleri sayesinde gerçekleşebildi. 1864'te İkinci Schleswig Savaşı'nın başarısı sonrası Roon, ülkedeki en çok nefret edilen kişiyken popüler birisine dönüştü. Avusturya-Prusya Savaşı'nın başlangıcında Roon piyade generalleğine yükseldi. Königgrätz'da kazanılan önemli zaferde Moltke'nin emrindeydi. Viyana yolunda Nikolsburg'da Kara Kartal Nişanı aldı. Roon'un ordu sistemi 1866 sonrası tüm Kuzey Almanya Konfederasyonu'nda uygulandı. Daha sonraki yıllarda da bu sistem Kıta Avrupası'ndaki diğer ordularda kullanıldı. 1870-71 Fransa-Prusya Savaşı sırasında Roon kral Wilhelm'in emrindeydi. Savaş Prusya için büyük bir zaferle sonuçlandı ve Roon'un katkıları yadsınamazdı. 19 Ocak 1871'de, Moltke'den hemen sonra, "Graf" (kont) unvanı aldı. Ocak 1873'te Bismarck sonrası başbakan oldu. Bismarck bu dönemde şansölyeliğini sürdürürken, Roon sağlık sorunları sebebiyle aynı yıl emekli oldu ve görevini tekrar Bismarck'a devretti. 1 Ocak 1873'te mareşal rütbesine yükseltildi. Roon, 23 Şubat 1879'da Berlin'de öldü. 1906 yılında tamamlanan zırhlı kruvazör SMS "Roon", Albrecht von Roon'ın anısına bu adı almıştır. Wallenfels Wallenfels, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 28,075 kişidir. Waldsassen Waldsassen, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 6,980 kişidir. Kantara Kalesi Kantara Kalesi, Kıbrıs'taki Beşparmak Dağları'nda bir kaledir. Adanın kuzey kıyısıyla Mesarya Ovası'nı kontrol edebilmek için inşa edilmiştir. "Kantara" sözcüğü Arapça "köprü" anlamına gelmektedir. Kesin olarak hangi tarihte yapıldığı bilinmese de çoğu kaynağa göre Bizanslılar tarafından Arap saldırılarının sona erdiği 965 yılından sonra yapıldığı yazmaktadır. Buna karşın İngiliz kralı I. Richard'ın adayı aldığı tarihe kadar kale hakkında herhangi bir kayıt yoktur. Bu kayıt kendini Kıbrıs kralı ilan eden İsaakios Komnenos'un Guy de Lusignan yönetimindeki İngiliz ordularından kaçmak için buraya sığındığı, daha sonra Girne Kalesi düştükten sonra kaleyi terk edip teslim olduğu yönündedir. 1373 yılında Cenevizlilerin adaya saldırısı sırasında Lefkoşa ve Mağusa düşse de, Kantara Kalesi konumunun da yardımıyla Kıbrıs Kralı II. Peter'in elinde kaldı. Ceneviz istilasının sona ermesinden ve Mağusa'nın Cenevizlilerin elinde kalmasından sonra, 1391 yılında I. James kalenin surlarını güçlendirdi. Bu dönemde kale önemini korumaktaydı. Daha sonra Mağusa'nın geri alınmasından sonra bile kale korunmaya devam etti. 1489 yılında ada Venedikliler tarafından ele geçirildi. Bu tarihten itibaren kale önemini kaybetmeye başladı. Beşparmak Dağları'ndaki Kantara, St. Hilarion ve Buffavento kaleleri Venedikliler tarafından önemli kabul edilmediği ve asker azlığının da bir etkisi olarak terk edildi. Bazı kaynaklara göre kale 1525 yılında terk edildi. Ancak bazı diğer kaynaklar kalenin 1529 yılında "sağlam bir kale" olduğunu yazmıştır. Kalenin terk edilişine ilişkin kesin bir tarih olmasa da 1562 yılında bir diğer yazar kalenin harabe halinde olduğunu bildirmiştir. Kale 1914 yılında aslına sadık kalınarak onarıldı ve sağlamlaştırıldı. RÃ³bert Fazekas Róbert Fazekas (d. 18 Ağustos 1975, Szombathely), Macar atlet. çekiç ve disk atma branşlarında yarışmaktadır. Disk atmada 2002 Avrupa Atletizm Şampiyonası'nda birinci, 2003 Dünya Atletizm Şampiyonası'nda ikinci, 2010 Avrupa Atletizm Şampiyonası'nda ise üçüncü oldu. 2004 Yaz Olimpiyatları'nda da disk atma dalında altın madalya kazanmasına karşın, sonradan yapılan testlerde doping kullandığı tespit edilerek diskalifiye edildi. Fazekas'a altın madalya getiren 70,93 metrelik derecesi, aynı zamanda Olimpiyat rekoru da olmuştu. Simd Simd (Osetçe:симд) Oset geleneksel halkdansı. Nao (robot) Nao, Paris Merkezli bir Fransız şirketi olan Aldebaran Robotics tarafından geliştirilmiş olan programlanabilir, orta ölçekli bir insansı robottur. Nao projesi 2004 yılında başlatıldı. 15 Ağustos 2007 tarihinde Nao, uluslararası robot yarışması olan Robot Futbolu Dünya Kupası (Robocup) Standart Platform Ligi'nde (SPL) kullanılan Sony'nin robot köpeği AIBO'nun yerini aldı. [1] Nao, RoboCup'ta 2008 ve 2009 yıllarında kullanıldı. 2010 yılında NaoV3R versiyonu RoboCup 2010'da SPL için standart olarak seçildi. [2] Nao Akademik Sürümü, araştırma ve eğitim amacıyla üniversiteler ve laboratuvarlarda kullanılmaktadır ve 2011 yılına kadar kamu dağıtım için öngörülmektedir. Ekim 2010'da Tokyo Üniversitesi, kendi kendi "Nakamura Lab"ında asistan olarak geliştirilmek umuduyla 30 adet Nao satın aldı. [3] 2010 yazında, Nao Çin'de Shanghai Expo bir senkronize dans rutin küresel manşetlere taşındı. [4] Aralık 2010 yılında, bir Nao robot bir stand-up komedi rutin, [5] ve yeni bir sürüm yapıyor gösterildirobot heykel silah ve gelişmiş motorları featuring serbest bırakıldı. Nao Altı prototipleri 2005 ve 2007 yılları arasında tasarlanmıştır: Mart 2008 tarihinde, robot Nao Robocup Edition, ilk nihai sürüm o yılın Robocup bir yarışmacı ile serbest bırakıldı. Nao Akademik Edition'da geç 2008 yılında üniversiteler ve eğitim şirketleri yayımlanmıştır. 2010 yılı sonlarında Nao Developer Program geliştiriciler artık silah featuring Nao H25 Sürüm 3.3, yeni bir başı ve her taraftan yeni bir kapasitif sensör tedarik sağlamak için başlatıldı. 2011 Mayıs ayında, Aldebaran bu Nao Kullanıcı kontrol kaynak kod halka olarak açık kaynak. Haziran 2011 yılında, Aldebaran turunda US $ 13 milyon dolar bağış fon girişimi. Intel Capital tarafından yönetilen genel halkın kullanımı için robot bir versiyonu geç 2012 yılında hizmete açılacak olan. Optogenetik Optogenetik, ışık sayesinde ve genetik yardımla beyin hücrelerini araştıran yeni gelişmekte olan bir bilim dalıdır. Genleriyle oynanmış hücrelerin ışık ile davranışlarının kontrol edilmesini içerir. Yakın gelecekte parkinson, epilepsi, kalpte ritim bozuklukları gibi birçok nörönal hastalığın tedavisinde başarılı bir şekilde uygulanabileceği tahmin ediliyor. Bayram Akgül Bayram Akgül (1970, Adana), Adanaspor'un başkanıdır. Eğitimini Yeşilevler İlköğretim Okulu'nda tamamladı. Kocayusuf Nakliye ve Fibateks Yönetim Kurulu Başkanı. TÜSİAD ve TÜGİAD üyesidir. Evli olup 2 çocuk babasıdır. Pazar Postası Pazar Postası, 1951-1959 tarihleri arasında yayımlanan ve İkinci Yeni şiirine eşlik eden haftalık bir gazetedir. 1951-1952 tarihleri arasında 79 sayısı yayımlamıştır. 1956 yılına kadar ara veren gazete, 1959 yılının ortalarına kadar düzenli olarak yayımlanmıştır. Sahibi Cemil Sait Barlas'tır. En fazla katkısı olan Yazı İşleri Müdürü Muzaffer Erdost'tur. Stony Brook Stony Brook, Manhattan'a yaklaşık olarak 60 mil uzaklıktadır. 2000 yılında yapılmış olan nüfus sayımına göre Stony Brook'un nüfusu 13,727'dir. Baltimore Township, Michigan Baltimore Kasabası, ABD'de Michigan eyaletine bağlı bulunan Barry ilçesine bağlı bir kasabadır. 2000 yılı (United States Census, 2000) sayımına göre kasaba nüfusu 1,845 kişidir. Yerleşim yeri bilindiği kadarıyla 1842 yılında yerleşenlerinin yurdu anısına gayriresmî biçimde "Baltimore" olarak isimlendirilmiştir. Mayıs 1880 tarihinde Baltimore adı ile bir Posta Ofisi açılmıştır. Birleşik Devletler Nüfus Bürosuna göre, 94 km² (36,2 mil²) olan toplam alanının 92 km² (35,4 mil²)'si kara ve geri kalan 2,1 km² (%2,07 – 0,8 mile²)'lik alanı ise su kütleleridir. 2000 sayımında 1845 kişinin, 693 evde ve 537 ailenin kasabada yaşamakta olduğu tespit edilmiştir. Nüfus yoğunluğu 52,1/mil karedir (20,1/km²). Yaşayan kişilerin %98,37 beyaz, %0,22 Afrikalı Amerikan, %0,22 Yerli Kızılderili, %0,22 Asyalı, % 0,11 i ise diğer ırklardan ve %0,87 si iki veya fazla ırkın karışımından oluşmaktadır. İspanyol veya diğerlerinin nüfusundaki oranı %0,76 bulundu. 693 evin sakinleri olarak; 18 yaşının altında çocukları olan %31,9 kişinin ailesi ile birlikte yaşadıkları, % 68 oranında evli çiftlerin bulunduğu, % 5,1 bayanın bekar olduğu ve %22,4 lük dilimin aile olmadıkları, %18,2 oranında evin bireysel olduğu ve % 7,6 dilimin ise 65 yaşın üzerinde ve tek yaşadıkları tespit edilmiştir. Evlerin ortalama ölçüsü 2,63 ve ortalama aile ölçüsü 2,94 idi. Kasaba nüfusunun %23,6 sinın 18 yaşının altında olduğu, %7,2 sinin 18 ve 24 yaşları arasında bulundukları, %27,8 inin 25 ve 44 arasında, %27 sinin 45 ve 64 arasında, ve %14.5 inin 65 yaşının üzerinde bulunmaktadır. Yaş ortalaması 40’ tır. Her yüz bayana karşılık 104,5 erkek vardır. 18 yaşının altında olan her yüz bayana karşılık 104,3 erkek vardır. Kasabada ortalama ev girdisi ev başına 45,761 Dolardır. Aile başına ortalama kazanç girdisi 50,197 Dolardır. Erkek başına ortalama girdi ise 33,929 Dolar iken kadın başına ortalama girdi 23,309’ dur. Kasaba için per capita income 20,405 dolardır. Yaklaşık %4,4 aile ve %9,8 oranında nüfus yoksulluk çizgisinin altındadır. Bu orana %11,1 18 yaş altı ve %2,2 65 yaş üstü de dahildir. Portland taşı Portland taşı, Portland Adası, Dorset taş ocaklarından çıkarılan, Jura Devri'nin Tithonian evresinden bir kireçtaşıdır. Taş ocakları, beyaz-gri kireçtaşı yataklarının chert yataklarından ayrılmasından oluşur. Yaygın olarak Britanya adalarında, özellikle de Londra'daki St Paul Katedrali ve Buckingham Sarayı gibi önemli kamu binalarında yapı taşı olarak kullanılmıştır. Ayrıca birçok ülkeye ihraç edilmiştir. Örneğin New York şehrindeki Birleşmiş Milletler Genel Merkezi binasında Portland taşı kullanılmıştır. Walldürn Walldürn, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 11,702 kişidir. Waldshut-Tiengen Waldshut-Tiengen, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2014 itibarıyla 23.063 kişidir. Waldmünchen Waldmünchen, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 6,976 kişidir. Waldkraiburg Waldkraiburg, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 23,892 kişidir. Waldkirchen Waldkraiburg, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 10,481 kişidir. Waldkirch Waldkirch, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 20,857 kişidir. Waldkappel Waldkappel, Almanya'nın Hessen eyaletinde yer alan bir şehirdir. Şehrin nüfusu 31 Aralık 2010 sayımlarına göre 4,592 kişidir. Waldheim Waldheim, Almanya'nın Saksonya eyaletinde yer alan bir kasabadır. Kasabanın nüfusu 31 Aralık 2010 sayımlarına göre 8,427 kişidir. Waldershof Waldershof, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 4.415 kişidir. Waldenburg, Baden-WÃ¼rttemberg Waldenburg, Almanya'nın Baden-Württemberg eyaletinde yer alan bir kasabadır. Kasabanın nüfusu 31 Aralık 2010 sayımlarına göre 3,004 kişidir. Kasaba, Waldenburg Kalesi'ne ve birkaç kiliseye ev sahipliği yapmaktadır. Waldenburg ismi ilkin 1253 yılında kayıtlara geçer. 1330'da özgür imparatorluk şehri statüsünü alan Waldenburg'un nüfusu Otuz Yıl Savaşı'nda, veba salgınının da patlak vermesiyle çok azalır. Ren Konfederasyonu'nun 1806'deki ilhakıyla Waldenburg, Württemberg Krallığı'na katılır ve 1952'den sonra Federal Alman Cumhuriyeti'nin Baden-Württemberg eyaletinin parçası durumunda kalır. Kasaba 1945 Nisan'ında, İkinci Dünya savaşı'nın sonunda Wehrmacht tarafından Amerika Birleşik Devletleri'nin Üçüncü ordusuna karşı son çare direniş için işgal edilir, ancak Amerikan topları tarafından tamamen yok edilir. Savaştan sonra bazı tarihi binaları tekrar inşa edilmiştir. Tarihi Waldenburg Kalesi hâlâ onu inşa ettiren Hohenlohe-Waldenburg-Schillingsfürst ailesinin mülkiyetindedir. Ocak 1971'de Obersteinbach köyü ile birleşir. Waldenburg (Sachsen) Waldenburg (Sachsen), Almanya'nın Saksonya eyaletinde yer alan bir şehirdir. Şehrin nüfusu 31 Ekim 2019 verilerine göre 4,043 kişidir. Waldenbuch Waldenbuch, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 8,527 kişidir. Waldeck (ÅŸehir) Waldeck, Almanya'nın Hessen eyaletinde yer alan bir şehirdir. Şehrin nüfusu 31 Aralık 2010 sayımlarına göre 7,155 kişidir. Waldbröl Waldbröl, Almanya'nın Aşağı Saksonya eyaletinde yer alan bir şehirdir. Şehrin nüfusu 31 Aralık 2010 sayımlarına göre 19,333 kişidir. Waischenfeld Waischenfeld, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 3,165 kişidir. Bozkır dönemi Türk mimarisi Bozkır dönemi Türk mimarisi, bozkır yaşam biçimini benimsemiş Türklerde görülen mimaridir. Türkler tamamen göçebe yaşam değil, yarı-göçebe yaşam sürmekteydiler. Bozkır mimarisinin tarihi İskitlerle başlar. İskitler Neapolis gibi az sayıda da olsa şehirler yapmış köy ve kasaba hayatı oluşmuştur. Gene de İskitler bütün Türk toplulukları gibi daha çok göçebe bir yaşam sürmeyi tercih etmiş, çok az sayıda kişi şehirlerde yaşamıştır. Hunlar daha çok savaş kuleleri veya ona benzer küçük yapılar bırakarak çok fazla mimari açıdan bozkır mimarisi etkilememiştir. Asıl Büyük Hun Devleti parçalandıktan sonra Çin sınırları içinde kurulan küçük Türk devletçikleri kurulmuş ve bunlardan birkaçı tamamen yerleşik hayata geçmeyi başarmıştır. Bunların çoğu asimile olarak her yönüyle Çinleşmişlerdir. Bundan sonra çoğu Çin mimarisinden esinlenip kurdukları minik köy kasaba vb. yerlerde bu mimariyi kullanmışlardır. Bu dönemde yapılan en önemli eserler "Hai Bao Ta" adlı pagoda ve Tongwancheng adlı şehirdir. Hai Bao Ta Çin'in en eski pagodasıdır ve Büyük Hun döneminde yapılmıştır. Yapılmasını Büyük Hun imparatoru Helian Bobo emretmiştir ve pagoda 11 katlı ve sade bir mimari içermektedir. Tongwancheng ise Çin'in Shaanxi eyaletinde bulunur ve 419 yılında kurulmuştur. Özgün bir mimari yapı içermektedir, doğu ve batı bölümlerinden oluşur. Şehrin doğu tarafında bir bürokrat sarayı, batı tarafında ise hükümdara ait bir saray bulunur. Tongwancheng 10. yy.'da boşaltılmıştır ve kalıntıları ayaktadır. Göktürkler'de yazıtlar, heykeller, su kanalları vb. açıdan gelişme gösterir. Aynı zamanda Orhun abidelerinin bulunduğu kısım mimari açıdan ayrıca önemlidir. Orhun'da devasa kaplumbağa, koç gibi canlıların ve ayrıca devlet görevlilerinin heykellerine, balballara, taş yollara, üç büyük yazıta ve yazıtların bulunduğu alanda içinde resimlerin vb. bulunduğu bark adı verilen küçük bir yapıya ( yapı günümüzde bulunmamaktadır ) ve günümüzde sadece taşları kalmış olan sunaklara rastlanır. Aynı zamanda Tötö kanalıda Göktürkler döneminde yapılmıştır. Onun dışında mimariden yoksun bir dönemdir. Uygurlarda tamamen şehirleşmeye geçilmiştir. Başta özgün bir mimari olam Uygur mimarisi sonradan Çin ve İslam etkileriyle özelliği değişmiş bir mimaridir. Bu dönemde özelliği değişmeyen Ordu-Balık, Beş-Balık, Yar-Balık ve Por Bayın adlı şehirlere rastlayabiliriz. Uygur mimarisinde temel yapım malzemeleri kepiç ve tuğladır. Ayrıca bu dönemde İslamlaşmanında etkisiyle birlikte kubbesel yapılarada rastlanılabilir. İlk başta Karahanlılar'la başlar daha sonra Uygurlar'ada sıçrar özellikle bu mimariyi kullana bozkır devleti Timur-Babür Devleti'dir. Bu dönemde artık mimarimize göre pers prensi ve islam mimarisi baskın gözükür. Evler genellikler tahta veya kerpiçten yapılırdı ve çoğunda bir mimari üslup bulunmazdı. Mimari üslubun bulunmaması ise yazın yaylaklerda, yurtlarda kışın ise geçici olarak evlerde yaşamalarıdır. Nüfusun çoğu göçebedir, şehir hayatı yaşayanların sayısı azdır. Saraylarda ise, saraylar genellikle tahtadan yapılırdı, ama tahtadan olmayıp başka malzemelerle yapılanlarda vardır. Ve sarayların sayısı bir değil birkaç taneydi. Neredeyse her bir sarayda bir tigin ( veliaht prens ) otururdu. Charles D. Lewis Charles D. Lewis (d. 1955), Barbadoslu şarkıcı ve müzisyen. 1990 yılında piyasaya sürdüğü "Soca Dance" ve "Soca City" adlı hareketli latin ezgileri sergileyen parçalarındaki dans figürü dünyanın birçok yerinde zamanında büyük ses getirmiştir. Master Master veya Masters ÅŸu anlamlara gelebilir: Waibstadt Waibstadt, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 5,723 kişidir. Waiblingen Waiblingen, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 52,900 kişidir. Waghäusel Waghäusel, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 20.620 kişidir. Wadern Wadern, Almanya'nın Saarland eyaletinde yer alan bir şehirdir. Şehrin nüfusu 31 Aralık 2010 sayımlarına göre 16,406 kişidir. Ahmed Zevail Ahmed Hasan Zevail (; d. 26 Şubat 1946, Demenhur - ö. 2 Ağustos 2016, Pasadena) Mısırlı-Amerikalı bilim insanı. 1999 yılında femtokimya üzerine çalışmaları için Nobel Kimya Ödülü'nü kazanmıştır. Kaliforniya Teknoloji Enstitüsü'nde fizik ve kimya profesörüdür. 26 Şubat 1946 tarihinde Mısır'daki Demenhur şehrinde doğan Ahmed Zevail, Desouk şehrinde büyüdü. Lisans ve yüksek lisans eğitimini İskenderiye Üniversitesi'nde tamamladı. Bunun ardından, doktorasını yapmak üzere ABD'ye taşındı. Pennsylvania Üniversitesi'nde, danışmanlığını Robin Hochstrasser'in yaptığı doktorasını tamamladı. Doktora sonrası "fellowship"'ini, danışmanlığını Charles B. Harris'in yaptığı Kaliforniya Üniversitesi, Berkeley'de tamamladı. Berkeley Üniversitesi'nda doktora sonrası çalışmasından sonra, 1976'da Caltech'te çalışması için teklif aldı. 1982'de ABD vatandaşı oldu. Zewail'in çalışmaları femtokimyanın öncülerindendir. Zewail'in diğer uluslararası ödülleri arasında, Wolf Foundation tarafından verilen Kimya dalında Wolf Ödülü (1993), Tolman Medal (1997), Robert A. Welch Award (1997) ve American Chemical Society tarafından verilen Priestley Medal (2011) bulunmaktadır. 1999'da Mısır'ın en yüksek devlet nişanı olan Grand Collar of the Nile'e nail görüldü. Mayıs 2003'te İsveç'teki Lund Üniversitesi tarafından fahri doktora unvanına ve İsveç Kraliyet Bilimler Akademisi'nin üyeliğine nail görüldü. 2006 yılında Cambridge Üniversitesi fahri bilim doktoru ("doctor of science") unvanı verildi. Mayıs 2008'de, Complutense University of Madrid'ten fahri doktoraya nail görüldü. Şubat 2009'da University of Jordan tarafından kendisine, sanat ve bilim dalında fahri doktora verildi. Zewail, evli ve dört çocukludur. 2 Ağustos 2016'da Amerika Birleşik Devletleri'nin Kaliforniya eyaletinin Pasadena şehrinde solunum yetmezliği nedeniyle 70 yaşında hayatını kaybetti. Mısır'ın başkenti Kahire'de düzenlenen askerî cenaze töreni sonrasında aile kabristanına defnedildi. WÃ¤chtersbach Wächtersbach, Almanya'nın Hessen eyaletinde yer alan bir şehirdir. Şehrin nüfusu 31 Aralık 2017 sayımlarına göre 12,501 kişidir. Wachenheim an der WeinstraÃŸe Wachenheim an der Weinstraße, Almanya'nın Renanya-Palatina eyaletinde yer alan bir şehirdir. Şehrin nüfusu 31 Aralık 2010 sayımlarına göre 4,680 kişidir. Refik Tağı Refik Nezir oğlu Tağıyev (Azerice: Rafiq Nəzir oğlu Tağıyev, 5 Ağustos 1950 - 23 Kasım 2011), Azeri yazar, gazeteci, hekim. Refik Tağı Azerbaycan SSC'nin Masallı ilinde doğdu. 1972 yılında Azerbaycan Devlet Tıp Enstitüsünden mezun olmuş, iki yıl sonra Moskova Tıp Enstitüsünde İç Hastalıklar alanında uzmanlık eğitimi almıştır. İlk şiiri 1968 yılında, ilk hikâyesi 1977 yılında yayınlandı. Azerbaycan'ın en önemli edebi kurumu olan Azerbaycan Yazarlar Birliği'ne 1988 yılında üye olmuş, 2004 senesinde Azerbaycanlı şair Samed Vurgun hakkında yazdığı eleştirel yazıdan sonra bu kurumdan ihraç edilmiştir. Kasım 2006'da "Sanat" gazetesinde yayınlanan "Avrupa ve Biz" yazısından sonra İranlı Ayetullah Fazıl Lenkerani kendisi hakkında ölüm fetvası vermiştir. 4 Mayıs 2007 tarihinde "etnik ve dinsel provokasyon" iddiası ile tutuklanmış, 28 Aralık 2007 tarihinde af kararı ile serbest bırakılmıştır.. Refik Tağı, 19 Kasım 2011 tarihinde sokak ortasında bıçaklı saldırıya uğramış, saldırganlar olay yerinden kaçmıştır. Hastaneye kaldırılan yazarın ameliyat sonrası durumunda hafif iyileşme olsa da dört gün sonra hayatını kaybetmiştir. Hastanede kendisinden röportaj alan gazetecilere saldırının hırsızlık nedeniyle gerçekleştirildiğine inanmadığını, olaydan dokuz gün önce yazdığı "İran ve Küreselleşme Kaçınılmazlığı" makalesi ile ilgili olabileceğini belirtmişti. Yazarın ölümünden sonra Fazıl Lenkerani'nin oğlu Ayetullah Muhammet Cevat Lenkerani babasının resmî sitesinde Azerbaycan halkını kutlamış ve katilin şüphesiz Allah tarafından mükafatlandırılacağını beyan etmiştir. Marcelo Zarvos Marcelo Uchoa Zarvos (Mayıs 1969 - São Paulo), Yunan asıllı Brezilyalı piyanist ve besteci. Genç yaşta klasik müziğe başladı. Boston, Massachusetts'te kurulmuş bağımsız bir müzik konservatuvarı olan Berklee College of Music'te eğitim aldı. Zarvos, daha çok caz müzik ve bir albümünde beraber çalıştığı saksofoncu Peter Epstein ile müzik hayatında başarıyı yakaladı. "Kissing Jessica Stein", "The Door in the Floor", "Sin Nombre", ve "Boynton Beach Club" dahil olmak üzere çeşitli filmlerin müziklerini besteledi. Robert Pattinson'ın baş rolde olduğu Beni Unutma adlı filmin müziğini besteledi. 14 Şubat 2010 tarihinde oğlu Julian Francis Zarvos doğdu. Zarvos'un annesi Janel Moloney bir aktristir. 2011 yılında Vanessa Hudgens'ın baş rolde olduğu "Beastly" ve Mel Gibson ile Jodie Foster'ın rol aldığı "The Beaver" adlı filmin müziklerini besteledi. Kirli Sırlar filmi için yaptığı "Edward's Secret" adlı bestesi, The Violin ve Craig Worries öne çıkan eserlerinden bazılarıdır. Çığlık 3 Scream 3 ("Çığlık 3"), 2000 yılı ABD yapımı film. Kevin Williamson ve Ehren Krueger'ın senaryosunu yazıp, Wes Craven'ın yönettiği Çığlık serisinin üçüncü filmidir. İlk iki filmin kahramanı Sidney Prescott, Woodsboro Kasabası ve Windsor üniversitesinde yaşadığı olayların ardından, hayalet maskeli katillerden korunmak için Kaliforniya dağlarının eteklerindeki bir dağ evine yerleşmiştir. Laura takma ismi ve sahte kimlikle kendisini olası tehlikelerden korumakta, aynı zamanda sorunlu insanlara telefonla danışmanlık yapmaktadır. Her şey gayet rutin bir akış içerisinde iken, hayalet maskeli katilin yeniden ortaya çıkıp Cotton Weary ve sevgilisi Christine Hamilton'u öldürmesi sonucu sıkıntılı süreç yeniden başlar. Ancak polis bu iki cinayetin seri katil tarafından işlendiğine, Bıçak 3 filmi oyuncularının senaryoya uygun olarak teker teker öldürülmeye başlanması ile ikna olacaktır. Maskeli katil tekrar ortaya çıkmıştır ve esas hedefi Maureen Prescott'ın kızı Sidney Prescott ile yüzleşmek, ardından da onu öldürmektir. Hollywood'ın Sunrise stüdyolarında çekilen Bıçak 3 filmi, söz konusu cinayetler nedeniyle polis tarafından iptal edilir. Filmin yönetmeni Roman Bridger filminin iptaline şiddetle tepki göstermekte ve aynı zamanda oyunculardan Sarah Darling'in öldürülmeden önce kendisiyle telefon görüşmesi yaptığı iddiasıyla tutuklanmıştır. Polis, Roman'ın cep telefonu kayıtlarını inceler ve temiz çıktığı anlaşılınca serbest bırakmak zorunda kalır. Roman aklanmıştır ama maskeli katil iptal edilen filmi gerçek hayatta çekme (uygulama) fikrinden vazgeçmez, oyuncuları öldürmeye devam eder. Tüm bu olaylar devam ederken, Katil Sidney'in kaldığı dağ evinin yerini bulur ve terörize etmeye başlar. Yerinin bulunduğunu anlayan Sidney, Los Angeles şehir merkezine ve Sunrise stüdyolarının bulunduğu yere gitmeye karar verir. Orada Woodsboro'dan tanıdığı dostları gazeteci Gale ve Polis Memuru Dewey ile buluşur. Bundan sonra birlikte katili araştırma kararı alırlar. Sidney, Los Angeles polis departmanı ofisinde Dedektif Mark Kincaid korumasındayken, Gale ve Dewey Bıçak 3 oyuncularının geçici olarak kaldığı Villaya giderler. Oyuncuların koruması öldürülür ve hepsi eve hapsolur. Buradan kurtulanlar katilin olay yerine, Sidney'in annesi Maureen Prescott'ın gençliğine ait bir fotoğraf bıraktığını görürler. Fotoğraf Sunrise Stüdyoları civarında çekilmiştir ve Maureen Prescott'ın film şirketi sahibi John Milton ile gayrımeşru bir ilişkisi vardır. Bunun üzerine gazeteci Gale ve Bıçak 3 oyuncularından Jennifer, fotoğrafın kime ait olduğunu öğrenmek için araştırmaya koyulur. Fotoğraf Rina Reynolds adı verilen eski bir hollywood oyuncusuna aittir ve daha sonra yaşadığı yerle kimliğini değiştirerek Maureen Prescott haline getirmiştir. Tüm bunlardan sonra, Bıçak 3 filminin yönetmeni Roman kendisine ait büyük bir doğumgünü partisi verir. Gale, Dewey ve Jennifer ise Sidney tarafından aranarak bu partiye yönlendirilirler. Parti John Milton'a ait büyük bir evde verilmektedir ve Bıçak 3 oyuncularının hepsi oradadır, buna Sidney, Gale ve Dewey'de katılınca maskeli katilin katliam yapması için gereken bütün koşullar sağlanmıştır. Katil başta Roman olmak üzere bütün Bıçak 3 oyuncularını öldürür (Tyson,Angeline,Jennifer). Geriye sadece Gale ve Dewey kalır, onları esir alan katil aslında Sidney'in sesini kullanarak partiye davet etmiştir. Kullandığı ses değiştirme cihazı sadece kendi sesini değil, başkalarına ait olan ses frekanslarını da kullanabilmektedir. Bu nedenle katil, polis ofisinde saklanan Sidney'i arar ve partinin verildiği Milton konağına gelmesini aksi halde arkadaşları Gale ve Dewey'i öldüreceğini söyler. Dostlarının hayatını düşünen Sidney eve gelir ve onlarla, hemen ardından da katille karşılaşır. Kısa bir kovalamaca sonucunda evin gizli bir bölümüne girer ve orada katille yüzleşir. Katil, daha önce kendisinin öldüğü izlenimini veren Bıçak 3 yönetmeni Roman Bridger'dır. Roman, Maureen'ın Woodsboro öncesi hayatında gayrımeşru olarak dünyaya getirdiği oğludur. Babası ise John Milton'dır. California'dan Woodsboro'a taşındığında tüm hayatını değiştiren Maureen, önceki hayatından olan oğlu Roman'ı da reddetmiş ve onun oyuncu Rina Reynolds'un çocuğu olduğunu söylemiştir. Bunun üzerine kinlenen Roman, Annesini Woodsboro'da izlemeye başlar. Annenin, kasabadaki birçok erkekle ilişkisi olduğunu gören Roman, bu erkeklerden birisi olan Hank Loomis'in oğlu Billy Loomis'i, Maureen Prescott'ı öldürmesi için empoze eder. Billy'nin anne ve babası bu eş aldatmaca olayı nedeniyle boşanmıştır. Bunun etkisiyle duyguları depreşen Billy ve arkadaşı Stuart, Maureen Prescott'ı öldürür; ardından sırayla ilk filmdeki cinayetleri işlemeye başlarlar. Ancak ilk filmdeki bu cinayetlerden Sidney'in başarılı şekilde kurtuluşu, Roman'ı harekete geçirir. Bu başarısızlık, Bıçak 3 cinayetlerinin işlenmesine yol açmıştır. Üvey kızkardeşini öldürme çabası, Maureen'in Sidney'e olan bağlılığı ve Roman'ı dışlamasından başka bir şey değildir aslında. John Milton'ın boğazını keserek öldüren Roman, telesekreter kayıtlarına Sidney'e ait olmayan ama onun ses tonunda bir mesaj bırakır ve tüm cinayetlerin Sidney'in üstüne yıkılacağını, kendisinin bundan kurtulacağını düşünür. Sidney, Roman ile uzun bir dalaştan sonra onu yaralar. Ayağa kalkıp yeniden Sidney'e saldırmaya çalışan Roman'ı, olay yerine gelen Dewey alnından vurarak öldürür. Çığlık 2 Çığlık 2 ("Özgün adı: Scream 2"), 1997 yılı ABD yapımı Slasher film. Doksanlı yılları kasıp kavuran "Çığlık"ın devam filmlerinden ilkidir. Woodsboro kasabasında lise öğrenimi görürken yaşadığı dehşet verici olayların ardından Sidney ile yakın arkadaşı Randy, Ohio'daki Windsor üniversitesine başlamış, Tiyatro ve Film eğitimi görmektedirler. Ancak iki zenci sinema öğrencisinin, Woodsboro'daki olayları konu alan Bıçak filminin bir gösterimi sırasında yine sinema salonunda öldürülmesi kanlı olayların yeniden başladığına işaret eder. Dreya Weber Dreya Weber (doğum adıyla Andrea Weber; 8 Ağustos 1961), Amerikalı oyuncu, yapımcı ve sporcu. 1961 yılında Indianapolis kentinde doğdu. New York'ta "Hunter College"'de eğitim gördü. Salt Lake City'de düzenlenen 2002 Kış Olimpiyatları'nda kayak dalında yarıştı. Usta bir ip cambazı da olan Dreya Weber, Madonna, Cher ve Pink gibi sanatçıların konserlerinde akrobasi gösterileri yaptı. Bu sebeple 2010 yılı Grammy Ödülleri "Pink" ödülüne layık görüldü. Sinemada yine sportif içerikli filmlerde rol almış, 2006 yapımı "Gymnast" filminde biseksüel jimnastik hocası rolüyle başarı göstermiştir. Ä°lgili Taraflar İlgili Taraflar (İng. Both Parties Concerned), Amerikalı yazar J. D. Salinger'ın ilk kez 26 Şubat 1944'te "Saturday Evening Post"'ta yayınlanan öyküsü. Öykünün ilk ismi "Gök Gürlediği Zaman Beni Uyandır"'dır. Bu öykü, Salinger'ın Bainbridge'de yaşarken yazdığı ve 1944 yılında "Saturday Evening Post"'ta yayınlanan üç öyküsünden biridir. Diğerleri "Bir Erin Ölümü" ve "Son İznin Son Günü"'dür. Ocak 1944'te Salinger, ajansı Dorothy Olding'den üç çalışmasını "Saturday Evening Post"'a sattığı haberini aldı. Yazar dergiye "İlgili Taraflar"'ı "Gök Gürlediği Zaman Beni Uyandır" ("Wake Me When It Thunders") ismiyle satmıştı. Derginin bilgisi dışında isimde değişiklik yapması yazarı çok sinirlendirdi. Salinger'ın bir daha "Saturday Evening Post" gibi kuşe kağıda basılan popüler dergilere çalışmalarını satmamaya karar verdiği iddia edilir. Hikâyenin kahramanları olan Billie ve Ruthie Vullmer genç yaşlarında Ruthie'nin annesinin itirazlarına rağmen evlenmiş ve çocuk sahibi olmuşlardır. Billy, yeni düzenlerine ayak uyduramamıştır. Ruthie'yi bekar günlerindeki gibi yaşamaya zorlamaktadır. Geceleri çocuğu evde bırakarak yaşadıkları yerdeki bara gitme konusunda ısrarlıdır. Bir süre kocasının isteklerine boyun eğen kadın, en sonunda eşyalarını toplar, bebeğini de alarak annesinin evine geri döner. Bir süre sonra Ruthie, Billy'e geri döner. Adam, artık değiştiğini ve sorumluluk sahibi olduğunu göstermek için eşine eğer gece gök gürlediğinde korkarsa kendisini uyandırmasını söyler. Billy o gece gök gürleme sesiyle uyandığında Ruthie'nin yanında olmadığını fark eder. Onu geceleri gök gürlediğinde kendisi uyurken hep saklandığı yer olan dolapta büzülmüş bir şekilde bulacağını düşünür. Oysa Ruthie mutfaktadır. Öykü, Şubat 1944'te "Saturday Evening Post"'ta yayınlanmasının ardından çok popüler oldu. Dönemin okurları Billy ve Ruthie çiftini kendilerine yakın buldular. 14 Nisan 1944'te, Salinger hâlâ II. Dünya Savaşı sebebiyle Avrupa'dayken, "Story" dergisinin sahibi ve arkadaşı Whit Burnett yazara öykülerinden oluşan bir derlemeyi antoloji olarak basmayı teklif etti. Kitabın ismi "Gençler" olacaktı. Salinger böyle bir antoloji fikrinin onu korkuttuğunu itiraf etse de teklifi tamamen reddetmedi. Hatta Burnett'a kitapta yer alabilecek sekiz hikâyesinin listesini gönderdi. Bu hikâyeler arasında "İlgili Taraflar" da vardı. Aynı yılın 9 Haziran'ında Whit Burnett kararını değiştirdi ve "Gençler" antolojisini basmak yerine Salinger'ın henüz yazmadığı ilk romanını beklemeyi tercih ettiğini açıkladı. O günlerde Normandiya'da bulunan Salinger bu kararı kendine bildiren ajansı Dorothy Olding'e yazdığı mektubunda Burnett'ın kararına saygı duyduğunu bir süredir çalıştığı Holden Caulfield romanına ancak savaştan döndükten sonra devam edebileceğini bildirdi. Eylül ayında "Gençler" antolojisinin yayınlanması bir kere daha gündeme geldi. Fakat bir gelişme kaydedilemedi. 10 Nisan 1945 tarihli Salinger'ın ajansına ait bir dokümanda bu antolojide yer alacak öykü sayısının on dokuza çıktığı görülüyordu ve "İlgili Taraflar" gene listedeydi. Burnett'ın yayınevi olan Story Press'te de 1946 tarihli benzer bir liste mevcuttur. Burnett, İkinci Dünya Savaşı sonrasında halen Almanya'da bulunan Salinger'a yayınlanacağını umut ettiği ilk romanından önce "Gençler"'i yayınlayabileceklerini bildiren bir mektup yazdı. Salinger, 1946'da ABD'ye döndüğünde 1000 dolar avans da aldığı için antolojinin yayınlanacağından emindi. Fakat, Burnett'ın yazara kötü haberleri vardı. Kendi yayınevi kitabın basımını finanse edemiyordu. Yayıncının ortaklık teklif ettiği Lippincott Press ise kitabı reddetmişti. Böylece "Gençler" antolojisi basılamadı. Ulus Ã–zel Musevi Lisesi Ulus Özel Musevi Lisesi, İstanbul'un Beşiktaş ilçesinin Ulus semtinde yer alan ve Türkiye Yahudileri Cemaati’nin tek okulu olan anaokulu, ilköğretim, ortaokul ve lisesi bulunan özel bir okuldur. Öğrenim dili Türkçedir. Ulus Özel Musevi Lisesi, 1914-1915 eğitim yılında Midraşa Yavne adıyla Yemenici sokaktaki binasında, Bene Berit derneği, Jozef Niyego ve Dr. David Markus'un girişimleriyle kuruldu. İstanbul Yahudi toplumunun çocuklarına daha önceleri ilköğretim seviyesinde eğitim veren birçok okul bulunmasına rağmen lise seviyesinde eğitim verecek veren bu okul bir ilkti. Ayrıca o zamana kadar kurulan Yahudi okulları hep dış yardımlarla kuruluyor ve ayakta duruyordu. Midraşa Yavne, Türk Yahudi toplumunun çabalarıyla kurulan ve sürdürülen ilk liseydi. Okulun kurulmasında büyük emeği geçen iki kişiden Jozef Niyego, Alliance okulu, Paris'teki Ecole Normale Israelite Orientale ve Montpellier'deki Agronomi Üniversitesi'nde eğitimini tamamladıktan sonra Filistin'e (bugünkü İsrail) giderek Mikveh Israel okulunda önce direktör yardımcısı sonra da direktör olarak 18 yıl çalıştı. Filistin'deki ilk Yahudi agronomist (tarımbilimci) olarak tarımın gelişmesi, çiftliklerin kurulması ve işgücünün eğitilmesiyle ilgilendi. Bataklıkların kurutulması amacıyla Avustralya'dan okaliptus ağaçlarının getirilmesini sağlayan da kendisidir. 1904'te geldiği İstanbul'da değişik görevler üstlendikten sonra 1914 yılında Midraşa Yavne'nin kurulmasını sağladı ve üç yıl müdürlüğünü üslendi (1914-1917). Kuruluşun ikinci büyük mimarı Dr. David Markus, eğitimci, filozof, psikolog ve din adamıydı. Rusya'da Novgorod'da dünyaya geldi, Yeşiva eğitimi (Yahudi dini eğitimi) alarak haham unvanı aldı, ve Boon Üniversitesinde psikoloji, pedagoji ve felsefe okudu. 1900 yılında Osmanlı Aşkenaz cemaatinin daveti üzerine İstanbul'a geldi ve Aşkenaz Yahudilerin dini lideri ve Goldschmidt Lisesinin müdürü olarak göreve başladı. Daha sonra birkaç okul daha kuran Markus, Bene Berit kuruluşunun ve Josef Niyego'nun da desteğiyle Midraşa Yavnenin kurulmasını sağladı ve hükümetten gerekli izinleri aldı. 1940 yılında emekli olana kadar da okulda çalıştı. Musevi Lisesi kurulduğu dönemden sonra birkaç kez yer ve eğitim sistemi değiştirdi. Galata'da Yemenici sokaktan Hoca Ali sokağına, oradan Drogmanat sokağına ve nihayet Kumbaracı yokuşuna taşındı. 1940'ta ise önceleri Goldschmidt okulu olan Şişhane'de Mektep sokaktaki binasına geçti 1994-1995 yılında Bernar Nahum öncülüğünde bir grup hayır sever iş adamlarının bağışları ve çabaları ile Aşkenaz Cemaati tarafından tahsis edilen Ulus'taki bir arsada inşa edilen yeni binasında eğitimine başladı.(Bu geçiş süresinde Musevi 1. Karma Ana ve İlköğretim Okulu da taşınarak Ulus'taki binayı Musevi Lisesi ile ortak kullanarak öğretime devam etti.) Okulun adı önce Midraşa Yavne ya da Bene Berit Lisesi olarak bilinirken Beyoğlu Özel Musevi Lisesi adını aldı. 1994'te Ulus'taki binasına taşınınca adı Özel Musevi Lisesi, 1998'de ise Ulus Özel Musevi Lisesi olarak değişti. Eğitim sistemi 1937 yılına kadar Galatasaray Lisesi'nin programlarıyla eşdeğer Fransızca müfredatı takip etti. Bu yıldan itibaren Türkçe eğitime geçildi 1962-1963 yılında Fen ve Edebiyat bölümleri oluşturuldu. 1964-1965 yılından itibaren ise yabancı dil olarak Fransızcanın yanı sıra İngilizce de öğretilmeye başlandı. 1992 yılında Hazırlık sınıfı açma ve 1994-1995 yılında ise bazı dersleri yabancı dilde okutma onaylarını alarak Anadolu Lisesi statüsüne geçerek yabancı dilde (İngilizce) eğitim vermeye başladı. 1998 yılında çıkan ilköğretim kanununa göre gerekli değişiklikleri yaptı ve 2001-2002 yılında Lise Hazırlık sınıfını açarak yeni sisteme geçti. Ulus Özel Musevi Lisesi'nin kurucusu Türkiye Hahambaşılığı, Ulus Özel Musevi 1. Karma Ana ve İlköğretim Okulu'nun kurucusu ise Neve Şalom Sinagogu Vakfıdır. Okullar Türkiye Cumhuriyeti Millî Eğitim Bakanlığı'na bağlı özel azınlık okulu statüsündedir. Ulus Özel Musevi Lisesi Vakfı, 150 kadar kurucu tarafından okullara maddi ve manevi destek sağlamak amacıyla 1994 yılında kurulmuştur. Eddy Grant Eddy Grant (d. 5 Mart 1948 ), Guyana asıllı İngiliz müzisyen, şarkıcı. 1988 yılında piyasaya sürdüğü Güney Afrika'daki ırkçılığa karşı yapılan "Maxi single" çalışması "Gimme Hope Jo'anna" ile tanınan sanatçı elektronik müzik aletlerini iyi derecede kullanabilmektedir. Eddy Grant diskografisi Vreden Vreden, Almanya'nın Kuzey Ren-Vestfalya eyaletinde yer alan bir şehirdir. Şehrin nüfusu 31 Aralık 2010 sayımlarına göre 22,551 kişidir. Neşe Yaşın Neşe Yaşın (d. 12 Şubat 1959), Kıbrıslı Türk şair ve yazar. Yaşın 12 Şubat 1959 günü Lefkoşa'da doğdu. Babası ve erkek kardeşi kendisi gibi şair ve yazar olan Özker Yaşın ve Mehmet Yaşın'dır. Lisans eğitimini Orta Doğu Teknik Üniversitesi "Sosyoloji" bölümü ve yüksek lisan eğitimini Kıbrıs Üniversitesi "Türk ve Orta Doğu Bilimleri" bölümünde tamamlamıştır. 80'li yıllardan bu yana Lefkoşa'nın güneyinde yaşamını sürdüren Yaşın aynı zamanda mümkün olduğunca barış etkinlikleri ve aktivitelerinde yer almıştır. 1992-2007 yılları arasında Kıbrıs Cumhuriyetinde yayın yapan CYBC radyosunda "41. Oda" (41st Room) adlı edebiyat programının yönetmenliğini ve sunuculuğunu yapmıştır. Daha sonra radyo yayınlarına "Barış Bahçesi" (Peace Garden) programı ile ASTRA radyosunda devam etmiştir. Halen Kıbrıs Üniversitesi'nde öğretim üyeliğine devam eden Yaşın aynı zamanda BirGün (Türkiye) ve Yenidüzen (Kıbrıs) gazetelerinde köşe yazarlığı yapmaktadır. Aynı zamanda 2006 yılında Kıbrıs Cumhuriyeti parlamento seçimlerinde milletvekili adayı olmuştur. Verda Ãœn Verda Ün (d. 22 Kasım 1919 - ö. 15 Şubat 2011, Bodrum) , Türk piyanist, eğitimci. Türkiye'nin en tanınmış piyano öğretmenlerindedir. İstanbul Belediye Konservatuvarı'nda uzun süre ders vermiş ve pek çok piyanist yetiştirmiştir. Besteci Ekrem Zeki Ün'ün eşidir. 22 Kasım 1919'da dünyaya geldi. Babası, Humbaracı Ahmet Paşa ailesinden maliye müfettişi Kazım Ziya Bey, annesi Leipzig Konservatuvarı'ndan mezun kemancı Melahat Hanım idi. Ailenin üç erkek çocuktan sonra gelen dördüncü çocuğu idi. Leipzig Konservatuvarı piyano bölümünden mezun olan teyzesi onu küçük yaşta piyano öğretimine başlattı 1935'te Ferdi Ştatzer'den ders almaya başladı. O sıralarda Ferdi Ştatzer ile konserler veren kemancı Ekrem Zeki Ün ile 18 yaşında iken evlendi. "Nevin" adlı bir kızı oldu. İstanbul Devlet Konservatuvarı'nda uzun yıllar ders verdi. Öğrenci orkestrası ve Şehir orkestrası ile konserler verdi. Yetiştirdiği öğrenciler arasında Gülsin Onay, Ayşegül Durakoğlu, Pınar Yılancıoğlu, Bedii Aran, Ova Sünder, Mehru Ensari yer alır. 15 Şubat 2011’de beyin kanaması sonucu Milas’ta hayatını kaybeden sanatçı, Karacaahmet Mezarlığı’na defnedildi. III. Abbas Şah III. Abbas () (d. 1732 - ö. 1740), Safevi Devleti'nin son şahı ve Şah II. Tahmasb'ın oğlu. Sekiz aylık bir bebekken yönetimi elinde tutan (ve gelecekte Nadir Şah adıyla tahta geçecek olan) Nadir Han'ın nüfuzuyla 7 Eylül 1732'de tahta çıkarılınca babası II. Tahmasb, Horasan'ın Sabzevar şehrine sürüldü. Nadir Han, hükümdar yardımcısı sıfatıyla yönetim işleriyle meşgul oldu. Bu dönemde, Osmanlı topraklarına giren Nadir Han, emrindeki kuvvetlerin bir bölümüyle Gence'ye, öteki bölümüyle de Kerkük'e saldırdı. Ancak 19 Temmuz 1733'te Bağdat yakınında Dicle kıyısında Topal Osman Paşa'ya yenilerek Hemedan'a çekildi. 9 Kasım 1733'te Kerkük önünde Osmanlı kuvvetlerini yenen Nadir Han, III. Abbas'ın Mart 1736'da tahttan indirilmesinin ardından "Nadir Şah" sıfatıyla taç giydi. Böylelikle İran'da Safevî Hanedanı da resmen son buldu. III. Abbas ise babasının sürgün yerine yollandı. Zırhlı tren Zırhlı tren, zırh ile korunmuş trendir. Çoğunlukla top, uçaksavar ve makineli tüfekle silahlandırılmıştır. Özellikle 19. yüzyılın sonuyla 20. yüzyılın başında yoğunlukla kullanılmıştır. Bu dönemde hızlı ilerleme kabiliyetine sahip büyük ateş gücü sağladığı için tercih edilmiştir. Karayollarının gelişmesi ve her türlü zeminde ilerleyebilen büyük ateş kabiliyetli silahların geliştirlimesiyle kullanımı neredeyse durmuştur. Zırhlı trenler günümüzde havadan saldırılara çok açık, demiryollarının kolayca sabote edilebileceği için güvenliği sorunlu ve tek bir demiryolu hattına bağlı olduğu için verimsizdir. Zırhlı trene bağlanan vagonlar trenin işlevine göre değişebilmektedir. Buna göre bazı farklı görevler için özel tasarlanmış vagonlar arasında şunlar sayılabilir: Topçu vagonları, piyade vagonları, makineli tüfek vagonları, uçaksavar vagonları, komuta vagonları, anti-tank silah vagonları, taşıma platform vagonları, füze rampası vagonları vb. Zırhlı trenlerde kullanılan zırh çeşitli metallerden olabildiği gibi çimento veya kum torbalarından da oluşabilmektedir. Zırhlı trenler 19. yüzyılda Amerikan İç Savaşı, Fransa-Prusya Savaşı, I. ve II. Boer Savaşında, 20. yüzyılda ise Rus-Japon Savaşı, Meksika Devrimi, Rus İç Savaşı, I. ve II. Dünya Savaşında kullanılmıştır. En yoğun şekilde Rus İç Savaşı sırasında kullanılan zırhlı tren özellikle Çekoslovak Lejyonu tarafından başarıyla kullanılmıştır. I. Dünya Savaşı sırasında Rus İmparatorluğu taşıdıkları toparın çaplarına göre ağır ve hafif olarak ikiye ayrılan sınıfta çok sayıda zırhlı tren kullanmıştır. Avusturya-Macaristan İmparatorluğu İtalya cephesinde zırhlı tren kullanmıştır. Ayrıca 1914 yılı Ekim ayındaki I. Ypres Muharebesinde İngiltere Silahlı Kuvvetleri zırhlı tren desteği almıştır. Rus İç Savaşı sırasında Rus topraklarında mahsur kalan Çekoslovak Lejyonu Trans Sibirya Demiryolu boyunca zırhlı trenlerle bölgeyi kontrol etmiş, önemli askeri başarılar kazanmıştır. Aynı savaş sırasında Bolşevikler de zırhlı treni başarıyla kullanmıştır. Kızılordu tarafından kullanılan çok sayıda zırhlı tren ünlü Putilov Fabrikasında üretilmiştir. Savaşın sonuna doğru Kızılordu bünyesinde 103 zırhlı tren bulunmaktadır. Zırhlı trenler bu dönemde Estonya Bağımsızlık Savaşı sürecinde ve Çin İç Savaşında kullanılmıştır. Savaşın ilk dönemindeki Polonya Seferi sırasında Polonya Ordusu tarafından başarıyla kullanılmıştır. İlerleyen dönemde zırhlı trenin başarıyla kullanılabildiğini gören Nazi Almanyası çok sayıda yeni tasarımlı zırhlı tren üretecek ve kullanacaktır. Slovak Ulusal Ayaklanması sırasında ele geçirilen bazı zırhlı trenler Nazilere karşı kullanılacaktır. Sovyetler Birliği ise 1941 yılındaki Barbarossa Harekâtında zırhlı trenlerinin çoğunu kaybedecektir. Yeni üretilen zırhlı trenlerin bazılara T-34 tank kuleleri bazılarına da uçaksavar bataryaları monte edilecektir. İngiltere'de olası Alman işgal teşebbüsüne karşı 12 adet zırhlı tren kullanıma alınmıştır. İşgal ihtimalinin ortadan kalkmasıyla 1942 yılında kullanımdan kaldırılan trenler İskoçya'da 1944 yılına kadar teyakkuzda bekletilmiştir. Birinci Çinhindi Savaşında Dördüncü Fransa Cumhuriyeti "La Rafale" adlı zırhlı treni hem keşif hem de taşımacılık için kullanır. 1953 yılında zırhlı tren Viet Minh birlikleri tarafından yoğun saldırıya uğramıştır. Küba Devrimi sırasında Fulgencio Batista'ya bağlı askerleri taşıyan zırhlı tren Santa Clara Muharebesinde Ernesto Che Guevara komutasındaki 26 Temmuz Hareketine bağlı askerler tarafından raydan çıkartılarak etkisiz hale getirilmiştir. Sovyetler Birliği Çin-Sovyet ayrılığını takip eden dönemde Trans Sibirya Demiryolunun güvenliğini sağlamak için bu hatta görev yapan zırhlı trenler bulundurmuştur. Yugoslavya'nın dağılması sırasında meydana gelen Hırvatistan Savaşında Hırvatlar zırhlı trenler kullanmıştır. Sırp birlikleri de benzer şekilde T-55 tank kulelerinin de yer aldığı zırhlı trenler üretmiş ve kullanmıştır. Soğuk Savaşın son dönemlerinde Sovyetler Birliği zırhlı trenlere kıtalararası balistik füze yerleştirmiştir. Günümüzde Kuzey Kore yönetimi zırhlı trenleri devlet yöneticilerinin güvenli seyahat etmesi amacıyla kullanmaktadır. Hambach Festivali Hambacher Fest, siyasi olmayan bir fuar gibi gösterilmiş bir Alman ulusal demokrasi festivali. 27 Mayıs - 30 Mayıs 1832 tarihleri arasında Neustadt an der Weinstraße (Renanya-Palatina) yakınlarındaki Hambach Kalesi'nde kutlanmıştır. Toplumun her kesiminden-işçiler, öğrenciler, meclis üyeleri ile Fransa ve Polonya'dan gelenler 20-30.000 kadar kişinin toplandığı tahmin edilmektedir. 1830-31 Kasım İsyanı'nda Polonya'dan kaçarak Büyük Göç'ü gerçekleştiren 10.000 kadar göçmen içinden de 17 ya da 20 kişilik bir temsilci heyeti festivalde bulunmuştur. Hambach'daki bu Polonya yanlısı destek, Alman liberallerin Polonya hakkında daha iyimser olmasına sebep olmuştur. Ren'in batı yakasındaki Palatina o dönemde Bavyera kontrolündeydi ve yerel halk yüksek vergiler ile sansürden müzdaripti. Toplantıdaki ana talepler özgürlük, sivil haklar ve ulusal birlikti. Fakat bu eylemlerle ilgili bir fikir birliğine varılamadı. Sadece daha sonraları öğrenciler tarafından birkaç koordine olmayan şiddet eylemi gerçekleştirdi. Toplantının dört ana organizatöründen üçü (Philipp Jakob Siebenpfeiffer ile avukatlar Schüler ve Geib) ülkeden firar etti. Dördüncü (Johann G. A. Wirth) ise kalmayı seçti ve iki yıl hapse mahkûm edildi. Toplantının sonuçları kısa vadede görülemese de ilk kez ülkedeki cumhuriyetçi hareketin varlığını hissettirmesinden dolayı Alman tarihinde bir dönüm noktası olarak görülmektedir. Toplantı, şair Heinrich Heine dahil birçokları tarafından kaçan bir fırsat olarak görülmüştür. Aynı zamanda siyah, kırmızı ve altın renginin Almanya'nın birleşmesinde demokratik hareketin sembolü olması da burada kabul görmüştür. Bu renkler daha sonra 1848 Devrimleri sırasında Alman devletlerinde demokratik devrimlerin sembolü olmuş, 1918'de Weimar Cumhuriyeti tarafından Almanya'nın ulusal renkleri olarak kullanılmış ve çağdaş Almanya bayrağının renkleri olmuştur. Hambach olayları sonrası hemen 28 Haziran 1832 kararları alınarak uygulamaya konmuş ve ifade özgürlüğü tamamen kısıtlanmıştır. 1833'de toplantının yıldönümünde Bavyera ordusu bölgeyi kontrol altına alarak herhangi bir toplanmayı engellemiştir. Tufan Buzpınar Şit Tufan Buzpınar 23 Nisan 1961'de Kadirli'de doğdu. 1984'te Ankara Üniversitesi İlahiyat Fakültesi'nden mezun oldu. 1986'da Manchester Üniversitesi Orta Doğu Araştırmaları Bölümü’nde yüksek lisansını ve 1991’de de aynı bölümde doktorasını tamamladı. 1992–1999 yılları arasında TDV İslam Araştırmaları Merkezi’nde (İSAM) araştırmacı olarak çalıştı. Kasım 1998’de Yakın Çağ Tarihi doçenti oldu. 1999–2001 yılları arasında İSAM başkanlığı görevini yürüttü. 2001-2010 yılları arasında Fatih Üniversitesi Fen-Edebiyat Fakültesi Tarih Bölümü öğretim üyesi olarak çalıştı. 2005'te Yakın Çağ Tarihi profesörü oldu. Ekim 2015'te Şehir Üniversitesi Tarih bölümü bünyesine katılan Buzpınar, bölüm başkanlığı unvanıyla görevine devam etmekte. Son dönem Osmanlı Tarihi, Arap toraklarında Osmanlı yönetimi ve özellikle Suriye, Filistin ve Hicaz Tarihi ve Siyaseti (19. ve 20. Yüzyıl) olan Buzpınar’ın ulusal ve uluslararası birçok makale ve tebliği bulunmaktadır. Cumhurbaşkanı Sayın Abdullah GÜL tarafından, 6 Şubat 2012 tarihinde Yükseköğretim Kurulu üyeliğine atandı. Türküola Müzik Türküola Müzik, Türk müzik şirketi. 1964'yılında Almanya'nın Köln şehrinde faaliyete giren Türküola, Türkiye'de ilk defa 1973 yılında yayınlarına başladı. Bir dönemde Akbaş Müzik ve ADS Müzik adlı müzik şirketi ortak dağıtım ve prodüksiyon yapmıştır. Bünyesinde Cem Karaca, İbrahim Tatlıses, Bülent Ersoy, Selda Bağcan, Zeki Müren, Derdiyoklar, Barış Manço gibi birçok ünlü sanatçıyı barındırmıştır. Ayrıca Ferdi Tayfur, Orhan Gencebay, Gönül Akkor, Ümit Besen ve Arif Susam gibi birçok ünlü sanatçının plak ve kasetlerinin telif haklarını satın alarak bu albümlerin yurt dışında yaşayan gurbetçilerle buluşmasını sağlamıştır. Bukefalos Bukefalos (Grekçe: , Türkçe: Öküzbaş; d. MÖ 355 - MÖ 326), Büyük İskender'in sahibi olduğu ve antik çağın en bilinen efsanevi savaş atı. Makedonya'dan Hindistan'a dek uzanan sefer hareketlerinde Büyük İskender'in yanında olmuş, Kuzey Hindistan'da yapılan Hydaspes Savaşı sonrasında ölmüş ve Bukefalya'ya gömülmüştür. Bukefalya, Büyük İskender'in Bukefalos'un anısına kurduğu bir şehir olup günümüzde Pakistan sınırları içerisinde yer almakta ve Jhelum olarak adlandırılmaktadır. Plutarkhos'un aktardıklarına göre Bukefalos Tesalya'dan eğitilmek üzere Makedonya'ya getirilen atlardandır. Bir at tüccarı olan Philoneicus tarafından MÖ 344'te satılmak için Kral Filip'e sunulmuştur. Atın Filip'e sunulma anında huysuzlaşması ve bir türlü kontrol altında alınamaması üzerine Filip atı almaktan vazgeçmiştir. Fakat o günlerde 13 yaşında olan İskender atı eğitebileceğini söyleyerek bir şans istemiştir. Atın kendi gölgesinden korktuğundan dolayı huzursuz olduğunu anlayan İskender onun kafasını güneşe doğru çevirmiş ve atın kendi gölgesini görmesini engelleyerek sakinleşmesini sağlamıştır. Bu olay üzerine yine Plutarkhos'un aktardıklarına göre Filip oğluna ""Git kendine başka bir memleket ara oğlum. Burası senin için çok küçük."" demiştir. Bukefalos'a ilgi ve şefkat göstererek bağlılığını kazanan İskender ile Bukefalos arasında güçlü bir bağ kurulmuştur. Bukefalos'un Sadrakarta şehrinde hırsızlar tarafından çalınması üzerine İskender yerli halka atın geri verilmesini aksi takdirde yerleşimin yerle bir edileceğini bildirmiştir. Bunun üzerine hırsızlar atı geri getirmişlerdir. İskender ise hırsızları cezalandırmak yerine onları ödüllendirerek dönmelerine izin vermiştir. Antik dünyanın efsane atlarından biri olan Bukefalos sanatçılara da ilham kaynağı olmuştur. Öyle ki Louvre Müzesi'nde İskender ve Bukefalos'un resimlerinden oluşan özel bir sergi alanı bulunmaktadır. 2004 yılında çekilen "Büyük İskender" filminde Bukefalos'u Friesian cinsi bir at canlandırmıştır. Ayrıca "Baron Munchausen’in Maceraları" filminde de fantastik özelliklere sahip bir atın ismi de Bukefalos'tur. Uzun yeleli, siyah, cesur ve devasa başlı bir hayvan olarak tasvir edilen Bukefalos birçok mitolojik hikâyeye de konu olmuş hatta bazı mitlerde Pegasus'tan bile yüksekte tutulmuştur. Mitlerden birinde Delfi kâhinlerinden birinin Filip'e bu ata binmeyi başaranın dünyaya hükmedeceğini söylediği geçer. Alyona Lanskaya Alyona Lanskaya (, 7 Eylül 1985, Mogilev), Beyaz Rus şarkıcı. 2012 Eurovision Şarkı Yarışması'nda Beyaz Rusya'yı "All My Life" adlı şarkısıyla temsil edecekti ancak çekildi. 2013 Eurovision Şarkı Yarışması'nda Belarus'u temsil etmek için tekrar Eurofest 2013'e katıldı. 2013 Eurovision Şarkı Yarışması'nda Belarus'u temsil etmiş ve 48 puanla on altıncı olmuştur. We Are the Heroes We Are The Heroes (Türkçe: "Kahramanız"), Litesound tarafından seslendirilen, Azerbaycan'ın başkenti Bakü'de gerçekleştirilen 2012 Eurovision Şarkı Yarışması'nda Belarus'u temsil eden şarkıdır. Yarı finalde 35 puan ile on altıncı olarak finale yükselememiştir. Zorunlu iniş Zorunlu iniş veya mecburî iniş, bir hava aracının normal uçuşuna devam etmesinin mümkün olmadığı koşullarda (motor veya önemli sistem arızaları, yakıt tükenmesi, hava koşullarının uçuşa müsait olmayacacak şekilde gelişmesi vb.) yaptığı inişi tanımlamakta kullanılan bir havacılık terimi. Bununla birlikte gündelik konuşmada zaman zaman uçuşa müdahale edilmesi ve pilotun inişe zorlanması durumu (uçak kaçırma, hava sahası ihlali vs.) için de kullanılır. Hedef meydana veya yedek meydanlara ulaşmanın mümkün olmadığı durumlarda zorunlu iniş pilotun seçtiği hazırlanmamış bir yüzeye gerçekleştirilebilir. Büyük su kütleleri üzerindeki uçuşlarda suya zorunlu iniş (ditching) yapmak durumunda kalınabilir. Zorunlu inişin motor gücü (itme veya çekme) açısından 3 türü vardır: tâkatli, kısmî tâkatli veya tâkatsiz. Bazı uçak tiplerinde tâkatsiz (no power) zorunlu iniş yapmak mümkün değildir. Modern uçaklarda zorunlu inişi gerektirecek şartlar nadiren oluşur. Zorunlu inişin en yaygın nedeni uçuşta motora yakıt gitmemesidir ve çoğunlukla şunlardan kaynaklanır: Pilotun uçuştan önce yakıt miktarını ve durumunu görerek ve koklayarak kontrol etmesi, yukarıda bahsedilen risklerin bir kısmını elimine edecektir. Yakıtının kritik düzeye indiğini fark eden pilotlar durumun aciliyetine göre mayday veya pan-pan çağrısı yapıp iniş önceliği isteyebilirler. Yakıt dışındaki önemli zorunlu iniş nedenlerden biri motor arızalarıdır. Motorun arıza sonucu durduğu bazı durumlarda motoru çalıştırmaya teşebbüs edilmesi tavsiye edilmeyebilir. Bu arızaların bir listesi ve uygulanması gereken usuller için teknik dökümanlara başvurulmalıdır. Bazen hava durumunun aniden değişmesi ya da uçağın istenmeyen bir hava durumu oluşumunun içine girmesi sonucu pilot iniş yapmak zorunda kalabilir. Bir uçağın belirli bir hava şartında uçabilmesi için gerekli sistemlerle donatılmış olması gerekir. Uçak durumunun yanı sıra pilotun sahip olduğu sertifikalar (örneğin alet uçuşu) ve deneyim miktarı bu gibi acil durumlarda izlenecek yöntemi belirler. Acil durumdaki bir uçağa çeşitli havacılık birimleri tarafından telsizle tavsiyeler verilebilmekle birlikte nihai karar ve sorumluluk pilota aittir. 1986 Dünya Gençler Atletizm Şampiyonası 1986 Dünya Gençler Atletizm Şampiyonası ilk kez düzenlenen organizasyondur. Ev sahipliğini Yunanistan'ın Atina şehri yapmiştır. Volkmarsen Volkmarsen, Almanya'nın Hessen eyaletinde yer alan bir şehirdir. Şehrin nüfusu 31 Aralık 2010 sayımlarına göre 6,808 kişidir. VÃ¶lklingen Völklingen, Almanya'nın Saarland eyaletinde yer alan bir şehirdir. Şehrin nüfusu 31 Aralık 2010 sayımlarına göre 39,626 kişidir. Volkach Volkach, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 9,151 kişidir. VÃ¶hringen (Iller) Vöhringen (Iller), Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 13,055 kişidir. VÃ¶hrenbach Vöhrenbach, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 3,805 kişidir. 2011-12 Tekerlekli Sandalye Basketbol SÃ¼per Lig Tekerlekli Sandalye Basketbol Süper Lig (TTSB Süper Lig), Türkiye Bedensel Engelliler Spor Federasyonu (TBESF) tarafından düzenlenen ve tekerlekli sandalye basketbolunda, Türkiye'de en üst ligdir. Süper Lig, sadece bedensel engelli ve tekerlekli sandalye ile hareket eden kadın ve erkek basketbolculardan oluşmaktadır. Ligde, 10 tekerlekli sandalye basketbol takımı bulunmaktadır. En son şampiyon ise Galatasaray Tekerlekli Sandalye Basketbolu Takımı'dır. Tekerlekli Sandalye Basketbol Süper Ligin 2011-2012 sezonudur. Türbe Höyük Türbe Höyük, Siirt il merkezinin 27 km. güneybatısında yer alan bir höyüktür. Botan Çayı'nın Dicle'ye katıldığı bölgenin yaklaşık 6 km. kuzeyinde, Botan Vadisi'nde, dere kıyısındadır. Boyutları yaklaşık 100 x 40 metredir. Höyüğün MÖ 6. binyıl ile MÖ 1. binyıl başarında yerleşim gördüğü anlaşılmaktadır. Ancak MÖ 2. binyıldaki yapılaşmanın büyük bir tahribat yaptığı görülmüştür. Yangın izlerinin de saptandığı bu yapı katları Orta Tunç Çağı'na tarihlenmektedir. Höyük, Guillermo Algaze tarafından 1988 yılında tespit edilmiş, ardından 2000 yılında Jale Velibeyoğlu, Alman Arkeoloji Enstitüsü'nden Andreas Schachner ve Şenay Schachner tarafından bir sezon için yüzey araştırması yapılmıştır. Yrd. Doç. Dr. Haluk Sağlamtemur başkanlığındaki kazılar ise 2002 yılında başlamıştır. Kazı çalışmaları 2007 yılına kadar sürdürülmüştür. Her ne kadar höyükteki yerleşim MÖ 6. binyılda başlamışsa da, (Halaf Kültürü Dönemi olarak tanımlanan) kazılarda MÖ 7. binyılın son çeyreğine tarihlenen buluntular da ele geçmiştir. Bunlar, üç taş sanduka mezardır. Sandukalardan birinde yedi kafatası ve bir insan kemikleri, ikinci sandukada sekiz kafatası ve iki insan kemikleri, üçüncü sandukada ise sadece birkaç kemik bulunmaktadır. MÖ 6. binyıla tarihlenen yapılar Halaf Dönemi'ne tarihlenmekteyken MÖ 5. binyıl yapıları Obeyd Dönemi'ne tarihlenmektedir. Fakat MÖ 4. ve 3. binyıla tarihlenen bir buluntu yoktur. Bu uzun dönem boyunca höyüğün iskan edilmediği düşünülmektedir. Bu dönem içinde höyüğün, Van Gölü bölgesinden güneye obsidiyen malzeme akışında bir ara istasyon işlevi gördüğü düşünülmektedir. MÖ 2. binyıldan itibaren bölgenin yeniden Mezopotamya etkisine girdiği görülmektedir. Hemen hemen tüm alanda ilk tabakada çok sayıda Ortaçağ mezarı bulunmuştur. Çıkarılan iskeletlerin büyük çoğunluğu çocuk iskeletleridir. Doğu - batı yönünde sırt üstü yatırılan gömülerde bazen cam boncuk ve bilezik bulunmaktadır. Bu tabakada çanak çömlek ve alet bulunmadığından höyüğün Ortaçağ'da sadece mezarlık olarak kullanıldığı kabul edilmektedir. Ortaçağ mezarlığının hemen altında, höyüğün batısını çevreleyen 80 metrelik sur ve taş yapılar bulunmuştur. Höyüğün doğusundaki yapı duvarlarının sur işlevi gördüğü belirtilmektedir. Bu yerleşimin iki evreli olduğu, ilk evrede surla çevrilmiş bulunduğu kabul edilmektedir. Bu yapı katının Roma Dönemi öncesine tarihlenmesi öngörülmektedir. Höyüğün güneydoğusunda 250 x 300 metrelik bir alanda ele geçen obsidiyen buluntular, yerleşmede obsidiyen değiş – tokuşu yapıldığı şeklinde yorumlanmaktadır. Yerleşmenin Botan Vadisi girişinde ve Dicle Vadisi üzerinde bulunması, doğal ulaşım hatları açısından bir avantaj sağlamaktaydı. Kazılar sırasında çok sayıda Halaf Kültürü ve Ubayd Kültürü'ne ait çanak çömlek bulunmuştur. Türbe Höyük kazılarının önemli bir buluntusu da MÖ 9. yüzyıla, Yeni Asur Dönemi'ne ait bir kil tablettir. Bu kil tablette Asur Kralı II. Asurnasirpal'in Garzan ve Botan bölgesine düzenlenen bir seferden 200 kadar köle, koyun, keçi ve sığırdan oluşan bir ganimetle döndüğü belirtilmektedir. Türbe Höyük kazılarında ortaya çıkan ""Habur Çanak Çömleği"", bu çanak çömleğin yayılma alanıyla ilgili bigilerde önemli sayılabilecek bir değişikliği sağlamıştır. Kuzey Mezopotamya'dan yayılan ve Orta Tunç Çağı'nın tarihlendirilmesinde yararlanılan bu mal grubunun kuzey yayılması Malatya – Elazığ hattı olarak kabul edilmekteydi. Ancak Türbe Höyük'teki Habur Çanak Çömleği buluntuları bu kuzey sınırını Yukarı Dicle ve Botan Vadisi'ne kadar genişletmiştir. Habur Çanak Çömleği'nin böylesi geniş bir alana yayılmasının temel nedeni, bu tür malların kronolojik olarak ortaya çıkışının, Asur Ticaret Kolonileri Çağı'na denk gelmesi olarak görülmektedir. Türbe Höyük'ün, Obsidiyen buluntuları, Van Gölü bölgesinden gelen bu malzemenin güneye, Ubayd ve Halaf Kültürü'nün de kuzeye üzerinden yayıldığı önemli bir geçiş yolu olduğu kabul edilmektedir. Vogtsburg im Kaiserstuhl Vogtsburg im Kaiserstuhl, Almanya'nın Baden-Württemberg eyaletinde yer alan bir şehirdir. Şehrin nüfusu 31 Aralık 2010 sayımlarına göre 5,680 kişidir. Vohburg an der Donau Vohburg an der Donau, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 7,242 kişidir. VohenstrauÃŸ Vohenstrauß, Almanya'nın Bavyera eyaletinde yer alan bir şehirdir. Şehrin nüfusu 31 Aralık 2010 sayımlarına göre 7,725 kişidir. Eston sanatçılar listesi Argo Aadli - Viive Aamisepp - Ott Aardam - Henn Aare - Inna Aare - Irja Aarma - Jüri Aarma - Reet Aarma - Andre Aarniste - Marta Aasa - Katri Aaslav-Tepandi - Ants Aasma - Irja Aav - Tõnu Aav - Evald Aavik - Ervin Abel - Mari Abel - Kadri Adamson - Maia Adari - Olga Adari - Rudolf Adelmann - Karl Ader - Voldemar Ader - Kais Adlas - Raivo Adlas - Enn Adusson - Ilse Adusson - Ada Ahi - Dajan Ahmetov - Liisa Aibel - Marika Aidla - Lembit Aimre - Linda Ainla - Elmo Ainula - Anti Ainumäe - Riina Airenne - Silvi Ait - Ira Ajango - Alide Alaküla - Ellen Alaküla - Robert Alamaa - Randar Alango - Rudolf Alari - Nata Albring-Kruusmann - Voldemar Alev - Martin Algus - Armin Alla - Illi Allabert - Rudolf Allabert - Ljuba Aller - Elise Allik-Enn Allik - Peeter Allik - Alli Alliksoo - Andrus Allikvee - Otto Aloe - Milli Altermann - Theodor Altermann - Anna Alt-Jakobson - Anna Altleis - Jaan Altleis - Kaarli Aluoja - Ants Ander - Anu Ander - Lehte Ander - Ago Anderson - Rein Andre - Valve Andre - Karin Andrekson - Paula Andrekson - Ludmilla Andrianova - Ain Anger - Endel Ani - Eva Annast - Helgi Annast - Sergi Annilo - Rednar Annus - Maimu Anto - Lembit Anton - Eugen Antoni - Ljubov Antoni - Jenny Anvelt - Astrid Arak - Sirje Arbi - Aleksander Arder - Helmi Aren - Rein Aren - Väino Aren - Anu Arendi - Juta Arg - Toivo Arnover - Inge Arro - Aleksander Arry - Ines Aru - Leida Aru - Virve Aruoja - Heino Arus - Tiit Aruvee - Erki Aule - Edmund Aumere - Merle Aunpuu - Aleksander Aur - Märt Avandi - Maria Avdjuško Toomas Edur - Olev Eek - Aleksander Eelmaa - Taavi Eelmaa - Andrus Eelmäe - Lembit Eelmäe - Ivo Eensalu - Marika Eensalu - Enno Eesmaa - Epp Eespäev - Elle Eha - Valve Ehala - Helmi Einer - Aino Einla - Anna Ekston - Kitty Eller - Kai Elling - Kristel Elling - Rauno Elp - Herta Elviste - Eino Ende - Richard Ende - Aili Engelberg - Rudolf Engelberg - Roland Engman - Elvira Ennok - Heino Ennok - Elita Erkina - Andero Ermel - Theodor Ers - Iivi Ervin - Ants Eskola - Olev Eskola - Mihkel Essmann - Ita Ever Ahto Haabjärv - Jaan Haabjärv - Alar Haak - Maarja Haamer - Aino Haav - Maire Haava - Verner Hagus - Uko Halla - Priit Hallap - Arvi Hallik - Alide-Johanna Halliste - Mati Hammer - Rene Hammer - Enn Hango - Ravo Hannura - Teet Hanschmidt - Benno Hansen -Kristjan Hansen - Leopold Hansen - Mall Hansen - Johan Hansing - Meelis Hansing - Wilhelmine Hansing - Anatoli Hanson - Liivika Hanstin - Heikki Haravee - Alvi Hargel - Jaan Hargel - Lembit Härm - Martin Härm - Tiit Härm - Viiu Härm - Edkar Härmson - Dmitri Hartšenko - Terje Heido - Jaak Hein - Valentina Hein - Viive Hein - Uno Heinapuu - Kersti Heinloo - Norbert Heinloo - Anu Heinsalu - Helle-Reet Helenurm - Tiit Helimets - Mare Hellam - Hilda Hellas - Ludmilla Hellat-Lemba - Julius Helsblum - Neeme Henk - Ago Herkül - Imbi Herm - Evald Hermaküla - Endla Hermann - Agate Hiielo - Siina Hiievälja - Elfriede Hilden - Valdur Himbek - Mercedes Hink - Aavo Hinno - Aado Hõimre - Lea Holst - Emmy Holz - Agnes Holt - Vladislav Horuženko - Ludmilla Hussar Merle Jääger - Marta Jaago - Tiina Jaaksoo - Anna Jaamets - Henn Jaaniste - Margus Jaanovits - Erich Jaansoo - Allan Jaas - Endel Jägala - Peeter Jakobi - Maarja Jakobson - Viktor Jakovlev - Peeter Jalakas - Valter Janno - Vello Janson - Eduard Järs - Julius Järve - Malle Järve - Andres Järvela - Leontine Järvepera - Arne Järvesaar - Jüri Järvet - Lemme Järvi - Tatjana Järvi - Ene Järvis - Ninel Järvson - Eike Joasoo - Lii Jõe - Jaak Jõekallas - Mare Jõgeva - Ants Jõgi - Arli Jõgi - Elsa Jõgi - Julie Jõgi - Ida Johannes - Kalju Johannson - Aire Johanson