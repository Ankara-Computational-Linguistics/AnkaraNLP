şansı bulamayan futbolcu Temmuz ayında takım ile yollarını ayırsa da yaşamını Tayland'da sürdürdü. 2012 yazında Münih'e dönen futbolcu, sonbaharda tekrar aktif futbola geri döneceğini açıkladı. 2013'ün Mart ayında dördüncü ligde mücadele eden SV Heimstetten'e transfer oldu. Ancak bu takımda da uzun süre kadroya girmeyi başaramadı. 27 Ekim 2013'te ilk takımı FC Bayern Münih II ile oynanan maçta son 7 dakika forma giyerek, 5,5 sene sonra ilk profesyonel maçına çıkmış oldu. Bu takımda futbol hayatını sonlandırdı. 64 kez millî takımlara çağrılan Berkant Göktan, 21 kez Türkiye U-16, 10 kez Türkiye U-17, 4 kez Türkiye U-18, 29 kez de Türkiye U-21 millî takım forması olmak üzere toplam 64 kez millî formayı giymiştir ve bu müsabakalarda 38 gol kaydetmiştir. Leptictidium Leptictidium (Latince ""ince gelincik""), Pseudorhyncocyonidae familyasının nesli tükenmiş bir cinsi. Son buzul çağında Kuzey Avrupa'da birçok farklı türleri ile yayılım göstermiştir. İskelet üzerinde yapılan incelemeler, bilim insanlarının, "Leptictidium"'larla kanguruların, hem fizyolojik, hem de DNA haritası yönünden ciddi benzerlikler taşıdığını tespit etmelerini sağlamıştır. Bu canlının, Avustralya'da bulunan kangurulara neden bu kadar benzediği bilim insanları arasında tartışma konusudur. Helena Suková Helena Suková (d. 23 Şubat 1965; Prag, Çekoslovakya), Çek Cumhuriyeti vatandaşı profesyonel tenisçi. Kariyerinde, 9 çift kadınlar ve 5 karışık çiftler olmak üzere 15 Grand Slam şampiyonluğu bulunmaktadır. Ayrıca dört Grand Slam tek kadınlar ikiciliği mevcuttur. DÃ¶rt/Mazi Kalbimde Dört/Mazi Kalbimde, İncesaz'ın 2005 Kasım ayında çıkardığı dördüncü albümüdür. BeÅŸ/Elif Beş/Elif, İncesaz'ın 2007 Haziran ayında çıkardığı beşinci albümüdür. Alicia Molik Alicia Molik (d. 27 Ocak 1981), Avustralyalı profesyonel bayan tenis oyuncusu. Molik Adelaide, Avustralya'da doğmuştur. Melbourne'de ikamet etmektedir. Anastasiya MÄ±skina Anastasiya Andreyevna Mıskina (; d. 8 Temmuz 1981, Moskova, SSCB), profesyonel Rus tenisçi. Nokta (film) Nokta, 2008 yapımı olan ve yönetmenliğini Derviş Zaim'in üstlendiği filmdir. Bir zamanlar işlediği bir suç yüzünden azap çeken ve çektiği azaptan kurtulmaya çalışan bir adamın hikâyesini konu alıyor. Nokta (anlam ayrımı) Nokta kelimesi aşağıdaki anlamlara gelebilir: Ara (film) Ara, 2007 yapımı Ümit Ünal filmi. Tümü tek bir apartman dairesinde geçen film, birbirini seven ama aldatan, ölesiye kıran ama bırakamayan dört kişinin hikâyesini konu alıyor. En İyi Erkek Oyuncu Ödülü, Serhat Tutumluer Jüri Özel Ödülü, Ümit Ünal En iyi kadın oyuncu:Selen Uçer En iyi senaryo:Ümit Ünal En iyi kurgu:Çiçek Kahraman Ara Ara kelimesi aşağıdaki anlamlara gelebilir: ISU Grand Prix Finalleri ISU Grand Prix Finalleri 1998'den bu yana erkekler, kadınlar, çiftler ve buz dansı kategorilerinde düzenlenen yarışmalar. Skate America, Skate Canada International, Trophée Eric Bompard, Cup of China, Cup of Russia, ve NHK Trophy yarışmalarında en fazla puan toplayan 6 sporcu/çift finallerde yarışma hakkını kazanır. AnadoluJet AnadoluJet, 23 Nisan 2008 tarihinde geniş halk kitlelerinin ulaşım hizmetinden yararlanmaları amacıyla Türk Hava Yolları'nın yeni bir iş modeli ile yapılandırdığı farklı bir ticari markası olarak kurulmuştur. AnadoluJet’in kurulmasıyla Ankara’nın Anadolu şehirlerine bağlanması, THY yolcularına sunulan ilave servislerin sadeleştirilmesi ve ekonomi sınıfı konfigürasyonuyla elde edilecek maliyet avantajının bilet ücretlerine yansıtılması amaçlanmıştır. Böylece daha geniş bir kitlenin hava ulaşım hizmetinden yararlanması sağlanmış, maliyet avantajlarının bilet ücretlerine yansıtılmasıyla uçakla seyahat daha cazip hale getirilmiştir. Ankara hatlarındaki yolcu sayısı %65 artmış, doluluk oranları %85 seviyelerine gelmiştir. 5 uçakla operasyona başlayan AnadoluJet, ilk yılında 8 uçaklık, 2010 yılının ilk yarısında ise 16 uçaklık bir filoya ulaşmıştır. 2015'te filosunu 30 uçağa çıkaran AnadoluJet, günümüzde 33 uçakla hizmet vermektedir. Başkentin konumuna yakışır şekilde hizmeti tüm Anadolu'ya; cazip ücretlerle güvenli, hızlı ve zamanında uçuşlarla temel ihtiyaç olarak yaygınlaştırmak istenmiştir. Ulaşım ağını günden güne arttırarak hava ulaşımının sektör içindeki yerini daha sağlam bir temele oturtmak istemektedir ve operasyonlarına “Uçmayan Kalmasın” sloganıyla devam etmektedir. Anadolu'nun 45 noktasına yolcu taşıyan AnadoluJet, THY A.O. - Bölgesel Uçuşlar Başkanı Said Şamil Karakaş ve ekibi tarafından yönetilmektedir. AnadoluJet, Türk Hava Yolları'nın bir alt markası olduğundan, uçuşlarda TK kodu kullanılmaktadır ve 7000'li TK kodlarını kullanmaktadır. Örnek: İzmir - Ankara uçuşlarında kullanılan uçuş kodlarından biri, TK 7005'tir. AnadoluJet; ücretsiz ikramlarıyla değerli misafirlerine ayrıcalıklarını hissettirmek, Anadolu'nun misafirperverliğinden havada da taviz vermemeyi amaçlamaktadır. Türkiye gibi yüzölçümü geniş ülkelerde kara ve demiryolu ile yapılan seyahatlerin süreleri oldukça uzun olmaktadır. AnadoluJet, Anadolu halkının şehirlerarası seyahatlerini daha yoğun olarak havayolu ile gerçekleştirme imkânı sağlamayı ve böylece seyahat edecek yolculara büyük bir zaman tasarrufu sağlamayı amaçlamaktadır. Ankara Esenboğa Havalimanı ve İstanbul Sabiha Gökçen Havalimanı’ndan faaliyetlerini sürdürerek bir yandan yerli turizme, diğer yandan da Anadolu genelindeki ticari ilişkilerin gelişmesine katkıda bulunmaktadır. 32 uçaklık filo ile Ankara Esenboğa Havalimanı’ndan ve İstanbul Sabiha Gökçen Havalimanı’ndan ortak iç hat uçuşları ve Kıbrıs uçuşları olmak üzere tam 45 noktaya karşılıklı seferler düzenlemektedir. Bunun yanı sıra AnadoluJet, 4 Eylül 2008 tarihinden itibaren yurt dışı seferlerine açılarak Hatay ile KKTC'ni birbirine bağlamıştır. AnadoluJet uçuşlarının ücretleri 49 TL’den başlamaktadır. THY biletlerinin satıldığı tüm satış kanallarından ve www.anadolujet.com’dan AnadoluJet biletleri de temin edilebilmektedir. AnadoluJet Uçuş Noktaları (Ekim 2015) AnadoluJet, 29 Mart 2020'dan itibaren yurt dışı uçuşlara başlayacaktır. Sabiha Gökçen Havalimanı'ndan yapacağı seferler aşağıdaki gibidir: Kuveyt, Dubai, Bağdat, Bahreyn, Bakü, Cidde, Erbil, Riyad, Tahran, Tel Aviv, Tiflis, Damman, Abu Dabi, Medine, Amsterdam, Barselona, Berlin, Brüksel, Düsseldorf, Frankfurt, Londra, Milano, Münih, Stuttgart, Paris, Roma ve Viyana. Tüm koltukları ekonomi sınıfı olan AnadoluJet filosunun ortalama yaşı 7,2 yıldır (Ocak 2020): David Albelda David Albelda Aliqués (d. 1 Eylül 1977 Alzira, Valensiya İspanya) İspanyol futbol ortasaha oyuncusudur. Defansif ağırlıklı oynamaktadır. Gaizka Mendieta'nın ayrılmasından beri Valencia takımının kaptanıdır. 9 yıldır bu takımda forma giymektedir. İspanya millî futbol takımında da forma giyen Albelda, 2002 ve 2006 FIFA Dünya Kupası kadrolarında da yer almıştır. Ayrıca 2000 yılında düzenlenen Olimpiyat Oyunları kadrosunda da yer almış ve Olimpiyat altın madalyası kazanmıştır. 2001 yılından itibaren millî formayı 52 kez giymiştir. Miguel Ángel Angulo Miguel Ángel Angulo Valderrey (d. 23 Haziran 1977 Oviedo, İspanya) İspanyol ofansif ortasaha oyuncusudur. Valencia takımında forma giyer. La Liga'nın en tecrübeli yıldızlarından biridir. 12 yıldır La Liga'da forma giyen Angulo Valencia takımına 10 yıldan fazla bir emek vermiştir. Bu takımın altyapısında yetişmiştir. Valencia forması ile 300'den fazla maça çıkan Angulo'nun 40'a yakın golü vardır. Valencia'nin 10 numarasıdır. 4 kez İspanya millî futbol takımı forması giymiştir. Altın madalya kazanan 2000 Sidney Olimpiyat Oyunları kadrosunda yer aldı. Ã‰ver Banega Éver Maximiliano David Banega (d. 29 Haziran 1988, Rosario), Sevilla takımında orta saha pozisyonunda görev yapan Arjantinli millî futbolcudur. Boca Juniors'un altyapı sisteminin bir ürünü olan oyuncu, takım arkadaşı Fernando Gago'nun Real Madrid'e transfer olmasıyla forma şansı yakalamıştır. İlk resmi maçına 10 Şubat 2007 tarihinde Banfield'e karşı oynanan maçta sahaya çıkmıştır. Lig ve kupa maçları dahil oynadığı 29 maçta başarılı bir performans sergileyen genç oyuncu, 7 Ocak 2007 tarihinde 18 milyon € karşılığında Valencia ile sözleşme imzalamıştır. İlk La Liga maçını 18 Ocak 2008 tarihinde Atlético Madrid'e karşı oynamıştır. Valencia forması altında 5 maça çıkan oyuncu, sergilediği performans ile hayal kırıklığı yaratmıştır. Valencia, özellikle oyuncuya ödenen bonservis bedeli yüzünden hem İspanyol medyasından hem de taraftarlardan tepki aldı. Sonrasında Atlético Madrid, Newell's Old Boys, Sevilla, Internazionale, Sevilla kulüplerinde oynadı. 2007 yılında Kanada'da düzenlenen FIFA 20 Yaş Altı Dünya Kupası'ndaki şampiyon kadroda yer alan genç oyuncu, kazanılan kupadaki sergilediği performans ile şampiyonlukta büyük rol oynamıştır. Valencia'ya transferi ile birlikte 6 Şubat 2008 tarihinde Guatemala'ya karşı oynanan dostluk maçında A-Millî forma ile tanışmıştır. Armenakan Armenekan Partisi (), 1885 yılında Osmanlı İmparatorluğu sınırları içinde kurulmuş bir siyasi partidir. 1880 yılında kurulan Ermeni Yurttaşlar Birliği adlı gizli bir Ermeni derneğinin de kurucusu olan Ermeni eğitimci Mıgırdiç Portakalyan tarafından Van merkez olmak üzere siyasete başlamıştır. IvÃ¡n Helguera Iván Helguera Bujía (d. 28 Mart 1975 Santander, İspanya) defans-libero mevkiinde oynanmış İspanyol eski futbolcudur. Real Madrid'de 8 yıl oynadıktan sonra 2008 yılında Valencia'ye transfer olmuştur. İtalya Serie A'da AS Roma formasını 8 maçta giyip Espanyol oradanda Real Madrid'e transfer olmuştur. 32 yaşındaki Helguera kariyerinin büyük bölümünü La Liga'da sürdürdü. Sadece 8 maçlığına Roma forması giydi.Serie A'da fazla kalmadı. 1998-1999 yılında Espanyol'a transfer oldu. 1 sezon bu takımda oynadıktan sonra tam 8 yıl futbol oynadığı takım olan Real Madrid'e transfer olmuşdu. Burada tam 229 maça çıkmıştır. Kariyerinin en büyük başarısını "Los Galasticos" lakaplı Real Madrid'de yaşamıştır. 2 kez UEFA Şampiyonlar Ligi'ni kazanmıştır. 3 kez de La Liga şampiyonluğu yaşamıştır. 20 Haziran 2007 tarihinde İspanya'nın köklü kulüplerinden Valencia'ye transfer oldu. Valencia'ya transferi sonrası yaptığı açıklamada uzun süredir bu takıma transfer olmak istediğini ve bu transferden büyük mutluluk duyduğunu söyledi..Helguera soyunma odasında yaptığı şaka neticesinde Valencia Kulübünden kovulmuştur. Juan Mata Juan Manuel Mata García (28 Nisan 1988, Burgos), İspanyol millî futbolcudur. Premier League takımlarından Manchester United'da forma giymektedir. Futbol kariyerine, babasının kariyerini geçirdiği Real Oviedo'da başladı. 15 yaşındayken Real Madrid'e katılmadan önce 3 yıl burada kaldı. Küçük takımlarda hızla ilerledi, önce Cadete A, sonra Juvenil C ve en son Juvenil A takımlarına girdi. Buradaki 2005-06, son sezonunda ligde 18 gol kaydetti. Bu harici Copa de Campeones'de finalde Real Valladolid'e karşı maçı kazandıran gol de dahil 3, İspanya Juvenil Kupası'ndaysa yine 3 gol kaydetti. 2006-07'de Real Madrid Castilla'ya geçtiğinde ona as takımda (daha önce giydiği 28 numara yerine) 34 numaralı forma verildi. Castilla'nın finalde küme düşmesine rağmen Mata, sezonu 10 golle kendi alanının en skorer 2. ismi olarak bitirdi. Birinci ise 18 golle Alvaro Negredo'ydu. Mata, Real Madrid'le olan sözleşmesinin bir maddesine dayanarak 2007 yılının Mart ayında Valencia'yla 2007-08'de başlamak üzere bir anlaşma imzaladı. Vicente'nin devamlı sakatlıklarından yararlandı. Bu arada Ronald Koeman, Miguel Angel Angulo'yı takımdan kovdu ve Mata aşama aşama Valencia'nın ilk 11'inde forma giymeye hak kazandı. 20 Mart 2008'de, Copa del Rey yarı finalinde Barcelona'ya karşı 2 gol kaydetti. 16 Nisan'daysa finalde Getafe'ye karşı kazanılan 3-1'lik zaferin açılış golünü kaydetti. İlk sezon boyunca, hem oyuncular hem de Valencia fanları tarafından Mata, takımın en iyi genç oyuncusu seçildi. 2008 Supercopa de España'da Mata, ilk patronu Real Madrid'e karşı 3-2'lik ilk tur zaferinde gol attı ancak Valencia kümede 5-6 yenildi. 2008-09 sezonuna iyi başladı. RCD Mallorca'ya karşı 3-0lık zaferde ilk golü attı. Ayrıca CA Osasuna'ya karşı maçın tek golünü, David Villa'dan gelen uzun bir topu sürerek kaydetti. 25 Eylül 2008'de, Malaga CF deplasmanında Villa'nın 2 golüne de asist yaparak Mata, kabiliyetinin geliştiğini gösterdi. 3 gün sonra, Mata Deportivo La Coruna'ya karşı süper bir performans sergiledi. 4-2 kazanılan zaferde 1 golü kendi kaydetti, diğer 3 golünse asistini yaptı. 21 Ağustos 2011'de Premier League ekiplerinden Chelsea Mata'yı 23.500.000 £'ya transfer etti. 24 Ağustos 2011 tarihinde, Mata Chelsea ile beş yıllık anlaşma imzaladı. Mata ; "Fernando Torres benim buraya geldiğim için sanırım sevinçli. Birlikte çok iyi bir ikili olacağımıza inanıyorum" sözleri ile basında yer aldı, ve Mata Stamford Bridge'de oynamak için sabırsızlandığını dile getirdi. 26 Ağustos 2011'de Chelsea'nin 10 numaralı formasını giyen Yossi Benayoun Mata'ya 10 numaralı formasını vermek istediğini belirtti ve takımın yeni 10 numarası Mata'nın oldu. Mata'nın 10 numaralı formayı almasında ısrarcı birkaç kişi vardı. 2011-12 sezonunda Chelsea ile UEFA Şampiyonlar Ligi şampiyonluğu yaşamıştır. Mata, Chelsea'nin evinde 3-2 mağlup olduğu Manchester United'a frikik ile gol attı. Mata'nın 2012-13 sezonunda asist sayısı 22'dir. Juan Mata, 23 Ocak 2014 tarihinde 45 Milyon Euro'ya Manchester United'a transfer oldu. Mata, U-19 İspanya ekibiyle takımın anahtar oyuncusu olarak, 2006 UEFA Avrupa 19 Yaş Altı Futbol Şampiyonası'nı kazandı. "Juanin" şampiyonayı 5 maçta kaydettiği 4 golle 2. skorer olarak bitirdi. 1. ise 5 golle takım arkadaşı Alberto Bueno'ydu. 1 Şubat 2007'de, U-21 koçu Inaki Saez onu İngiltere'ye karşı bir özel maçta Roberto Saldado, José Manuel Jurado, Sergio Sanchez, Miguel Torres, Esteban Granero ve Antonio Adan'ın yanında, henüz 18 yıl 10 aylıkken kadroya kattı. 14 Kasım 2008'de, Vicente Del Bosque onu Şili'yle bir dostluk maçında A-millî takıma çağırdı ancak İspanya'da yapılan ve 3-0'lık zaferle sonuçlanan bu maçta Mata, yedek kulübesinden ayrılamadı. Son olarak 28 Mart 2009'da, Real Madrid'in Madrid'deki stadı Santiago Bernabéu Stadyumu'nda oynanan İspanya - Türkiye maçındaysa David Villa'nın yerine maça dahil oldu. 2012 Avrupa Futbol Şampiyonası finalinde İtalya karşısında maçın 86. dakikasında oyuna girmiş ve 88. dakikasında takımının 4. golünü kaydetmiştir ve İspanya kupayı kazanmıştır. Fors majör Fors majör, ticari anlaşmalarda bulunan; anlaşmanın taraflarını kendi iradeleri ve kontrolleri dışında oluşan şartlar altında anlaşmanın tek taraflı veya çift taraflı fes edilme şartlarını açıkça belirterek mücbir sebepleri açıklayan maddeye denir. Bu madde genellikle, savaşları, grevleri, doğal afetleri, yeni hükûmet kararlarını, hükûmet darbelerini, fors majör olarak belirtir. Ángel Javier Arizmendi Ángel Javier Arizmendi de Lucas (d. 3 Mart 1984, Madrid), İspanyol futbolcudur. La Liga 2 takımlarından RC Deportivo de La Coruña forması giymektedir. İspanya millî futbol takımında 1 maça çıkıp millî olmuştur. Eduardo CÃ©sar Gaspar Eduardo César Daude Gaspar ya da kısaca Edu (d. 15 Mayıs 1978, São Paulo), orta saha pozisyonunda görev yapmış Brezilyalı millî futbolcudur. Profesyonel kariyerine 1998 yılında Corinthians kulübünde başladı. Daha sonra 2000 yılında Arsenal'e transfer oldu. Arsène Wenger'in gözdesi olan Edu 5 yıl bu takımda görev yaptı. 2005 yılında Valencia'ya transfer olan Edu Gaspar, bu takımda tecrübeli olsa da sisteme alışamadığı için 3 yılda 30 maça bile çıkamadı. 2009-2010 sezonu için Brezilya Serie A ekiplerinden Corinthians kulübüyle anlaşıp kariyerini burada noktaladı. Derek Jarman Derek Jarman (tam adı Michael Derek Elworthy Jarman, d. 31 Ocak 1942, Royal Victoria Nursing Home, Northwood, Middlesex, Londra, İngiltere, Birleşik Krallık - ö. 19 Şubat 1994, St Bartholomew's Hospital, Londra, İngiltere, Birleşik Krallık), İngiliz sinema yönetmeni, set tasarımcısı, artist ve yazar. Northwood, Middlesex'te doğdu. Dorset'teki Canford School'da ve King's College London'da okudu. 1963'ten itibaren 4 yıl Slade School of Art, University College London'a devam etti. Ayrıca Londra'da Butler's Wharf'ta stüdyosu vardı ve 1970'lerde merkezinde heykeltıraş ve performans sanatçısı Andrew Logan'ın olduğu sosyal çevrenin bir parçasıydı. Önceleri deneysel kısa filmler çekti. 1970'te Ken Russell'ın "The Devils" filminde yapım tasarımcılığı yapmasıyla film endüstrisinde tanındı. İlk filmi, peyce ses getiren ve kimilerince gey cinselliğini olumlu yansıtan ilk film sayılan "Sebastiane" 'dır. (1976) Bu filmi ilk baş yapıtı sayılan "Jubilee" izledi. 1977'de çekilen ve bir yıl sonra gösterime giren filmde Kraliçe I. Elizabeth zamanda yolculuk yaparak 20. yüzyılda adaşı tarafından yönetilen ıssız ve vahşi boş bir araziye gelir. "Jubilee", Birleşik Krallık'ta çekilen ilk punk film sayılır ve Wayne County & the Electric Chairs'ten Wayne County, Jordan, Toyah Willcox ve Adam and the Ants gibi punk gruplar ve figürleri barındırır. 1980'lerde "Jarman", Büyük Britanya'da gey olduğunu saklamayan az sayıda ünlü insandan biriydi; gey-karşıtı mevzuata karşı ve AIDS'e dikkat çekme amaçlı yapılan kampanyaların liderlerindendi. 1986'da "The Garden" filminin çekimleri sırasında Jarman'a AIDS teşhisi konuldu ve daha sonra bu durumu kamuoyuyla paylaştı. Filmi tamamlayabildiyse de, bir daha hiç bu ayarda film yapmayı denemedi. Hastalığı nedeniyle Prospect Cottage, Dungeness, Kent'e taşındı. "Blue" filminin çekimleri sırasında artık kör almuştu ve AIDS'ten ölmek üzereydi. Sinemacı olarak vasiyeti, ölümünden sonra BBC2'de yayınlanan "Glitterbug" idi. 1994'te öldü. Cenazesi Old Romney Church, Kent'te defnedildi. Chumbawamba, anısına "Song for Derek Jarman" 'ı, Andi Sexgang ise "Last of England" adlı albümü yaptı. Jarman'ın erken dönem Super-8 mm çalışmaları bazı filmlerinin DVD'lerinde bulunmaktadır. Miguel (futbolcu) Miguel, tam adıyla Luís Miguel Brito Garcia Monteiro (d. 4 Ocak 1980, Lizbon), defans mevkiinde oynamış Portekizli eski futbolcudur. Valencia kulübünde ve Portekiz millî futbol takımında forma giymektedir. Miguel, Portekiz millî futbol takımı formasıyla ilk maçına 12 Şubat 2003'te İtalya karşısında çıktı. Finalinde Portekiz'in kaybettiği, Euro 2004'te millî takımda görev yaptı. Miguel, kariyeri boyunca birçok mevkide görev yaptı. İlk kulübü E. Amadora'da kanat oyuncusu olarak görev yapan Miguel, Benfica'da önce orta sahanın sağında oynadı. Sonra Benfica'da sağ bek oynamaya başlayan Miguel, bu mevkide görev yaparken oynadığı futbolla büyük bir ün kazandı. 2007 yılında La Liga ekiplerinden Valencia ile 5 yıllık bir sözleşme imzaladı. Kutupsal yörünge Kutupsal yörünge ya da polar yörünge, herhangi bir doğal veya yapay uydunun, Dünya ve Güneş gibi bir gökcisminin tam güney ve kuzey kutupları üzerinden -veya bunlara çok yakın başka noktalardan- geçerek izlediği yörüngeye denir. Tanım olarak 90 derecelik eğime sahiptir, yani ekvatora diktir. Kutupsal senkronize yörünge hariç, kutupsal yörüngedeki bir uydu her devrinde ekvator üzerinde farklı bir boylamdan geçer. Kutupsal yörüngeler genellikle haritalandırma, uzaydan Dünya gözlemleri, casus ve bilimsel uydular ile istihbahrat amaçlı uydular tarafından kullanılır. Bu yörüngenin en önemli dezavantajı ise Dünya üzerindeki herhangi bir noktanın aynı uydu tarafından sürekli ve kesintisiz olarak gözlemlenmesine olanak vermemesidir. Kutupsal yörüngedeki bir uydu eğer oldukça yüksek bir eliptik yörüngeye sahipse, iki kutuptan birisi üzerinde diğerinden daha fazla vakit geçirebilir. Molniya yörünge de bu prensibe dayanır. Karbon-13 Karbon-13 (C) karbonun doğal kararlı yerdeşidir ve kararlı ve radyoaktif izotoplardan biridir. Yeryüzündeki doğal karbonun yaklaşık 1.1%'ini meydana getirmektedir. Saf Karbon-13'ün gramı yaklaşık $700 değerindedir. Emiliano Moretti Emiliano Moretti (d. 11 Haziran 1981, Roma, İtalya) İtalyan futbolcudur. Serie A ekiplerinden Torino formasını giymektedir. Profesyonel kariyerine takım sığdıramayan Moretti, 2000 yılından beri 7 farklı takımda oynamıştır. Bunlardan biri de Juventus'tur. 2009'da Genoa ya transfer olmuştur. Ludovic Butelle Ludovic Butelle (d. 3 Nisan 1982, Reims), Frans覺z kalecidir. AC Arles-Avignon tak覺m覺nda oynamaktad覺r. Black-Scholes eşitliği Black Scholes Eşitliği, 1973 yılında Fischer Black ve Myron Scholes tarafından yazılan "the pricing of options and corporate liabilities" adlı makalede ilk defa bahsedilen opsiyon fiyatlama tekniğidir. O zamana kadar yapılan en iyi modellemedir ve halen kullanılmaktadır. Black Scholes Modeli, aslında rassal hareketler izleyen sıvı moleküllerini ortaya koyan Brownian Motion'ın hisse fiyatlarına ve finansal hareketlere uyarlanması sonucu ortaya çıkmıştır. Robert C. Merton'un modelde çözülemeyen bir bölümü çözmesinden sonra, model, Black-Scholes-Merton Modeli olarak anılmaya başlamıştır. Bu çalışmaları sayesinde, Merton ve Scholes, 1997de Ekonomi alanında Nobel Ödülü almışlardır. Black 1995 yılında vefat ettiğinden dolayı ödülü alamamıştır. Black–Scholes Modelinin önemli ayrıntıları: formula_3 Yukarıdaki şartların sağlanması halinde, Avrupa satın alma opsiyonu "(European call option)" için, opsiyon kullanma fiyatı "K" ve hissenin şu andaki fiyatı "S", (yani opsiyonun verdiği hak ile "T" zaman sonra, hisseyi "K" fiyatından alma imkânımız var), sabit faiz "r", ve sabit volatilite formula_2 olmak üzere; Burada; Bu formülde formula_8 standart normal kümülatif dağılım işlevidir. Bir satış opsiyonunun fiyatı alım-satım paritesi "(put-call parity)" ile hesaplanabilir ve aşağıdaki şekilde düzenlenebilir; Bayağı bukalemun Bayağı bukalemun ("Chamaeleo chamaeleon"), Squamata takımının bukalemun familyasına ait bir sürüngen türü. Vücut boyu 30 cm kadar olan değişik görünüşlü bir kertenkele türüdür. Başın üst tarafından miğfer şeklinde bir çıkıntı vardır ve vücut yanlardan basıktır. Sırt ortasında büyük pullardan meydan gelen boyuna bir sırt çıkıntısı mevcutur. parmakların ikisi bir, üçü bir arada birleşmiştir. Bu nedenle ayaklar yürümeden çok, yakalamaya yönelik bir şekil almıştır. Gözleri teleskop şeklinde, ortası delik tek göz kapağı vardır. Her göz aynı anda değişik yerlere bakabilir. Kuyrukları sarılıcı tiptedir. Renklerini değiştirebilirler.Hızlı renk değiştirebilen bu kertenkeleler olarak bilinirler. Bundan dolayı belirgin bir renkleri yok. Renklerini bulundukları ortama göre, ışık ve sıcaklığın durumuna göre ya da çiftleşme zamanlarında kur yapmak için değiştirebilirler. Hızlı renk değiştirme özelliği, derilerinde bulunan melanin denilen boya maddesi sayesinde. Bu boya maddesi melanafor denilen hücrelerden yukarda belirttiğimiz nedenlerden dolayı hücre içinde bir araya toplanırsa renk açılır, dağılırsa renk koyulaşır. Sırt zemini üzerinde daha koyu tonlarda leke yahut şeritler bulunur. Karın altında anüse kadar uzanan sarımsı çizgi renk değişimine uğramaz. Kış uykusuna yatmazlar ama hareketleri çok yavaşlar. Ağaçlarda yaşar. Yakalayıcı ayakları ve sarılıcı kuyruk ile dallara sıkıcı tutunur ve ağır fakat rahat hareket eder. Ortama uygun renk değiştirdiğinden, bulunduğu bitki üzerinde fark edilmesi zordur. Durduğu yerde dilini 10 cm kadar ileriye fırlatarak avlarını yaklar. Besinlerini böcek türleri teşkil eder. Dilin böceği yakalayıp geri çekmesi 0.1 sn kadar sürer.Dilleri ağız içinde özel bir yerde kat kat kıvrılmış biçimde durur ve uçları yapışkandır. Deniz seviyesinden 700 m yüksekliklerde görülür Çiftleşme yazın ortalarında başlar. Sonbaharda yumurtlamaya başlayan dişiler bir defada 6-40 kadar yumurta bırakabilirler. Yumurtalarını yumuşak toprak açtıkları 10 cm derinliğindeki çukurlara bırakırlar. Türkiye`de kuzeyde İzmir`den güneye doğru Ege sahilleri ile bütün Akdeniz sahil bölgesinsinde yayılmıştır. Modern Zamanlar Modern Zamanlar ya da Asri Zamanlar, 1936 ABD yapımı romantik komedi filmidir. Özgün adı Modern Times olan film Türkiye'deki ilk gösterimlerinde Asri Zamanlar adıyla da gösterilmiştir. Filmin yapımcısı, senaryo yazarı, yönetmeni ve başrol oyuncusu Charles Chaplin 'dir. Ayrıca filmin müzikleri de Charles Chaplin'e aittir. Filmin diğer başrol oyuncusu ise Paulette Goddard 'dır. Chaplin, aralarındaki yaş farkına rağmen çekimler bittikten sonra rol arkadaşı Goddard ile evlendi, bu Chaplin'in 3. evliliğiydi. 1930'lu yıllarda hüküm süren Büyük Ekonomik Buhran sırasında makineleşmenin de etkisi ile bozulan ekonomik ve toplumsal koşulları, artan işsizlik sorununu dile getiren bu film Charlie Chaplin'in ilk kez 1914 yılında yarattığı "Küçük serseri" (Şarlo) tiplemesine dayanan son filmdir. Her filminde daha da mükemmeliyetçi olan Chaplin, "Asri Zamanlar"'ı o dönem için rekor sayılabilecek bir süre olan 10 ayda çekmiş ve kurgu öncesi 100 kilometre uzunluğunda negatif film harcamıştı. Chaplin'in "Modern Times"'da Komünizm propagandası yaptığı ileri sürüldüğü için film ABD'de gişede pek başarılı olamadı, 1,5 milyon dolara malolan film ancak 1 milyon dolar hasılat yaptı. Aynı nedenle Almanya ve İtalya'da da yasaklandı. Avrupa'nın geri kalanında ise çok büyük başarı kazandı. Her ne kadar filmde bazı ses ve müzik efektleri kullanılmış da olsa bu sessiz bir filmdir ve Chaplin'in çevirdiği son sessiz filmdir. Chaplin bu 'sessiz' filmi çevirdiği tarihte sinemada ses yaklaşık 10 yıldan beri kullanılmaktaydı. Chaplin, hem sessiz filmlerin duyguları daha iyi yansıttığını düşünüyordu hem de farklı dillerdeki insanların da bu şekilde onu anlayabileceğine inanıyordu. Amerikan Film Enstitüsü'nün (AFI) "tüm zamanların en iyi filmleri" arasında 78. sırada gösterdiği "Asri Zamanlar", 1989 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Resmi kayıtlara göre "Asri Zamanlar"'ın müziğini bizzat Charlie Chaplin bestelemişti, ancak parçaların düzenlemelerini yaparken kendisine Alfred Newman yardımcı olmuştu. Filmin romantik tema müziği "Smile"'a ("Türkçe: Gülümse") sonradan şarkı sözleri de yazılmıştı. Pop müziğinin günümüzde bile çok tanınan bu popüler parçasını önce Nat King Cole plak yapmıştı. Arkasından da Diana Ross, Michael Bublé, Michael Jackson, Liberace, Judy Garland ve Madeleine Peyroux gibi birçok ünlü şarkıcı bu şarkının coverlarını yapmışlardı. Jari Sillanpää Jari Sillanpää (16 Ağustos 1965, Ludvika), Fin şarkıcı. 1998 yılında Emma-gaala ödülünü kazanan şarkıcı 2004 Eurovision Şarkı Yarışması'nda "Takes 2 to Tango" adlı şarkı ile yarışmış ve yarı finalde 51 puanla 14. olmuştur. Girdap Bir akışkanın basınç farklılaşması sebebiyle bir eksenel merkez etrafında dönmesi hareketine girdap denir. Çevresinde döndüğü eksen düz veya eğri, tek veya çok, bir yerde sabit kalan veya gezici türde görülebilir. İçtiğimiz çayda olduğu gibi akışkanın herhangi bir dış etkence karıştırılmasıyla girdap oluşumu gerçekleşir. Teknelerin dümen suyunda, hareket eden uçakların arkasında, tekne küreğinin çekilmesiyle, bazı rüzgâr oluşumlarında dönen girdapları görebilmek mümkündür. Bu doğa olayı Bernoulli tarafındfan ortaya konmuş akışkanlar mekaniği ilkeleriyle açıklanabilmektedir. Bernoulli kanununa göre akışkanlarda basınç hız ile ters orantılıdır. Girdap merkezinde hız çok yüksekken basınç ise çok düşüktür. Merkezden uzaklaştıkça tam tersi bir şekilde basınç yüksektir hız ise düşük kalır. Bu halde basıncın yüksek olduğu bölgeden, basıncın düşük olduğu bölgeye doğru akışkan hareket etme eğilimi gösterir. Basıncın düşük olduğu bölge yüksek basıncın ortasında kalması halinde, alçak basınç bölgesi merkez olmaya başlar ve böylece girdaplaşma gerçekleşir. Bir bölgede akışkanın harekete geçmesi başka bir kuvvetin etkili olmasını gerektirir. Her etki bir tepkiyi doğururken, tepki de tekrar yeni bir etkiye dönüşür. Fujitsu Fujitsu Japonya, Tokyo merkezli teknoloji şirketidir. 1935 yılında kurulmuştur. Bilgisayar üretimini Siemens ile ortaklaşa yaparlar. Cep telefonu da üretirler. Berimbau Berimbau Brezilya'ya özgü bir telli çalgıdır. Özellikle capoeira sporunda yaygın olarak kullanılır. Gunga, medio ve viola olarak üç farklı tonu bulunmaktadır. Bu tonlar cabaça, yani kullanılan kabağın boyuna göre belirlenir. Üç tonun da kullanıldığı durumlarda gunga temel ritmi belirlerken viola soloları yapar. Medio'da ara sesleri düzenler. Bir berimbau genellikle "beriba" ağacından yapılan bir ana gövdeye gerilen çelik tel ile bu çelik tele iliştirilen içi oyulmuş bir kabaktan oluşur. Sesi ise tele belli notaları vermek için değdirilen bir "dobrao" ve tele vurulan "baqueta" çıkarır. Ayrıca melodi "caxixi" ile desteklenir. Dobrao bir yuvarlak bir metal cisim (para gibi) ya da taş olabilir. Baqueta ise ince uzun bir çubuktur. Bambu ya da rotan ağacından yapılabilir. Gigi Fernández Beatriz "Gigi" Fernández (d. 22 Şubat 1964, San Juan), Porto Rikolu-Amerikan tenis oyuncusu. Bütün zamanların en iyi çiftler oyuncusu. Kariyerindeki 17 Grand Slam çiftler şampiyonluğu ve 2 Olimpiyat altın madalyasıyla zamanının bir numaralı çiftler oyuncusu. Panspermia Panspermia (Yunanca πάς/πάν ("pas"/pan, tüm) σπέρμα ("sperma", tohum)) hipotezi şudur: Yaşamın kökü olan "tohumlar" tüm evrene dağılmış şekilde bulunmaktadır. Dolayısıyla Dünya'da yaşamın kökeni bu yaşam kaynağı olan tohumlardan meydana gelmiş olabilir. Ekzogenez (Yunanca ἔξω ("exo", "dış") ve γένεσις ("genesis", "köken")) daha kısıtlı bir hipotezdir ve Dünya'daki yaşamın evrendeki bir yerden nasıl olduğu belirsiz bir şekilde Dünya'ya aktarıldığını iddia etmektedir. Panspermia terimi daha çok bilindiğinden Exogenesis olarak adlandırılması gereken iddialar için de kullanılmaktadır. Bu konuda bilinen ilk düşünce MÖ 5. yüzyılda Yunan düşünürü Anaksagoras'a aittir. Panspermia varsayımı, 1743 yılında, uzaydan gelen mikropların okyanuslara düştüğü ve önce balıklara, sonra amfibyumlara (iki yaşayışlılar), sürüngenlere ve en sonra memelilere dönüştüğünü iddia eden Benoît de Maillet'in yazılarında belirene kadar rafa kaldırılmıştı. 19. yüzyılda modern bir biçimde Jöns Jakob Berzelius'un (1834) ve William Thomson (1871), Hermann von Helmholtz (1879) ve daha sonra, Svante Arrhenius'un da (1903) içinde bulunduğu çeşitli bilim insanları tarafından tekrar gündeme getirildi. Mary Joe FernÃ¡ndez Maria Jose (Mary Joe) Fernández Godsick (d. 19 Ağustos 1971), İspanyol (baba) ve Kübalı anneden Dominik Cumhuriyetinde doğmuş, Dominik Cumhuriyeti kökenli Amerikalı profesyonel tenis oyuncusu. Üç Grand Slam tekler finali, iki Grand Slam çift kadınlar şampiyonluğu ve iki Olimpiyat altın madalyası sahibidir. Iva Majoli Iva Majoli Marić (d. 12 Ağustos 1977), Hırvat profesyonel tenis oyuncusu. 1991 yılında on dört yaşındayken profesyonelliğe adım attı. The Killer in Me "The Killer in Me" (ya da Türkçe adıyla "İçimdeki Katil"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yedinci sezonunun on üçüncü bölümü. Bölüm Buffy, Dawn ve Giles ile birlikte Summersların oturma odasında başlar. Giles potansiyel avcılarla yolculuğa çıkıyordur ve Scooby Gang'i işler bu kadar karışmışken Sunnydale'de yalnız bıraktığı için tedirgindir. Potansiyel avcılardan Kennedy grip olduğu için geziye katılamaz. Buffy, Spike'ın yanına gider ve kızlar olmadan, 'İlk'in hala Spike'la uğraşıp uğraşmadığını anlamak için iki günleri olduğunu söyler. Bu sırada Spike acıyla bağırır. Buffy ne olduğunu sorduğunda ise ' Çip!' yanıtını verir. Willow, Kennedy'ye çay götürür ve onun giyinmiş olduğunu görür. Kennedy hasta değildir, çöle gitmemek için rol yapmıştır. Bir işi olduğunu ve Willow'un yardımına ihtiyacı olduğunu söyler. Kennedy, Willow'la biraz takılmak istemiştir ve onu Bronze'a götürür, onu tavlamaya çalışmaktadır. Spike'ın burnu sürekli kanamaktadır, Buffy bunun bir çözümünü bulacağını söyler. Yardım için Riley'yi arar ama bir türlü ona ulaşamaz. Willow ve Kennedy eve dönmüşlerdir. Willow sonunda Kennedy’e daha fazla karşı koyamaz ve öpüşürler. Bunun üzerine Willow bir anda Warren'ın görünümüne bürünür. Willow telaş içinde alt kata iner ve Scoobyler onu 'İlk' sanırlar. Onlara Kennedy ve Xander'la olan anılarıyla Willow olduğunu kanıtlar. Willow bunu kendine bilinçaltının yaptığını söyler. Willow bunu halledebileceğini söyler ve evden çıkar. Kennedy, Willow'u yalnız bırakmaz ve peşinden gider. Spike'ın ağrıları ağırlaşmaya başlar, Buffy de Spike'a bir çözüm bulmak için onunla dışarı çıkar. Birlikte Organizasyon'a girerler. Bu sırada Robson'dan Summersların evine telefon gelir ve keşişler tarafından saldırıya uğradığını, son hatırladığı şeyin ise keşişin baltasının Giles'ın başının hemen üstünde olduğudur. Bunun üzerine Xander, Dawn, Anya ve Andrew Giles'ın ' İlk ' olabileceğini düşünüp hemen çöle giderler. Çünkü Kennedy hariç tüm potansiyel avcılar Giles'la birlikte çöldedirler. Willow ve Kennedy kampüsteki cadılara giderler. Onların arasında Amy de vardır ve artık iyileşmiştir. Willow onlardan yardım ister, Amy bunu dener ama işe yaramaz. Willow ona sürtük der ve tokat atar. Ama bunu yapan Willow değil, Warren'dır. Willow yavaş yavaş Warren'a dönüşmektedir. Spike ve Buffy Organizasyon'u gezerler. Organizasyon mühürlenmiştir ve her şeyi olduğu gibi bırakmışlardır. İçerisi ceset doludur. Buffy ve Spike bir ses duyarak çevrelerine bakarlar. İçeride birisi vardır ve Buffy'ye saldırır. Bu sırada Xander ve diğerleri yoldadır. Kennedy, Amy'nin yanına döner. Amy ona Willow'un çok güçlü olduğunu ve endişelenmemesi gerektiğini, kendine bir potansiyel avcıyı koruma tutmadan önce daha kötüleriyle savaştığını söyler. Kennedy orada bir terslik olduğunu anlar çünkü Amy'ye potansiyel avcı olduğunu daha önce söylememiştir. Xander ve diğerleri çöle varmışlardır ve Giles'a dokunurlar. Böylece onun 'İlk' olmadığı anlaşılır. Buffy ve Spike yaratıkla başa çıkmışken, birden operasyonun bütün ışıkları yanar ve birçok asker silahlarıyla görülür. Buffy buna şaşırmıştır. Liderleri Buffy'ye onları Ajan Finn'in gönderdiğini, levrek surat yani Spike'la ilgili ona yardım için geldiklerini söyler. Kısa bir muayeneden sonra çipin gerçekten bozulduğunu, onarmaları ya da çipi çıkarmalarıyla ilgili kararın Buffy'ye ait olduğunu söylerler. Willow bu arada iyiden iyiye Warren'a dönüşmüştür ve bir silah satın alır ve Buffylerin evine gider. Orada Kennedy'yi bulur ve silahı doğrultur. Onu öperken bir saniyeliğine de olsa Tara'yı unuttuğunu ve bunun Tara'nın gerçekten ölümüne yol açtığını söyler. Ama Kennedy yanlış bir şey yapmadığını söyleyerek onu tekrar öper ve Willow eski haline döner. Kimiko Date Jelena Janković Jelena Janković (Sırpça: Јелена Јанковић, Jelena Janković) (d. 28 Şubat 1985) Sırp uyruklu profesyonel tenisçidir. Kazandığı turnuvalarla tenis dünyasının bayanlar klansmanında 1 numara olarak Maria Sharapova'yı tahtından indirmiştir. Janković, Sırbistan'ın başkenti Belgrad'da her ikisi de ekonomist olan Veselin ve Snežana Janković'in üçüncü çocuğu olarak Dünya'ya geldi. Marko ve Stefan adında iki erkek kardeşi vardır. Belgrad'daki Megatrend Üniversitesi'nde ekonomi eğitimi almaktadır. Eylül 2006'da Dünya tenis bayanlar sıralamasında 15. sıraya yükselmiştir. "2006 Amerika Açık Tenis Şampiyonası"'nda yarı final oynamıştır. 2007 başlarında ilk 10'a girmeyi başarmış ve 2007 Fransa Açık'ta yarı finale çıktıktan sonra ilk üçe girmiştir. Jamie Murray'la 2007 yılında Wimbledon'da karışık çiftlerde başarılı olmuştur. 5 Aralık 2007'de Janković Çocuk Fonu için Sırbistan'ın UNICEF İyi Niyet Elçisi oldu. Yaptığı açıklamada "Sırbistan adına UNICEF İyi Niyet Elçisi seçildiğim için çok mutluyum. Bu benim için büyük bir onur ve elimden gelini yapacağım" dedi. Janković, Red Star Tenis Kulübü'nde tenis öğrenmeye başladı. Dokuz buçuk yaşında ağabeyi ve antrenörü Marko ile tenise başladı. Sonra Nick Bollettieri Tenis Akademisi'nde eğitime başladı. Küçük yaşta 2001 Avustralya Açık'ı kazandı. 2001 yılında WTA Tur'da oynamaya başladı; ilk turnuvası olan Indian Wells Masters'da ikinci tura yükseldi. 2003 ekiminde, Janković Dubai'de ITF'deki ilk başarısından sonra ilk 100'e 90. sıradan giriş yaptı. Üç ay sonra, Janković 2004 Avustralya Açık ilk turunda Dünya sıralamasında ilk 10'da yer alan Elena Dementieva'yı 6-1, 6-4 setlerle yenmeyi başardı. İkinci turda Jill Craybas'la karşılaştı ve üç sette de yenildi. Mayıs ayında, Janković ilk WTA zaferini kazandı, Budapeşte Grand Prix'i, Tier V karşılaşması finalinde Martina Suchá'yı 7-6, 6-3'lük setlerle yenerek zafere ulaştı. Budapeşte'deki bu galibiyetin ardından dünya sıralamasında 51. sıraya yükseldi. 2004 yılındaki diğer turnuvalarda, ilk 20'de yer alan Nadia Petrova'yı (iki kez), Vera Zvonareva, Patty Schnyder ve Paola Suárez'yi yenmeyi başardı. Janković 2004 yılını Dünya sıralamasında 28. sırada tamamladı. 2005 yılı, Janković için atılım sezonu sayılır. Mart ayındaki Dubai Tenis Şampiyonası'nın yarı finalinde Serena Williams'ı eleyerek finale yükseldi. Finalde Lindsay Davenport ile karşılaşan Janković 6-4, 3-6 ve 6-4 setlerle yenildi. Berlin'de Almanya Açık'taki ilk I. Klasman (Tier I) yarı finalinde Nadia Petrova'ya 6-4, 6-7 ve 6-3'lük setlerle yenildi. İlk çim kort deneyimi, Birmingham'da düzenlenen DFS Classic'te finale çıktı fakat Mariya Şarapova'ya 6-2, 4-6, 6-1 setlerle yenildi. Ekim ayında Janković Seul'de düzenlenen "Hansol Kore Açık Tenis Şampiyonası'da (Hansol Korea Open Tennis Championships) yıl içindeki üçüncü finalini oynayarak Dünya sıralamasında 17. sıraya yükseldi. Janković, 16 yaşındaki Nicole Vaidišová'ya 7-5 ve 6-3'lük setlerle yenildi. Sezonu 22. sırada kapattı. 2006 yılında Janković 10 maçını kaybetti. Ocak sonundan Mayıs başına kadar hiç maç kazanamadı. "Rome Masters" çeyrek finalinde Venus Williams'a üç settede yenilerek elendi. Strazburg'da düzenlenen "Internationaux de Strasbourg" turnuvasının yarı finalinde Nicole Vaidišová'ya iki sette yenilerek elendi. Fransız Açık'ta 25 numaralı seri başı Marion Bartoli'yi yenen Dünya sıralamasında 1 numarası olan Amélie Mauresmo'ya 6-3 ve 6-3'lük sonuçlarla yenildi. Graveyard Court'ta kazandığı bu zafer Janković'in kariyerin dönüm noktasıdır. Daha sonra Anastasia Myskina'ya karşı 6-4, 7-6'lık setlerle kaybetti. Wimbledon'nın ardından kariyerinin beşinci finalini JPMorgan Chase Open'da (East West Bank Classic) oynadı, Sania Mirza, Ana Ivanović, ve sonra da yarı finalde Serena Williams'ı eledi, 2006 yılında Williams kardeşlerin ikisini de yenen tek oyuncudur. En sonunda finalde Elena Dementieva ile oynadığı maçı kaybetti. Finalin sonucu 6-3, 4-6, 6-4'tür. Üç settede Dementieva canlı oyunu ile 5-0 öne geçti ve Janković saldırgan vuruşlarıyla sonraki dört oyunda öne geçti. Buna rağmen skoru koruyamadı ve galibeyete ulaşamadı. 2006 Amerika Açık'ın üçüncü turunda Vaidišová'yı, dördüncü turda 2004 Amerika Açık şampiyonu Svetlana Kuznetsova'yı ve çeyrek finalde 2004 Amerika Açık ve Fransız Açık finalisti Elena Dementieva'yı setlerde 6-2, 6-1 üstünlük sağlayarak eledi. Yarı finalde Justine Henin-Hardenne'e 4-6, 6-4, 6-0'lık sonuçlarla yenildi. Janković bir servis sonrası meydanda bulunan elektronik aletlerin hata yaptığını düşünerek hakemle tartışmaya girdi ve sonrasında oyun konsantrasyonunu kaybettiği iddia edildi. Bu gayri resmi oyalanmadan sonra, Janković art arda on oyunu kaybetti ve aynı zamanda final içinde şansını kaybetmiş oldu. Amerika Açık'ın ardından ilk turnuvası II. Kalasman (Tier II) olan Çin Açık (China Open) yarı finalinde Amélie Mauresmo'ya 6-1, 3-6, 7-6 setlerle kaybetti. Üçüncü sette durum 6-5 iken Janković maç servisi kullandı fakat servisi kırmayı başaran Mauresmo bu setide 15-40 kazandı. Pekin'deki turnuvanın ardından "Guangzhou International Women's Open" yarı finalinde Anna Chakvetadze ile karşılaştı ve ikinci kez 0-2 yenildi. Yılın son dört organizasyonunda üç defa çeyrek finale yükseldi. Yılın ikinci yarısındaki başarılı sonuçları nedeniyle, Janković yılı 12. sırada tamamladı. Yılın başında, Janković Auckland'daki IV. Klasman (Tier IV) turnunuvası olan "ASB Classic" finalinde Vera Zvonareva'yı yenerek ikinci zaferine ulaştı. Janković, Sidney'deki II. Klasman (Tier II) turnuvası olan "Medibank International" 'da (N.S.W Open/Medibank International) Dünya sıralamasında 7. olan Martina Hingis'i ve seri başı Amélie Mauresmo'yu yenerek finale yükseldi. Finalde ikinci set servisinden sonra Kim Clijsters'a kaybetti. Janković, sezonun ilk toprak kort tunuvası olan Amelia Island, Florida'daki "Bausch & Lomb Championships" çeyrek finalinde Ivanović'e 7-5, 6-3 katybetti. Kariyerinin ilk I. Klasman (Tier I) başarısını Charleston, Güney Karolina'da düzenlenen "Family Circle Cup" 'da yarı finalde Venus Williams'ı 3-6, 6-3, 7-6 ve finalde Dinara Safina'yı yenerek elde etti. Janković Avrupa'daki toprak kort müsabakalarında Henin'e üç defa yenildi ve bir turnuvada yenmeyi başardı. Varşova'daki "J&S Cup" yarı finalinde Henin'e 7-5, 2-6, 6-4'lük sonuçlarla kaybetti. "Almanya Açık" (Qatar Telecom German Open) çeyrek finalinde yine Henin'e 3-6, 6-4, 6-4, üçüncü sette 4-0'dan sonra başarısız vuruşlarıyla kaybetti. Janković, kariyerinin ikinci I. Klasman (Tier I) zaferini Roma'da düzenlenen "Rome Masters " (Internazionali BNL d'Italia) finalinde iki numaralı seri başı Svetlana Kuznetsova'yı yenerek elde etti. Janković 2007 Fransa Açık'a (French Open) dört numaralı seri başı olarak katıldı. Yarı finalde Henin'e 6-2, 6-2 setlerle kaybetmeden önce Venus Williams ve Nicole Vaidišová'yı elemeyi başardı. Bu altı toprak kort başarısından sonra Dünya sıralamasında 3 numaraya yükseldi. Janković'in çimdeki başarısını Birmingham'da düzenlenen "DFS Classic" finalinde seri başı Mariya Şarapova'yı yenerek elde etti. Sharapova üç settede 3-0 öne geçmesine rağmen Janković maçı kazanmasını bildi. Bu, kariyerinde Sharapova'ya karşı elde ettiği ilk galibiyetti. Janković, bir sonraki hafta Hollanda'da düzenlenen "Ordina Open"'da finale yükseldi ve 1974'te Chris Evert'ın yılın ilk yarısında elde ettiği üst üste 50 maçlık galibiyet rekoruna ulaşan ilk oyuncu oldu. Janković, sakatlığının verdiği acıdan dolayı finalde Anna Chakvetadze'ye karşı kaybetti. Wimbledon'a üç numaralı seri başı olarak katılmasına rağmen dördüncü turda Fransa'dan Marion Bartoli'ye 3-6, 7-5, 6-3 setlerle yenildi. Wimbledon karışık çiflerde Janković ve Jamie Murray ikilisi on beş numaralı seri başı takım Jonas Björkman ve Alicia Molik'i finalde 6-4, 3-6, 6-1 setlerle yenerek zafere ulaştı. Kuzey Amerika yaz sert kort sezonunda, Janković San Diego'da düzenlenen I. Klasman turnuvası olan "Acura Classic" üçüncü turunda elendi. Bir sonraki hafta hastalığına rağmen Carson, Kaliforniya'da düzenlenen "East West Bank Classic"'de yarı finale yükseldi, Ivanović'e 4-6, 6-3, 7-5 karşı kaybetti, Janković üçüncü sette 4-1 öndeyken iki maç puanını değerlendiremedi set 5-4 oldu. Janković maçtan sonra yaptığı açıklamada Janković iki turnuva için Asya'ya, bir turnuva için Avrupa'ya, tekrar bir turnuva için Asya'ya, ve sonunda iki turnuvada oynamak için Avrupa'ya geri döndü. Janković, Bali'deki "Commonwealth Bank Tennis Classic" turnuvasının çeyrek finalinde eski Dünya sıralamasındaki 1 numaralı oyuncusu Lindsay Davenport'a 6-4, 2-6, 6-2 setlerle üstünlük kurmayı başardı. Bu Davenport'un ilk tekler turnuvasıydı. Sonraki haftalarda Pekin'de düzenlenen "Çin Açık" (China Open) ikinci turunda, Janković Virginia Ruano Pascual'ı 6-0, 6-0 skorlarla eledi, bu onun kariyerindeki üçüncü kez set kaybetmeden kazandığı maçı oldu. Janković ikinci sette sadece dört puan kaybetti. Yarı finalde Davenport'u 6-3, 7-5 setlerle geçen Janković, finalde genç oyuncu Ágnes Szávay'a yenildi. İki haftalık bir ayrılıktan sonra, Janković üç hafta boyunca sadece iki maç kazandı. Stuttgart'taki II. Klasman (Tier II) Turnuvası "Porsche Tennis Grand Prix" 'i yarı finalinde Henin'e 7-6(2), 7-5 sonuçlarla kaybetti. Janković ilk kez katıldığı Bangkok'taki "PTT Bangkok Open" 'da Yan Zi ile karşılaştı. İlk turunu bay geçtiği "Zürih Açık"'ta (Zürich Open), Vaidišová'ya 6-4, 6-4 skorlarla yenildi. Janković yıl sonunda Madrid'deki WTA Tur Şampiyonasına (WTA Tour Championships) katılmak için üç haftayı boş geçirdi. Fakat üç maçında da Henin, Chakvetadze, ve Bartoli'ye kaybetti (ilk seti kaybedip, ikinci seti kazanmasına rağmen). Janković Madrid'den sonra solunumu düzenlemek için burun ameliyatı geçirdi. Ameliyat üç hafta antrenman yapmasını engelledi. Janković, Grand Slam ve I. Klasman (Tier I) organizasyonlarına odaklanmak için 2008 programını kısaltarak düzenlemeye gitti. unvana sahip olduğu "ASB Classic" yerine, Janković, Novak Djoković ile birlikte Sırbistan adına yarışmak için "Hopman Cup" 'a katıldı, Uluslararası Tenis Federasyonu'ndan bu organizasyonun onayı alındı. Finalde Janković ve Djoković Serena Williams ve Mardy Fish'den oluşan Amerikan takımına yenildi, Janković ağrıları nedeniyle çok silik oynadı. Avustralya Açık finallerine hazırlanmak için Sidney'deki "Medibank International" turnuvasına katılan Janković turnuvaya 3 numaralı seribaşı olarak katıldı. Dünya 3 numarası Janković çeyrek finalde Dünya 12 numarası Nicole Vaidišová'ya 6-4, 4-6, 6-4'lük setlerle yenilerek elendi. Avustralya Açık'taki ilk maçında Tamira Paszek ile karşılaştı maç üç saat on beş dakika sürdü ve Janković üç maç sayısı çevirip maçı 2-6, 6-2, 12-10'luk setlerle kazandı. Her iki oyuncuda final setinde tıbbi desteğe ihtiyaç duydu. Janković, ikinci turda Dünya 76 numarası Edina Gallovits'i 6-2, 7-5'lik setlerle yendi. Üçüncü turda Dünya 29 numarası Virginie Razzano'yu 6-2, 4-6, 6-1'lik setlerle yendi. Dördüncü turda Avustralyalı Casey Dellacqua'yı 7-6, 6-1'lik setlerle yenerek çeyrek finale çıktı. Janković, çeyrek finalde turnuvanın son şampiyonu Serena Williams'ı 6-3, 6-4'lük setlerle yenerek yarı finale çıktı. Teklerde kariyerinde üçüncü defa bir Grand Slam'de yarı final oynayan Janković, Dünya 5 numarası Mariya Şarapova'ya 6-3, 6-1'lik setlerle yenilerek elendi. Mart'ta, Janković Tier I Pacific Life Open Indian Wells, Kaliforniya turnuvasında yarıfinalde vatandaşı Ana Ivanović'e 7-6, 6-3'lük setlerle yenilerek elendi. Bir hafta sonra düzenlenen Miami Masters turnuvasında bu yılki ilk finaline ulaşarak, finalde Serena Williams'a 6-1 5-7 6-3'lük setlerle yenilerek turnuvada ikinci oldu. Janković, toprak kort sezonuna Charleston ve Berlin Açık'ta çeyrek finallerde elenerek başladı. Sonra şampiyonluğunu korumak için Rome Açık turnuvasına katıldı. Çeyrek finalde Dünya 9 numarası Venus Williams'ı 5-7, 6-2, 6-3'lük setlerle geçerek eledi. Yarı finalde Mariya Şarapova sakatlığından dolayı maça çıkamadı ve böylece Janković finale çıktı. Finalde genç fransız tenisçi Alize Cornet'yi 6-2, 6-2 ile geçerek bu seneki ilk şampiyonluğunu kazandı. Yılın ikinci büyük turnuvası Roland Garros'ta Janković kariyerinin dördüncü yarı finaline çıkarak vatandaşı Ana Ivanović'e 6-4, 3-6, 6-4'lük setlerle yenilerek elendi. Janković maçı kazansaydı Dünya 1 numaralığına yükselecekti. Ancak yenilerek Dünya 2 numaralığına yükselmeyi başardı. Janković, Wimbledon'da üçüncü turda Caroline Wozniacki maçında dizinden sakatlanmasına rağmen maçı 2-6, 6-4, 6-2'lik setlerle kazandı. Dördüncü turda Tamarine Tanasugarn'a 6-3, 6-2'lik setlerle sakatlığından dolayı yenilerek elendi. Janković, Dünya 1 numarası olmak için Los Angeles ve Rogers Kupasında eline fırsatlar geçti ancak Janković iki turnuvadada maçlarını kaybederek 1 numaraya çıkmayı başaramadı. Janković sonunda 11 Ağustos 2008 tarihinde Dünya 1 numarası olarak Ana Ivanović'i 1 numaradan indirerek onun yerine geçti. O, Dünya 1 numaralığına yerleşen 18. tenisçi odu. 1 numara olduktan sonra Pekin Olimpiyatları'nda çeyrek finalde Dünya 6 numarası Dinara Safina'ya 6-2, 5-7, 6-3 ile yenilerek elendi. Böylece Jankovic Dünya 1 numaralığında sadece 1 hafta kaldı ve Ana Ivanovic 1 numara pozisyonunu geri kazandı. New York'ta gerçekleşen Amerika Açık'ta Jankovic kariyerinin ilk Grand Slam finaline ulaştı. Finalde Dünya 3 numarası Serena Williams'a 6-4 ve 7-5'lik setlerle yenilerek ikinci oldu. Maçı kazanan Serena Williams ise Dünya 1 numaralığına oturdu. Jankovic daha sonra arka arkaya 3 turnuva kazanarak Dünya 1 numaralığına tekrar oturdu ve Serena Williams'ı tahtından etti. Jankovic ilk olarak Çin Açık'ta Dünya 7 numarası Svetlana Kuznetsova'yı 6-3, 6-2 yendi. Sonraki hafta, Jankovic Porsche Tenis Grand Prix Stuttgart'ta yarı finalde Dünya 8 numarası Venus Williams'ı 6-7, 7-5, 6-2'lik setlerle yendi. Finalde Nadia Petrova'yı 6-4, 6-3 ile yenerek şampiyon oldu. Sonra Kremlin Kupasında yarı finalde turnuvanın son şampiyonu ve Dünya 4 numarası Elena Dementieva'yı 0-6, 6-1, 6-0 setlerle yenerek finale çıktı. Finalde Dünya 9 numarası Vera Zvonareva'yı 6-2 6-4'lük setlerle yenerek turnuvayı kazandı. Böylece 2005'ten bu yana ilk kez bir oyuncu arka arkaya 3 turnuvayı kazanmayı başardı. Jankovic senenin son turnuvası olan Yıl Sonu Şampiyonasına'sına Dünya 1 numarası olarak katıldı. İlk maçında Dünya 4 numarası Ana Ivanovic'i 6-3, 6-4 ile ikinci maçında ise Dünya 7 numarası Svetlana Kuznetsova'yı 7-6, 6-4 ile yenmeyi başardı ve yarı finale çıktı. Jankovic yarı finalde Venus Williams'a 6-2, 2-6, 6-3'lük setlerle yenilerek elendi. Jankovic yılı 1 numarada kapattı ve ITF Dünya Şampiyonu seçildi. Elde ettiği 4 şampiyonlukla senenin en çok turnuva kazanan üç isminden biri oldu. Jankovic 2009 yılına Dünya'nın 1 numarası olarak JB Grup Klasik turnuvasında başladı. Jankovic turnuvada Avrupa adına yarıştı. İlk maçını çiftlerde Portekizli Michelle Larcher de Brito ile Amerika takımına karşı oynadı. Amerika takımında Venus Williams ve Coco Vandeweghe' yi 6-4, 7-5 ile yendiler. İkinci maçında Dünya 6 numarası Venus Williams'a 6-2, 6-2'lik setlerle maçı kaybetti. Daha sonra hastalığı nedeniyle turnuvadan çekildi. Jankovic yılın ilk Grand Slam turnuvası Avustralya Açık'a 1 numaralı seri başı olarak başladı. Jankovic ilk turda Yvonne Meusburger'i 6-1, 6-3'lük setlerle yendi. İkinci turda Kirsten Flipkens'i 6-4, 7-5'lik setlerle yendi. Üçüncü turda Dünya 26 numarası Ai Sugiyama'yı 6-4, 6-4'lük setlerle yendi. Dördüncü turda Dünya 17 numarası Marion Bartoli'ye 6-1, 6-4'lük setlerle yenilerek turnuvadan elendi. Jankovic böylece Dünya 1 numaralığını Serena Williams'a devretti. Jankovic bir sonraki turnuvaya Paris Açık'ta 2 numaralı seribaşı olarak katıldı. İlk turda Dünya 37 numarası Francesca Schiavone'yi 7-5, 7-6'lık setlerle geçti. İkinci turda Dünya 28 numarası Li Na'yı 6-0, 3-6, 6-2'lik setlerle geçti. Çeyrek finalde Dünya 13 numarasıAlize Cornet'yi 5-7, 6-4, 6-4 setlerle yenerek yarı finale çıktı. Yarı finalde Dünya eski 1 numarası Amelie Mauresmo'ya 6-2, 0-6, 6-1'lik setlerle yenilerek elendi. Jankovic Dubai Tenis Turnuvas'a 3 numaralı seribaşı olarak katıldı. Jankovic ilk turu bye geçti. İkinci turda Dünya 48 numarası Monica Niculescu'yu 6-3 6-2'lik setlerle yendi. Üçüncü turda Dünya 24 nmarası Kaia Kanepi'ye 6-2, 7-5'lik setlerle yenilerek elendi. Jankovic maçtan sonra "kariyerimin en kötü maçıydı" diye açıklamada bulundu. Jankovic Indian Wells Turnuvasında ikinci turda Dünya 42 numarası Anastasia Pavlyuchenkova'ya 6-4, 6-4'lük setlerle yenilerek turnuvadan elendi. Jankovic maçtan sonra "çok çalışmam gerekli" diye açıklama yaptı. Jankovic sonraki hafta Miami Açık'ta ikinci turda Dünya 35 numarası Gisela Dulko'ya 6-4, 7-6 lık setlerle yenilerek turnuvaya ikinci turda veda etti. Jankovic toprak kort sezonuna Marbella Turnuvası'nda başladı. Turnuvaya 2 numaralı seribaşı olarak katıldı. Jankovic ilk turda Dünya 47 numarası Francesca Schiavone'yi 6-2, 6-1'lik setlerle geçti. İkinci turda Tunuslu Selima Sfar'ı 6-3, 6-0'lık setlerle geçti. Çeyrek finalde İtalyan Roberto Vinci'yi 3-6, 6-3, 7-6'lık setlerle geçti. Yarı finalde Dünya 20 numarası Anabel Medina Garrigues'i 7-5, 6-2'lik setlerle geçerek finale çıktı. Finalde Dünya 34 numarası Carla Suarez Navarro'yu 6-3, 3-6, 6-3'lük setlerle geçerek turnuvayı kazandı. Bu şampiyonluk Jankovic'in 2009 yılında kazandığı ilk turnuvadır. Jankovic Porsche Tenis Grand Prix Stuttgart'a son şampiyon olarak katıldı. Jankovic çeyrek finalde Dünya 14 numarası Flavia Pennetta'ya 2-6, 6-4, 6-4'lük setlerle yenilerek turnuvadan elendi. Jankovic Roma Açık'a da son şampiyon olarak katıldı ve çeyrek finalde Dünya 8 numarası Svetlana Kuznetsova'ya 6-1, 7-6'lık setlerle yenilerek elendi. Sonraki turnuva olan Madrid Açık'a 4 numaralı seribaşı olarak katıdı. Çeyrek finalde Dünya 20 numarası Patty Schnyder'a 7-6, 6-3'lük setlerle yenildi. Jankovic Roland Garros'a 5 numaralı seribaşı olarak katıldı. İlk üç turda Petra Cetkovska, Magdalena Rybarikova ve Jarmila Groth'u geçti. Dördüncü turda Dünya 41 numarası Sorana Cirstea'ya 3-6, 6-0, 9-7'lik setlerle üçüncü sette 5-4 önde ve maç sayısı atmasına rağmen maçtan yenik ayrıldı. Jankovic Wimbledon'a 6 numaralı seribaşı olarak katıldı.İlk iki turda Julia Georges, Iveta Benesova' yı yendi. Üçüncü turda Melanie Oudin'e 6-7, 7-5, 6-2'lik setlerle yenildi. Jankovic Stanford Turnuvası'nda çeyrek finalde Dünya 14 numarası Marion Bartoli'ye 3-6, 7-6, 6-3'lük setlerle yenilerek elendi. Bir sonraki Turnuvada Cincinnati' de ikinci turda Dünya 52 numarası Maria Kirilenko'yu 7-6, 6-3'lük setlerle yendi. Üçüncü turda Dünya 9 numarası Viktoriya Azarenka'yı 7-5, 7-6'lık setlerle yendi. Çeyrek finalde Dünya 29 numarası Sybille Bammer'i 6-0, 6-3'lük setlerle yendi. Yarı finalde Dünya 4 numarası Elena Dementieva'yı 7-6, 0-6, 7-6'lık setlerle 4 maç puanı çevirerek finale çıktı. Finalde Dünya 1 numarası Dinara Safina'yı 6-4, 6-2'lik setlerle yenerek turnuvayı kazandı ve bu yıl kazandığı ikinci turnuva oldu. Jankovic bu turnuvayla Dünya 4 numaralığına yükseldi. Jankovic Amerika Açık'ta ilk turda Dünya 45 numarası Roberto Vinci'yi 6-2, 6-3'lük setlerle yendi. İkinci turda Dünya 55 numarası Yaroslava Shvedova'ya 6-3, 6-7, 7-6'lık setlerle yenilerek elendi. Jankovic yenilmesiyle beraber Dünya 8 numaralığına düştü. Jankovic Tokyo'da finale çıktı ve finalde Mariya Şarapova ile oynadı. İlk sette 5-2 geriyken kolundaki sakatlık nedeniyle maçtan çekildi. Jankovic sonra Çin Açık'a katıldı ve sakatlığı nedeniyle ikinci turda elendi. Bir sonraki hafta Moskova'ya Yıl Sonu Şampiyonası'na katılabilmek için oynadı. Turnuvada Zvonareva ve Radwanska erken turlada elenince Jankovic Yıl Sonu Şampiyonası'na katılmaya hak kazandı. Yıl Sonu Şampiyonası'nın ilk maçında Dünya 6 numarası Viktoriya Azarenka'ya 6-2, 6-3'lük setlerle yenildi. İkinci maçında Dünya 1 numarası Dinara Safina ile karşılaştı. İlk sette durum 1-1'ken Safina'nın maçtan çekilmesiyle turnuvadaki ilk galibiyetini aldı. Üçüncü maçta Dünya 4 numarası Caroline Wozniacki'yi 6-2, 6-2'lik setlerle yenerek yarı finale çıktı. Yarı finalde geçen sene olduğu gibi Venus Williams'la karşılaştı. Jankovic maçtan 5-7, 6-3, 6-4'lük setlerle yenik ayrıldı. Jankovic seneyi 8. sırada tamamladı. Jankovic 2010 sezonunun ilk turnuvası olarak Sidney'e katıldı. İlk turda Dünya 40 numarası Agnes Szavay'a 7-5, 1-6, 5-7'lik setlerle yenilerek elendi. Avustralya Açık'ta ilk iki turda Monica Niculescu ve Katie O'Brien'ı yendi. Üçüncü turda şu ana kadar hiç yenilmediği rakibine karşı 9-0 önde olduğu Alona Bondarenko'ya 6-2, 6-3'lük setlerle yenilerek elendi. Jankovic sonra Sırbistan'ı temsil etmek için Ana Ivanovic'le birlikte Fed Cup'a katıldı. Rakipleri Rusya'da ise Svetlana Kuznetsova ve Alisa Kleybanova vardı. İlk maçında Dünya 31 numarası Alisa Kleybanova'yı 4-6, 6-4, 6-0'lık setlerle yendi. İkinci maçında Dünya 4 numarası Svetlana Kuznetsova'yı 6-3, 4-6, 6-3'lük setlerle yendi. Ana Ivanovic'in iki maçınıda kaybetmesi ve çiftler maçında da Sırbistan Rusya'ya yenilince bir üst tura çıkan Rusya oldu. Bir sonraki turnuvada Dubai'e katıldı. İkinci turda Dünya 21 numarası Aravane Rezai'yi 4-6, 6-4, 7-5'lik setlerle yendi. Üçüncü turda Dünya 14 numarası Vera Zvonareva'ya 6-3, 6-2'lik setlerle yenilerek turnuvadan elendi. Jankovic sonra Monterrey Açık Turnuvası'na katıldı. İlk turda Letonya'lı Anastasija Sevastova'ya 5-7, 6-4, 6-4'lük setlerle yenildi. Jankovic Indian Wells'te ikinci turda Dünya 75 numarası Petra Martic'i 6-3, 7-6'lık setlerle yendi. Üçüncü turda Dünya 49 numarası Sara Errani'yi 2-6, 7-6, 6-4'lük setlerle yendi. Dördüncü turda Dünya 20 numarası Shahar Peer'i 6-2, 6-2'lik setlerle yendi. Çeyrek finalde Dünya 27 numarası Alisa Kleybanova'yı 6-4, 6-4'lük setlerle yendi. Yarı finalde Dünya 11 numarası Sam Stosur'u 6-2, 6-4'lük setlerle yenip finale çıktı. Finalde Dünya 4 numarası Caroline Wozniacki'yi 6-2, 6-4'lük setlerle yenerek turnuvayı kazandı. Jankovic'in 2010 yılında kazandığı ilk turnuvadır. Mustafa Bora Mustafa Bora, 1960 Zile doğumlu. Türk karikatüristtir. D.E.Ü. B.E.F. Resim bölümü mezunu. İlk karikatürü 1975 yılında 'Gırgır' dergisinde yayınlandı. Ulusal ve Uluslararası birçok ödül kazandı. 20 Nisan 2018 tarihinde vefat etmiştir. Anke Huber Anke Huber (d. 4 Aralık, 1974) profesyonel tenis oyuncusu. 1996 Avustralya Açık finalinde yer aldı. Kariyerinin en iyi tekler derecesi 1996 yılında ulaştığı dördüncülüktür. Kariyerinde bir Grand Slam tekler ikinciliği vardır. 1996 Avustralya Açık'ta Monica Seles'e kaybetmiştir. Huber, Bruchsal'da doğdu. Yedi yaşında tenise başladı. Çocuk yarışmaları kazandı. Ayrıca 1990 Wimbledon'da Junior klasmanında yarı finalist oldu. Huber'in kariyeri boyunca toplamda 12 şampiyonluğu bulunuyor. Demir-kükürt dünya teorisi Demir-kükürt dünya teorisi yaşamın kökenine dair, Münihli bir kimyacı ve patent avukatı olan Günter Wächtershäuser tarafından geliştirilen ve demir ve kükürt formlarını işleyen bir kuramdır. Wächtershäuser erken dönem bir metabolizma biçiminin genlerden önce oluştuğu tezini savunmaktadır. Burada metabolizma diğer işlemler tarafından çalıştırılacak biçimde enerji üretecek bir kimyasal tepkime zincirini ifade etmektedir. Bu düşünceye göre bir kez ilkel metabolik zincir oluşturulduktan sonra bu daha karmaşık sistemler oluşturmaya başlamıştır. Teorinin anahtar fikirlerinden birisi yaşamın bu erken kimyasının okyanuslardaki yoğun solüsyonda değil de derin hidrotermal gölcüklerin hemen yanı başında (örnek: demir piritler) bulunan mineral yüzeyler üzerinde meydana geldiğidir. II. Theodosius II. Theodosius (Latince: Flavius Theodosius) (10 Nisan 401 – 28 Temmuz 450) 408 – 450 yılları arasında Doğu Roma'nın imparatoruydu. Daha ziyade hükümdarlığı sırasında Konstantinopolis'te yaptırdığı 6 kilometre uzunluğundaki Theodosius surları ile yine kendi adını taşıyan Theodosius kanunları ("Codex Theodosianus") ile tanınır. Döneminin bir diğer önemli olayı da 431 yılında topladığı İkinci Efes Konsili idi. Ayrıca Konstantinopolis'te bir üniversite kurmuştur. İmparatorluğu döneminde en önemli eserlerden biri de 2. Ayasofya yapımı sayılabilir . Doğu Roma/Bizans imparatoru Arcadius ile karısı Aelia Eudoksia'nın en büyük oğludur. Babası Arcadius'un 408 yılında ölmesi üzerine 7 yaşındaki Theodosius, Doğu Roma İmparatoru olmuştur. Fakat yaşı küçük olduğu için taht naipleri imparatorluğu idare etmişlerdir. İlk taht naibi, Doğu'nun praefectus praetorio'su olan Anthemius olmuştur. Anthemius'un naipliği zamanından geriye kalan en önemli eser, adına "Theodosius surları" denen Konstantinopolis şehir surları olmuştur. Bu şehir surları şimdi görülen üç sıra duvardan oluşmamakta ve sadece tek bir sıra duvar olarak 413 yılında Theodosius daha 12 yaşında iken yapılmasına başlanmıştı. Anthemius bunlar yanında İran Sasanileri ile yeni bir barış anlaşması yapılmasına, Hun Kralı Uldin'in başarısız kalan bir istila niyetli hücumundan sonra Bizans Tuna donanmasının takviye edilmesine, İskenderiye'den Konstantinopolis'e zahire tedarik sisteminin daha geliştirilmesine ve Arcadius'un ölümünden sonra Batı Roma İmparatorluğu ile iyi ilişkiler kurulmasına da neden olmuştur. Anthemius, 413 yılında bu görevden atılmasına kadar gerçek imparator gibi iktidar gücünü hiçbir sınır olmaksızın kullanmıştır. 414 yılından itibaren Theodosius, ablası Pulcheria'nın etkisinde kalmıştır. Pulcheria küçük kardeşinden iki yaş büyük olmakla beraber 15 yaşında iken Augusta olarak ilan edilmiş ve küçük kardeşi adına Doğu Roma İmparatorluğunun idaresinin dizginlerini kendi eline almıştır. Theodosius'un zayıf, kararsız ve kolayca ikna edilebilir bir karakteri vardı. Pulcheria ise kararlı, güçlü ve siyasi iktidarı ve idareyi sırf idareci olarak seven bir karakterdeydi. Fakat Pulcheria çok koyu dindardı ve kardeşine çok tesir etmişti. Bu çeşitli görünümlerde siyaset ortaya çıkardı. O zaman eski Ayasofya katedrali harabe halindeydi. Bu bina da I. Justinianus zamanında Nika ayaklanması yanmış yıkılmış ve şimdiki planda yeni bir Ayasofya inşa edilip 563 yılında açılmıştı. Yine bir Basilika stilinde yeni bir Ayasofya yapılması için büyük masraflar yapıldı. Diğer taraftan aynı düşünüş Yahudi aleyhtarı bir siyasetle bazı eski sinagogların yıkılmasına, yeni sinagogların yapılmasının yasaklanmasına ve izinsiz yapılanların yıkılıp bu izinsiz sinagogları yaptıranlara çok ağır cezalar verilmesine hatta idam edilmelerine neden oldu. İmparatorluğun Büyük Sarayı aynı bir manastıra dönüştürüldü ve dindar manastır uygulamaları saray teşrifatı ve eğlenceleri yerini aldı. Theodosius halk ve Senato içinde popülerdi. Eğitimine klasik olarak önem verilmiş; Latince ve Yunanca yazarları okumuş anlamış; matematik ve doğal bilimler ile yakından ilgilenmiş ve yazma kitapların özel italik fontlarla yazılıp resimlerle teyzin edilmesinde çok yetenek kazanmıştı. Onun için bazen "kaligrafici" lakabı anılmıştır. Fakat ilgisini sırf entelektüel ve artistik alanlara yöneltmemiş, zamanının sportif etkinliklerine de katkıda bulunmuştur. Sürek avcılığına çok meraklıydı. Zamanının yazarları onun, şimdi polo adı verilen, İran'dan "tsukan" adlı yeni bir sporu, Bizans'a tanıttığını bildirmektedirler. Büyük Saray'ın güneydoğu bölgesine bu oyunun oynandığı Tzykanisterion'u yaptırılmıştır. II. Theodosius, 15 yaşına eriştiği zaman, yaklaşık 416 yılında, yetişkin olduğu kabul edilip devlet idaresi bir taht naibi olmadan kendine verilmiştir. Fakat Pulcheria'nın Theodosios'un kararlarına ve devlet yönetimine etkisi devam etmiştir. Ancak devlet idaresinde en önemli saray burokratı değişmiş ve Pulcheria naipliğinde bu görevi yapan Monassio yerine Aurelio iktidara gelmiştir. Theodosius, 19 yaşına geldiği zaman ablasına kendine bir uygun zevce bulmasını istedi. O sırada İmparatorluk Sarayı'na Atina'dan Athenais adlı çok güzel bir nedime gelmişti. Atina'da üniversite hocası olan babasının mirasından erkek kardeşleri ona hiçbir şey vermemişlerdi ama babası kızının zamanların akademik merkezi olan Atina'nın verebileceği en iyi eğitimden geçmesini sağlamıştı. Pulcheria, bu kızın bildiği ve kullandığı Yunancadan ve Yunanca yazdığı şiirlerden çok etkilendi, bu kızı kardeşine zevce olarak seçti. Ama bu kız pagan idi. Sonunda Atina Piskoposunun birkaç haftalık dersleri ile Hristiyanlığa geçti; vaftiz edildi ve adını değiştirerek Eudocia adını aldı. Haziran 421 tarihinde Theodosius ve Eudocia evlendiler. 422 yılında Aelia Eudocia ile Theodosius'un "Eudocia Licinia" adını verdikleri bir kız çocukları oldu. Theodosius, karısına 423 yılında "Augusta" unvanını verip taç giydirtti. Eudocia yeni dini olan Hristiyanlığın isteklerini yerine getirmekle beraber klasik Yunan dilini, kültürünü ve eski pagan görüş ve düşüncelerini bildiği için Pulcheria tarafından bir manastıra döndürülmüş olan İmparatorluk Sarayı'nın atmosferini değiştirdi. Pulcheria biraz kıskançlıktan biraz bu yeni değişiklerden dolayı Eudocia'ya karşı durmaya başladı. Bundan sonraki yılların Theodesius için en önemli sorun, Batı Roma İmparatorluğu ve merkezi Ravenna'da imparatorun değişmesidir. 423 yılına kadar Batı Roma İmparatorluğu'nu Honorius yapmaktaydı. Honorius'un baba-bir-anne-ayrı kızkardeşi olan Galla Placidia çok maceralı bir hayattan sonra, Konstantinopolis'e 421 yılında gelmişti. Placidia, Alarik'in Roma'yı zaptında ve talan edişinde orada bulunmuş; Alerik tarafından esir alınıp Galya'ya götürülmüş; orada Alarik'in kayınbiraderi Ataulf ile evlenmeye zorlanmış; ama o ölünce dul kalmış; 4 yıl esirlikten sonra 417 yılında Honorius'un fidye ödemesi ile Ravenna'ya gelmiş; orada Contantinus adli bir generalle ikinci evliliğini yapmış; iki çocukları olmuş; Contantinus, Honorius tarafından ortak imparator yapılmış; fakat III. Constantinus'un vakitsiz ölümü ile iki küçük çocuğu ile ikinci defa dul kalmış ve Ravenna'dan Konstantinopolis'e gelmişti. Atenais ile Placida birbirini çok yakın bulmuşlardı; o kadar ki (sonradan Batı Roma İmparatoru olacak) Placidia'nın Valentinianus adlı 4 yaşında oğlu ile Theodesius'un daha bebek olan kızı Evodiksia Licinia ile nişanına bile karar verilmişti. Yine o yıl Ağustos'ta Honarius'un öldüğü haberi Konstantinopolis'e erişti. Fakat diğer bir habere göre boş kalan taht küçük bir devlet memuru (Noterlerin Şefi) olan Joannes tarafından gaspedilmişti. Belki de Pulcheria ve Athenais zorlamaları ile Thoedosius buna karşı tedbir almaya karar verdi. Placidia'yi Batı Roma için Augusta yaptı ve küçük oğlu Valentinianus'a Sezar unvanı verdi. Onları Ravenna'ya götürüp tahtlarına oturtmak için hazırlanan bir Bizans ordusunun, Bizans donanması ile denizden gönderilmesi hazırlıklara başlandı. Bu askeri filoya, Theodosius Selanik'e kadar eşlik etti. 425 yılının ilk aylarında bu Bizans donanması ve askeri kuvveti Ravenna'ya bir sürpriz hücum yaparak ele geçirdi. İmparatorluk gaspçısı Joannes, esir alındı. Aquileia'ya gitmiş olan Placidia ve küçük oğlu Valentinianus önünde, idam edildi. Bizans ordusu ve donanması mensuplarına gaspçıya destek verdikleri için Ravenna'yı üç gün süren talan etme izni verildi. O zaman 6 yaşına girmiş olan III. Valentinianus, Papa tarafından taç giydirilmek üzere Roma'ya gönderildi. Tahta bulunduğu sürede Mardin'de bulunan Mor Gabriel Manastırı'na bağış yapmıştır. 421 yılında Sasani İmparatorluğu'na karşı yaptığı seferde başarılı oldu. Ancak bu seferin ardından yapılan barış 441'e kadar sürdü. Honorius'un 423 yılında ölmesinin ardından 425'te III. Valentinianus'un tahta çıkmasına yardımcı oldu. 431'de Vandallara karşı verdiği savaşta donanması Genserich'e yenildi. 437'de kızı Eudoksia'yı III. Valentinianus ile evlendirdi. 441-449 yılları arasındaki Hun istilâlarına karşı koyamayan Theodosius haraç ödemek durumunda kalmıştır. Theodosius, 450 yılında Konstantinopolis civarındaki av sırasında Lycys çayını geçerken atından düşmüş ve ölmüştür. Mary Pierce Mary Pierce (d. 15 Ocak 1975, Montreal), Fransız-Amerikalı tenisçi. İki tek kadınlar ve iki çift kadınlar olmak üzere toplam dört Grand Slam şampiyonluğu bulunmaktadır. Pierce, Fransa adına yarışan Fransız-Amerikalı'dır.2007'de Roland Garros'da bir caddeye adı verildi.Hala profesyonel olarak WTA Tur'da oynamaktadır. Hollanda tarihi Hollanda tarihi bugünkü Hollanda Krallığı topraklarının tarih öncesi dönemlerden günümüze kadar uzanan tarihini kapsar. Romalılardan önce Hollanda'da Tubanten, Cananefaten ve Frizler gibi çeşitli Cermen kabileleri yaşamaktaydı. Romalıların gelmesinden sonra cesaretleriyle tanınan Batavyalılar ve Toxandriërs gibi bazı Cermen kabileleri Ren nehrinin güneyine göç ederek Roma ordusuna asker verdiler. Batavyalılar Roma imparatoru Trajan'ın Daçya (Romanya) seferinde önemli bir rol oynamışlardır. Roma imparatoru Jül Sezar Galya'yı ele geçirdikten sonra M.Ö. 58 civarında Belçika ve Hollanda'ya yöneldi. Bu bölgeleri ele geçirdikten sonra bölgenin ilk kentlerini kurdu ve bölgeyi Germania Inferior adı altında bir Roma eyaleti haline getirdi. Roma İmparatorluğunun sınırları bundan sonra Ren nehriyle sınırlı kaldı. Romalılar Hollanda'nın ilk kentlerini ve kalelerini kurdular ve bölgeye ilk defa yazı yazmayı getirdiler. Bu kentlerin en önemlileri Utrecht, Nijmegen, ve Maastricht'ti. Hollanda'nın kuzey bölümü Roma İmparatorluğu'nun sınırları dışında kaldı. Frizlerin yaşadığı bölge buna rağmen Roma kültüründen etkilendi. Roma İmparatorluğu'nun çökmesi üzerine bölge Barbar akınlarına hedef oldu. Yeni gelen kavimler yerlilerle karışarak 3 değişik halkı oluşturdular: kuzey kıyıda oturan Frizler, doğuda yaşayan Saksonlar ve güneydeki Franklar. Frankların kralı I. Chlodwig 496 yılında Hristiyanlığı kabul etti. Franklar kuzeydeki Frizye'yi ele geçirerek halkını Hristiyan yaptılar. Hollanda'nın güney kısmı Şarlman'ın kurduğu, günümüzdeki Almanya ve Fransa'yı da kapsayan Karolenj İmparatorluğu'nun bir parçasıydı. 843 yılında Şarlman'ın torunları Verdun Antlaşması'nı imzalayarak imparatorluğu 3 parçaya böldüler. Bunlardan batıdaki imparatorluk zamanla Fransa'ya dönüştü. Doğu kısımlar Almanya haline geldi. Hollanda ise orta kısımda kaldı. Daha sonra bu orta kısım ikiye ayrıldı. Hollandaca konuşan halkın çoğu Alman kısmına katıldı. Flaman Bölgesi ise Fransa'ya katıldı. 10. ve 11. yüzyıllarda Hollanda Alman krallar ve imparatorlar tarafından yönetildi. I. Otto'nun kendisini imparator ilan etmesinden sonra Alman imparatorluğu Kutsal Roma Cermen İmparatorluğu adını aldı. Hollanda'nın Nijmegen kenti bu imparatorluğun önemli kentlerinden biriydi. 1433 yılında günümüzdeki Belçika ve Hollanda'nın büyük bir bölümü Burgonya Düklüğü'nün eline geçti. Burgonya Düklüğü Fransa'nın Burgonya bölgesinde Fransa Krallığı'na bağlı bir feodal düklüktü. Burgonya Dükü İyi Philip aslında Hollandalı soylular tarafından davet edilmişti. Hollandalılar Burgonya Düklüğü'ne bağlı olan Flaman Bölgesindeki ekonomik ve yasal koşulların Hollanda'ya da getirilmesini istiyorlardı. Nitekim Burgonya dönemi Hollanda için çok yararlı oldu. Burgonya Dükleri Hollanda'nın ticaret ve nakliye haklarını savundular. Hollanda filosu Hansa Birliği filosunu defalarca yenilgiye uğrattı. Amsterdam büyüdü ve zenginleşti. 15. yüzyılda Baltık bölgesinden gelen tahılın nakliyesi için Amsterdam en büyük liman haline geldi. 16. yüzyılda savaş ve miras yoluyla Alçak Ülkeler Kutsal Roma İmparatoru V. Karl'ın eline geçti. Hollandalılar bağımsızlık istiyorlardı. 1548 V. Karl Hollanda'nın Onyedi Vilayetler'ine özerklik verdi. Ancak V. Karl'ın oğlu II. Felipe babasının tersine Hollanda'ya taviz vermeme taraflısıydı. Çok dindar bir Katolik olan II. Felipe Hollanda'da yayılmaya başlayan Protestanlık'tan memnun değildi. Hollanda'ya zorla ağır yasalar ve vergiler getirdi, Protestanlığı yok etmeye çalıştı. Bütün bu sert yönetim koşulları Hollanda'da ayaklanmalara yol açtı. Ayaklanmalar 1568-1648 yıllar arasında devam etti. Seksen Yıl Savaşları adıyla anılan bu ayaklanmalar sırasında 1579 yılında 7 Protestan ağırlıklı Hollandalı eyalet bir araya gelerek Utrecht Birliği'ni kurdular. Bu eyaletlerin arasındaki Oranje Prensliğinin Prensi olan I. Willem Hollandalı isyancıların başına geçti. Günümüzdeki Hollanda kraliyet ailesi olan Oranje-Nassau Hanedanı böylece I. Willem tarafından kurulmuş oldu. Utrecht Birliği zamanla "Yedi Birleşik Alçak Ülkeler Cumhuriyeti"ne ("Republiek der Zeven Verenigde Nederlanden") dönüştü. Bu cumhuriyet ilerideki yıllarda günümüzdeki Hollanda'nın çekirdeğini oluşturacaktı. İspanya kralı II. Felipe ayaklanmaları bastırmak için 1585 yılında Hollanda'ya büyük bir ordu yolladı. İspanyollar Anvers'i ele geçirerek 10,000 kişiyi katlettiler. İspanyolların güneyde ele geçirdiği kentlerdeki Protestanlar kuzeye kaçtılar. Hollandalılar İspanyolların elindeki bazı kentleri tekrar geri aldılar ama Flaman Bölgesi'ndeki Katoliklerin çoğunlukta olduğu topraklar İspanya'nın elinde kaldı. Bu topraklar zamanla Belçika haline geldi. Kuzeydeki bölge ise Hollanda'yı oluşturdu. Böylece aynı dili konuşan Belçikalı Flamanlarla Hollandalıların kaderleri ayrılmış oldu. Seksen Yıl Savaşları 60 yıl daha devam etti. 30 Ocak 1648 tarihi imzalanan Vestfalya Antlaşması ile son buldu. Hollanda tarihinde 1585-1702 yılları arasındaki döneme Hollanda Altın Çağı denir. Bu dönemde Hollanda bilim, ticaret ve sanat dallarında dünyanın en gelişmiş ülkelerinden biri haline gelmiştir. Hollanda'nın Altın Çağı 1585 yılında Anvers'in İspanya'nın eline geçmesi sonucu güneydeki zengin Kalvinci (Protestan) tüccarların ve aydınların kuzeye sığınmalarıyla başladı. Ayrıca İspanya'daki Engizisyon'dan kaçan Sefarad Yahudiler, Fransa'dan kaçan Protestan Huguenot'lar da Hollanda'ya sığındılar. Böylece Avrupa'nın en zengin ve aydın insanları Hollanda'da toplanmış oldular. 17. yüzyıl boyunca Hollandalılar dünyanın her bölgesiyle ticarete girdiler. Kuzey Amerika'da Nieuw Amsterdam gibi koloniler kurdular. 1602 yılında kurulan "'Hollanda Doğu Hindistan Şirketi" ("Vereenigde Oostindische Compagnie") Asya'da koloniler kurdu. Bu koloniler zamanla Endonezya ülkesini oluşturdu. İlk olarak Osmanlı Devleti'nden ithal edilen laleler Hollanda'da bir tutku haline geldi. Ünlü Hollandalı ressamlar Rembrandt (1606-1669) ve Rubens (1577-1640) bu dönemde sanatlarını doruğa çıkardılar. Ayrıca Hollandalılar köle ticaretinden büyük bir kar sağladılar. 1650 yılında Hollanda Avrupa'da köle ticaretinin merkezi haline geldi. Amsterdam limanında kayıtlı köle gemilerinin sayısı 10,000'i aşıyordu. Bu şekilde iddialar olmasını rağmen ilgili tarihte bu kadar gemi sayısı tartışmalıdır. Hollanda 18. yüzyıl sonlarında Avrupa'da esen özgürlük ve demokrasi rüzgarlarından nasibini aldı. Fransız Devrimi ve Amerikan Bağımsızlık Savaşı Hollanda halkı arasında demokrasi isteklerine yol açtı. Hollanda halkı yurtseverler ve Oranjistler olmak üzere iki gruba ayrıldılar. Yurtseverler demokrasi yanlısıydılar. Oranjistler ise Oranje-Nassau Prensi V. Willem'i destekliyorlardı. Hollanda'nın ABD'nin bağımsızlığını tanıması üzerine Birleşik Krallık Hollanda'ya savaş açtı. 1780-1784 yılları arasındaki Dördüncü İngiltere-Hollanda Savaşı Hollanda'nın ticaretine büyük bir zarar verdi. 1794 yılında Hollandalı Yurtseverler Fransız ordusunun yardımıyla Oranje-Nassau Prensini devirerek Batavya Cumhuriyeti'ni kurdular. Bu cumhuriyet 1806 yılına kadar yaşadı. O tarihte Napolyon Bonapart Hollanda'nın yönetimine el koydu. Hollanda Krallığı'nı kurarak 5 Haziran 1806'da kardeşi Louis Bonaparte'ı Hollanda kralı ilan etti. Fransız yönetimi 1813'de Napolyon'un yenilmesine kadar devam etti. Nihayet 30 Kasım 1813'de Oranje-Nassau Prensi VI. Willem Lahey sahillerinde karaya çıkarak kendisini Hollanda kralı ilan etti. 1815 yılında Avusturya'nın elindeki bölgelerin katılmasıyla Birleşik Hollanda Krallığı'na dönüştü. 1 Kasım 1814-8 Haziran 1815 tarihleri arasında toplanan Viyana Kongresi'nde kuzey ve güneydeki Alçak Ülkelerin bir bayrak altında toplanmasına karar verildi. Böylece Belçika ve Hollanda ilk defa birleşmiş oluyordu. Lüksemburg da bu ülkeye bağlı bir düklük haline geldi. Ancak bu birliktelik uzun sürmedi. 1830 yılında Belçikalılar ayaklandılar ve 1839 yılında bağımsızlıklarını kazandılar. 1890 yılında da Lüksemburg bağımsız oldu. Hollanda I. Dünya Savaşı boyunca tarafsız kaldı. Ancak II. Dünya Savaşı'nda Nazi Almanyası'nın işgaline uğradı. 10 Mayıs 1940 tarihinde Almanlar Belçika ve Hollanda'yı işgal etti. Hollanda'da yaşayan 140,000 Yahudi'nin 100,000'i Nazi Almanyası tarafından imha edildi. Ayrıca 1942 tarihinde Japonya Hollanda'nın bir sömürgesi olan Endonezya'yı işgal etti. Savaş bittikten sonra Endonezya bağımsızlığını ilan etti. Hollanda Dünya savaşlarından sonra Avrupa'da barışın sağlanması konusunda büyük çabalar gösterdi. Hollanda hem NATO hem de Avrupa Birliği'nin kurucu ülkeleri arasında yer almaktadır. Parlamenter monarşiyle yönetilen Hollanda'yı 33 yıldır yöneten 75 yaşındaki Kraliçe Beatrix, görevini en büyük oğlu veliaht Prens Willem-Alexander’a bırakmıştır. Hollanda böylece 123 yıl aradan sonra yeniden bir kral tarafından yönetilmeye başladı. Erekli Ã„ Ä veya ä, çoğunlukla Kuzeybatı Avrupa dillerinde yaygınlık gösteren bir harftir. Almanca, Lüksemburgca, Fince, Felemenkçe, İsveççe, Slovakça, Türkmence, Gagavuzca, Aymaraca ve Estonca'da kullanılır ve /æ/ sesini gösterir. Bu harf Almanca da a-umlaut diye okunur ve a ile e arasında bir telaffuzu vardır. Azerice'de Ə harfi ile, Norveççe, Danca, Faroece ve İzlandaca'da Æ harfi ile gösterilir. Türk dilleri tarafından kullanılan alfabeler içerisinde Tatarca’da, Gagavuzca’da ve Türkmence’de kullanılır. Kısa, kapalı, gırtlaktan gelen ve sert bir E harfidir. Normal E harfine göre daha kısa ve serttir. Ayrıca A ve E arası bir ses olarak öngörülür (Æ). Ses ve