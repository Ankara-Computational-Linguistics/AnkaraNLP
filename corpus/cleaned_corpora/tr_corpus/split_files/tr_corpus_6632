radyolarında çalınmaya başlamıştır. Missy Elliott vokallerinin bulunduğu remix versiyonu, iTunes'da 7 Ağustos 2007'de satışa sunulmuştur. Şarkı, ABD "Billboard" Hot 100 listesine 88 numaradan girmiş ve sonraki hafta yerinde kalmıştır. Ayrıca "Billboard" Pop 100 listesinde 60 numaraya çıkmıştır. "Do It", Hot 100 veya Pop 100 listelerinde ilk yirmiye giremeyen ikinci Nelly Furtado şarkısı olmuştur. Ayrıca "Loose" albümünün Hot 100'deki en başarısız şarkısıdır. Bununla birlikte şarkı, "Loose" albümünün Hot Dance Club Play'de bir numara olan beşinci teklisidir. "Do It", Kanada Hot 100'e Ağustos 2007 başlarında 60 numaradan girmiş ve 11 numaraya çıkmıştır. Avrupa'da "Do It"; Almanya'da 22 numara olmuş ve listede dokuz hafta kalmıştır. Hollanda ve Norveç'te ilk yirmiye girerken, Belçika ve İsviçre'de ilk kırka girebilmiştir. İrlanda Ulusal Kütüphanesi İrlanda Ulusal Kütüphanesi, İrlanda'nın başkenti Dublin'deki ulusal kütüphanedir. 1877 yılında kurulmuştur. Parlamento binası (Leinster Sarayı) ile Milli İrlanda Müzesi bitişiğinde; İrlandalı mimar Thomas Newenham Deane tarafından tasarlanmış bir binada yer alır. Herkese açık ve ücretsizdir;bir referans kütüphanesi olduğundan kitap ödünç vermez. Kütüphanede şu yazarlara ait arşiv belgeleri yer almaktadır: Roddy Doyle, Seamus Heaney, James Joyce, Colm Tóibín, Marina Carr, Paul Durcan, Brian Friel, Hugo Hamilton, John Montague, Edna O’Brien, Maria Edgeworth, George Moore, Kate O’Brien, Patrick Kavanagh, Brendan Behan, Benedict Kiely, Christy Brown, James Plunkett Çılgın Max Mad Max, 1979 Avustralya yapımı, kıyamet senaryosu üzerine kurulu bir aksiyon filmidir. Yönetmenliğini George Miller yapmış, senaryosu Miller ve Byron Kenndy tarafından yazılmıştır. Filmin, başrol oyuncusu Mel Gibson bu filmden önce fazla tanınmış bir oyuncu değilken, filmin 1980 yılında uluslararası gösterimi ile yıldızı parlamıştır. Düşük bütçe ile çekilmiş olan filmin hikâyesinde toplumsal çöküş, cinayet ve intikam gibi öğeler mevcut olup, bu film sayesinde Avustralya filmleri dünya pazarına açılmıştır. Mad Max'in iki devam filmi çekilmiştir. Mad Max 2 "(Road Warrior/Yol Savaşçısı)" 1981 yılında ve Mad Max 3 "(Beyond Thunderdome/Gökkubbenin Ardında)" 1985 yılında çekilmiştir. 2008 yılı Nisan ayında üçüncü devam filmi Mad Max 4'ün "(Fury Road)" çekimleri için hazırlıklar başlamış ve film 15 Mayıs 2015'te Türkiye'de gösterime girmiştir. Serinin dördüncü filmde Mel Gibson'un yerini Tom Hardy almıştır. Dağıtım sisteminin düzensizliği nedeniyle serinin ikinci filmi olan Mad Max 2 ("Savaşçı" adıyla vizyona girdi), Türkiye'de önce gösterildi. Bundan iki mevsim sonra da serinin ilk filmi olan Mad Max, "Çılgın Maks" adıyla vizyona girdi. Distopik bir gelecekte Avustralya’da kanun ve nizam enerji kıtlığı sebebiyle bozulmaya başlamıştır. Merkezden uzak bölgelerin çoğu az nüfuslu, az yakıta sahip distopik toplumlar haline dönüşmüş ve nispeten barış içerisinde bir hayata sahiptirler. Fakat motosiklet çeteleri arazilerde çöplenmekte ve halka dehşet saçmaktadır. Hal böyle olunca, Ana Güç Devriyesi adında arazide devriye gezip kanun ve adalet kalıntılarını sürdürmek için aşkın bir polis gücü oluşturulmuştur. Polis gözaltısından kaçarken acemi bir Ana Güç Devriye (AGD) polisini öldüren Crawford "Gecesürücüsü" Montizano isimli çılgın bir motosiklet çetesi üyesi, 1973 model bir Holden Monaro süren diğer bir AGD polisinden kaçmaya çalışır. İlk takipçilerinden kurtulmayı başarmasına rağmen daha sonra AGD’nin en iyi takipçisi Max Rokatansky, bu daha az becerikli Gecesürücüsü’nü ateşli bir çarpışmada ölümüyle sonuçlanacak yüksek hızlı bir takibe girişir. Fatma Şenel Boydağ Fatma Şenel Boydağ (10 Ocak 1947, Bartın - 30 Kasım 2007, Isparta), Türk fizikçi ve Doğuş Üniversitesi Fen-Edebiyat Fakültesi Fizik Birimi başkanıydı. 1969 yılında İstanbul Üniversitesi Fen Fakültesi Fizik bölümünden lisans derecesini alan Boydağ 1976 yılında aynı üniversiteden yüksek lisansını tamamladı. 1982 yılında doçent ve 1989 yılında da Yıldız Teknik Üniversitesi'ndeyken profesör oldu. 1989 - 1996 arasında Suudi Arabistan'ın Riyad King Saud Üniversitesi’nde çalıştı. 1997 yılında Türkiye’ye döndükten sonra 1997-1998 yıllarında Yıldız Teknik Üniversitesi Yüksek Enerji ve Plazma Fiziği Anabilim Dalı Başkanı olarak görev yaptı. 1996-2000 arasında Yıldız Teknik Üniversitesi Fizik Bölümü’nde profesör olarak çalışmış, 2000 yılında ise Doğuş Üniversitesi Fen Edebiyat Fakültesi Fizik Birimine birim başkanı olarak katılmıştır. "Türk Hızlandırıcı Merkezi Teknik Tasarımı ve Test Laboratuvarları Proje Ekibi"nde yer alıyordu. Boydağ 30 Kasım [[2007'deki [[AtlasJet 4203 Sefer Sayılı Uçuş]] kazasında hayatını kaybetti. Boydağ'ın cenazesi 2 Aralık 2007 tarihinde [[Söğütlüçeşme Camii]]'nde kılınan namazın ardından Ümraniye Kocatepe Mezarlığı'na defnedildi. [[Kategori:1947 doğumlular]] [[Kategori:Bartın doğumlular]] [[Kategori:İstanbul Üniversitesi Fen Fakültesi'nde öğrenim görenler]] [[Kategori:Türk fizikçiler]] [[Kategori:2007 yılında ölenler]] [[Kategori:Isparta'da Ã¶lenler]] [[Kategori:Türkiye'deki uçak kazalarında ölen kişiler]] [[Kategori:Ümraniye Kocatepe Mezarlığı'na defnedilenler]] Flandre Flandre (veya Flandr veya Flandra, Fransızca: Flandre, Felemenkçe: Vlaanderen), Kuzey Denizi kıyısında eski Flandra Kontluğu ve etrafındaki topraklardan oluşan tarihi bölgedir. Günümüzdeki Hollanda'nın Zelanda Eyaletinin güney kesimi, Belçika'nın batısında Batı Flandre ve Doğu Flandre Eyaletleri ile Fransa'nın Nord ve Pas-de-Calais departmanlarını içine almaktaydı. Franklar tarafından "sel altında kalan bölge" anlaminda Polderler bölgesinin adı olarak kullanıldığı düşünülmektedir. 843 Verdun Antlaşması ile Orta Frank Krallğına verilmiş ve 870 Meerssen Antlaşması ile Batı Frank Krallığına verilmiştir. 862'de Batı Frank kralı II. Charles (Kel Karl)'na şeklen bağlanan kontluk haline olmuştur. İlk Flandre kontu I. Baudouin idi. 1056'da V. Baudouin döneminde Kutsal Roma Cermen İmparatorluğu tarafından Land der vier Ambachten ve Aalst bölgeleri tımar olarak kontluğa verilmiştir. Böylece Fransa Krallığına bağlı "Kraliyet Flandresi" ile "İmparatorluk Flandresi" olamak üzere iki bölgeye ayrılmıştır. 1214'ten sonra Fransa Krallığı Flandre'yi doğrudan kendisine bağlamaya çalışmıştır. IV. Philippe 1300'de Gui de Dampierre (1225 - 1305)'yi tutsak alarak Flandre'ye Jacques de Châtillon'u vali olarak atamıştır. Fransa yönetimi 18 Mayıs 1302'de Brugge'da isyan çıkmış ve IV. Philippe isyanı bastırmak için orduyu yolladıysa da 11 Temmuz 1302'de Kortrijk (Courtrai) Muharebesi'nde yenilmiştir. Bu yenilgisinin sonucu Fransa Krallığı Flandra'nın güney kesimini almakla yetinmiştir. Flandre Kontluğu, Yüz Yıl Savaşı'nda (1337 - 1453) İngiltere'nin tarafında yer alarak Fransa Krallığı'na karşı savaşmıştır. 1384'te Flandre Kontesi III. Marguerite (Marguerite de Dampierre)'nın Valois Hanedanı'ndan Burgonya Dükü Charles de Valois-Bourgogne ile evlenmesiyle Burgonya Dükalığı'na verilmiştir. 1477'de Charles'ın kızı Marie de Bourgogne'nın Arşidük Maximilian (sonraki İmparator I. Maximilian) ile evlenmesiyle Flandre toprakları, Brabant, Artois, Hainaut, Luxemburg, Limburg, Holland ve Zelanda ile birlikte Habsburg Hanedanı'na geçmiş ve I. Felipe'ye miras bırakılmıştır. 1547'de V. Karl; Utrecht, Gelderland, Overijssel, Friesland ve Drente'nin Habsburg Hanedanı'nın mülkü olduğunu ilan etmiş ve 1555'te İspanya Habsburg Hanedanı'na (II. Felipe) verilmiştir. İspanya Habsburg Hanedanı, 1648 Westphalia Barışı ile Kuzey Brabant ve Limburg'un bir kısımını Felemenk Birleşik Provenslerine, 1659 Pirene Barışı ile Artois ve Luxemberg'un bir kısımı Fransa'ya bırakmıştır. 1668 Aix-la-Chapelle Antlaşması ve 1678-1679 Nijimegen Antlaşmasıyla Dunkerque ve Lille başta olmak üzere Flandre'nin bir kısımı ile Hainaut'nun geri kalan kısımı Fransa'ya bırakmıştır. 1713 Utrecht Barışı ile geri kalan topraklarını Habsburg Hanedanının Avusturya koluna bırakmıştır. Belçika Birleşik Devletleri (Ocak 1790 - Aralık 1790) Chace Crawford Christopher Chace Crawford (d. 18 Temmuz 1985) Amerikalı sinema ve televizyon starıdır. En çok The CW kanalında yayınlanan Gossip Girl dizisindeki Nate Archibald karakteriyle ün yapmıştır. Chace Crawford 18 Temmuz 1985’te Plano, Texas’da doğdu. Babası dermatolojist, annesi ise öğretmendir. Candice adında bir kızkardeşi vardır. Crawford, lisede futbol ve golf oynamıştır. Ayrıca yetenekli bir ressamdır. 2003 yılında Trinity Christian Academy’den mezun olmuştur. Dallas’ta bir model olarak çalışmasına rağmen, hiçbir zaman oyunculuğun peşinden koşmamıştır. İlerleyen yıllarda Pepperdine Üniversitesine girmek için Malibu’ya taşındı. Reklamcılık, işletme, iletişim dalları arasında kendine bir kariyer bulmaya çalışan Crawford, okuldaki 2. yılının ortalarına doğru annesi tarafından oyuncu olması konusunda cesaretlendirildi. 16.12.2012'de finali gerçekleşen "Gossip Girl" adlı dizide Nate Archibald rolünü canlandırmaktaydı. The Art of Computer Programming The Art of Computer Programming, Donald Knuth'ın programlama algoritmalarını anlattığı ve analizini yaptığı kitaptır. Kitaptaki tüm örnekler MIX assembly dili denilen bir dille anlatılır. 1968'de ilk cildi yayınlanmıştır. Yazar kitapta bulunan hatalar için de ödül vermektedir. SFX (Yazılım) SFX bir Açık URL link sunucusudur. Ex Libris, Ltd tarafından yaratılmıştır.Kütüphaneler ve diğer kurumlar için satılır. SFX'in yaptığı birçok kaynaktakı elektronik makaleleri kullanıcının üye olduğu kütüphane sayfasında bulmak ve sunmaktır. Bilhassa Kuzey Amerika ve Avrupa'da yaygın olarak kullanılır. Harri RovanperÃ¤ Harri "Rovis" Rovanperä (d. 1966 Jyväskylä) Finlandiyalı bir ralli sürücüsüdür. 1993 yılından 2006 yılına kadar Dünya şampiyonasına katılmıştır. 1997 ile 2000 yılları arasında SEAT takımıyla, 2001-2004 yılları arasında Peugeot takımında, 2005 yılında Mitsubishi ve son olarak 2006 yılında Red Bull Škoda takımında yarışmııştır. Türkistan Özerk Sovyet Sosyalist Cumhuriyeti Türkistan Özerk Sovyet Sosyalist Cumhuriyeti veya Türkistan ÖSSC, (Özbekçe: Turkiston Avtonom Sovet Sotsialistik Respublikasi, Rusça: Туркестанская Автономная Советская Социалистическая Республика) Rusya SFSC içinde 30 Nisan 1918'de kurulan Özerk Sovyet Sosyalist Cumhuriyeti. Orta Asya'da ilk olarak kurulmuş Sovyet devleti, ayrıca "Türkistan" ismiyle kurulmuş SSCB'ye bağlı ilk büyük Türk devletidir. Başkenti Taşkent'tir. 20 Nisan 1918 ile 1 Mayıs 1918 tarihleri arası düzenlenen 5. Bütün Sovyet Kongresi'nde "Türkistan Sovyet Cumhuriyeti'ne dair durumu" onaylanmış ve Rus İmparatorluğu'na bağlı Türkistan Kray topraklarında 30 Nisan 1918 tarihinde "Türkistan Sosyalist Federatif Cumhuriyeti" adıyla Türkistan ÖSSC kurulmuştur. Merkez Seçim Komiserliği'ne Petr Alekseyviç Kobazev ve Andrey Fedroviç Solkin, Sovyet Halk Komiserliği'ne Födor İvanoviç Kolesov seçilmiştir. 4 Ekim 1918 ile 15 Ekim 1918 tarihleri arası düzenlenen 6. Olağnüstü Sovyet Kongresi, Türkistan ÖSSC anayasasını kabul etmiştir. O zamanlar 5 milyon insana eşit olunan nüfusu vardır. Türkistan Komünist Partisi ülke içinde önde gelen parti olmuştur. 1921 tarihinde Türkistan ÖSSC, Sovyetler Birliği'nin bir parçası haline gelmiştir. Mir Seyyit Sultan Galiyev ("Mirsäyet Xäydär ulı Soltanğäliev"), Büyük Turan veya Büyük Tataristan'ı kurmak için mücadele vermiştir. Fakat bu düşünce Rusların işine yaramamış, Ruslar "Divide et impera" yani "Böl ve hükmet" taktiğini kullanıp bu birliği bölmüşlerdir. Ülke, Rus İç Savaşı sonrasında 24 Ekim 1924 tarihinde yıkılmıştır. Türkistan ÖSSC, Harezm Sovyet Halk Cumhuriyeti ve Buhara Sovyet Halk Cumhuriyeti topraklarında Türkmenistan SSC, Özbekistan SSC ve onlara bağlı Tacikistan ÖSSC, Kara-Kırgız ÖB ve Karakalpakistan ÖB kurulmuştur. Whoa, Nelly! Whoa, Nelly!, Kanadalı şarkıcı Nelly Furtado'nun ilk stüdyo albümü. Albüm, Kuzey Amerika'da DreamWorks etiketiyle 24 Ekim 2000 tarihinde yayımlanmıştır. Albüm, "Billboard" 200 listesinde 24 numaraya ulaşmıştır. Listede 78 hafta kalan albüm, ABD'de iki kat platin plak kazanmıştır. "Maclean's" dergisine göre "Whoa, Nelly!" albümü, dünya çapında yedi milyon kopya satışına ulaşmıştır. Türkistan Komünist Partisi Türkistan Komünist Partisi veya TKP (Rusça: Коммунистическая партия Туркестана), Sovyetler Birliği Komünist Partisi'nin Türkistan Özerk Sovyet Sosyalist Cumhuriyeti'ndeki bir şubesi. Haziran 1918 tarihinde kurulmuştur. 1918'den 1924'e kadar Türkistan ÖSSC içinde önde gelen parti olmuştur. 1924 yılında Türkistan ÖSSC'nin yıkılması ile kaldırılmıştır. Partinin üyeleri ise Türkmenistan ve Özbekistan Komünist Partisi'ne katılmıştır. 1922 yılında partide bulunanların etnik yapısı: Tom Sawyer (film) Tom Sawyer, 1907 y覺l覺 yap覺m覺 sessiz film. Mark Twain'in ünlü romanı Tom Sawyer'ın Maceraları kitabının uyarlaması olan filmde Tom Sawyer karakteri ilk kez beyaz perdeye taşınmıştı. New York merkezli Kalem Stüdyoları tarafından yapımcılığı üstlenilen filmin senaryosunu Gene Gauntier (1885-1966) yazmıştır. Sonny Chiba , önceki adı: , asıl adı: (d. 23 Ocak 1939; Fukuoka, Fukuoka-ken, Japonya), Sonny Chiba olarak tanınan Japon oyuncu. Ninjutsu ustasıdır. Travestilik Travestilik ya da travestizm, genellikle cinsel haz almak amacıyla, karşı cinsin kıyafetlerini giymek. Travestilerin çoğunluğu erkektir. Travestilik bir transgender türüdür ve sıkça transseksüellikle karıştırılır. Transseksüel, belirli bir cinsin fiziksel karakteristikleri ile doğduğu halde duygusal ve psikolojik anlamda kendisini diğer cinse ait hisseden kimsedir. Erkek ya da kadın transseksüeller cinsiyet değiştirme ameliyatı geçirmeden önce genellikle bir süreliğine karşı cinsin kıyafetlerini giyerler. Travestilik bir cinsel yönelim değildir. Bir travesti heteroseksüel ya da eşcinsel olabilir. "Travesti" sözcüğü Türkçeye Fransızca "travesty" sözcüğünden geçmiştir. Fransızca "travesti" sözcüğü, Latince "trans-" (bir taraftan öbür tarafa) ve Fransızca "vêtement" (giysi, kıyafet) sözcüklerinin birleşimidir. James Ensor James Sidney Edouard, Baron Ensor (13 Nisan 1860 - 19 Kasım 1949), Belçikali ressam ve baskı sanatçısı. Sürrealizm, ekspresyonizm üzerinde önemli etkileri bulunmuştur. Ömrünün neredeyse tamamını Oostende'de geçirmiştir. Sanat grubu olan Les XX'in içinde yer almıştır. Ensor'un babası İngiliz kökenli annesi de Flaman'dır. Fakir bir öğrencilik hayatı geçirdikten sonra 15 yaşında okulu bırakıp yerel iki ressamın yanında sanat eğitimine başladı. 1877'den 1880'e kadar Brüksel'deki Académie Royale des Beaux-Arts'da (Kraliyet Güzel Sanatlar Akademisi), Fernand Khnopff gibi sınıf arkadaşları ile beraber eğitim gördü. İlk sergisini 1881'de açtı. 1880'den 1917'e kadar ailesinin evinin çatı katında kurduğu atölyesinde çalıştı. Hayatı boyunca yaptığı tek seyahatlar Paris, Londra ve Hollanda'ya yaptığı 3 kısa ziyaret oldu. 1800'lu yılların sonuna kadar çalışmaları cüretkar bulunarak sanat çevreleri tarafından reddedildi. Özellikle "Entry of Christ into Brussels" (İsa'nın Brüksel'e girişi) (1888) eseri buna yol açan en büyük etken oldu. Fakat buna rağmen resimleri sergilenmeye devam edildi ve giderek kabul ve saygı gördü. 1895'te, yaptığı "The Lamp Boy" (Lambacı çocuk) (1880) adlı eseri Brüksel'deki Belçika Kraliyet Güzel Sanatlar Müzesi tarafından alındı ve hayatındaki ilk ilk kişisel sergisini Brüksel'de açtı. 1920 yılında pek çok önemli sergide yer aldı. 1929 yılında Kral I. Albert tarafından Baronluk unvanı verildi. 1933'te Légion d'honneur'e alındı. 20. yüzyılın ilk on yılında yeni eserler üretmesi yavaşladı ve herhangi bir müzik eğitimi almamasına rağmen giderek müziğe yoğunlaştı. Piyanoya benzer bir klavyeli çalgı olarn Harmonyumda oldukça yetenekli bir doğaçlamacı idi. Arkadaşlarının ısrarlarına karşın II. Dünya Savaşı sırasında da bombalanma riskine rağmen Oostende'de kaldı. İlerlemiş yaşına rağmen halk arasında oldukça itibar gören bir kimse idi ve onu Oostende'de yaptığı yürüyüşler sırasında görmek mümkündü. 19 Kasım 1949'da kısa bir hastalığı müteakip öldü. Mezarı Oostende'dedir. 2010 yılı Belçika'da Ensor yılı ilan edilmiştir ve Ensor'un doğumunun 150. yılı nedeniyle onu ve eserlerini konu alan sergiler açılmıştır. 14 Yaşındaki Küçük Dansçı La Petite Danseuse de Quatorze Ans (14 Yaşındaki Küçük Dansçı), Edgar Degas tarafından 1881’de yapılan heykel. Modern sanat tarihinin en iyi bilinen ve sevilen heykellerinden biridir. Heykele, Marie Genevieve van Goethem (ya da Goetham) adlı bale öğrencisi modellik yapmıştır. Balmumundan yapılmıştır. Üzerinde gerçek bir tütü ve bale pabuçları, başında da at kılından yapılmış bir peruk ve saç kurdelası vardır. Degas’nın ölümünden sonra bronzdan kopyaları yapılarak dünyanın pek çok müzesinde sergilenmeye başlanmıştır. Balmumundan yapılmış olan orijinal heykel, 1999’da 12.337.500 Amerikan doları ödeyen Fransız iş adamı Francois Pinault’ya satılmıştır. 14 Yaşındaki Küçük Dansçı, Degas’nın hayatında sergilediği tek heykeldir. Daha sonra pek çok küçük heykel yapmıştır, ama bunlar ölümünden sonra sergilenmiştir. Degas, heykelleri daha çok resimleri için bir ön hazırlık olarak düşünmüş, doğal hareketi incelemek ve resimlerine daha canlı bir ifade verebilmek için önce kilden ve balmumundan heykeller yapmıştır. 14 Yaşındaki Küçük Dansçı ise 1880’de sergilenmek üzere planlanmış bir eserdir. Ancak o tarihte heykelin sergilenmeye hazır olmadığını düşünen Degas, boş bir camekânı sergilemiş, ertesi sene bu camekânın içine artık hazır olan heykelini yerleştirmiştir. Eseri, dönemin eleştirmenlerinden çok farklı tepkiler almıştır. Pek çok eleştirmen heykelin çirkin olduğunu, maymuna benzediğini söylemiştir. Heykelin beğenilmemesinde, o dönemde sanatseverlerin koyu renk bronz ya da beyaz mermer heykellere alışık olmasının etkisi olmuştur. Degas’nın heykelinin balmumundan yapılması ve üzerinde gerçek bir kostümün olması o dönemde yadırganmış olsa da ileriki dönemlerin kübist, sürrealist ve geç dönem 20. yüzyıl sanatçıları heykelin bu özelliklerinden etkilenmişlerdir. Küçük Dansçı’nın dar alın ve çıkık çene yapısına sahip olması ve o dönemde böyle bir fiziksel yapının ikinci sınıf insanları tanımlamada kullanılıyor olması Degas’nın bir dansçıyı değil, bir fahişeyi anlattığının düşünülmesine yol açmıştır. Paris’te yaşayan Belçikalı bir terzinin üç kızından ortancasıdır. Üç kız kardeş, Paris Opera-Bale’de bale öğrencisi olmuşlar, babaları öldükten sonra anneleri çamaşırcılık yapmaya başlamıştır. Degas, Paris Opera Evi’nin performanslarını düzenli olarak izlemeye gitmiştir ve dansçıların sahne arkasındaki hâllerini ilk resmeden ressam olmuştur. Marie ve kardeşleri ona modellik yapmışlardır. Ressam ile Marie arasındaki ilişki konusunda farklı yorumlar vardır. Bale okulunun zengin erkek misafirleri olması, balerin kızların kendilerini koruma altına alacak erkekler araması 1880'lerde normal karşılanmaktadır. Bu üç kız kardeşin annesinin onları bu erkeklere fahişe olarak sunduğu da söylenmektedir. Marie’nin ablası Antoniette'in Kara Kedi adlı barda hırsızlık yaparken yakalanıp tutuklandığı, annesi tarafından fuhuş yapmaya zorlanmış olduğu söylenmektedir. Marie, muhtemelen ablasının yerine geçmiştir. Dans provalarına geç kalmaya başladığı için Bale Okulu’ndan 1882’de atılmıştır. Gazete sütunlarında ondan “ahlakı bozuk bir kız” olarak bahsedilmiştir. Marie ablasının izinden giderken, küçük kız kardeşi Charrlotte 50 yıl boyunca baleyi bırakmamış, dansçılıktan sonra bale öğretmenliği yapmıştır. İki ablasının batakhanelere düşmesine karşın o, alanında saygın bir kişi olmuş, bale profesörü sıfatını kazanmış ve 1933’te emekli olmuştur. 17 yaşında bale kariyeri sona eren Marie’nin evlendiğine, çocuk sahibi olduğuna ya da öldüğüne dair herhangi bir kayıt bulunamamıştır. Heykelin bronz dökümünün yapımı kendisine teklif edildiyse de Degas bunu kabul etmemiştir. “Bronz, heykelin sonsuza kadar yaşamasını sağlar, bunu yapmak büyük sorumluluk ister” diyerek teklifi reddetmiştir. Degas’nın 1917’de ölümünün ardından varisçileri, bronz dökümlere izin vermiştir. Degas’nın arkadaşı Paul Albert Batholome Almanya’da bronz dökümler yapmıştır. Pek çok ünlü müzede bu kopyalar sergilenmektedir. Bu bronz kopyalar, bazı eleştirmenlerce olumsuz karşılanmıştır. Balmumunun heykelin narinliğini sağladığını ve ten renginin bile çok gerçekçi bir şekilde heykele aktarılabilmesinin bu madde sayesinde olduğunu söyleyen eleştirmenler, bronz heykellerde bütün bunların kaybolduğunu söylemişlerdir. Ancak ünlenen heykeller bu bronz kopyalardır. Bir heykele ödenen en yüksek ücret alanında 14 yaşında Küçük Kız heykelinin bronz kopyaları rekor kırmıştır. Macit Rüştü Kural Macit Rüştü Kural (d.1899,ö. 1964), Türk restoratör-mimar. 20. yüzyıl restoratör mimarlarından olan Kural, Topkapı Sarayı ve Bursa Yeşil Türbe'de gerçekleştirdiği mesleki çalışmaları ile tanınmıştır. Bu çalışmaların Yeşil Türbe'nin günümüze ulaşmasındaki payı büyüktür. O dönemlerde yapılan restorasyon çalışmalarında başvurulacak bir kaynak, danışılacak ve karar alınacak kurullar bulunmamaktaydı ( Yücel, 2004). Bundan dolayı restorasyon projeleri yapan pek çok mimar, dönemin Neo-Klasik mimarlığına duyulan eğiliminin de etkisiyle daha çok yapı detayı toplamak amacıyla rölöve çalışmaları yapmışlardır (Uluengin, 2002). Bu bakımdan yapılan restorasyon çalışmalarında mimarın görüşü, eski yapıt bilgisi ve karar alma yeteneği çok önemliydi. Kural, tüm bu zorlukları becerisi, bilgisi, sağduyusu ve yönetimsel düşüncesiyle aşmayı başarmıştır (Yücel,2004). İstanbul'un Fatih semtinde dünyaya gelen Kural'ın çocukluk yılları hakkındaki bilgiler net değildir. Gençlik yıllarında Güzel Sanatlar Akademisi Mimarlık Bölümünde öğrenim görmekte olan Kural, öğrenciliği sırasında o dönemde Türkiye'de bulunan İtalyan mimar Giulio Mongeri'nin atölyesinde çalışma olanağı buldu. Bu atölyede Sedat Hakkı Eldem ve Muammer Benli gibi sonradan adı duyulacak olan mimarlar da bulunmaktaydı. Akademi'den 1928 yılında mezuniyeti sonrası aynı yıl içinde Maarif Vekaleti, Türk Asar-ı Atikası Müdürlüğünde görev almıştır. Ayasofya'nın müze oluşundan sonra yapı topluluğunun (kompleks) Sıbyan mektebi binasında Eski Eserler ve Müzeler Genel Müdürlüğü'nün kurduğu Rölöve Dairesi'nde görev almış, uzun yıllar burada çalışmıştır. Rölöve bürosunun başında iken Ayasofya'nın çeşitli bölümlerinin yanı sıra Topkapı Sarayı'nın ve Kariye cami'sinin onarımlarını üstlenmiştir. Gerçekleştirdiği bu çalışmalar mesleki bilgi ve becerisinin artmasına büyük katkı sağlamıştır. 1937 yılında Bursa'daki Yeşil Türbe'yle ilgi hazırladığı rapor üzerine Milli Eğitim Bakanlığı Yeşil Türbe'nin onarımını üstlenmesini istemiştir. Topkapı Sarayı'nda bulunan Mecidiye Köşk'ünde de onarım çalışmaları yapan Kural, İstanbul valiliğinin isteği doğrultusunda Amcazade Hüseyin Paşa Yalısı'nın kurtarılması içinde mimar Muhittin Güven'le birlikte bir onarım projesi hazırlamıştır (Yücel, 2004). Kural'ın Türk mimarlık kültürüne kuşkusuz en büyük katkısı yabancı bir mimarın ' "cam bir fanus içerisinde saklanması gereken eser" ' olarak nitelediği, Erken Osmanlı Mimarlığının en güzel örneklerinden biri olan Yeşil Türbe'nin günümüze ulaşmasındaki çalışmaları olmuştur (Yücel, 2004). Yeşil Türbe, Yıldırım Beyazıd'ın oğlu Çelebi Sultan Mehmet tarafından 1421 yılında Mimar Hacı İvaz Paşa'ya yaptırılmıştır. 328 metre karelik bir alana oturan sekizgen prizma gövdenin üzerindeki çinilerin yeşile renge yakın bir doymuşluğa sahip olması halk arasında Yeşil Türbe olarak adlandırılmasına neden olmuştur (Bursa tanıtım kitapçığı, 2006). Evliya Çelebi'nin Seyahatname'sinde Yeşil İmaret adı ile geçmektedir (Basri Öcalan, 2008). Kural, 1937 yılında Bursa'ya giderek Yeşil Türbe'yi incelemiş; yapının içinde bulunduğu perişan durumla ilgili rapor hazırlayarak Milli Eğitim Bakanlığına sunmuştur. Rapor doğrultusunda Kural'dan Türbenin rekonstrüksiyon projelerinin yapılması ve restorasyonunu üstlenmesi dönemin Milli Eğitim Bakanı Hasan Âli Yücel tarafından istenmiştir. Kural, Türbe'nin restorasyonuna 1941 yılında başlayarak 1943 yılında tamamlamıştır. Yücel, E., 2004. Restoratör Mimarlardan Macit Rüştü Kural, "Yapı Dergisi", 273, s. 81-84 Uluengin, B., 2002, Rölöve, Yapı Endüstri Merkezi Yayınları, İstanbul. ( Uluengin, Yücel'den aktarıyor. Yücel, E., 1998. Vakıflarda Onarım Çalışmalarını Yürüten Mimarlar, "Vakıflar Dergisi", sayı:27) Basri Öcalan, H., 2008. Evliya Çelebi Seyahatname'ye göre Ruhaniyetli Şehir Bursa, Yeşil Şehir Kitaplığı, Bursa İl Özel İdaresi, s. 80. Bursa Şehri Tanıtım Kitapçığı, 2006.T.C. Bursa Valiliği İl Kültür ve Turizm Müdürlüğü, s. 28. Dağılmış komut çizelgesi Distributed Hash Tables (DHTs) ya da Dağılmış Komut Çizelgesi (DKÇ), P2P paylaşımında geri bildirim anonsu olarak adlandırılmaktadır. Genelde geri bildirim dosyası içinde açık olan IP ve o IP'nin port bilgileri yer almaktadır. Bilgisayar ağına dağılmış bir komut çizelgesidir. Bu açıdan dosya paylaşımında kaynak olabilecek sunucu'ların adreslerinin belli olması sağlanmaktadır. Genelde P2P bir takım yasadışı olabilecek paylaşımlarda kullanıldığı için birçok kullanıcı P2P programlarında DHT'yi paylaşıma kapatır ve bu yüzden P2P geri bildirimleri düşük düzeyde kalır. Aslında sadece IP ve o IP'nin port değerlerini içerdiği için siz sabit IP kullanıcısı değilseniz ve İnternet'e her girdiğinizde yeni bir IP alıyor iseniz teoride siz P2P kullanmasanız bile P2P kullanan birinin IP'sini kullanmakta olma ihtimaliniz vardır. Bu açıdan P2P kullanıcısı iseniz ve sabit IP'niz varsa bile bunun hiçbir anlamı kalmayacaktır; çünkü çeşitli hacker'lerin yazdığı programlar ile birçok IP söz konusu P2P adreslemelerine eklenmektedir. Birçok yasadışı P2P dosyası içerisinde IBM, MS, Google, Yahoo! gibi birçok yasal firmanın IP'leri bile P2P dosyası içerisinde kaynak sorgulamasında görülebilmekte ve P2P dosyalarının ne ölçüde yasal delil teşkil edeceği konusunda belirsiz bir durum oluşmaktadır. HasanÃ§elebi, Hekimhan Hasançelebi, Malatya'ya 100, Sivas'a 150 km uzaklıktadır. Arnaut Daniel Arnaut Daniel de Riberac (Arnaut Danièl) 12. yüzyılda yaşamış Oksitan ozandır. Dante tarafından "il miglior fabbro" (üstad) olarak övülmüştür ve Petrarch tarafından da "Aşkın Büyük Ustası" olarak adlandırılmıştır. Rivayete göre Daniel Périgord'daki Ribérac Şatosu'nda soylu bir ailenin çocuğu olarak doğmuştur, ancak bazı modern kaynaklar onun fakir bir soytarı olduğunu söylerler. Altı dizelik ve altı kıtalık ve her dizede son sözlerin tekrar edilmesi ile oluşan sestinanın mucididir. Define Adasına Dönüş Define Adasına Dönüş, Long John Silver rolünde Brian Blessed’in oynadığı UK ITV ve HTV Wales yapımı televizyon dizi film. Galler, İspanya ve Jamaika’da çekilmiştir. Senaryosunu John Goldsmith yazmış, yönetmenliğini ise Piers Haggard ile Alex Kirby yapmıştır. HTV Wales ekibinin televizyon draması konusunda önceden büyük deneyimi olmamasına rağmen görüntü yönetmeni Tony Impey yönetimindeki görüntü ekibi çok kaliteli bir yapım ortaya koyarlar. Uzun John Silver olarak başrolü oynayan ünlü İngiliz aktör Brian Blessed tek bacaklı korsan rolünü oynayabilmek için büyük çaba sarfeder. Blessed’in bir ayağı, çekimler sırasında uzun ceketinin altında bağlı kalmakmıştır. Bu şekilde çekilen film sırasında üzerinde durduğu ayağı aktörün tüm vücut ağırlığını aylarca taşımış ve diğer ayağa göre daha güçlenmiştir.Baş dublör olarak ünlü Alf Joint rol almış ve tehlikeli sahneleri başarıyla gerçekleştirmiştir. Yönetmen Piers Haggard Almeira’daki çekimler sırasında attan düşüp sakatlanınca görevini bırakmamış ve hastaneye kurulan özel odasında çalışmaya devam etmiştir.Dizinin müzikleri Terry Oldfield tarafından bestelenmiştir. Dizinin yapımcısı Alan Clayton dizide korsanlardan birisi olan Jed rolüyle kamera kaşısına geçmiştir. Filmin son sahnesi olan Uzun John Silver’in yalnız başına denizdeki kayığın içindeki sahne HTV’nin Cardiff’deki stüdyolarının damında çekilir. Dizinin yayınlanmasından az önce İngiliz bir yazar HTV ile temasa geçerek kendisinin yıllar önce "Define Adasına Dönüş" adlı eseri yazdığını ve bu yüzden filmin yayınlanmasından dolayı kendisine de bir miktar tazminat ödenmesini ister. HTV ödeme yapmaktansa, bu yasal engeli aşmak için acilen ve çok masraf yaparak dizinin ismini "John Silver’ın Define Adasına Dönüşü" olarak değiştirecektir. Dizi 1986 yılında İngiliz televizyonunda yayınlanacak ve çok başarılı olacaktır. Türkiye'de de TRT, diziyi aynı yıl içinde yayınlayacaktır. Define Adası macerasının üzerinden on yıl geçmiştir. Oxford Üniversitesindeki eğitimini tamamlayarak evine dönen Jim Hawkins Define Adasından tanıştığı dostlarıyla bir araya gelir. Ancak bir de beklenmedik misafir vardır. Uzun John Silver yeniden Define Adasına dönmek için definenin haritasını almak üzere geri dönmüştür. Çok geçmeden yakalanacak olan Silver, mahkemede Hawkins tarafından savunulsa da açık denizde isyan ve adam öldürmek suçlarından idam cezasına çarptırılır. Cezası Hawkins’in çabaları sonucu Karayiplerde kürek mahkûmluğuna çevrilir. Hawkins ise Jamaika’da bir çiftliğin idaresini almak üzere denize açılmaktadır. Aynı gemide Silver da mahkûm olarak seyahat edecektir. Gemi yola çıkmadan önce Silver, Hawkins ile birlikte seyahat eden Ben Gunn üzerindeki etkisini kullanarak ondan özel bir şişe romu alıp getirmesini ister. Kaptan Flint’in eski serdümeni olan Silver’ın eski tayfası üzerinde çok büyük etkisi vardır. Yolculuk başlayınca Hawkins yeni dostlar edinir; bunlar Peder Morgan ile Hollandalı ormancı ve tüccar olan Van der Brecken, diğeri ise dadısıyla yolculuk eden İspanyol asilzade İsabella’dır. Ayrıca kaptanın yardımcısı Mocsen, Hawkins’in dikkatini çeker. Yolculuk sırasındaki zor koşullar mahkûmların yanı sıra tayfaların da canını sıkmaktadır. Baş lostromo Gridley ise gaddar tavırlarıyla tayfalara eziyet eder. Bu sırada Silver yavaş yavaş mahkûmlar ile tayfalar arasında saygınlık kazanır. Bir gece geminin aşçısı esrarengiz bir şekilde ölünce Silver geminin aşçısı olacak ve tayfayı da ayaklanma için örgütleyecektir. Gridley ile kavga ettiği için kırbaç cezasına çarptırılan bir tayfanın cezasının infazı sırasında isyan patlak verecek ancak tam bu sırada İspanyol birlikleri gemiye çıkıp kontrolü ele alacaklardır. Kaptan yardımcısı Mocsen’in bir İspanyol ajanı olduğu ve gemide bulunan gizli evrakın peşinde olduğu ve yolculuk boyunca İspanyol savaş gemileriyle irtibat halinde olduğu anlaşılır. Silver, gemideki İsabella’yı rehin alarak İspanyolları durdurur ve içinde Hawkins’in de bulunduğu grup filikalarla gemiden ayrılır. Yanlarında gizli evrak ve Define Adasının haritası da bulunmaktadır. Grup filikalarla tropik bir adaya gelir. Kıyıya çıktıklarında bu adanın hakkında efsaneler anlatılan lanetliler adası olduğunu anlarlar. Adada yaşayan Hollandalı bir ailenin yanmış çiftlik evlerini bulan Hawkins ve arkadaşları, adanın İspanyollarca işgal edildiğini öğrenip, katliamdan kaçan Hollandalı bir aile ile karşılaşırlar. Bu sırada adayı keşfe giden Silver ve Hawkins İspanyollara yakalanınca İsabella onları kurtarmak için girişimlerde bulunsa da başarısız olur. İspanyol askerlerince kurulan düzmece bir mahkeme sonucu idama mahkûm edilen Hawkins, Silver ve Van der Brecken diğer arkadaşlarının çabalarıyla kurtulurlar ve adadan ayrılırlar. Uzun ve zorlu bir yolculuktan sonra Jamaika’ya yaklaşan kahramanlarımız şehre varmadan önce Silver’ı uzak bir yerde bırakıp onun Jamaikalı yetkililerce yakalanmamasını sağlarlar. Kingston’a varan grubu limanda askerler ve İspanyolların elinden kurtulmayı başaran “Saracen” gemisinin kaptanı Parker karşılar. Hawkins, adadaki yöneticilerle tanışmış olur. Hawkins’in yönetici olduğu çiftliğe ulaşmasını istemeyen eski yönetici Hallows, kahya Gaines onu öldürmeye çalışırlar. Sebepleri ise açıktır; kölelerin sırtından hiçbir harcama yapılmadan toplanan şeker kamışları, geceleri yine çiftlik yöneticileri tarafından örgütlenen yerel hırsızlar tarafından çalınmakta ve satılmaktadır. Böylelikle yönetici ve ekibi zenginleşirken çiftlik zarar etmektedir. Bunu ortaya çıkaran Hawkins artık adadaki yönetici sınıfı karşısına aldığını anlayacaktır. Silver, geçmişinde kendisi de bir korsan olan tüccar Caleb Lewis’in Hallows’un kendi çiftliğinden yağmaladığı malları satın aldığını öğrenir ve bildiklerini mahkeme karşısında anlatması için ona şantaj yapar. Hawkins’de Caleb’in dükkânına geldiği sırada Gaines Caleb’i öldürür ve olay yerine gelen askerler Hawkins’i cinayetten tutuklarlar. Hawkins tutuklu bulunduğu binadan kaçmayı başarır ve rahip Morgan ile Van der Brecken’in yardımıyla Van der Brecken’in gemisine binip adadan uzaklaşır. Ancak haritayı çiftlikteki köle Abed’e emanet etmiştir ve Hallows bunu anlayarak, onu konuşturmak için işkence yapmaya başlamıştır. Van der Brecken ile Hawkins Abed’i Hallows’un elinden kurtarırlar, Abed de haritayı sakladığı yeri gösterir. Bu sırada ortaya çıkan Silver haritayı almaya çalışsa da olay yerine gelen askerler duruma hakim olur. Kaçan Van der Brecken ve Abed filikayla Van der Brecken’in Amsterdam gemisine dönseler de Hawkins geride kalır. Sonunda Yüzbaşı Williams onu yakalar ve haritayı ele geçirir. Adada olan biten kanunsuzluklardan rahatsız olan Yüzbaşı, Hawkins’den olayların iç yüzünü dinleyince ona inanır ancak olay yerine gelen Hallows ve Gaines tarafından vurularak öldürülür. Haritayı alan Gaines ve Hallows, Hawkins’in bir falez denize atlayarak ellerinden kurtulasına engel olamazlar. Amsterdam gemisine tekrar gelen Hawkins, burada haritanın hala kendisinde olduğunu sanan Silver ile karşılaşır. Gemidekiler Silver’dan kurtulmak için onun da isteğine uyarak rotalarını değiştirirler ve Silver'ın korsan arkadaşlarının bulunduğu adaya onu bıramak için yaklaşırlar. Bu sırada adadaki korsanlar gemiyi ele geçirir ve kıyıya çıkan Silver ile Hawkins’i yakalarlar. Adada eski korsan arkadaşlarını bulan Silver korsanların lideri olan dük Corbeau’nun talimatıyla öldürülmek istense de korsanlık yasalarını bilen Silver hatipliğini de kullanarak mahkemede yargılanmak isteğini oradakilere kabul ettirir. Hawkins, Abed ve Van der Brecken ise tutsaktır. O gece Silver, Hawkins ve diğerlerinin adadan kaçışını organize eder. Conchita adlı bir kızla anlaşır. Silver önce düke bilek güreşinde meydan okur, dük Corbeau bunu reddetse de adadaki herkes onunla Corbeau’nun sağ kolu Keelhawl arasındaki bilek güreşi maçını seyreder. Bu sırada Conchita Hawkins ve diğerlerini kaçırır. Maçı Silver kazansa da Hawkins ve arkadaşları kaçamadan yakalanır. Ertesi gün mahkemedeki yargılamasında, diğer korsanları Define Adasına dönmeye ikna eden Silver, yeni dük seçilir. Buna düelloyla cevap veren Corbeau düelloda yenilir ve öldürülür. Artık dük olan Silver Van der Brecken’in gemisiyle Define Adasına gitme planları yapmaktadır. Ancak Conchita silahla onun kaldığı çadırı basar ve Hawkins, Van der Brecken, Abed ve Conchita adadan gemiyle ayrılır. Silver ise adaya geri döner. Jamaika’da rahip Morgan’ın evinde saklanan Ben Gunn ise kaptan Parker’ın İngiltere’ye dönen gemisine binip olanları çiftliğin esas sahibi Trelawney’e anlatmak istemektedir. Ada valisi ve Hallows yaptıklarının gizli kalması için Ben’in gemiye binmasini engellemeye çalışsalar da başarılı olamazlar. Gemidekiler Meksika sahillerine çıkarlar. Amaçları Van der Brecken’in ormancı kampına ulaşmaktır. Ancak Meksika’ya çıktıklarında gördükleri durum hiç de iç açıcı değildir. Burada bulunan altın madenlerinin İspanyol yöneticisi Garcia her yerde madenlerde çalışacak adam aramakta ve askerlerine zorla adam toplattırmaktadır. Garcia aynı zamanda yasadışı yollarla insanları avlayan kelle avcılarına da madenlerde çalıştırmak için getirdikleri her kişi için yüklü miktarda ödül vermektedir. Kendisi aynı zamanda hapishane müdürüdür ve mahkûmları da yol inşaatında ağır koşullarda çalıştırmaktadır. Ormancıların kampına ulaşan ekip burada Van der Brecken’in dostları tarafından iyi karşılanır. Jamaika’dayken köle olan Abed burada kalıp özgür bir insan olarak yaşamına devam etmeye karar verir. Hawkins ise İngiltere’ye dönüp Jamaika’da cinayet suçuyla lekelenen ismini temizlemek ister. Conchita ise kalması yönündeki tüm ısrarlara rağmen Hawkins ile yolculuk yaparak köyüne ulaşmak istemektedirler. Ancak Meksika çok tehlikeli bir yerdir ve Garcia’nın kelle avcıları Hawkins ile Conchita’nın yerini bulup saldırırlar. Bu saldırıyı püskürten ikili bir kelle avcısını öldürseler de diğeri yaralı olarak kurtulur ve diğerlerine haber verir. Böylece amansız bir takip başlar. İspanyolların elinden kurtulamayan Hawkins yaralı olarak yakalanır. Ormancı kampına geri dönmeyi başaran Conchita, Van der Brecken ve arkadaşlarına haber verir. Hawkins ve diğer mahkûmlar hapishaneye götürülürken konvoyu orman içinde pusuya düşüren ormancılar Hawkins’i kurtarırlar ancak Conchita vurularak öldürülür, Garcia da ellerinden kaçar. Bir süre sonra takviye adamlarıyla gelen Garcia tüm ekibi yakalayarak hapishaneye atacaktır. Hapishanede ise onları bekleyen sürpriz bir konuk vardır. Korsan adasındaki eski dükün sağ kolu Keelhawl, yeni dük Silver ile bozuşunca adadan ayrılacak ve İspanyollara korsanların saklandıkları adayı ihbar edecektir. Kendilerinden sayıca çok üstün kuvvetler karşısında teslim olmak zorunda kalan Silver ve korsan arkadaşları artık İspanyolların elinde hapistir. Hawkins, Silver ve diğer arkadaşları artık hapishanededirler. Mahkûmlar çok ağır çalışma koşullarında yol inşaatında çalıştırılmaktadırlar. Hapishanenin mutfağında görev alan Silver, hapishanenin içinde Garcia’nın madenlerden çıkartıp zimmetine geçirdiği altınları sakladığını öğrenir. Garcia altın madeninden çıkartılan altın miktarlarında yolsuzluk yapmaktadır. Bunun farkına varan maden yöneticisi Montez durumu valiye bildirmeye karar verir. Valinin yeğeni ise Hawkins ile Jamaika’ya doğru gemi yolculuğuna çıkan İsabella’dır. Montez, Garcia’nın yaptığı yolsuzluğu kanıtlayan bir belgeyi İsabella'ya ulaştırmak istese de Garcia tarafından öldürülür ancak delil olan belge Hawkins tarafından bulunur. O da hapishanede bu belgeyi Silver’a verecektir. Taş ocağına gelişinde Hawkins’i gören İsabella vali amcasından çıkarttığı özel izin sayesinde ve Garcia’nın itirazlarına rağmen Hawkins’i serbest bıraktırır. Serbest kalan Hawkins, yemek malzemeleri almak üzere pazara inen Silver’dan belgeyi alacak ve valiye verir. Çok çekingen ve pasif olan vali bu belgeyi Garcia’ya gösterir ve hesap sorar, ancak onu tutuklatmaz ve kendi sonunu hazırlar. Garcia o gece tutuklulardan birisini valiyi öldürmek üzere kente gönderir. Valinin öldürüldüğü sırada ise orada olan Hawkins yine bir tuzağa düşürülmüş ve cinayet suçlamasıyla tutuklanmıştır. Uzun bir yolculuktan sonra İngiltere’ye dönen Ben Gunn Hawkins’in başından geçenleri Trelawney’e anlatır, o ve ekibi ise Jamaika valisinin yaptıklarını İngiltere hükümetine bildirir ve olağanüstü yetkilerle donatılarak Jamaika’ya gitmek üzere bir gemiyle yola koyulur. Bu sırada Hallows da Define Adasına gidiş için gemi bulmuş, mürettebat kaydetmektedir. Valinin öldürülmesiyle ilgili olarak düzmece mahkeme tarafından yargılanan Hawkins suçlu bulunur ve hemen ertesi gün idam edilmek üzere ölüme mahkûm edilir. Bunu öğrenen Silver kaçış planını acilen uygulamaya koyar. Pazardan aldığı yerel bitkileri hapishanenin doktoruna götürerek ondan kuvvetli bir uyku ilacı yapmasını ister. İlacı mutfaktaki tüm yemeklere katmayı başaran Silver, ilacın etkisini göstermesiyle birlikte, doktorun da yardımını alarak hücresinden arkadaşlarıyla beraber kaçar. Hapishanede saklanan altınları da alarak Van der Brecken’in gemisine binmek üzere yola çıkar. Bu arada İsabella’yı hapseden Garcia durumdan habersizdir. Hawkins, İsabella’yı kurtarır ve Silver ve diğerleriyle buluşur. Grubun kaçırdıkları altın çok ağır olduğundan Garcia ve adamları kısa sürede peşlerine takılırlar. Hayatlarını kurtarmak için altınları feda etmekten başka çare yoktur. Gemiye binen Silver, Hawkins ve diğerleri ağır yaralanan hapishane doktorunu karada bırakırlar, onun Garcia ile görülecek hesabı bulunmaktadır. Artık istikamet Define Adasıdır. Jamaika’ya olağanüstü yetkilerle varan Trelawney ve adamları doğrudan valinin makamına çıkarlar. Yolsuzlukları konusunda reddedilemez deliller önüne konan vali, Hallows’un muhasebecisi Sharpe’ın da şahitliği sayesinde suçlarını itiraf eder ve istifasını verir. Duruma hakim olan Trelawney gemisiyle Define Adasına doğru yola çıkar. Hallows ve adamları ise çoktan adaya çıkmış, kamplarını kurmuşlardır. Silver ve arkadaşları Define Adasına yaklaştıklarında koya demirlemiş olan Hallows’un gemisini görürler. Ona görünmeden kıyıya çıkarlar ve Hallows’un nerede kamp kurduğunu öğrenmek üzere Hawkins ve Abed adanın içlerine girer. Bu sırada Hallows’un kampında işler iyi gitmemektedir. Adanın her tarafı köstebek yuvası gibi kazılmış olmasına rağmen definenin izine rastlanmamıştır, mürettebat arasında da tropik hastalıklar başlamıştır. Bu duruma sinirlenen mürettebat Hallows’a karşı Keelhawl önderliğinde ayaklanırsa da isyan bastırılır. Kargaşa içinde haritayı almaya çalışan Hawkins yakalanır, Abed kaçar ve durumu diğerlerine bildirir. Bunun üzerine Silver duruma haklim olmak için bir plan kurar. Bir filikayla sessizce Hallows’un üzerinde sadece 2 gözcü bulunan gemisine yanaşır ve gözcüleri saf dışı bırakıp gemiye el koyar. Kıyıyı kontrol eden Hallows’un adamları ise Silver ve ekibinin kamp izlerini bulurlar, Van der Brecken’in gemisini görüp onu yağmalarlar. İsabella’yı esir ederler. Hazine arayan Hallows öldüğünü sandığı Hawkins’i görünce şaşırır. Haritayı hala okuyamayan Hallows’un karşısına çıkan Silver’ın ise bir önerisi vardır. Gemiyi ele geçirdiğini, haritayı ise sadece kendisinin okuyabildiğini çünkü Kaptan Flint’in son nefesinde onun yanında olan Derby McGraw’un son günlerinde Flint’in haritayı nasıl okunması gerektiğini ona öğrettiğini, onun da bir şişe rom karşılığında Silver’a öğrettiğini anlarız. Defineyi bulmasının karşılığında herkese eşit pay vadeden Silver kabul görür. Gemide baygın olan Van der Brecken, Trelawney ve gemisince bulunur. Karaya çıkan bu ekip dostlarına yardım etmek üzere onları ararken Silver ve Hawkins definenin yerini bulurlar. Herkese eşit dağıtmak üzere anlaşılmışken Hallows silah zoruyla defineye sahip çıkıp kaçmaya çalışırken gemiye doğru bindiği filika içindeki baruta ateş edilmesi sonucu filika havaya uçar. Define suların içinde kaybolurken bu duruma en çok üzülen Silver’dır. Hayatının amacı ortadan kaybolmuş, o kadar emeği boşuna gitmiştir. Gemide yeni Jamika valisi Trelawney, Silver’ın idam cezasının uygulanmasınında ısrar etse de Hawkins ve İsabella ona yardım ederek bir filikayla özgürlüğüne kavuştururlar. Ayrıca artık Trelawney çiftliğinde kölelik kaldırılacaktır. Abed özgürlüğüne kavuşan ilk çiftlik kölesidir. Son sahnede ise Silver, özel koltuk değneğinin özel bölmesininden definenin bir kısmını çıkartır ve eski kaptanı Flint'e "Hepsini kandırdım!“ diye bağırır. Fiat 128 Fiat 128, İtalyan otomobil firması Fiat ın 1969-1985 yılları arasında ürettiği araçtır. Fiat'ın en uzun süreli ürettiği araçlardandır. Fiat X1/9 un temeli bu araba ile atılmıştır. Araba eskiden coupe, Sedan ve Station wagon(Arjantin) de satılmıştır. Motoru Murat 124'te kullanılan motordur. 1970 yılında Avrupa Yılın Otomobili ödülünü almıştır.1985 yılında üretimden kalkmıştır. Paralimpik OyunlarÄ± Paralimpik Oyunlar, çeşitli engelli gruplarından sporcuların katıldığı çok sporlu etkinliktir. Orijinalindeki "paralympic" kelimesi; İngilizce, engelli anlamına gelen "paralyzed" ve "olympic" kelimelerinin birleşmesinden meydana gelir.Yaz ve Kış Paralimpik Oyunları o dönemki Olimpiyatların hemen ardından yapılır.Tüm Paralimpik Oyunları Uluslararası Paralimpik Komitesi tarafından yönetilir. Paralimpik Oyunlar 1948'deki az sayıda II.Dünya Savaşı İngiliz eski askerlerinin toplanmasından 2008'de uluslararası ikinci büyük spor yarışması haline gelmiştir. Paralimpik atletlerle Olimpiyatlarda yarışan atletler aynı şartlarda mücadele etmelerine rağmen Paralimpik Oyunlarla Olimpiyat Oyunları arasında büyük bir bütçe farkı vardır. 1988 Seul Yaz Oyunları ve 1992 Albertville Kış Oyunlarından bu yana Paralimpik Oyunlar Olimpiyat Oyunları ile aynı tesislerde yapılmaktadır. Gizem Girişmen Gizem Girişmen (d. 25 Kasım 1981; Ankara, Türkiye) , Türk engelli okçu. Pekin'de düzenlenen 2008 Paralimpik Yaz Oyunları'nda okçuluk dalında Türkiye adına yarışmıştır. Kadınlar, Bireysel/Olimpik kategorisinde Çinli rakibi Fu Hongzhi'yi 91-85 yenerek altın madalya kazanmıştır. Pekin'deki Türkiye takımında Neslihan Kavas ile birlikte madalya kazanan iki kişiden biri olan Girişmen, ayrıca paralimpik oyunlarda altın madalya kazanan ilk Türk kadın sporcu olmuştur. 1992 yılında, on bir yaşındayken geçirdiği trafik kazası sonucu T5 seviyesinde omurilik felci oldu. Bilkent Üniversitesi işletme bölümünden şeref öğrencisi olarak mezun oldu. 2004 yılında okçuluk sporuna başladı. 2017 yılında Taha Akgül ile birlikte Mustafa V. Koç Spor Ödülü'nü paylaştı. Agop Agopyan Harutün Tokaşyan ya da takma adıyla Agop Agopyan ( "Hagop Hagopian"; 1951, Musul - 28 Nisan 1988, Atina), ASALA'nın üç kurucusundan biri ve lideridir. 1951 yılında, Irak'ın Musul şehrinde Harutün Tokaşyan adıyla doğdu. Agop Agopyan takma adını alarak Lübnan'a göç etti. Lübnan'da bulunduğu süre içerisinde çeşitli siyasi gruplara ve silahlı örgütlere katılan Agopyan; 1975'te Beyrut'ta, James Karnusyan ve Kevork Acemyan ile birlikte ASALA'yı kurdu. Örgütün başına geçen Agopyan, dünyanın çeşitli yerlerindeki Türk diplomatlara ve onların ailelerine karşı suikastlar düzenledi. ASALA liderliği boyunca; Agop Agopyan, Mihran Mihranian, Vahram Vahramian, Iran Irmian takma adlarını kullanmıştır. Fransız polisi gerçek adını Bedros Havanasyan olarak duyurmuştur.. 1988 yılında Atina'da ölü bulunmuşsa da örgüte yakın kimi çevreler, ölen kişinin Agopyan olmadığını iddia etmişlerdir. Örgüt dağılana kadar zaman zaman ölümü yalanlamış olsa da kendisinden bir daha haber alınamamış ve hiçbir eylemi de duyulmamıştır. Mezarı Musul kentindedir. Bazı kaynaklar ölümün nedenini örgüt içindeki iç hesaplaşmalar (Taşnak-Hınçak çekişmesi) olarak gösterirken, bazıları da Türk anti-terör timleri tarafından öldürüldüğünü iddia etmiştir. Soner Yalçın'ın Teşkilat'ın İki Silahşörü kitabında İttihat Terakki Cemiyeti'nin ve gizli servisi Teşkilat-ı Mahsusa'nın efsane ismi Yakup Cemil'in kendisi gibi istihbarat çalışanı olan torunu tarafından infaz edildiği yine torunu tarafından aktarılmaktadır. İyi Aile Çocuğu İyi Aile Çocuğu, senaryo yazarlığı ve yönetmenliğini Osman F. Seden'in üstlendiği, 1978 yapımı bir Türk filmidir. Komedi türündeki bu sinema filminin başrollerini Kemal Sunal ve Harika Avcı paylaşmıştır. Tek yumurta ikizi kardeşler birbirlerini görmeden yıllarca ayrı dünyalarda yaşamlarını sürdürürler. İkisi de birbirlerinden farklı şartlarda yetişmiştir. Biri etrafında terör estiren bir gangster, diğeri ise mütevazı bir banka memuru olan Kemal ve Cemal kardeşler'in yolları gelişen olaylar sonucu bir noktada kesişir. Sestina Sestina, alti adet alti dizelik kıtadan olusan ve üçlük bir kita ile biten toplam 39 dizelik oldukça kuralli koşuk bir siir bicimidir. Bir kitaya ait dize sonlarındaki ayni 6 soz, her 6 kitada birbirinden farklı bir sırada tekrar eder. Sayet birinci kitanin her dizesinin sonundaki kelimeleri 123456 diye numaralarsak, bu kelimeler ikinci kitada 615243, sonraki kitada 364125, sonrakinde 532614, sonrakinde 451362, ve en sonunda 246531. Bu sıralama "retrogradatio cruciata" olarak adlandırılır. Son ucluk ise genellikle birinci dizede yine 1 ve 2, ikinci dizede 3 ve 4, ucuncu dizede 5 ve 6'yi içerir. Sestina 12yy halk ozani Provansli Arnaut Daniel tarafından icat edilmiştir ve kisa surede Guilhem Peire Cazals de Caortz gibi diğer ozanlar tarafından taklit edilmiştir. Bu turde eserler veren bazı ozanlar şunlardır: Asaf Ataseven Asaf Ataseven (d. 1932, Gaziantep - ö. 8 Eylül 2008), Türk akademisyen ve tıp doktoru. 1932 yılında Gaziantep'te dünyaya geldi. İlk orta ve lise tahsilini Gaziantep'te tamamladı. 1951 yılında girdiği tıp fakültesinden 1957 yılında çok iyi bir dereceyle ve 6 ay erken mezun oldu. İzmir'de yedek subay okulunda 6 ay öğrenim gördükten sonra Erzurum'da piyade alayı tabibi olarak askerliği tamamladı. 1958 yılında, İstanbul Üniversitesi Cerrahpaşa Tıp Fakültesi'nde cerrahi kürsüsüne asistan oldu. Burada uzun yıllar başasistan olarak görev yaptı. 1964'te de uzmanlık imtihanını vererek genel cerrahi uzmanı oldu. Cerrahpaşa Tıp Fakültesi'nden 1966 yılında, namaz kıldığı için atıldı. Danıştay'a başvurdu ve 1970 yılında davasını kazandı ve Danıştay kararı ile üniversitedeki görevine döndü. 1974 yılında doçent, 1982 yılında da profesör oldu. Üniversite dışında kaldığı 1974-1984 yılları arasında Bezm-i Alem Vâlide Sultan Vakıf Gurebâ Hastahânesi’nde genel cerrahi uzmanı şef muavini ve genel cerrahi kliniği şefi olarak çalıştı. 1984 yılında Bezm-i Alem Vâlide Sultan Vakıf Gurebâ Hastahânesi başhekimliğine getirildi. 1993 yılına 10 yılı aşkın bir süre yürüttüğü bu görevi sırasında hiç izin kullanmadı ve hastanenin vakfiyesinde yazılı olan şartları yerine getirebilmek için ciddi bir mücadele içinde oldu. Yakalandığı kan kanserinden kurtulamayarak, tedavi görmekte olduğu hastanede 8 Eylül 2008 günü vefat etti. Eyüp Sultan Mezarlığı'nda toprağa verildi. Tıbb-ı Nebevi çalışmalarıyla dikkat çekmiş olan ve ömrünün son yıllarını tamamen hayır işlerine adayan Ataseven, “özünü esirgemeyen, hep doğruyu konuşan bir hizmet eri” olarak tanınıyordu. Meslekdaşı Gülsen Ataseven ile evli olan Ataseven iki çocuk ve beş torun sahibiydi. Kızı Betül, Yıldız Holding'in sahibi Sabri Ülker'in oğlu Murat Ülker ile evlidir. Oktay Dal Oktay Dal (d. 1962), TÃ¼rk tiyatro ve dizi oyuncusu. 1962'de doğdu. 1986'da Ankara Üniversitesi Dil ve Tarih-Coğrafya Fakültesi tiyatro bölümünden mezun oldu. Aynı yıl açılan sınavla Ankara Devlet Tiyatrosu sanatçılığına başladı. Üç yıl Ankara'da görev yaptıktan sonra Bursa Devlet Tiyatrosu'na tayin edildi. Yedi yıl görev yaptığı Bursa'dan sonra tekrar Ankara'ya döndü. Hâlen Ankara Devlet Tiyatrosu sanatçı kadrosunda görev almaktadır. Tiyatro aktörlüğünün yanı sıra çeşitli dizi filmlerde oynamış ve seslendirme çalışmaları yapmıştır. Yavuz SepetÃ§i Ahmet Yavuz Sepetçi (29 Temmuz 1958; Develi, Kayseri), Türk oyuncu. 1976-85 Yılları arsında Ankara Belediyesi Çocuk ve Gençlik Tiyatrosu, Özgürlük Tiyatrosu, Tomurcuk Çocuk Tiyatrosu, Metropol Tiyatrosunda oyuncu olarak görev yaptı. 1986 yılında Ankara Üniversitesi Dil ve Tarih-Coğrafya Fakültesi tiyatro bölümünden mezun oldu. Aynı yıl Ankara Devlet Tiyatrosu'nda Oyuncu olarak göreve başladı. 1989-1992 yılları arasında Adana Devlet Tiyatrosu'nda görev yaptı. 2002 yılında Nazım hikmet'in 100 doğum yılında TESTAMENT adlı oyunla, Güneş Tiyatrosu ve le Memran tiyatrosuyla avrupa turnesinde konuk oyuncu olarak çalıştı. Halen Ankara Deneme Sahnesi ve Ankara Devlet Tiyatrosu'nda sanat yaşamını sürdürmektedir. 1994- 2002 yılları arasında TOBAV (Tiyatro, Opera, Bale Sanatları Vakfı)Yönetim Kurulu ve Genel sekreterliği ile TOMEB (Tiyatro, Oyuncuları Meslek Birliğ) Kurucu sekreterlik görevlerini sürdürmüştür. Halen TOBAV Bünyesinde Tiyatro Festivalleri organizasyonlarında görev almaktadır. Ayrıca Tiyatro Aktörlüğü'nün yanı sıra çeşitli Sinema ve Dizi filmlerde çalışmıştır. Sokak lambası Sokak lambası herhangi bir direk üzerinde içinde ışık kaynağı bulunan geceleri veya bozuk havalarda yolları aydınlatmaya yarayan bir çeşit aydınlatma aracı. Modern sokak lambaları ışığa duyarlıdır ve akşam karanlığında veya havada sis olduğu zaman kendiliğinden yanabilir. Genellikle elektrik ve telefon direkleri üzerinde bulunur. Dünya'daki ilk sokak lambası Endülüs Emevileri zamanında İspanya'nın Kurtuba şehrinde yapılmıştır. Her yüz metrede bir içerisinde gaz lambası olan direkler dikmişlerdir Bağımsız rock Bağımsız rock ya da Indie rock, kendi deneysel müziklerini yapıp, herhangi bir plak şirketinin himayesine girmeden kendi yöntemleriyle müziğini dağıtan rock müzik gruplarının tarzına verilen isimdir. "Indie" kelimesi "independent" kelimesinin kısaltılmış halidir. "Independent" kelimesi ise "özgür" ya da "bağımsız" anlamına gelmektedir. Türkiye'de bağımsız rock yapan gruplar 2000'li yılların başında yükselişe geçmiştir. Bağımsız rock yapan gruplar shoegaze, Brit rock, Brit pop, Post-punk ve screamo gibi tarzlara da yönelmektedir. Türkiye'deki önemli bağımsız rock gruplarından biri Sakin'dir. 2008 yılında çıkardıkları Hayat isimli albümleriyle çıkış yakalayarak, geniş bir hayran kitlesi yaratmışlardır. Yasemin Mori de 2008 yılında çıkarmış olduğu Hayvanlar adlı albümü ile kendine özgü bir hayran kitlesi yaratmayı başarmıştır. VolvoxAylin AslÄ±mCeylan Ertem Cenk Han AlkayaArs Longa Emre DirlikThe RevoltersSinekGeceKreşTNKSoftaKırmızıPin-up Büyük Ev AblukadaPeximet Son Feci BisikletGatır BandYüzyüzeyken Konuşuruz Kings of LeonTwo Door Cinema ClubUh Huh HerBlonde RedheadEnonBroken Social SceneArcade FireFugaziGrandaddyHalf JapaneseThe ScriptThe KillersLes Savy FavModest MouseLightning BoltMelt-BananaNeutral Milk HotelPavementSebadohSonic YouthSparklehorseThe StrokesThese Are PowersYeah Yeah YeahsThe White StripesThe Answering MachineThe NeighbourhoodImagine DragonsArctic MonkeysFunFoals Gümüşakar, Refahiye Gümüşakar, Erzincan ilinin Refahiye ilçesine bağlı bir köydür. Köyle ilgili 1642 tarihindeki kayıtlara göre, Erzurum Eyaleti'nin Kuruçay kazasının merkez nahiyesine bağlı olan yerleşimde, avârıza konu 3 Gayrimüslim hane yaşamaktaydı. Köyün adı, 1916 yılı kayıtlarında Koçgiri olup, Kurmanci'de "göçebe" anlamına gelmektedir. Cumhuriyet döneminde nahiye merkezi sonra da bucak merkezi olan köyün adı, 1928 yılında Eski Koçgiri olarak geçmekteyken 1964-1965 yılları arasında "Gümüşakar" olarak değiştirildi. Köy, Erzincan il merkezine 94 km, Refahiye ilçe merkezine 25 km uzaklıktadır. Refahiye ilçe arazilerinin büyük kısmı (Doğandere ve Gümüşakar bucakları hariç) Karadeniz Bölgesi sınırları içerisinde kalmaktadır. Gökhan Özen diskografisi Türk pop müziği sanatçısı Gökhan Özen'in diskografisi. Özen kariyerinde 6 solo albüm yayınlamıştır. 3D GameStudio 3D GameStudio, yaygın adı Gamestudio ya da kısaca 3DGS olarak bilinen, Level Editör, Model Editor, Script Editör ve Acknex motorunu içeren,3D uygulama, oyun ve gerçekçi sanal uygulamalar geliştirmeye yönelik yazılım paketidir.Paketteki editörler Windows işletim sistemi üzerinde çalışmaktadır. Paketin farklı fiyatlarda farklı sürümleri vardır, daha düşük sürümlerde bazı özellikler kısıtlıdır. Paket aynı zamanda basit seviyeli ve programlama gerektirmeden FPS tarzı oyunlar yapabilmek için şablon projelerde içerir. Daha gelişmiş projeler için entegre programlama dili Lite-C veya C++, Delphi, C#, gibi harici diller kullanılabilir. Paket Acknex 7 veya kısa adı ile A7 motorunu içerir.Paketin genel amacı oyun gelişrmek olduğundan, Acknex motoru bu yönde gelişmektedir. Acknex, DirectX 9 altyapsını kullanan bir motordur ve bu yüzden yalnızca Windows platformu üzerinde çalışabilir.Shader(HLSL) desteği, DirectPlay altyapısı ile yerel ağ veya internet üzerinden çoklu oyuncu desteği, fizik motoru, kemik ve nokta animasyonu desteği, partikül fışkırtıcı, terrain desteği,dinamik ışıklandırma içerir. Özellik Listesi Motor entegre Lite-C dili ile programlanmaktadır. C programlama dilinin düzenlenmiş bir versiyonudur. Lite-c ve motora başlangıç için 25 bölümlük bir çalışma e-kitabı resmî sitede mevcuttur. Bu çalışma serisi hiç programlama bilmeyenleri hedef almaktadır. Ayrıca A7 esnek bir eklenti sistemide sunar. C programlama dili ile yazılmış dinamik bağlantı kütüphanelerine(DLL) Lite-C den direkt olarak erişilebilmektedir. Ayrıca Delphi ve C++ için plugin SDKsı(Yazılım Geliştirme Kiti) da mevcuttur. World Editör, projenin geçtiği ortamları, dünyayı hazırlamada kullanılan editördür. Kısaca bloklar kullanarak ve bunları kaplayarak, oyunun geçtiği bölümler meydana getirilir. Ayrıca oyundaki objeler dinamik olarak(kod kullanarak) oluşturulmuyorsa, modellerde bu aracı kullanarak levele yerleştirir ve kod ile bağlantısı kurulur.Ayrıca leveller başka bir program ile yapıldıysa(MAX, MAYA) yine World Editör kullanılaarak motora aktarılır. Editör yaptığımız levelleri motor tarafından gerçek zamanda çalıştıralabilecek şekilde derler.Derleme esnasında statik ışıkların oluşturduğu gölgelerde hesaplanır.Şablon projelerde sihirbazlar yardımı ile WED kullanılarak yapılır. Model editör model oluşturmak,düzenlemek ve diğer modelleme programlarından(3ds Max,Maya,C4D,XSI vb.) model akatarmamızı sağlar. Bu editör modelleri Acknex motorunun anlayacağı şekilde kaydeder. Modellerin kaplamaları,kemikleri,animasyonları kaydedilen modelin içinde saklanır. Çoklu vertex ağırlıklı kemik (Bone) animasyonu destekler ve sayılan programlardan FBX aracılığı ile kemikleri aktarabilir. Modelleme konusunda saydılan ticari ve gelişmiş araçlara göre zayıf bir editördür, fakat düşük poligonlu modellemede kullanılabilir. SED motor kütüphanelerini ve derleyicisini kullanmayı kolaylaştıran entegre geliştirme ortamıdır(IDE). Lite-c ve HLSL dilleri için sözdizimi renklendirme,proje yöneticisi,hata ayıklayıcı içerir. Ayrıca yazım esnasında kullanılan fonksiyon,önceden tanımlı değişken ve diğer motor öğeleri hakkında, ayrıntılı bilgi içeren hızlı yardım kutucuğu içerir. Örneğin bir fonksiyonun adını yazdığınızda bu kutuda, fonksiyonun aldığı parametreler,döndürdüğü değer,fonksiyonun hızı,ayrıntılar,fonksiyonla ilgili püf noktalar ve kullanım örneği gösterilir. Gerçek zamanlı olarak motor görünümünden, terrain düzenleme ve boyama, obje yerleştirme ve ayarlama gibi özellikler içermektedir.Henüz GameStudio paketine eklenmemiş olmakla birlikte, 2 Mayıs 2009 tarihinde, 0.2 numaralı önizleme versiyonu yayınlanmıştır. Şu an için kullanılabilir olsa da, obje niteliklerini düzenlemek, efekt ve materyallerini atamak, obje yerleştirmek, terrain boyamak ve oluşturmak özellikleri dışında kullanım alanı mevcut değildir. [www.crew51.de Crew 51] tarafından aktif olarak geliştirilmekte ve versiyon 1'e ulaştığında GameStudio paketine eklenmesi beklenmektedir. GameStudio 4 farklı sürümle olarak bulunur.(Bu sayfadan tam karşılaştırma tablosunu görüntüleyebilirsiniz.) Ayrıca 30 günlük deneme sürümde mevcuttur. Ücretsiz sürüm hariç bütün sürümler bir kez lisanslandıktan sonra sınırsız sayıda ve genişlikte ticari projede kullanılabilir. Motorun kullanım alanı için genel olarak tek bir önemli kısıtlama vardır: "Günümüz dünyasında varolan belirli bir grup,etnik grup,ırk,ülke veya dine karşı soykırımı konu alan projelerde kullanılamaz" Şu anki sürüm 7.85.4 dir.(25 Mayıs 2010). Her 4 ila 8 haftada yeni bir güncelleme yayınlanır, güncellemeler hata düzeltme ve yeni özellik eklemeye yöneliktir. Gamestudio / A7 iki farklı manaya gelir. Gamestudio editörler ve şablon sistemini, A7 ise oyun motorunu ifade eder. 25 Mart 2010 Tarihi itibarı ile Gamestudio A8'in 2010 yaz döneminde stabil versiyonunun yayınlanacağı duyurulmuştur. Nisan ayından itibaren Proffesional sürüme sahip kullanıcılara açık A8 Beta testi başlamıştır. 2010 Mart ayından Extra, Commerical veya Proffesional sürümlerinden birini satın alan kullanıcı, Aynı sürüm A8'e ücretsiz geçiş yapabilecek. GÜNCELLEME : 12 Temmuz 2010 tarihinde ilk A8 açık Beta yayınlnmıştır. Güncellemeler devam etmektedir. En güncel sürüm için Güncellemeler / Duyurular sayfasını takip edebilirsiniz. Motora eklenen yeni Ã¶zellikler, En önemli yenilik, ODE fizik motoru yerine NVIDIA Physx fizik motorunun eklenmesi olmuştur. Yine Bone render hızında 3 kat, model ve diğer objeler, özellikle Spriteların render hızında A7 motoruna göre %30 artış olacak. Diğer Özellikler, Ayrıca A8 Beta versiyonunda WED ve MED editörlerinin arayüzlerinde ufak değişikliklere gidilmiştir. GameStudio bugüne dek sayısız yayınlanmış projede kullanılmıştır. Bu projeler "Kâbus 22" (2006, Son Işık LTD, Vestel) ve Citroën C4 Robot (2008, 2GEN Stüdyo, Citroën Türkiye) ve Valve Steam üzerinden satılmış ve en çok satan listesinde ikinciliğe kadar tırmanmış Wonderful End Of The World (2008, Dejobaan Games, Valve)ü içerir. Ayrıca yine 2GEN Stüdyo tarafından geliştirilen GameStudio ile 2011 yılında "Süpercan" ve 2012 yılında "Süpercan" 2 projeleri hazırlanmıştır. Ayrıca 2015 yılında çıkış yapan Zula oyunu da, Acknex A8 kullanan oyunlardan biridir. 1970-71 TÃ¼rkiye 1. Futbol Ligi Türkiye 1. Futbol Ligi 1970-1971 Sezonu, Türkiye 1. Futbol Ligi'nin 13. sezonudur. İbo ile Güllüşah İbo ile Güllüşah, yönetmenliğini Atıf Yılmaz'ın üstlendiği, 1977 yapımı bir Türk filmidir. Güldürü türündeki bu sinema filminin başrollerini Kemal Sunal ve Gülşah Soydan paylaşmıştır Başlık parası olmadığı için sevdiği kızla evlenemeyen fakir bir köylü, onun peşinden İstanbul’a gelir. Fakat bir türlü parayı denkleştirip babasının karşısına çıkamaz. Bu sırada tesadüfen tanıştığı küçük bir kızla olan dostluğu bütün işleri karıştırır. Ailesinden ilgi görmek isteyen kız, gence kendisini fidye karşılığı kaçırmasını söyler. Böylece hem kendisi sevilip sevilmediğini ölçecektir, hem de fakir genç fidye sayesinde sevdiği ve evlenmek istediği kıza kavuşacaktır. Fakat işler bir anda arapsaçına döner. Extreme (müzik grubu) Extreme, ABD'nin Massachusetts eyaletinde kurulmuş olan bir metal müzik grubudur. Grubun üyeleri, Gary Cherone, Nuno Bettencourt, Pat Badger, vee Kevin Figueiredo şeklindedir. Grup, ilk önce 1985'te birleşmiş, ardından 1996'da, uzun bir başarılı kariyer sonrasında ayrılmıştır. 1985'te saygın bir metal grubu olarak kurulan grup, 1989'da ilk albümleri Extreme'i yayınlamıştır. Albümün 80 numaraya kadar çıkmasıyla beraber, grup, 1990'da ikinci albümleri ve grubun sembolik albümü olan "Pornograffitti"yi yayınlamıştır. Albüm ABD listelerinde 10 numaraya kadar çıkmış ve altın sertifika almıştır. 1991'de albümden çıkan "More Than Words" adlı akustik ballad, ABD listelerinin zirvesine oturmuştur. Grup, bu başarının ardından ilgiyi üzerinde tutmayı başarmıştır. Grup, bu süreçte, 1992 yılında "II Sides to Every Story" adlı albümü yayınlamıştır. Albüm de önceki albüm gibi ABD'de 10 numaraya kadar çıkmıştır. Albümdeki şarkılar Rock listelerinde ses getirmiştir. 1995'te "Waiting for the Punchline" adlı albüme imza atan grup, bu albümle de 40 numaraya erişmiştir. Albümün daha az ses getirmesiyle, 1996'da dağılan grup, 2000'lerde belli konserler için yeniden birleşmiştir. Grup son olarak 12 Ağustos 2008'de 5. stüdyo albümleri "Saudades de Rock"ı yayınlamıştır. EMF EMF, İngiltere'de kurulmuş olan bir tekno, rock ve house müzik grubudur. Grubun üyeleri, James Atkin, Ian Dench, Zac Foley, Derry Brownson ve Mark Decloedt şeklindedir. Grup, 1989 yılında kurulmuştur. Grup, 1989 yılında İngiltere'de kurulmuştur. Grup, kendine EMF ("Epsom Mad Funkers") adını vererek kısa süre sonra, 1991'de ilk albümleri "Schubert Dip"'i yayınlamıştır. Grup bu albümle hem İngiltere, hem de ABD'de 3 numaraya kadar çıkmıştır. Albümden çıkan "Unbelievable" adlı şarkı, ABD'de Paula Abdul'ün Rush Rush adlı hitini egale ederek zirveye yerleşmiştir. Ancak 1 haftanın ardından Bryan Adams'ın "(Everything I Do) I Do It for You" adlı şarkısına yerini kaptırmıştır. Aynı şekilde, şarkı İngiltere'de de 3 numarada yer almıştır. Grup, bu çıkışın ardından, uluslararası bir üne kavuşan grup, sonrasında sadece İngiltere'de yayınlanan 1992'de "Stigma", 1995'te "Cha Cha Cha" albümlerini yayınlamıştır. Her iki albüm de İngiltere'de ilk 40 numaraya erişmiştir. Sonrasında dağılan grup, 2001'de ve 2007'de tekrar birleşmiştir. Grup 2008'de 4. albümlerini duyurmuştur. Havlu Günü Havlu Günü, İngiliz yazar Douglas Adams'ı anmak üzere hayranları tarafından her 25 Mayıs'ta kutlanan gündür. Anma töreni ilk kez 2001 yılında, Adams'ın 11 Mayıs'taki vefatından iki hafta sonra yapıldı. Havlu gününde, tüm sevenleri, yazara hayranlıklarını ve şükranlarını sunmak üzere havlu taşırlar. Havlu, Adams'ın ünlü ve popüler bilimkurgu serisi olan Otostopçunun Galaksi Rehberi'ne bir göndermedir. Adams, Otostopçunun Galaksi Rehberi isimli romanının üçüncü bölümünde, yıldızlararası gezen bir otostopçunun sahip olması gereken en kullanışlı şeyin bir havlu olması gerektiğini açıklamış ve bunun sebeplerini anlatmıştı. Özellikle, bu gün ile ilgili olarak en çok kullanılan motto (İngilizce: ""Don`t panic and carry a towel"") "Panik yapma ve bir havlu taşı" şeklindedir. Havlu gününü başlatan ilk makale, "Binary Freedom" isimli bir tartışma sitesinde çıktı ve şöyle diyordu; Chris Campbell ve arkadaşları "towelday.org" isimli web sitesini açarak, bu günü tüm dünyaya yaymaya ve insanlara havlularını taşımayı unutturmamaya çalıştılar. Havlu Günü'nün başarısı çok hızlı oldu ve dünyanın pek çok köşesinden birçok insan havluları ile fotoğraflarını siteye gönderdiler. Pek çok haber merkezi Havlu Günü'nü haberlerine konu etti. Bunların arasında Norveç'in önemli gazeteleri "Aftenposten" ve "NRK Nyheter" de vardır. Los Angeles'taki Ulusal Halk Radyosu'da Havlu Günü'nü tanıttı. Gün, ayrıca, daha küçük çaplı basın yayın organlarında da haber oldu. Özellikle İsveç gazeteleri ve haber siteleri konuyla ilgili pek çok haber yaptı. Color Me Badd Color Me Badd, ABD'nin Oklahoma eyaletinde kurulmuş olan bir R&B grubudur. Grup, 1990'ların başlarında ses getirdiği gibi, "I Wanna Sex You Up", "I Adore Mi Amor" ve "All 4 Love" gibi dev hitleriyle tanınmaktadır. Akapella, hip hop ve R&B temelleri üzerine eserler vermiş olan Color Me Badd, 1987'de kurulmuş ve 1991'de ilk albümleri "C.M.B."yi yayınlamıştır. Albümden çıkan ilk şarkı "I Wanna Sex You Up", ABD listelerinde 2, İngiltere listelerinde 1 numaraya kadar çıkmıştır. Bu başarının peşi sıra "I Adore Mi Amor" ve "All 4 Love" şarkılarını yayınlayan grup, bu şarkılarla ABD listelerinin zirvesine yerleşmiştir. Grup, albümden 7 şarkı yayınladıktan sonra, 1992'de bir remiks albümü, 1993, 1996 ve 1998'de 3 adet stüdyo albümü yayınlamıştır. Son olarak 2000'de bir derleme albüm yayınlayan grup, bu tarihte resmen dağıldığını açıklamıştır. New Jack Swing müziğinin 1990'lardaki en önemli temsilcilerinden biri olan Color Me Badd, 2000'lerin ortalarında birleşme hakkında sorulan sorulara olumsuz yanıt vermiştir. Grubun baş solisti Brayn abrams Cinderella Man adı altında çıkması yılan hikâyesine dönen bir solo album yayınlayacaktır. Seni Camara Fallou Seni Camara 5 Aralık 1987'de Senegal'in başkenti Dakar'da doğan Senegal'li futbolcudur. Futbola Dakar'ın Jeanne D´Arc Dakar takımında başlayan Camara, 2006'da Bundesliga 3'te bulunan ve takımın çoğunluğunu Türklerin oluşturduğu Berlin Ankaraspor Kulübü 07'a transfer oldu. Daha sonra Tennis Borussia Berlin'e ve bir sezon sonra eski takımına döndü. 2008 yılı ara transfer döneminde şu anki kulübüne transfer olmuştur. Türkiye Futbol Federasyonu'nun 2008-2009 sezonundan itibaren 1. Lig kulüplerine tanıdığı kadroda 21 yaş altı 2 yabancı futbolcu bulundurabilme yasasından sonra Bank Asya 1. Lig ekiplerinden Karşıyaka Spor Kulübü'ne Senegal'deki kulübü olan Jeanne D´Arc Dakar bonservis bedeli ödenerek transfer olmuştur ve Karşıyaka Spor Kulübü'ne 2 yıllık imza atmıştır. Geçen sezon Bundesliga 3 takımı Tennis Borussia Berlin kiralık oynayan Fransız asıllı Senegal'li Fallou Seni Camara orta saha görev yapmaktadır. Fallou Seni Camara aynı zamanda Senegal U-21 takımında da görev yapmaktadır. Buryat-Moğol Özerk Sovyet Sosyalist Cumhuriyeti Buryat-Moğol Özerk Sovyet Sosyalist Cumhuriyeti veya Buryat-Moğol ÖSSC, (Rusça:Бурят-Монгольская Автономная Советская Социалистическая Республика) Rusya SFSC içindeki bir Özerk Sovyet Sosyalist Cumhuriyeti'dir. 1918 yılının Şubat ayında Sovyetler Birliği orduları Buryatya'ya girmiştir. 27 Nisan 1921 tarihinde bu topraklarda Buryat-Moğol Özerk Bölgesi kurulmuştur. 30 Mayıs 1923 tarihinde Buryat-Moğol Özerk Bölgesi kaldırılarak yerine Buryatya-Moğolistan ÖSSC kurulmuştur. Ülke 7 Temmuz 1958 tarihinde yerini Buryat ÖSSC'ne bırakmıştır. Cüce suaygırı Cüce suaygırı ("Hexaprotodon liberiensis") Batı Afrika'nın bataklıklarına ve yağmur ormanlarına özgü iri bir hayvandır. Cüce suaygırı gece ortaya çıkar. Cüce suaygırı, Hippopotamidae familyasına mensup iki türden biridir, yani en yakın akrabası daha büyük olan suaygırıdır. Cüce suaygırı, suaygırına göre karada daha rahat hareket etmesine rağmen, aynı suaygırı gibi vaktinin çoğunu suda geçirir ve serinlemek için sudaki nemi vücudunda tutabilir. Bazen suda çiftleşir ve doğururlar. Cüce suaygırı, eğreltiotları, geniş yapraklı bitkiler, ot ve meyvelerle beslenirler. Yabani cüce suaygırları, gece ortaya çıktıkları ve nadir bulunukları için hakkında az bilgi bulaunan hayvanlardandır. Cüce suaygırları, 19. yüzyıldan beri Batı Afrika dışında görülmemeye, 20. yüzyıldan beri hayvanat bahçelerinde sergilenmeye başlanmıştır ve hakkındaki bilgilerin çoğu da hayvanat bahçelerindekiler hakkındadır. Dünyada 300'den az yabani cüce suaygırı bulunmaktadır. Cüce suaygırlarının nesli, habitat kaybından ve kaçak avcılardan dolayı tehlikededir. Marty McFly Martin Seamus "Marty" McFly, Sr. veya Marty McFly, "Geleceğe Dönüş" serisinin baş kahramanı olan kurgusal bir karakterdir. Sinema filmlerinde Michael J. Fox tarafından canlandırılan karakteri, filmin TV için hazırlanan animasyon serisinde David Kaufman seslendirmiştir. Türkçe seslendirmesini ise Yekta Kopan yapmıştır. Marty McFly'ın, "Geleceğe Dönüş" filminde ilk görünüşünden önceki hayatı hakkında çok az bilgi vardır. Marty, 1968 yılında Hill Valley, Kaliforniya'da doğmuştur. 8 yaşındayken, evinin oturma odasındaki halıyı yakmıştır. 1985 yılında The Pinheads adlı bir müzik grubunda gitar çalan Marty'nin dinlemeyi en sevdiği müzisyenlerse Huey Lewis and the News, Tom Petty and the Heartbreakers ve Eddie Van Halen'dir. Marty belaya bulaştığında hep başına bir kaza gelmesine rağmen hep cesurdur ve beceriklidir. En büyük derdi gururudur. Kendisinin korkak bir tavuk olmadığını göstermek için tehlikeden uzak kalamaz. Bu yüzden de hep gereksiz riskler alır. Bu özelliği James Dean'in "Rebel Without a Cause" filminde canlandırdığı Jim Stark karakteriyle ortak noktasıdır. Marty, Lorraine ve George McFly'ın üç çocuğunun en küçükleridir. Ağabeyinin adı Dave, ablasının adı Linda'dır. Jennifer Parker ile sevgilidir ve Dr. Emmett Brown'un en iyi arkadaşıdır. Marty, Emmett Brown'a "Doc" (Türkçe seslendirmede "Doktor") diye hitap eder. Ailesinin onu küçük düşürdüğüne inanır ve genellikle Emmett Brown, Jennifer Parker ve grubu The Pinheads ile vakit geçirmeyi sever. Marty'nin Dr. Emmett Brown ile nasıl tanıştığı tam olarak belli değildir. Bu durum film için yazılan ilk taslakta, Brown'un Marty'yi 1983 yılında garajda bulması ve onu haftada 50$ ücret ile işe alması ile açıklanıyordu. Marty, alkol kullanımının özgür olduğu garajı temizliyordu. Bu açıklamayı filmin çoğu büyük hayranı kabul etmez. Filmin yazarları Robert Zemeckis ve Bob Gale, onların ilişkisini genişletmeyi düşündüler. Fakat sonra bundan vazgeçtiler. Animasyon serisinde, Marty ve Jennifer, Hill Valley Lisesi'nden mezun olup Hill Valey Üniversite'sinde okumaya başlamışlardır. Marty Mcfly çoğu zaman Emmett Brown, eşi Clara ile çocukları Jules ve Verne'in yaşadıkları evi ziyaret eder. Jennifer ve Brown'un ailesi ile zaman yolculuğu yapmaya devam eder ve gelecekleri ve geçmişleri hakkında birçok bilgi sahibi olurken birçok macera da yaşarlar. Animasyon serisinde, Marty'nin kendisine "tavuk" demesine kızıp kendisini tehlikeye atma huyunun devam ettiği gösterilir. Bir bölümde, Marty 2091 yılına gider ve kendisini yeni Elvis Presley olarak görür. 2008 Genç Kızlar Avrupa Voleybol Şampiyonası 2008 Genç Kızlar Avrupa Voleybol Şampiyonası, 5-13 Eylül 2008 tarihlerinde İtalya’nın Foligno ve Perugia kentlerinde yapıldı. 21. şampiyonaya 12 ülkenin genç millî takımları katıldı. Takımlar altışarlı iki gruba ayrıldılar ve tek devreli lig usulü karşılaştılar. Foligno grubunda ilk iki sırayı alan İtalya ve Türkiye ile Perugia grubunda ilk iki sırayı alan Rusya ve Sırbistan yarı finale yükseldi. Yarı finalde grup ikincileri arasında çekilen kura ile İtalya Sırbistan'la, Rusya Türkiye ile eşleşti. Bu maçlarda rakiplerine üstünlük sağlayan İtalya ve Rusya finale yükseldi. Final maçını kazanan İtalya 2008 Genç Kızlar Avrupa şampiyonu oldu. AntrenÃ¶r: Marco Mencarelli Antrenör: Mehmet Bedestenlioğlu Önder Çengel Önder Çengel (d. 21 Temmuz 1982, Kahramanmaraş), Türk asıllı İsviçreli forvet futbolcudur. Futbola İsviçre'nin Grasshopper takımının altyapısında başlayan Önder Çengel, FC Baden'de profesyonelliğe geçmiştir. Önder Çengel, daha önce Fenerbahçe, Diyarbakırspor ve Gaziantepspor'da birer sezon oynamıştır. 2008-2009 sezonunun başında FC Winterthur'dan Karşıyaka'ya transfer olmuştur. Burada bir sezon oynadıktan sonra FC Schaffhausen ve FC Chiasso ekiplerinde oynamiştir ve 27.08.2010 tarihinde Diyarbakırspor ile anlaşarak Türkiyeye geri dönmüştür. Diyarbakırspor'da yaşanan sorunlar yüzünden 2010-11 sezonun devre arası takımdan ayrılıp Kartalspor'a transfer oldu. Yarım sezon sonra Elazığspor'a transfer oldu. 2012-13 sezonu başında Şanlıurfaspor'a transfer oldu. 29 Mart 2013'te sözleşmesini karşılıklı olarak feshederek Şanlıurfaspor ile ilişiğini kesmiştir. Kharis Ralph Kharis Ralph (d. 22 Nisan 1992) Kanadalı buz patenci. Partneri Asher Hill ile birlikte buz dansında yarışmaktadır. İkili 2008 Kanada Gençler şampiyonu olmuş ve 2008-2009 ISU Junior Grand Prix yarışmaları çerçevesinde iki gümüş madalya almıştır. Çift 2008 Dünya Gençler Artistik Patinaj Şampiyonası'nda 8. olmuştur. "(Hill ile birlikte)" Asher Hill Asher Hill (d. 19 Mart 1991) Kanadalı buz patenci. Partneri Kharis Ralph ile birlikte buz dansında yarışmaktadır. İkili 2008 Kanada Gençler şampiyonu olmuş ve 2008-2009 ISU Junior Grand Prix yarışmaları çerçevesinde iki gümüş madalya almıştır. Çift 2008 Dünya Gençler Artistik Patinaj Şampiyonası'nda 8. olmuştur. "(Ralph ile birlikte)" 1. Lig şampiyonları listesi 1. Lig şampiyonları listesi, Türkiye futbol ligleri hiyerarşisinin en üst düzey ikinci futbol ligi olan 1. Lig'in şampiyonlarının ve istatistiklerinin sıralandığı liste. Geçmişte Türkiye 2. Futbol Ligi, 2. Futbol Ligi A Kategorisi, Lig A gibi isimlerle de anılan ligin adı 2007-08 sezonunda 1. Lig olarak son kez değiştirilmiştir. İlk sezon olan 1963-64 sezonu deplasmanlı iki maç üzerinden normal lig sistemiyle yapılmış, üçüncü sezondan otuz sekizinci sezona kadar grup sistemiyle oynanmıştır. 2004-05 sezonundan itibaren ise tekrar deplasmanlı iki maç sistemine dönülmüş, 2005-06 sezonundan sonra play-off sistemi de lige eklenmiştir. İlk sezonu 13 takımla oynanan lig sonraki sezon 16, grup sisteminin getirildiği üçüncü sezon ise 22 takımla oynanmıştır. Takip eden sezonlarda da birçok kez değişen takım sayısı son olarak 2002-03 sezonunda 18 olarak belirlenmiştir. Bu sezondan itibaren yalnızca 2010-11 sezonunda Ankaraspor'un ligden ihraç edilmesi nedeniyle 17 takımlı olarak, 2013-14 sezonunda ise Ankaraspor'un lige tekrar dahil olmasıyla 19 takımlı olarak oynanmıştır. Ligde puan sistemi olarak 1987-88 sezonuna kadar galibiyete iki, beraberliğe bir puan veren sistem uygulanırken bu sezondan itibaren galibiyete üç, beraberliğe bir puan veren üç puanlı sisteme geçilmiştir. 1. Lig'e katıldıkları sezondan beri hiç küme düşmeyen yalnızca dört takım vardır. Bu takımlar Akhisar Belediyespor, Antalyaspor, Bursaspor ve Trabzonspor'dur. 1. Lig'de şu ana kadar 53 farklı takım şampiyonluğa ulaşmıştır. 1963-64 sezonunda ilk kez Türkiye 2. Futbol Ligi adıyla düzenlenen ligi ilk sırada bitiren Şekerspor ligin ilk şampiyonu olmuştur. Toplamda ise Samsunspor 6 şampiyonluk ile en fazla şampiyon olan takım konumundadır. Samsunspor'un ardından 5 şampiyonlukla Mersin İdman Yurdu, 4 şampiyonlukla Kayserispor ve Karşıyaka gelmektedir. Ülkenin yedi coğrafi bölgesinden de şampiyon çıkarken 51 farklı takım şampiyonluk yaşamıştır. İç Anadolu Bölgesi takımları toplam 22 şampiyonluk ile fazla şampiyonluk yaşayan takımlar olmuş, Doğu Anadolu Bölgesi takımları ise toplamda 3 şampiyonluk ile en az şampiyon olan takımlar olmuşlardır. İç Anadolu Bölgesi toplam 13 farklı şampiyon takım çıkarmışken Güneydoğu Anadolu Bölgesi'nden yalnızca 2 farklı şampiyon olmuştur. William Frankena William Klaas Frankena (1908-1994) Amerikalı ahlak felsefecisi. Michigan Üniversitesi'nde felsefe profesörü ve bölüm başkanı olarak çalıştı. Frankena 41 yıl boyunca Michigan Üniversitesi Felsefe Bölümü'nde öğretim üyeliği yaptı. Ethics, 1963, 1973 (2. baskı). 1976'da Frankena, bu kitapta şöyle yazdı "Sonunda, temel düzeyde hem normatif hem de metaetik bir etik teorisinin anahatlarını ortaya koydum. Ahlak felsefeme ilişkin en tam ve tek sistematik anlatılışı burada vardır." EÄŸitim Felsefesi, 1965. Eğitime İlişkin Üç Tarihsel Felsefe: Aristoteles, Kant, Dewey, 1965. Introductory Readings in Ethics, W.K. Frankena and J.T. Granrose, eds., 1974. Ahlaklılık Üzerine Perspektifler: Denemeler, William K. Frankena, K.E. Goodpaster, 1976. Ahlaklılık Üzerine Üç Soru, 1974 Carus Mektupları, 1980. Ahlaklılık Üzerine Düşünme, 1980. "Etik" / İmge Kitabevi / Çev. Azmi Aydın / 2007. Türkçede Frankena üzerine çalışmalar: "Etik ve Metaetik" / Prof.Dr. Harun Tepe / Türkiye Felsefe Kurumu Yayınları / 1997. Valeriya Zenkova Valeria Zenkova (d. 7 Nisan, 1995) Rus buz patenci. Partneri Valerie Sinitsin ile birlikte buz dansında yarışmatadır. Çift 2008 Rusya Gençler şampiyonasında 10. olmuştur..Ertesi yıl yaş sınırı sebebiyle (13 yaş) gençler düzeyinde yarışabilecekleri ilk sezonda 2008-2009 ISU Junior Grand Prix çerçevesinde Meksikadaki yarışmaya katılmış ve ilk uluslararası yarışmalarında bronz madalya almışlardır. Valeri Sinitsın Valeri Sinitsin (d. 17 Mart, 1992) Rus buz patenci. Partneri Valeria Zenkova ile birlikte buz dansında yarışmatadır. Çift 2008 Rusya Gençler şampiyonasında 10. olmuştur..Ertesi yıl yaş