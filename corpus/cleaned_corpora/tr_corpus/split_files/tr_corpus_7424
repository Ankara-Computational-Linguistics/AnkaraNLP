Şampiyonası'nı kazanmıştır. Bu takımın koçluğunu Ludmila Pakhomova yapmaktaydı. Shpilband onun ölümünden sonra aktif sporu bıraktı. Shpilband Veronica Pershina ile evlendi ve kızları Ekaterina Shpilband ABD'de juvenile seviyesinde yarışmaktadır. Shpilband Michigan'da yaşamakta ve poek çok buz dansı takımı çalıştırmaktadır. Çoğunlukla Marina Zoueva ile birlikte çalışmaktadır. Bu ikili 2006 Olimpiyatlarında gümüş madalya almış Tanith Belbin & Benjamin Agosto, 2008 Dünya ikincisi Tessa Virtue & Scott Moir gibi çiftleri çalıştırmıştır. Türkiye Eğitim, Öğretim ve Bilim Hizmetleri Kolu Kamu Çalışanları Sendikası Türk Eğitim-Sen, 18 Haziran 1992'de kurulmuş olan ve Eğitim, Öğretim ve Bilim Hizmetleri iş kolunda faaliyet gösteren bir sendika olup tam adı Türkiye Egitim, Ögretim ve Bilim Hizmetleri Kolu Kamu Çalışanları Sendikasıdır. Sendikanın temeli 1988 yılında, Türkiye’de memur sendikacılığı hareketinin alt yapısını oluşturmak amacıyla Ankara'da kurulan Türkiye Kamu Çalışanları Vakfı'na dayanır. Her iş kolundan memurların üye olabildiği bu vakıf kurulduktan sonra kısa sürede bütün Türkiye'de örgütlenen bu vakıf üyeleri Türkiye’nin memurlara sendikal hakların verilmesini de içeren İLO sözleşmesini kabul çalışmaları devam ederken kendi hizmet kollarında sendikalar kurmuştur. Zaten önceden vakıf çatısı altında örgütlü olmaları sendikaların kısa sürede kurulmasını sağlamıştır. Bu kurulan sendikalardan biri de eğitim çalışanlarının kurmuş olduğu Türk Eğitim-Sen'dir. Kuruluşundan sonra 20 Haziran 1992'de yaptığı toplantıda ilk memur sendikaları konfederasyonu olan 'Türkiye Kamu-Sen'e bu kapsamda kurulan diğer 13 sendika ile birlikte katılma kararı almıştır. Sendika halen bu konfederasyon çatısı altında faaliyetlerine devam etmektedir. ARIA ARIA aşağıdaki anlamlara gelebilir: Aria Aria ile ilgili maddeler: Music Canada Music Canada, Kanada'da 9 nisan 1963'te kurulan, Kanada'da müzik kaydı yapan, üreten ve dağıtan şirketlerini temsil etme konusunda özelleşmiş, kâr amacı gütmeyen bir sektör örgütüdür. Merkezi Toronto'dadır. İlk kurulduğunda 10 üyesi bulunan ve adı Canadian Record Manufacturer's Association olan örgüt 1972 yılında diğer müzik şirketlerini de üye olarak kabul etmeye başlamış ve adını Canadian Recording Industry Association (CRIA) olarak değiştirmiştir. 2011 yılında adını bu sefer Music Canada olarak değiştirmiştir. Müzisyenlere verilen sertifikaları albüm satışlarına göredir. BPI BPI ile ilgili maddeler: Uluslararası Fonogram Endüstrisi Federasyonu Uluslararası Fonogram Sanayisi Federasyonu (İngilizce: International Federation of the Phonographic Industry (IFPI)) dünya genelinde müzik kayıt sanayisini temsil eden bir kuruluştur. Sekreterliği Londra'dadır. 75 ülkede küçük-büyük 1,450 müzik şirketini temsil etmektedir. Türkiye'de MÜ-YAP'ın da üye olduğu Uluslararası Fonogram Sanayisi Federasyonu'nun en büyük politikalarından biri müzikte var olan korsan satışı engellemektir. Brüksel, Hong Kong, Atina ve Moskova gibi şehirlerde resmi sekreterlikleri mevcuttur. "Uluslararası Fonogram Sanayisi Federasyonu", en çok satan 150 şarkıcıyı içeren bir liste dağıttı. Listedeki ilk 10 şöyledir: Kürt enstitüleri Kürt enstitüleri, Kürt dili üzerine bilimsel araştırmalar yapmak ve yayınlar hazırlamak üzere değişik ülkelerde kurulmuş olan araştırma kurumlarıdır. Bu enstitülerden en eski ve bilineni 1983'te kurulmuş olan Paris Kürt Enstitüsüdür. Paris Kürt Enstitüsü (Kürtçe: Enstîtuya kurdî ya Parîsê, Fransızca: Institut kurde de Paris, IKP), Paris'te bulunani Kürt dilini ve kültürünü araştıran 1983 yılında kurulmuş olan enstitüdür. 1993 yılında vakıf olmuştur. Bonn Kürt Enstitüsü ( Kürtçe : Enstîtuya kurdî ya Bonnê, Almanca : Kurdisches Institut-Bonn),1984 yılında Dr.Yekta Uzunoğlu (Geylanî) tarafından kurulmuş Mizgîn dergisini ve onlarca kitap yayınladıktan sonra 1989 yılında kapatılmıştır. Brüksel Kürt Enstitüsü (Kürtçe: Enstituya Kurdî ya Brukselê), Brüksel'de bulunan Kürt dilini ve kültürünü araştıran toplumsal ve kültürel kuruluşudur. 1978 yılının Ekim ayında Belçika'da Têkoşer - Yekîtiya Karker û Xwendekarên Kurd adıyla kurulmuş ve daha sonra 1989 yılının Mayıs ayında Enstituya Kurdî ya Brukselê olmuştır. Başkanı Derwes Ferho'dur. Enstitünün amacı: Belçika'da yaşayan Kürtleri kendi kültürleri bağlamında eğitmek, Belçika toplumuna uyum sağlamaları için eğitsel çalışmalarda bulunmak, Kürt kültürünü Belçikalılara, Avrupalılara ve diğer insanlara tanıtmak. Thodoros Koutroubas, Ward Vloeberghs ve Zeynep Yanasmayan'a göre, Brüksel Kürt Enstitüsü, Türkiye'deki insan hak ihlali ve Güneydoğu'daki Kürt halkının istikrarsız durumuna dikkatlerini çekmek için planlanan basın toplantılar ve gösteriler gibi diğer hareketlerde görev yapmak için belirgin siyasî gündeme sahiptir. Enstitü, 16 Eylül 2000 tarihinde İstanbul Kürt Enstitüsü, Berlin Kürt Enstitüsü ve Stokholm Kürt Enstitüsü ile ortak bir açıklama yaparak, Kürtler arası çatışmaların durdurulmasını ve iç barışın sağlanmasını istedi. İstanbul Kürt Enstitüsü (Kürtçe: Enstîtuya Kurdî a Stenbolê), 18 Nisan 1992 tarihinde İstanbul'da kurulan Kürt dilini, kültürünü ve edebiyatını merkeze alan araştırma kurumudur. 31 Aralık 2016 tarihinde İçişleri Bakanlığı tarafından Olağanüstü Hal'in (OHAL) 11. Maddesi kapsamında İstanbul Kürt Enstitüsü kapatıldı. Almanya Kürt Enstitüsü (2007'de Köln'e taşına kadar Berlin Kürt Enstitüsü) (Kürtçe: Înstîtûta Kurdî li Berlîn), Berlin'de bulunan Kürt dilini ve kültürünü araştıran toplumsal ve kültürel kuruluşudur. 1994 yılında araştırma ve bilim için kurulmuştur. Enstitünün derginin adı "Lêkolîn"dir. Enstitünün kitapları Kürt Enstitüsü Yayınları (Weşanên Înstîtûta Kurdî)ndan çıkmaktadır. Enstitü'nün PKK ile bağlantısının olmadığı yönündeki görüş vardır. Ancak Michael M. Gunter'in aktardığına göre, Berlin Kürt Enstitüsü'nün eski üyelerinden Abdurrahman Durre, PKK tarafından Avrupa'da kurulan Kürdistan İslamî Hareketi'nin sözcülüğünü üstlenmiştir. Stokholm Kürt Enstitüsü (Kürtçe: Înstîtuya Kurdî li Stockholmê), Stokholm'de bulunan Kürt dilini ve kültürünü araştıran toplumsal ve kültürel kuruluşudur. 1996 yılında kurulmuştur. Diyarbakır Kürt Enstitüsü (Kürtçe: Enstîtuya Kurdî ya Amedê), 2004 yılında Diyarbakır'da kuruldu. Başkanı Nesim Gültek'tir. Kürt Enstitülerinin Kürtçenin bir lehçesi olduğunu düşündüğü ancak genelde ayrı bir dil olduğu kabul edilen Zazaca ile 1901 yılında Osman Esad Efendi tarafından yazılan ilk mevlidi enstitü hem Latin hem Arap harfleriyle yayınladı. Enstitü yönetimi, Kürtçenin ikinci resmî dil olması ve Kürtlerin yaşadıkları yerleşim merkezlerinde ilkokuldan üniversiteye kadar eğitimin Kürtçe yapılması gerektiğini düşünmektedir. Paris Kürt Enstitütüsü tarafından 1987'den bu yana farklı bölgelerden oluşan Kürt dilbilimciler ile "Kurmancî" adlı dilbilim gazetesini Kurmanci lehçesinde (kelimelerin Fransızca Kürtçe ve Türkçe karşılıklarıyla) yılda iki sayı olarak yayımlamaktadır. Mizgîn Dergisi Bonn Kürt Enstitüsü tarafından 1983-1988 yılları arasında kürtçe-almanca olarak yayınlanmış,başyazarlığını Dr.Yekta Geylani(Uzunoğlu) yapmıştır. İstanbul Kürt Enstitüsü tarafından 21 Mart 1994'te çıkan dergi bilimsel konularda araştırmalar üzerine yayın yapmaktaydı. 1999'a kadar 3 ayda bir yayımlanan dergi daha sonra tekrar 2007 Mayısında yayına, İstanbul Kürt Enstitüsü 31 Aralık 2016 tarihinde kapatılana dek devam etti. İstanbul Kürt Enstitüsü İstanbul Kürt Enstitüsü (Kürtçe: Enstîtuya Kurdî ya Stembol), 18 Nisan 1992 tarihinde İstanbul'da kurulan, Kürt dilini, kültürünü ve edebiyatını merkeze alan araştırma kurumuydu. İstanbul Kürt Enstitüsü'nün kurucu topluluğu şu kişilerden oluşturulmuştur: Musa Anter, Yaşar Kaya, Feqî Huseyîn Sagniç, İsmail Beşikçi, Abdurrahman Dürre, İbrahim Gürbüz, Cemşîd Bender ve Süleyman İnanoğlu. İstanbul Kürt Enstitü Yayınları, Zana Farqînî tarafınan hazırlanan "Büyük Türkçe-Kürtçe Sözlük (Ferhenga Mezin Tirkî Kurdî)" ve "Büyük Kürtçe-Türkçe Sözlük (Ferhenga Mezin Kurdî Turkî)" çıkarmıştır. 31 Aralık 2016 tarihinde İçişleri Bakanlığı tarafından Olağanüstü Hal'in (OHAL) 11. Maddesi kapsamında aralarında İstanbul Kürt Enstitüsü'nün de bulunduğu 94 derneğin kapatılmasına karar verildi. Paris Kürt Enstitüsü Paris Kürt Enstitüsü (Kürtçe: Enstîtuya kurdî ya Parîsê, Fransızca: L'Institut kurde de Paris, IKP), Paris'te bulunan Kürt dilini ve kültürünü araştıran enstitüdür. 24 Şubat 1983 tarihinde kurulmuştur, 1993 yılında vakıf olmuştur. Enstitünün kurucusu ve şimdiki başkanı Kendal Nezan ve başkan yardımcıları Abbas Vali (Swansea Üniversitesi) ve Fuad Hussein (Amsterdam Üniversitesi)'dir. Kürt Dijital Kütüphanesi, Paris Kürt Enstitüsü Vakfı'nın 10 Aralık 2010 tarihinde çevrimiçi olarak kamuya açılan dijital kütüphanesidir. Kütüphane batı dünyasının en büyük Kürt Kütüphanesidir. İlk Kürt dijital kütüphanesi olma özelliği taşıyan kütüphane Kürtler ve Kürdistan hakkında onlarca farklı konuda yazılı belgelerden oluşmaktadır. Birçok farklı dilde kitap bulunduruyor. Veritabanında yüzlerce yayınevine ve binlerce yazara ait eser bulunduran kütüphane çeşitli dergi, mektup, teknik dokümanlar, tezler ile araştırma dizilerine de vermektedir. Kütüphane ayrıca eser sahiplerinin varsa fotograflarına ve video görüntülerine, kategorilendirilememiş belgelerini de çevrimiçi sunmaktadır. Kütüphane 1700'lü yıllardan bugüne değin hazırlanmış Kürtçe dilbilgisi ve sözlüklerini de sunuyor. 1987'den bu yana farklı bölgelerden oluşan Kürt dilbilimciler ile "Kurmancî" adlı dilbilim dergisini Kurmanci lehçesinde (kelimelerin Fransızca Kürtçe ve Türkçe karşılıklarıyla) yılda iki sayı olarak yayımlamaktadır. 1983 yılı ve devamında Türkçe, Kürtçe, İtalyanca, Almanca, Fransızca, İngilizce ve Arapça ile yedi farklı dilde, şu andaysa sadece Fransızca ve İngilizce olarak iki dilde "Bulletin de liaison et d'information" adlı haber araştırma ve dergisi çıkarılmaktadır. 2000 yılından beridir Fransızca düzenli olarak yıllık yayınlanan ve Fransız kamuoyunda ölçüt kabul edilen araştırma dergisidir. Bilimsel konsey, redaksiyonel komite ve editör ekibi olarak üç farklı grubun çalışmaları sonucunda çıkarılır. Derginin genel yayın yönetmeni enstitü başkanı Kendal Nezan ve Salih Akın, yazı işleri müdür yardımcısı Hamit Bozarslan ve yazı kurulu üyeleri Dilek Harmancı, Hasan Basri Elmas gibi bazı Türkiye Kürtlerinden oluşmaktadır. Stockholm Kürt Enstitüsü Stockholm Kürt Enstitüsü (Kürtçe: Înstîtuya Kurdî li Stockholmê), Stockholm'de bulunan Kürt dilini ve kültürünü araştıran toplumsal ve kültürel kuruluşudur. 1996 yılında kurulmuştur. Enstitü başkanı Huseyn Xeliqî'dir. Enstitünün derginin adı "Avaşîn"'dir. Ensittünün yayınevi Revşen Yayınlarıdır. Mehmed Uzun dahil olmak üzere birçok yazar, Stockholm Kürt Enstitüsü'nde yer aldı. 19 Aralık 2000'de İsveç'te ölen Kürt yazar Mahmut Baksi vasiyetinde bütün arşivleri Stockholm Kürt Enstitüsü'ne bağışladı. Stockholm Kürt Enstitüsü'nün Eğitim-Sen ile birlikte hazırladığı kitap Diyarbakır Sur Belediye Başkanı DTP'li Abdullah Demirbaş ile kitabın dağıtılmasına karşı çıkan Diyarbakır Milli Eğitim Müdürü Mustafa Tekdemir arasındaki tartışmaya neden oldu. Enstitü, 16 Eylül 2000 tarihinde İstanbul Kürt Enstitüsü, Berlin Kürt Enstitüsü ve Brüksel Kürt Enstitüsü ile ortak bir açıklama yaparak, Kürtler arası çatışmaların durdurulmasını ve iç barışın sağlanmasını istedi. 5 Ekim 2006 tarihinde, Türkiye'nin ilk Kürtçe çocuk kütüphanesi Astrid Lindgren Çocuk Kültür Kitap ve Gelişimevi'ni, Umut Işığı Kadın Kooperatifi'nin ortaklaşa çalışmaları sonucu açtı. Çocuk Kütüphanesi projesine İsveç Enstitüsü ve Kayapınar Belediyesi ile Olof Palme Uluslararası Merkezi de ekonomik ve sosyal katkıda bulundu. TSG 1899 Hoffenheim TSG 1899 Hoffenheim, 1899'da Sinsheim'a bağlı Hoffenheim köyünde kurulmuş ve kulübü 1990'da 8. ligdeyken satın alan alman milyarder Dietmar Hopp'un sayesinde Bundesliga'ya çıkan futbol kulübüdür. Hoffenheim Almanya'nın en küçük bölgelerinden birisidir. Öncelikle köy olan Hoffenheim şimdi Zinsheym şehrinin bölgesidir. Toplam üç bin nüfuslu bu bölgenin temsilcisi 1899 yılında kuruldu. Uzun yıllar bu kulüp Almanya'nın en zayıf takımlarından oldu. En iyi derecesi 6. ligde yükseliş yapması ile belirtilebilecek "Hoffenheym" hiç kimsenin dikkatini çeken bir futbol takımı değildi. 1989 yılında "Hoffenheim " in durumu biraz daha kötüleşti. Öyle ki, kulüp 6. ligden de düştü. Bu küçük bölgenin temsilcisinin taraftarlarına ağır bir darbe oldu. Zaten çoğu zaman mağlup olan kulübün neredeyse dağılacağı bekleniyordu. Fakat bu arada mucize yaşandı. Hiç kimsenin beklemediği bir anda ünlü milyarder olan Ditmar Hoppa takımı satın aldı. Hoppa ise ciddi yaklaştı. Hemen kulübün stadyumunu tamir ettiren hoppa ilk olarak yeni toplar ve egzersiz cihazları için 10 bin Alman markı ayırdı. Bununla birlikte, futbolcuların maaşı, altyapı ve diğer sorunların çözülmesi kısa sürede sonucunu verdi. Aynı zamanda "Hoffenheim " yeniden 6. lige yükseldi. Öyle ki, taraftarlar tarafından "HOPPenheym" olarak adlandırılan kulüp bu liginde de şampiyon oldu. Bundan sonra takım bir süre yukarı lige adapte olmaya çalıştı. Birkaç yıl 5. ligde mücadele kulüp XX. yüzyılın sonlarında gelişmelere ayak uydurmaya çalıştı. 1999-2000 sezonunda 5. ligde mücadele eden "Hoffenheim " üç yıl sonra, yani 2002-2003 sezonunda Almanya'nın sayıca 3. ligi sayılan Regional Lig'de mücadele etme hakkı kazandı. 2007-2008 sezonunda 2. Bundesliga'da gösterdiği performansla dikkatleri çeken Hoffenheim, 2008-2009 sezonunda Bundesliga'ya yükseldi. İlk sezonuna başarılı bir başlangıç yapan ve uzun süre lig şampiyonluğu için ter döken kulüp, devre arasını oynadığı 17 maçta attığı 18 golle ilk sırada tamamlayan Vedad Ibišević'in sakatlanmasıyla zor günler geçirdi ve son haftalarda aldığı kötü sonuçlarla sezonu 7. sırada tamamladı. Takımın elde ettiği başarılar: Geçmiş yıllarda takımı çalıştıran Teknik direktörler: Takımın yer aldığı ligler ve dereceleri: Sunucu (meslek) Spiker veya sunucu, radyoda, televizyonda, bir eğlence yerinde programı sunmak, açıklamak, takdimcilik ve anonsörlük yapan görevlidir. Spikere (bu kelimenin aslı«speaker»olup İngilizcedir) yerine göre anonsör, yorumcu ve takdimci de denir. Spikerler sadece haber bültenleri, reklam spotlarını, tanıtma ve yorum metinlerini okumakla kalmazlar; radyo ve televizyonların düzenledikleri yarışma, oyun ve benzeri eğlence programlarını da takdim eder ve yönetirler. Söz konusu programlarda, yazılı bir metni okumak yerine irticalen konuşur. Nitekim klasik spikerlik gitgide tarihe karışmakta ve çağımızın spikerleri çok daha çekici ve hareketli çalışma alanlarına yönelmektedir: Tiyatrolar,müzik salonları, gazinolar gibi. Spikerlerin bu türlü yerlerde yaptıkları iş, daha çok yorumculuk veya takdimciliktir. Radyo ve televizyon kurumları da dinleyici ve seyircilerin bir spor müsabakasını, bir töreni daha iyi izleyebilmeleri için takdimci spikerlerden yaralanırlar. Tıfıllar Tıfıllar, Cihan Özdemir tarafından 2004 yılında yapımına başlanmış bir karikatür serisidir. Düzensiz güncellemelerle Tıfıllar serisini genişlemektedir. 7 Kasım 2008 tarihli son güncellemede 166 Çizim, 37 Karakter, 1 Çizgi Roman, 3 Karikatürist ve 3 İllüstrasyon mevcuttur. Çizgi romanın ismi "Tıfıl of Rock", illustrasyonların ismi de "Tıfılland" olarak belirtilmiştir. Serinin resmi web sitesinde birçok çizim, illustrasyon ve karikatür "(düzensiz güncellemelerle)" yayımlanmaktadır. İlk çizimlerin kara kalemle kağıda çiziminden sonra iyi sonuçlar alan Cihan Özdemir, sonraları çizimleri tarayıcı yoluyla bilgisayar ortamına aktardı. Çeşitli programlarla "(Büyük ölçüde Paint, Adobe Photoshop, CS2 ve Jasc Paintshop Pro 8)" çizimleri düzenledikten sonra internette paylaşıma açtı. Tıfıllar, "Electronic Gaming Monthly" adlı popüler oyun dergisinin "Şubat 2008" sayısında yayımlanmıştır. Ardından, Ağustos 2008'de "Mağara" adlı online mizah dergisinde çizgi roman "Tıfıl of Rock" ve birçok karikatürü sergilendi. Başsız Süvari Başsız Süvari (Uykulu Kuytu Menkıbesi olarak da bilinir) (İng: "The Legend of Sleepy Hollow") Washington Irving'in "The Sketch Book of Geoffrey Crayon, Gent" kapsamında yazdığı kısa hikâyelerden biridir. Hikâye Birmingham, İngiltere'de yazıldı ve ilk kez 1820'de yayımlandı. Irving'in eşlik eden hikâyesi "Rip Van Winkle" ile birlikte "The Legend of Sleepy Hollow" bugün hala okunmaya devam eden ilk Amerikalı masalları arasındadır. Hikâye takriben 1780'lerde, Hollandalıların yaşadığı Tarry Town, New York'ta Sleepy Hollow adında gözden uzak bir vadide geçer. Hikâye, cılız, uzun ve batıl inançlara sahip Connecticutlı bir okul öğretmeni olan Ichabod Crane'in hayatını anlatır. Crane kasabanın kabadayısı Abraham "Brom Bones" ile varlıklı bir çiftçinin (Baltus Van Tassel) kızı ve tek çocuğu Katrina Van Tassel için rekabet etmektedir.Crane, bir sonbahar gecesinde Van Tasselların evinde verilen bir partiden ayrılırken bir Alman askerinin hayaleti olduğu düşünülen başsız süvari tarafından takip edilir. Süvari Amerikan Bağımsızlık Savaşı esnasında isimsiz bir çatışmada başıboş bir gülle ile vurularak kafasını kaybetmiştir ve kafasını aramak için geceleri savaşın olduğu yere gitmektedir. Chicago Tribune Chicago Tribune, Amerika Birleşik Devletleri'nde günlük yayımlanan ABD'nin 8. en büyük okuyucu sirkülasyonuna sahip gazetesi. "Chicago Tribune"; James Kelly, John E. Wheeler ve Joseph K.C. Forrest tarafından kuruldu ve ilk basımı 10 Haziran 1847 tarihinde gerçekleştirildi. Okçu (savaşçı) Okçu, orta çağda savaşlarda yer alan bir savaşçı türüdür. Orta çağda savaşlarda görev alması çok önemliydi. Okçunun bu kadar seçkin olma nedeni okçu ok ve yay kullanarak zırhları olan rakip ordu askerlerini saf dışı bırakabilmesidir. Bu işi güvenli bir mesafeden yaptıkları için daha az risk alırlardı. Orta çağda bir sürü ok ve yay çeşidi yapılmıştır ve bunların amaçları değişiktir. Delici ok, uzun mesafe oku gibi. Okçu oku yay, tatar yayı ile hedefe atar. Gelişen teknolojiyle yerini ateşli silahlar kullanan askerlere bırakmıştır. Okçular günümüzde olimpiyatlarda yarışmaktadır. 10'a Kadar Saymak 10'a Kadar Saymak, "(İngilizce: Counting Up To 10)" Jenny Tyler ve Robyn Gee'nin çocuklara yönelik aritmetik bilgiler öğretmeyi amaçlayan okul öncesi kitabı. İngilizce baskısı 1987 yılında yapılmıştır. 1999 yılında kitabın Türkçe çevirisi Özlem Özbal tarafından yapılmış ve TÜBİTAK Yayınları tarafından basılmıştır. V (karakter) V, Alan Moore ve David Lloyd tarafından yaratılan V for Vendetta isimli çizgiroman serilerinde yer alan bir kurgu karakterdir. Sürekli giydiği Guy Fawkes maskesi ve koyu renkli kıyafetleri ile gizemli bir anarşist devrimcidir. Moore'a göre bir amaç için dövüşen bir kahraman ya da sadece delilik yapan birisi olup olmadığına okuyucuların karar verebilmesi için aynı anda hem kötü hem de iyi bir karakter olarak tasarlanmıştır. V'nin kimliğinin arka planı neredeyse tamamen bilinmemektedir. Geçmişine dair kesin olarak bilinen tek şey, İngiltere'nin yeni faşist yönetimi olan Norsefire'ın denetiminde olan, politik tutukluların, eşcinsellerin, Yahudilerin, Pakistanlıların, Müslümanların ve muhtemelen Avrupalı olmayan tüm etnik kökenli insanların sistematik şekilde yok edildiği kamplardan bir tanesi olan "Larkhill Yerleştirme Kampı"nda bir zamanlar tutuklu olduğudur. Tutuklu iken Dr. Delia Surridge'in yönetiminde yapay bir hormonun test edildiği tıbbi deneyin deneklerinden biridir. Kampın yöneticisi Lewis Prothero'dur ve bir pedofolik olan Peder Lilliman da tesiste "ruhani destek" için görevlendirilmiş bir din adamıdır. Yapay hormonun denediği hemen hemen tüm denekler korkunç şekilde ölmektedir. Tek istisna "beş numaralı odadaki adam" dır ( "V", Romen rakamı olarak beş sayısını temsil eder). Bu süreçte, V çok sınırlı şekilde yan hücresindeki tutuklu ile tek yönlü bir iletişim içindedir; Valerie Page, lezbiyen olduğu için "dört numaralı odada" tutulan eski bir oyuncudur ve otobiyografisini tuvalet kağıdına yazıp, ortak duvarlarındaki bir delikten "V" ile paylaşmaktadır. Fiziksel olarak herhangi bir kusuru olmamasına karşın, Surridge deneyin bir sonucu olarak zihinsel sapmalar gösterdiğini söylemiştir. Davranışları kamp yöneticilerine ve doktorlarına çarpık bir mantığın ürünü olarak gelmektedir. Deneylerin bazı getirileri de olmuştur: refleksleri olimpik atletler seviyesine çıkmış, hızı ve özellikle akıl kapasitesi artmıştır (çizgiromanda sürekli gösterildiği üzere V, patlayıcılar, dövüş sanatları, filozofi, edebiyat, politika, bilgisayar korsanlığı ve kimya gibi dallarda dahi seviyesindedir). Zaman içinde, mahkûmun kamp görevlileri için gül (violet carson türü) ve ekin yetiştirmesine izin verilir. Bunun üzerine mahkûm amonyak bazlı gübre fazlalarını hücresine götürmeye başlar ve hücresinin tabanına garip desenler halinde yayar. Daha sonra bahçelerden yağ çözücü (solventi) toplar. Gizli olarak bu iki bileşenden zehirli hardal gazı ve napalm yapmayı başarır. Fırtınalı bir gecede, (5 Kasım günü) el yapımı napalm bombasını patlatır ve hücresinden kaçar. Kampın büyük bölümü alevler içinde kalır ve hücreyi incelemeye gelen pek çok gardiyan hardal gazı yüzünden ölür. Kısa süre içinde kamp boşaltılır ve ardından kapatılır. Yeni kimliği olan "V" 'ye bürünerek Guy Fawkes maskesi ve kıyafeti edinir. V, sonraki beş yıl boyuca Norsefire hükümetinden alacağı intikamı planlayarak geçirir ve kendine "Gölge Galerisi" dediği bir üs yapar. Larkhill'in hayatta kalan son 40 görevlisini de hepsine kaza süsü vererek öldürür. Kendi üstünde yapılan deneylerin asıl sorumluları olan Prothero, Lilliman ve Surridge'i en sona bırakır. İçlerinden sadece Surridge'i uykusunda, zehir enjekte ederek acısız şekilde öldürür. V'nin gerçek kimliği bilinmemektedir ve tüm hikâye boyunca maskesini Surridge'in isteği üzerine sadece bir defa çıkartmıştır, bu karede de sırtı okuyucuya dönüktür. V hücresinde kalan adamın çirkin olduğunu yazdığı kişisel notlarının aksine, Surridge "(yüzü için) güzel" olduğunu söyler. V'yi ismi olarak değerlendirmez, ismi için "İsmim yok. Bana V diyebilirsin" demiştir. V'nin geçmişine dair tek açıklama Surridge'in günlüğüdür, "Finger" 'ın (Norsefire'ın gizli polis teşkilatı) bulması için, Surridge'i öldürdükten sonra yanına bırakmıştır. Dedektif Finch, Londra Polis Departmanının başı ve Norsefire'ın en güçlü isimlerinden biri, günlüğü okur ve V'nin günlüğü okumaları istediğini anlar. V pek çok sayfayı günlükten yırtmıştır. Bu sayfalar muhtemelen kampa gelmeden önceki kimliğine dair ipuçları içermektedir. Finch daha sonra polisi şaşırtmak için Surridge'in günlüğünü V'nin yazdığını iddia eder. Çizgiromanda Delia Surridge, günlüğünde V'nin çirkin ve muhtemelen sakat olduğunu yazmasına rağmen, "Fiziksel olarak herhangi bir bozukluk taşımadığını, hücresel anomalilik olmadığını" yazar. Yoldaşı Evey Hammond, çizgiromanda V'nin politik suçlu olarak hapsedilen kendi babası olabileceğini ima eder; V bunu yalanlar, ayrıca çizgiromanın yazarı Moore da V'nin Evey'in babası olmadığını bir röportajında söylemiştir. Başka bir spekülasyona göre V, aslında her şeye rağmen devam etmesini sağlayan mektupları veren yan hücredeki Valerie'dir. Ancak, Prothero ve Surridge V'den "beş numaralı hücredeki adam" olarak bahsederler. Ayrıca V Valerie'nin "dört numaralı odadaki kadın" olduğunu belirtir, zaten mektupları da kendi yazmamıştır. Dolayısı ile bu spekülasyon doğru görünmemektedir. Finch, Surridge'in günlüğünden V'nin koparttığı sayfalar için "Kayıp sayfalarda ne vardı ki? Adı? Yaşı? Yahudi, homoseksüel, zenci ya da beyaz olduğu mu?" der. Daha sonra V'nin bir "bir fikir" olduğunu söyleyecektir. Hikâyenin sonunda, Evey selefinin ölümü sonrası kimliğini devraldığında, V'nin fiziksel olarak maskeyi takan bireyin ötesine geçtiğini söyler, tıpkı nesiller boyu değişik kişilerin üstlendiği Kızılmaske gibi. Sonuçta V "herkes" dir, potansiyel olarak hükûmet tarafından baskı altına alınmış herhangi bir birey öç arayan bir devrimci olabilir. Larkhill'den kaçışından dört yıl sonra 5 Kasım Guy Fawkes gününde V, hükümete karşı olan kan davasını Parlamento binasını havaya uçurarak başlatır. Daha sonra artık hükümetin propaganda radyosunda "Kaderin Sesi" görevini üstlenen Prothero'yu kaçırır ve Larkhill'deki infazlara atfen bebek koleksiyonunu yok ederek aklını kaçırmasını sağlar. Artık Piskopos olan Lilliman'ı ise içine siyanür koyduğu vaftiz suyunu içererek öldürür. Bu eyleminden sonra, Norsefire söylemlerine dini sapkınlığa dair öğeler ekler. V daha sonra Larkhill'de yaptıkları yüzünden üzüntü duyan Surridge'i acı vermeyen bir zehir ile öldürür. V'nin bir sonraki adımı, hükümetin propaganda yayınlarını yaptığı istasyon olur; vücuduna sardığı bombaları patlatma tehdidi ile binayı ele geçirir. Bir mesaj yayınlayarak insanlara kendi hareketlerinin sorumluluğunda olduklarını ve hükümete başkaldırmalarını telkin eder. Ardından hükümetin kapalı devre televizyon sistemini de içeren gözetleme binalarını yokeder, hükümetin İngiliz vatandaşlarını kontrol etmelerini zorlaştırır. Ancak sonunda V'yi vurarak ölümcül şekilde yaralar, Gölge Galerisine çekilen V, Evey'in kollarında ölür. V'nin son isteği üzerine Evey, V'yi zambaklar ve patlayıcı maddelerle çevrelendiği bir metro vagonuna koyar. Vagon, İngiltere Hazine Bakanı ve Başbakanın yaşadığı 10 Dowing Street'in hemen altındaki engellerde durur ve patlar. V'nin son dileği bir Viking cenazesidir. Nihayetinde Evey, "V" kimliğini devralır. Çizgiromanın 2006 tarihli uyarlamasında V rolünü Hugo Weaving oynamıştır. Filmde V için anarşist bir teröristten daha çok karizmatik bir özgürlük savaşçısı portresi çizilmiştir. Ayrıca çizgiromana zıt olarak hükûmet ile işbirliği yapanlara karşı çizgiromandaki kadar acımazsız değildir. Fimin doruk noktalarında V, Evey'e aşık olduğunu itiraf eder. Orijinal hikâyede bahsedilmeyen Count of Monte Cristo ve The Phantom of the Opera'dan esinlenmeler ve etkileşimler filmin güçlü bileşenleridir. V'nin eylemleri öncesindeki hikâye de değişiktir. Güçleri hormon deneyinin etkisi sonucu değil, biyolojik silah araştırmaları sonucu ortaya çıkmıştır. Karakterin biyografisine eklenen bir diğer öğe de, Larkhill'den kaçışının öncesindeki hayatına dair geçmişini tamamen unuttuğudur. Böylelikle "herkes" kişiliğine daha uyumlu hale gelmiştir. Finch Surridge'in günlüğünü bulduğunda kopartılmış herhangi bir sayfa görülmez. Çizgiromandaki gibi onlarca kişiyi kaygı duymadan öldürmesine rağmen, filmde sadece planlarına tehdit oluşturan ve intikam almak istediği kişileri öldürür. Film boyunca sadece İngiltere Merkez Adalet Sarayını ve Parlamento'yu yok eder. V'nin ileri seviyede yanıklara maruz kaldığı gösterilir, çizgiromanda ise Larkhill'den yara almadan kaçtığı anlatılır (yine de Dr. Surridge V'yi "çirkin" olarak tanımlar). Tanımlamalarında ise V'nin gözleri hakkında "değişik" kelimesini kullanır. Filmin sonunda, Creedy ve adamları V'yi otomatik silahlar ile vurur, çizgiromanda ise Finch vurmaktadır. V kendisine ateş edildiğinde tepki vermez, askerlerin şarjörleri bittiğinde ise V saldırır ve hepsini bıçakları ile öldürerek Peter Creedy'nin boynunu kırar. Sahnenin sonunda ise V'nin kalın bir zırh giydiği görülür, ancak V'yi bazı kurşunlar yine de ağır şekilde yaralamıştır. V, Evey'in kollarında ölür. Evey, V'yi Dowing Street yerine Parlamento binasının altında patlayacak olan metro vagonuna patlayıcılar ve güller arasına koyar. Çizgiromanın tersine, Evey V rolünü üstlenmez. Veysel Diker Veysel Diker, (d. 3 Nisan 1967, Muş) Ankara Üniversitesi Tiyatro Bölümü mezunu oyuncu. 23 yaşında konservatuvar okuyan oyuncu, önceleri amatör olarak tiyatro ile ilgilendi. 1990 yılından itibaren profesyonel olarak tiyatro ile uğraşmaya başladı. Viyana Sanat Tarihi MÃ¼zesi Viyana Sanat Tarihi Müzesi (Almanca: Kunsthistorisches Museum) Avusturya'nın başkenti Viyana'da bulunan, dekoratif sanatlar ve güzel sanatlar alanlarında dünyada önemli bir yeri olan müzedir. Müze 2007 yılında 619.318 kişi tarafından ziyaret edilmiştir. Müze 1891 yılında aynı ismiyle Viyana Sanat Tarihi Müzesi olarak Avusturya-Macaristan İmparatoru 1.Franz Joseph tarafından açılmıştır. Cenk SarkuÅŸ Cenk Sarkuş, Yıldız Teknik Üniversitesi Kompozisyon Bölümü Türk müzisyen. İstanbul Oda Korosu'nda korist olarak müziğe başladı. Daha sonrak üniversite yıllarında çeşitli gruplarda rock ve blues solistliği yaptı. Göksel, Zeynep Casalini ve Sezen Aksu gibi müzisyenlere perküsyon çaldı. 2008 yılında DJ Ozan Şamiloğlu ile Misket adlı müzik grubunu kurdu. Ayrıca Cenk Durmazel ile birlikte Avrupa Yakası'nın müziklerinde de imzası bulunmaktadır. Şuan da Bi’Oda Müzik adında bir şirketi vardır. Mark Selby Mark Anthony Selby (d. 19 Haziran 1983, Leicester, İngiltere) İngiliz profesyonel snooker ve pool oyuncusudur. Selby Dünya Snooker Şampiyonası'nda finalde yenilmiş, ancak WEPF Dünya Sekiz-Top Şampiyonası'nı kazanmıştır. 2014 yılında Dünya Snooker Şampiyonası'nda 5 kez dünya şampiyonu olan Ronnie O'Sullivan'ı 18-14'lük skorla yenerek dünya şampiyonu oldu ve dünya sıralamasında tekrar birinci oldu. 2015 yılında 2. Turda elendiği Dünya Snooker Şampiyonası'ndan sonra , 2016 yılında finalde Ding Junhui'yi 2014 finali ile aynı skorla (18 - 14) yenerek 2. Dünya şampiyonluğunu kazanmıştır. Mark Selby, Snooker'a 1999 senesinde 16 yaşındayken başlamıştır. Mark Selby 2008 yılında Ustalar, Welsh Açık tunuvalarını kazanmış, 2007 yılında ise Dünya Snooker Şampiyonası'nda John Higgins'e 18-13 yenilmiştir. 2010 yılının ilk turnuvası olan Masters 2010'nda finalde Ronnie O'Sullivan ile karşılaşmış, müthiş bir geri dönüşe imza atmıştır. 19 frame üzerinden oynanan Masters finalinde 9-6 geriye düşen Selby, maçı son frame taşımıştır. Oyunda kaldığı süre içerisinde Rocket ile beraber doyurucu bir snooker oyununa imza atıp, inanılmaz atışlara imza atmıştır. 9-6 dan müthiş bir geri dönüşe imza atan Mark, finalde Ronnie O'Sullivan ı 10-9 mağlup ederek,2010 yılının ilk turnuvası olan Masters 2010'da şampiyonluk kupasını kaldırarak kariyerinde bu turnuvayı 2.kez kazanma başarısını göstermiştir. Ayrıca 150.000 pound para ödülünede hak kazanmıştır. Selby snooker kariyerine 1999 yılında 16 yaşındayken başlamıştır. İlk sıralama turnuvası finalini 2003 yılında "İskoç Masters" turnuvasunda oynamış ancak David Gray'e 9-7 yenilmiştir. Selby Dünya Şampiyonası eleme turlarında Robert Milkins'den 147 yemiş ve turnuvadan elenmiştir.Dünya Şampiyonası'nda ise 2005 yılında ilk turda John Higgins'e yenilmiş 2008 yılındada yine ilk turda Mark King' 10-8 kaybetmiştir. Ancak tüm bu gelişmelere rağmen Selby, 2007 yılında şampiyonada final oynamıştır ancak yine John Higgins' yenilmekten kurtulamamıştır. 2007'de ilk turda Stephen Lee'yi 10-7 yenmiş, ayrıca 5-0 gerideyken 8 tane üst üste aldığı başarılı frame onu tekrar maça geri döndürmüştür. Daha sonra Selby, eski Dünya Şampiyonlarından Peter Ebdon'u 13-8 yendi ve 5 tane century yapmıştır. Çeyrek finalde Allister Carter'i 13-12 yendi ve bu maç 9 saat kadar sürdü.. Ve Shaun Murphy'yi 17-16 yendi. Ancak Higgins'e 18-13 yenilerek finalde kaybetti. Turnuva bitiminde Â£377,425 sterlin parasÄ± oldu. Mark Selby poolda oynamaktadır. Mark Selby 2006 yılında Blackpool'daki "Dünya Pool Şampiyonası"'nda Darren Appleton'u 11-7 skoruyla yenip "Dünya Pool Şampiyonu" olmuştur. SatraplÄ±k Satraplık, İran medeniyetinde ülke topraklarının ayrıldığı idari birimlere (eyaletlere) verilen ad veya Persler'in valilik atamaları olarak da adlandırabileceğimiz sistemdir. Pers imparatorluğu mutlakiyetle yönetilmiştir. Pers hükümdarının yetkileri sınırsız olup istekleri kanun niteliği taşımıştır. Ülke "satraplık" adı verilen eyaletlere bölünmüştür. Satraplıklar "satrap" adı verilen ve Pers soyluları arasından seçilen kişiler tarafından yönetilmiştir. I. Darius tarafından geliştirilmiş sistem M.Ö. 340 yıllarında kullanılmaktaydı. Persler Ege Denizi’nden Hindistan’a kadar olan topraklarını yönetebilmek için bu satraplıkları kurdular. İskender'in işgalinden sonra ise bu sistem ortadan kalktı. Satraplarda Pers soyluları satrap olarak görev yapmıştır. Satraplar her yıl kralın görevlendirdiği kişiler tarafından teftiş edilmiştir. Yönetimde yetersiz görülen satraplar görevden alınmış ya da cezalandırılmışlardır. Sayıları yirminin üzerindedir. Satraplıkların her birinde bir Pers garnizonu bulunuyordu. Bu garnizonlar, bulunduğu kavmin ya da ülkenin inançlarını, geleneklerini, hükümetlerini devam ettirmelerine izin vermişlerdir. Bu sistemin en güzel örneği Kral II. Kiros’un Babil Esareti'ndeki Yahudilerin ülkelerine dönüp krallıklarını yeniden kurmalarına ve inançlarını özgür şekilde yaşamalarına izin vermesidir. Garnizonların asıl görevi, barışı korumak, emniyeti ve adaleti sağlamak, vergileri toplamak ve gerektiğinde asker, savaş araç ve gereçleri ya da erzak sağlanmasıyla ilgilenmekti. Kral satrapın satraplığı (vilayeti) iyi yönetemediğini düşünüyorsa cezalandırır veya ölüm cezası verirdi. Satraplar da gerektiğinde hükümete müdahale edebilirdi. II. Kiros (II. Keyhüsrev) satraplıklar arasında iletişimi sağlamak için posta sistemi kurmuştur. Buna göre belli aralıklarla posta istasyonları kurulmuş ve bu noktalarda atlar hazır bekletilerek mesaj taşıyan ulakların hızlı hareket etmeleri sağlanmıştı. Kleopatra (film, 1963) Kleopatra 1963 ABD- İngiltere ortak yapımı tarihi epik filmdir. Özgün Adı Cleopatra dır. Önemli rollerinde Elizabeth Taylor, Richard Burton, Rex Harrison, Roddy McDowall ve Martin Landau'nun oynadığı filmi Rouben Mamoulian yönetmeye başlamış, ancak o kovulunca yerine getirilen Joseph L. Mankiewicz filmi tamamlamıştır. Çekimlerde Darryl F. Zanuck da gayrıresmî olarak kendisine yardım etmişti. Mankiewicz aynı zamanda Ranald MacDougall ve Sidney Buchman'la birlikte filmin senaryosunu da yazmıştı. Senaryo yazılırken Plutarch, Suetonius ve Appian gibi Antik Yunan ve Roma tarihçilerinin eserleri ile Carlo Mario Franzero'nun ""Cleopatra'nın devri ve hayatı"" adlı kitabından yararlanılmıştır. Filmde Antik Mısır'ın efsanevi kraliçesi Kleopatra'nın (Kleopatra VII) MÖ 48 yılında Roma'nın yayılmacı emellerine direnişi, önce kendisini Mısır tahtına çıkaran Sezar'la sonra da Roma'ya isyan eden General Marcus Antonius ile yaşadığı aşklar destansı bir dille anlatılır. Mısır'ın genç kraliçesi Kleopatra'nın dramatik öyküsü sinemanın ilk yıllarından itibaren defalarca sinemaya aktarılmıştı. Film o tarihlerde çekilen birçok diğer üstün yapım gibi 65mm geniş format negatife çekilmiş ve hem 70mm hem de 35mm baskıları yapılarak dağıtılmıştır. Geniş perde sisteminin daha gelişmiş yüksek tanımlamalı bir türü olan Todd-AO sistemi ile çekilen filmde DeLuxe renk sistemi kullanılmıştır. Bu sistemin bir özelliği olarak 70mm baskılarında ses sistemi 6 kanallıydı. Filmin Oscar kazanan görüntülerini Leon Shamroy çekmiştir. Filmin müziği ise daha önce Spartacus'ün de (1960) müziğini yapmış olan Alex North'a aittir. Çekimleri 3 yıl süren filme 1963 yılının parasıyla 44 milyon dolar harcanmıştı, bu miktar 2008 yılının 300 milyon dolarına denk gelmektedir. Bu uzun soluklu dramatik, epik film çeşitli kurgu versiyonlarına göre 3,5 saat ile 5,5 saat arasında sürmektedir. Yıllar sonra TRT televizyonunda gösterilirken bile iki bölüm halinde, iki gün üst üste göstermişti. "Kleopatra" 9 dalda birden aday gösterildiği Oscar ödüllerinden "en iyi görüntü yönetimi", "en iyi özel efekt", "en iyi dekor" ve "en iyi kostüm" dallarında olmak üzere 4 tanesini almıştı. Londra Bilim MÃ¼zesi Londra Bilim Müzesi (İngilizce: "London Science Museum"), Birleşik Krallık'ın başkenti Londra'da Exhibition Caddesi'nde bulunan Ulusal Bilim ve Sanayi Müzesinin bir parçasıdır. Ulusal Bilim ve Sanayi Müzesinin diğer bölümleri ülkenin diğer şehirlerinde bulunmaktadır. Müze Londra'ya gelen turistler tarafından ziyaret edilen popüler bir merkezdir. Müze 1857 yılında kurulmuş olup, 2006 verilerine göre müzeyi 2.400.000 kişi ziyaret etmiştir. Günümüzde müzede 300.000'den fazla parça sergilenmektedir. Müzede Bilim Gecesi adı verilen etkinlikle 8-11 yaş arası çocuklar ebeveynleri ile birlikye bir akşamı bilimsel aktiviteler ile geçirirler. Geceyi müzede geçiren bu ziyaretçiler sabah kahvaltısında bilimsel kaynaklı filmler izleyerek aktiviteyi sona erdirirler. Pierre Laval Pierre Laval (28 Haziran 1883 - 15 Ekim 1945), Fransız politikacı. Babası bir kafe sahibiydi ve kasap ve postacılık işlerinde köyde çalıştı; aynı zamanda bir bağ ve at sahibi idi. Laval, Chateldon köy okulunda eğitim gördü. 15 yaşındayken, Bakalorya'da çalışmak için Paris'te bir liseye gönderildi. Zooloji eğitimi almak için Lyon'un güneyine gitti. Lyon'un 62 km güneybatısında Saint-Étienne'de yaşarken, 1903 yılında Sosyalistlere katıldı. Laval 24 yaşındayken 1907 yılında Paris'e döndü, avukatlık yaptı. Askere çağrıldı ve cephelerde hizmet ettikten sonra bacaklarındaki varis sebebiyle taburcu edildi. Bu dönemde Laval, George Sorel ve Hubert Lagardelle'nin sol kanat doktrinlerine aşina oldu. 1909 yılında, Hukuk'a döndü. 1914'ten 1919'a kadar sosyalist milletvekili, 1927'den 1940'a kadar senatör, 1925'ten itibaren ise defalarca bakanlık yaptı (1926'da Adalet Bakanı, 1930-1932'de Çalışma Bakanı). 1931-1932 yıllarında Fransa başbakanı, 1934'ten 1936'ya kadar Dışişleri Bakanı, 1935-1936 yıllarında tekrar Başbakan ve aynı zamanda Dışişleri Bakanı oldu. Bu dönemde İtalya'ya ve Almanya'ya yakınlaşma yanlısı oldu. 1935'te Sovyetler Birliği ile bir yardımlaşma antlaşması imzaladı. 1936'da Halk Cephesi'nin seçim zaferini kazanmasıyla iktidar tarafından dışlandı ve aşırı sağa geçti. 1940'ta Philippe Pétain hükûmetinin Başbakan Vekili ve Dışişleri Bakanı, 1942'den 1944'e kadar Vichy Hükûmeti'nin Başbakanı oldu. 9 Ekim 1945'te işbirlikçilik ve vatana ihanet suçlamasıyla idama mahkûm edildi. 15 Ekim'de infaz edildi. Ölmeden önce son sözü "Ne yaptıysam Fransa için yaptım. Yaşasın Fransa!" diye bağırmak oldu. Savunmasında "Halkım zarar görmesin diye savaşa izin vermedim" demiştir. Cesedi başlangıçta, Thiais mezarlığında bir mezara gömüldü. Kasım ayında Montparnasse Mezarlığı'nda Chambrun aile kabristanına gömüldü. Almanlara karşı direnen Özgür Fransa Birlikleri'ni yakalatmak için Joseph Darnand'da milis teşkilatını kurdurmuş, Fransa'daki komünist ve Yahudilerin yakalanarak Almanya'ya gönderilmesi ve komünistlerin sıkıyönetime teslim edilmesi gibi icraatlara imza atmıştır. Siyasi kariyeri boyunca pek çok defa zikzak çizmiş, daima kuvvetli görünenlerin yanında olmuştur. Fakat en son Naziliğe bulaşınca bir daha temize çıkamamış, 1945 sonbaharında kurşuna dizilmiştir. Güç karşısında ezilen çapsız politikacı örneklerinden biri olan Laval, idama mahkûm olan mareşal Philippe Pétain gibi kurtulamamıştır. Araya giren onca dış politikacılara ve baskı gruplarına karşın de Gaulle idam emrini vermiştir. Kurşuna dizilmeden önce dizlerinin bağı çözülmüş, manganın önüne askerler tarafından sürüklenerek getirilmiştir. Fransızlar, Pierre Laval'ı Fransa tarihinin yüz karası olarak görmektedir. Laval Laval pek çok farklı yerin ve insanın ismi anlamına gelebilir: Irak'Ä±n illeri Irak, idari olarak 19 ile (Arapça: محافظة , çoğul: محافظات ) ayrılmaktadır. İller kaza (Arapça: قضاء ; çoğul: أقضية ) denilen alt yönetim birimlerine ayrılır. A las barricadas A las barricadas, Polonya işçi hareketi içinde ortaya çıkan ve uluslararası işçi marşlarından birine dönüşmüş olan marş "Varşavyanka"ın İspanyolca sürümü. İspanya İç Savaşı sırasında anarko-sendikalist Confederación Nacional del Trabajo (CNT) konfederasyonunun marşı olmuştur. "Enternasyonal" 'in ardından dünyada en çok bilinen ve hemen her dilde farklı bir sürümü yazılmış anarşist marştır. Marşın kimi Türkçe uyarlamaları da bulunmaktadır. Kleopatra (anlam ayrımı) Cleopatra veya Kleopatra: Bakkal Bakkal, bozulmadan saklanabilecek yarı taze veya konserve yiyecek maddelerini, çeşitli temizlik malzemelerini perakende satan esnaf. Küçük esnaf olarak adlandırılan "bakkal" günümüz koşullarında yok olmaya yüz tutmuş bir meslek grubudur. Süpermarket ve indirim marketleri karşısında rekabet etmekte zorluk çekmektedir. Doktor Zoidberg Dr. John A. Zoidberg, animasyon televizyon dizisi Futurama'daki hayalÃ® karakter. Yengeç formunda bir uzaylıdır. Decapod 10 gezegeninden Dünya'ya 31. yüzyıla gelmiştir. Futurama'da, Planet Express'in doktoru olmasına karşın insan fizyolojisi hakkında çok az şey bilmektedir. Billy West tarafından seslendirilir ve Yidçe aksanı ile konuşur. Marzahn-Hellersdorf Marzahn-Hellersdorf 2001'den beri Berlin'in onuncu ilçesidir. İlçe 2001'den önce var olan Marzahn ve Hellersdorf ilçelerinin birleşmesi sonucu oluştu. Hohenschönhausen ve Lichtenberg Berlin Duvarı yıkılmadan önce Doğu Berlin'de bulunuyordu. İlçe Berlin'in kuzey-doğusunda kalır ve komşuları Berlin'in diğer ilçeleri Treptow-Köpenick ve Lichtenbergdir. İlçe'nin doğusu ve kuzeyi Brandenburg eyâleti ile komşudur. Semt toplam beş semtden oluşur. Hellersdorf, Kaulsdorf ve Mahlsdorf semtleri 1986'dan 2001'e kadar başkentin eski semti Hellersdorf'un semtiydi. Toplam beş semtde 1920'den beri Büyük Berlin'in semtleri ve bundan önce Niederbarnim ilçesine aitti. Lichtenberg ve Friedrichsfelde semtleri 1979'dan beri Lichtenberg ilçesini oluşturuyordu. 1970'lilerin sonuna Marzahn semtinin yeniden yapılanma sonucu büyük bir ilerleme kaydetti ve böylece 1979'da Berlin'nin eski ilçesi Berlin Marzahn kuruldu. Yeni oturma yerleri yapılması sonucu Hellersdorf ve Kaulsdorf'dada yoğun bir nüfus artışı yaşandı. Böylece 1 Haziran 1986'da Hellersdorf, Kaulsdorf ve Mahlsdorf birleşmesi sonucu Hellersdorf ilçesini oluşturdu. 2001'e kadar bu ilçe Berlin'nin bir ilçesi olarak kaldı. IV. (Újpest) ve XV. semt(Rákospalota) mahalleleri Budapeşte , Macaristan, Londra Hayvanat BahÃ§esi Londra Hayvanat Bahçesi dünyanın en eski hayvanat bahçesidir. 27 Nisan 1828 tarihinde Birleşik Krallık'ın başkenti Londra'da açılmıştır. İlk açıldığında buraya getiren türlerin bilimsel amaçta kullanılması öngörüldü. Ancak 1847'de halka açılmıştır. Günümüzde 755 tür, 16802 hayvanıyla tüm Birleşik Krallık'taki en büyük hayvanat bahçesidir. Londra Hayvanat Bahçesi 1980'lerde giderleri karşılamakta zorluk çekmeye başlamıştır. Bu durum hayvanların fiziksel koşulları etkilemeye başlaması ile 1991 yılında Londra Hayvanat Bahçesinin kapatılacağı haberleri yayınlanmıştır. Ancak Londra Hayvanat Bahçesi wombat, Tazmanya Canavari gibi pek çok türün bölgede tek görülebildiği merkezdi. Bu yüzden halkın verdiği destekle ziyaretçi akışında artış yaşanarak kurum kapanma tehlikesini atlatmıştır. Hayvanat Bahçesinde goriller, kuşlar, Afrika kuşları, kelebekler, balıklar için özel bölümler hazırlanmıştır. 1826 yılında kurulan Londra Zooloji Kurumu tarafından yönetilir. Ve Regent Parkı'nın kuzey ucunda konumlanır. Kurum ayrıca, fil ve gergedan gibi iri hayvanların taşındığı daha havadar olan Bedfordshire'daki Whipsnade Hayvanat Bahçesine sahiptir. İlk bilimsel hayvanat bahçesi olduğu kadar, ZLS Londra Hayvanat Bahçesi sürüngen evi olarak açıldı (1849), ilk umumi akvaryumu ise (1853) ilk böcek evi (1881) ve ilk çocuklar için hayvanat bahçesi (1938). Hayvanat bahçesine Londra Otobüs Rotası 274 otobüs rotası ile hizmet verilir. 2008-09 CEV Kadınlar Şampiyonlar Ligi Avrupa Kadınlar Voleybol Şampiyonlar Ligi 2008-2009 sezonunda, beş grupta toplam yirmi takım mücadele etti. Bu takımlar ülke liglerinde şampiyon olan veya daha sonraki bir dereceyi elde eden takımlar. Ülkelere ayrılan takım kontenjanı ise 2005-2006 ve 2006-2007 sezonunda ülkelerin başarılarına göre yapılan sıralamayla belirlendi. Ayrıca Avrupa Voleybol Konfederasyonu’nun iki “wild card” hakkı var. Bu yıl Hollanda iki kontenjanına karşın tek takımla katılınca ve Portekiz ve İsviçre tek takımlık kontenjanlarını kullanmayınca Avrupa Voleybol Konfederasyonu’nun “wild card” sayısı beşe yükseldi. Konfederasyon Türkiye’ye iki, Avusturya, Sırbistan ve Çek Cumhuriyeti’ne birer “wild card” kontenjanı verdi. Bunun dışında şampiyonlar liginden çekilen İspanya’nın İcaro Palma takımı yerine yine aynı ülkeden Tenerife Marichal kupaya alındı. Dörtlü final maçları 28-29 Mart 2009 tarihlerinde İtalya'nın Perugia kentinde yapıldı. Şampiyonluğu Volley Bergamo takımı kazandı. İlk etap dörderli beş gruba ayrılmış yirmi takımla çift devreli deplasmanlı olarak oynanıyor. Gruplarında ilk iki sırayı alan on takım ve üçüncülerden en iyi averaja sahip iki takım ikinci etap maçlarını oynamaya hak kazanacaklar. Eğer bu on iki takımdan birisi bu yılki dörtlü final organizasyonunu üstlenirse, averaja bakılarak grup üçüncülerinden bir takım daha ikinci etaba yükselecek. İkinci etapta takımlar gruplarda elde ettikleri dereceler dikkate alınarak birbirleriyle eşleştirilecekler ve iki maçlı eleme usulü karşılaşacaklar. Rakiplerini eleyen altı takım yeniden aralarında eşleştirilecek ve yine iki maçlı eleme usulü karşılaşacaklar. Kalan üç takım ve ev sahibi takım dörtlü final maçları oynayacaklar. Dörtlü finalde maçlarını kazanan takımlar şampiyonluk, kaybedenler üçüncülük için mücadele edecekler. Final maçını kazanan takım “2008-2009 Indesit Şampiyonlar Ligi Şampiyonu” unvanını alacak. 2009 Şampiyonlar Ligi Şampiyonu TakÄ±m Kadrosu Erika Araki, Valentina Arrighetti, Lucia Bacchi, Jenny Barazza, Alessandra Camarda, Antonella Del Core, Aneta Katarzyna Gujska, Eleonora Lo Bianco, Enrica Merlo, Serena Ortolani, Francesca Piccinini, Indre Sorokaite.AntrenÃ¶r: Lorenzo Micelli. Verbund Verbund Avusturya'daki en büyük elektrik üretici ve elektrik iletimini yapan firmadır. Firma ayrıca bu alanda Avrupa'daki büyük şirketlerden biridir. Şirket 2006 yılında 28.1 Milyar kWh elektrik enerjisi üretmiştir. Bu enerjinin %85'i Hidroelektrik santrallerde, %10'u termik santrallerden, %5'i ekolojik elektrik üretim tesislerinden sağlanmıştır. Şirketin 90 hidroelektrik santrali, 9 termik santrali bulunmaktadır. Şirketin toplam değerinin 3 milyar Amerikan doları olarak öngörülmektedir. Şirketin 6.250 km enerji iletim hattı bulunmaktadır. Şirkette 2400 kişi çalışmaktadır. Charles Dickens MÃ¼zesi Charles Dickens Müzesi İngiltere'nin başkenti Londra'da bulunan müzedir. 48 Doughty Caddesi'nde yer alan müze İngiliz yazar Charles Dickens'ın evliliğinin 1 yıl sonrasında taşındığı 1837'den 1839'a kadar yaşadığı ev günümüzde Charles Dickens Müzesi olarak ziyaretçilere açılmıştır. Yazar ve karısı bu evde yaşamış, on çocuklarının en büyük ikisi bu evde dünyaya gelmiştir. Charles Dickens ekonomik varlığı arttığında daha büyük evlere taşınmıştır. Ancak bu ev Charles Dickens'ın yaşadığı ve günümüze kadar gelebilen tek evdir. Müzede yazarın kullandığı eşyalar, mobilyalar, çalışmaları ve tablolar bulunmaktadır. Ayrıca müzede yazarın en önemli portesi Dicken'ın Rüyası tablosu sergilenmektedir. Dickens bu evde yaşadığı dönemde oldukça üretken olmuştur. Bu dönemde Oliver Twist, Bay Pikvik’in Serüvenleri (roman) kitaplarını yazmıştır. Ev 1925'te müze haline dönüştürülmüştür. Mertim Mersin Ticaret Merkezi, kısaca Mertim, Türkiye'nin Mersin şehrinde yer alan en yüksek yapıdır. Otel ve ofis olarak kullanılmaktadır. Cengiz Bektaş tarafından tasarlanmış olan yapı tamamlandığı 1987 yılından İş Kulelerinin tamamlandığı 2000 yılına kadar Türkiye'nin en yüksek binası idi. İzmir'deki Folkart Towers'ın tamamlandığı 2014 yılına dek Türkiye'de İstanbul dışında inşa edilmiş en yüksek gökdelendi. Van Speelklok tot Pierement MÃ¼zesi Van Speelklok tot Pierement Müzesi (Museum Van Speelklok tot Pierement) 1956 yılında Hollanda'nın Utrecht kentinde kurulmuş müzedir. Müzede müzikal enstrümanlar sergilenmektedir. Bu enstrümanların pek çoğu halen çalışmaktadır ve bu müzik aletleriyle müzik yapılabilir durumdadır. Müzede müzik kutuları, piyanolar da sergilenen müzikal aletler grubundadır. Müzenin tamir atolyesi alanında en önde gelen kuruluşlardan biridir. Müze öncelikle ülke çapında ardından uluslararası bir popülarite kazanmıştır. 2006 yılında müzenin kuruluşunun 50. yıldönümünde özel bir sergiyle "Kraliyet Müzik Aletleri" sergilenmiştir. Bu sergi için Louvre Müzesi, Viyana Sanat Tarihi Müzesi'nin de dahil olduğu diğer müzelerde sergilenen müzikal aletler ödünç alınmış ve bu özel sergide gösterilmiştir. Hessenpark Hessenpark Neu-Anspach ve Wehrheim-Obernhain kentleri arasında Almanya'nın Hessen eyaletinde kurulmuş bir açık hava müzesidir. Hessenpark 1974 yılında dönemin Sosyal Demokrat Hessen eyaleti yöneticileri tarafından kurulmuştur. Müze aileler için popüler bir gezme yeridir. Açık hava müzesinde yer alan yapılar: Alman Deri MÃ¼zesi Alman Deri Müzesi, (Almanca: "Deutsches Ledermuseum"), Almanya'nın Offenbach am Main kentinde bulunan bir müzedir. 1917 yılında kurulmuş olup, sergilenen deri parçalarıyla dünyanın en önemli ve geniş müzelerinden biridir. Müzede sergilenen bazı derilerin 3.000 yıllık olduğu sanılmaktadır. 3 kısımdan oluşan müzede deri kitap kapları, oyuncaklar, ayakkabılar, fotoğraf albümleri ve deri eşyalar sergilenmektedir. Blutenburg Kalesi Blutenburg Kalesi, Würm nehrinin kıyısında Bavyera eyaletinde Münih'in batısında eski bir kaledir. Kale, 1439-1439 yıllarında Bavyera Dükü 3.Albert tarafından savaş sırasında yanan eski kalenin yerini almak üzere inşa ettirilmiştir. 1488 yılında ise kale genişletilmiştir. Kalenin içerisine Gotik tarzında bir manastır inşa edilmiştir. Ana bina 3o yıl Savaşları sırasında yıkılmış ve 1680-1681 yıllarında yeniden yapılmıştır. Kale halen 4 kuleli büyük duvarlarla çevrilidir. 1983 yılından bu yana Uluslararası Gençlik Kütüphanesi Blutenburg Kalesini merkezi haline getirmiştir. Kale ayrıca konserleriyle de çevrede bilinmektedir. Hüseyin Fırat Hüseyin Fehmi Fırat, (d. 1914, Kâhta, Adıyaman) - (ö. 29 Ekim 1999), Kürt siyasetçi. İstanbul Üniversitesi Hukuk Fakültesi mezunudur. Erbaa, Adana ve Hatay Müddeî-i Umûmî Yardımcılıkları, Serbest Avukatlık, Çiftçilik, TBMM IX., X. ve XI. Dönem İçel (Mersin) Milletvekillğii yapmıştır. Evli ve beş Çocuk babasıdır. Demokrat Parti Genel İdare Kurulu Üyeliği yapmıştır. I., II. dönem Malatya ve III. dönem Kars milletvekili Hacı Bedir Fırat'ın oğlu, Adalet ve Kalkınma Partisi Kurucu Üyesi ve Genel Başkan Yardımcısı, XXI. Dönem Adıyaman, XXII. Dönem Mersin, XXIII. Dönem Adana Milletvekili Dengir Mir Mehmet Fırat'ın amcasıdır. Rehber Profesyonel turist rehberleri, Türkiye'de yönetmeliği Türkiye Kültür ve Turizm Bakanlığı'nca belirlenen, belirli şartlara sahip olduğu bakanlıkça profesyonel turist rehberi belgesi verilerek onaylanan, kişi veya grup halindeki yerli veya yabancı turistleri gezi öncesinde seçmiş oldukları dili kullanılarak kültür, turizm, tarih, çevre, doğa, sosyal veya benzeri değerler ile varlıkları tanıtarak gezdiren veya seyahat acenteleri tarafından düzenlenen turların gezi programını seyahat acentesinin yazılı belgelerinde tanımladığı ve tüketiciye satıldığı şekilde yürüten, acente adına yöneten kişidir. Turist Rehberliğini meslek olarak tanımlayan yasa 07 Haziran 2012 tarihinde TBMM Genel Kurulu’nda oylandıktan sonra 22 Haziran 2012 tarihli Resmi Gazete’de yayımlanarak yürürlüğe girmiştir. Turist rehberleri çoğunlukla serbest ve maaştan ziyade yevmiye karşılığında çalışırlar. Serbest çalışıyor görünmekle birlikte genellikle seyahat acentelerinin getirdiği turistlere önceden belirlenmiş ve seyahat acentelerince ödenen bir yevmiye karşılığında hizmet verirler. Bununla birlikte belirli bir müzeyi gezdirmek üzere çalışan lokal rehberler de mevcuttur. Rehberlerin görevleri müzeleri, anıtları, sarayları vb. tarihi yerleri gezdirmekten ibaret değildir. Profesyonel turist rehberleri gerek yurt içinde gerekse yurt dışında refakat ettikleri yerli veya yabancı turistlere gezileri veya tatilleri süresince birçok konuda yardımcı olur ve onlara doğru bilgileri vermeye çalışırlar. Günümüzde profesyonel turist rehberlerinin büyük çoğunluğu seyahat acenteları tarafından organize edilerek getirilen turistlere belirli bir süre boyunca mesleklerini icra etmektedirler. Rehber için önemli bir unsur, geniş bir tarih ve sanat kültürüne sahip olmaktır. Ayrıca, rehberlerin büyük bir kolaylıkla ve hoşa gidecek bir üslupla konuşmaları, gerekli bilgileri verdikten sonra da, sorulan soruları cevaplandırabilmeleri gerekir. Profesyonel Turist Rehberi olabilmek için Kültür ve Turizm Bakanlığı'nın talimatıyla İl Kültür ve Turizm Müdürlükleri tarafından açılan sınavda Genel kültür, sözlü ve yazılı yabancı dil ve mülakat konularında başarı göstermek gerekir. Dünyada yazılı kaynaklara geçmiş ilk rehberler Mısırlı rahipler olarak anılmaktadır. Ancak, MÖ 7. yüzyılda başlayan olimpiyat oyunları organize seyahatlerin başlangıcı olmuş ve beraberinde turist rehberliğini de getirmiştir. Anadolu’da doğup büyüyen tarihçi ve coğrafyacı Herodot, gezdiği yerleri ve geleneklerini anlatan ilk rehberlerdendir ve bir anlamda kültür turizminin öncüsü sayılabilir. Daha sonraları ticaret ve seyahatlerin artışına paralel olarak Anadolu kıyılarını ziyaret edenlerin de sayısı artmıştır. Ancak, bu dönemlerde rehberlik yapanlar kulaktan dolma bilgileri aktarmaktadırlar. Ortaçağ’da Haçlı seferleri ile kitlesel olarak seyahatler başlamış olup, ilkel biçimde de olsa bu seyahatlerde ulaşım, konaklama, güvenlik ve rehberlik organizasyonu görülmektedir. İzleyen dönemlerde ise seyahat büyük masraf gerektirdiğinden zenginlerin yararlanabildiği ayrıcalıklı bir zevk ve statü kaynağı olmuştur. Turizmin ve turist rehberliğinin günümüzdekine benzer bir niteliğe kavuşması ancak Sanayi Devrimi’ni izleyen yıllardadır. 1851’de Thomas Cook’un İngiltere’de düzenlediği bir günlük tren gezisi modern turizmin başlangıcı kabul edilmektedir. 20. yüzyıl başlarında İngiltere’de Londra Kulesi ve Windsor Şatosu rehberli gezilere açılmış, bazı seyahat acenteleri rehber istihdam etmeye başlamışlardır. Ancak, bölgesel olarak rehberlerin eğitimi ve örgütlenme çalışmaları 1930’lu yıllardan itibaren başlamıştır. Turizmin gelişmesi ve kitle turizminin başlaması ile profesyonel turist rehberliği hizmeti zorunluluğu doğmuştur. Türkiye'de rehberliğin geçmişi 19. yüzyılın sonlarına kadar uzanmaktadır. Rehber örgütleri de elli yılı aşkın bir süredir turist rehberlerinin sunduğu hizmetin niteliğinin arttırılması, hizmet içi eğitim, uzmanlaşma alanlarında çalışmalarını sürdürmekte, ülke turizminin geliştirilmesi konusunda yapılan çalışmalara etkin bir biçimde katılmaktadırlar. 1839’da Tanzimat'ın ilanıyla eğitim, güzel sanatlar ve ticaret alanında Avrupa ile ilişkiler gelişmiş ve İstanbul’da yaşayan yabancı sayısında artış olmuştur. Avrupa’da seyahat alanındaki gelişmelere paralel olarak Paris-İstanbul arasında Orient-Express tren seferlerinin 5 Haziran 1883'te başlaması ve Kırım Savaşı’nda Osmanlıların batılı güçleri desteklemesi, batılıların ülkeye sempati duymasına ve ticaret, gezi amaçlarıyla ziyaretlerin yoğunlaşmasına neden olmuştur. Bu gelişmeyle birlikte Osmanlı’da 19. yüzyıl sonunda görülmeye başlayan turist rehberliği, ülkenin tanıtımı ve ulusal güvenlik açısından büyük önem taşımaktaydı. Mesleğin kurumsallaştırılması çabalarının ilk örneği, 29 Ekim 1890 tarihli 190 sayılı Nizamname’dir. Rehberliği belli kurallara bağlayan bu nizamnamenin yürütülmesi görevi İçişleri tarafından belediyelere verilmişti. Nizamnamede mesleğin icrası sırasında iyi niyet gözetmek, düzgün bir Türkçe ve yabancı dil bilgisi yeterliliğinin sınavla tespiti öngörülmekteydi. Türkiye Cumhuriyeti’nin kurulmasından iki yıl sonra 8 Kasım 1925 tarih ve 2730 sayılı Ecnebi Seyyahlara Tercümanlık ve Rehberlik Edecekler Hakkında Kararname ile rehberlik konusunda sıkı kurallar getirilmiştir. Kararnamenin üzerinde durduğu en önemli konu tercüman rehberlerin eğitimiydi, ancak turistik faaliyetlerle ilgili bir kuruluş olmadığından rehberlerin yeterliklerinin saptanması konusundaki sınav koşulu kâğıt üzerinde kalmıştır. 20’li yılların sonlarında ekonomik krizin etkisiyle Türkiye’de de turizmin durma noktasına geldiği bir sırada 1928 yılı Aralık ayında İstanbul İktisat Müdürlüğü bir rehberlik kursu açılacağını basın aracılığı ile duyurmuş, bu ilanla kursa sınavla alınan adaylardan 50’si tercüman-rehber olmaya hak kazanmıştır. 1935 yılında belediyelerde turizm şubelerinin kurulmasının ardından bir rehberlik kursu daha açılmış ve bu kurstan da 53 kişi mezun olmuştur. Ancak, 40’lı yıllarda II. Dünya Savaşı’nın etkisi ile turizm durmuş ve rehberlerin büyük bölümü mesleği bırakmıştır. 50’li yıllarda modern turizm önem kazanmış ve 1950 yılındaki İkinci Turizm Danışma Kurulu’na Basın-Yayın ve Turizm Genel Müdürlüğü tarafından sektör için önemini vurgulayan Turist Tercüman Rehberliği başlıklı bir rapor sunulmuştur. Bunun ardından 1951 yılında Türkiye Milli Talebe Federasyonu (TMTF) rehberliğin günün koşullarına uygun hale getirilmesi için bir çalışma yapmıştır. Üniversite öğrencileri için açılan rehberlik kursunu tamamlayan 129 genç mesleğe adım atmıştır. 1955-60 yılları arasında çeşitli öğrenci derneklerinin organizasyonu ile başlatılan ve İstanbul Belediyesi ile Basın Yayın İstanbul İl Müdürlüğü tarafından gerçekleştirilen iki ayrı kurstan 128 öğrenci mezun olarak çeşitli dillerde rehberlik yapma hakkı kazanmıştır. 20 Ağustos 1963 tarihinde kurulan ve çalışma alanına giren konularda personel yetiştirmek üzere kurslar, uzman okullar açabilme yetkisine sahip olan Turizm ve Tanıtma Bakanlığı, 1964-68 yılları arasında kurslar düzenlemiştir. Ancak bu kurslar bir yönetmeliğe değil, 8 Kasım 1925 gün ve 2730 sayılı Kararname’ye dayanmış, hizmetiçi talimat ve genelgelerle gerçekleştirilmiştir. Turist rehberliği ile ilgili ilk yönetmelik 3 Eylül 1971 gün ve 13945 sayılı Tercüman Rehber Kursları ve Tercüman Rehber Yönetmeliği adıyla yayımlanmıştır. Bu yönetmelik 21 Mart 1974 tarihinde değiştirilerek Profesyonel Turist Rehberliği Yönetmeliği adını almış, 1981 ve 83 yıllarında bazı değişikliklere uğramıştır. 2 Temmuz 1986 tarihinde 19152 sayılı Resmi Gazete’de yayımlanarak yürürlüğe giren Profesyonel Turist Rehberliği Yönetmeliği de bazı değişikliklere uğrayarak 25 Kasım 2005 tarihli ve 16004 sayılı Resmi Gazete’de yeni Profesyonel Turist Rehberliği Yönetmeliği adıyla yayımlanmıştır. Günümüzde Bakanlığın açtığı kursların yanında üniversitelerin iki yıllık ön lisans ve dört yıllık lisans programları ile de turist rehberi yetiştirilmektedir. Turist Rehberliğini meslek olarak tanımlayan yasa 22 Haziran 2012 tarihli Resmi Gazete’de yayımlanarak yürürlüğe girmiştir. Kültür ve Turizm Bakanlığı’ndan kokartlı, büyük çoğunluğu üniversite mezunu olan, en az bir, çoğunlukla birkaç yabancı dili çok iyi düzeyde konuşan, Türkiye’yi adım adım tanıyan profesyonel turist rehberlerinin sayısı günümüzde 9 binin üzerindedir. Profesyonel turist rehberi belgesine sahip olmadan turist gruplarına rehberlik yapmak, "kaçak rehberlik" olarak adlandırılır ve T.C. yasalarına göre suçtur. Kaçak rehberlik Turist Rehberleri Birliği (TUREB) işbirliğinde Kültür ve Turizm Bakanlığı'na bağlı İl Kültür ve Turizm Müdürlüğü denetçilerince kontrol edilmektedir. Viyana UluslararasÄ± Film Festivali Viyana Uluslararası Film Festivali kısaca Viennale Avusturya'nın başkenti Viyana'da 1960 yılından beri her ekim ayında düzenlenen film festivalidir. Ortalama ziyaretçi sayısı 75.000 kişidir. Festivalin sonunda Viyana Film ödülü sahiplerine verilir. Festival kapsamında ulusal ve uluslararası pek çok filmin galası yapılır. Yeni film gösterimlerinin yanı sıra belgeseller, kısa-filmler de festival kapsamında gösterilmektedir. Her yıl Avusturya Film Müzesinde geçmişte yapılan çalışmalar izlenir. Avusturyalı Der Standard gazetesi festival kapsamında ödül vermektedir. Ayrıca festivalde uluslararası film yıldızlarıyla yerel ziyaretçilerin buluşabildiği toplantılar düzenlenmektedir. Aslan YÃ¼rek Aslan Yürek, 1990 yapımı Jean-Claude Van Damme'nin başrolde oynadığı Sheldon Lettich'in yönetmenliğini yaptığı aksiyon drama filmi. Filmin kadrosu ve ekibi, daha önceki bir Van Damme filminde yer alan iki kişiyi içeriyordu: Michel Qissi (onun iyi bir arkadaşı) ve Sheldon Lettich. Bu, Qissi'nin bir Van Damme filminde ikinci kez kötü bir rol oynamasıydı, ilk olarak özellikle Kickboxer'da (1989) Tong Po idi. Lettich, Van Damme'nin çığır açan filmlerinden Bloodsport ve başka bir Van Damme filmi Double Impact'in senaryosunun yazılmasına yardımcı oldu. Film, 6 milyon dolarlık bütçeyle 24,3 milyon dolar hasılat elde etti. Kardeşinin yasadışı ve kirli işlere bulaşması yüzünden uyuşturucu satıcıları tarafından dövülerek yakıldığı haberini alan Lion Gutier kuzey Afrika'da Fransız lejyonundaki görevinin bitimine altı ay kalmışken komutanından Los Angeles'a gitmek için izin alamamasıyla birlikte bölük'ten firar eder ve bir yük gemisiyle kaçak olarak New York'a kadar ulaşır. Ancak kardeşine ve ailesine ulaşmak için nakit paraya ihtiyarcı vardır. Bu sırada sokaklarda, köprü altlarında, garajlarda, ufak bahislerle serserileri dövüştüren Joshua ile tanışır. Los Angeles'a gidebilmek için bahisle dövüşlere katılan Lion, LA' gittiğinde kardeşinin öldüğünü, ailesinin ise bir sürü hastane masrafı ve borç içinde olduğunu öğrenir. Ayrıca Lion kardeşinin yasadışı suçlarını hep kendi üstlendiği için kardeşinin karısı Helen Gutier'de kocasının ölümünden Lion'u sorumlu tutar ve Lion'un yardımlarını geri çevirir. Joshua, Lion'u daha çok para kazanabileceği büyük bahislerin oynandığı yerlere götürür. Lion kardeşinin karısına ve kızına uzaktan uydurma bir koruma sigortası adı altında yüklü para göndermeye başlamıştır. Diğer yandan, Dijubotu'daki lejyon birliğinden iki kişi Lion'un peşindedir. Artık Lion'un tek amacı yakalanıp Kuzey Afrika Fransız Lejyonluğuna geri götürülmeden önce çok büyük bahisli bir dövüş'te tüm parasını ortaya koyup, Helen ve kızına hayatları boyunca geçinebilecekleri parayı temin edebilmektir. - Filmdeki tüm dövüş koreografileri Frank Dux'e aittir. - Yapımcı Eric Carson daha önce JCVD'nin ikinci ciddi filmi olan BLACK EAGLE'ı yönetmişti. - Final dövüşündeki Athilla ve Lion'u kovalayan iki lejyondan biri Mustapha ( Abdel Quissi- Michael Quissi kardeşler, JCVD'nin Brüksel'den çocukluk arkadaşları. Ayrıca dikkatli bakarsanız Quissi kardeşler JCVD'nin hemen hemen her filminde en kötü karakterlerdir. - Jean Claude Van Damme senaryo'ya katkıda bulunmuş, Hollywood'a geliş maceralarından da benzer olayları filme aktarmıştır. Calcio Como Como Calcio İtalya'nın Como kentinde kurulan futbol takımı. 1902'de kurulan kulüp şu anda Serie B'de oynamaktadır. Geçmişinde uzun yıllar Serie A'da mücadele etmiştir. Takımın rekleri kırmızı ve beyazdır. Ä°kiz Kan İkiz Kan 1991 yılı yapımı bir Amerikan aksiyon filmi. Sheldon Lettich'in yazıp yönetmiş ve Jean-Claude Van Damme, Chad ve Alex Wagner karakterinde çift rolde oynamıştır. As I Lay Dying (anlam ayrımı) Jeffrey Wright Jeffrey Wright "(d. 7 Aralık 1965; Washington, ABD)", Amerikalı oyuncu. En bilinen performansı kendisine Tony ve Emmy ödülü kazandıran HBO'nun mini dizisi "Angels in America'daki" Belize rolü ile olmuştur. Diğer bilinen rolleri ise Basquiat'da Jean-Michel Basquiat, HBO dizisi "Boardwalk Empire'da Valentin Narcisse ve Açlık Oyunları'nda Beetee rolü ile olmuştur." 2016'dan beri Wright HBO dizisi "Westworld'de" Bernard Lowe ve Arnold Weber karakterlerini canlandırmaktadır. Annesi gümrük avukatı olan Wright 1965'te Washington,DC'de doğmuştur. Babasını erken yaşta kaybetmiştir. Lisans eğitimini Amherst College'da siyaset bilimi üzerine alıp ve ardından hukuk okumayı planlamasına rağmen bunun yerine oyunculuk eğitimi almayı seçmiştir. New York University'e kaydolmasından iki ay sonra okulu terkederek tam zamanlı aktör olmuştur. Wright 2000 yılının ağustos ayında aktris Carmen Ejogo ile evlenmiştir. Elijah isimli oğulları ve Juno isimli kız çocukları bulunmakta ve Brooklyn, New York'ta yaşamaktadırlar. Çift 2014 yılında boşanmıştır. 2004 yılında Amherst College kendisini fahri doktora unvanına layık görmüştür. Jeffrey Wright uzun süredir aktivizm ile ilgili çalışmalar yapmaktadır. 2011'de Sierra Leone'de etik ve sürdürülebilir maden keşif çalışmaları yapan Taia Lion Resources isimli şirketi kurmuştur. 2012'de Enough Project isimli kar amacı gütmeyen kuruluşun çatışmasız maden çıkarma felsefesini ortaya koyan videosunda öne çıkmıştır. Ayılı Adam Ayılı Adam, Yalçın Didman tarafından 1990'larda yaratılmış çizgi roman karakteridir. Çeşitli dergi girişimlerinde parça parça yayınlanan ilk 40 sayfasından sonra uzun zaman herhangi bir formatta yayınlanmamıştır. Didman'ın Rodeo Strip dergisi için çizmeye başladığı 2005'ten itibaren yeniden çizgi roman üretimine dönmesi, maceranın ilk kez bir bütün halinde yayınlanması ihtimalini de doğurmuştu. Nihayet 2008 Haziran'ında, RAD (Rodeo Albümler Dizisi) adlı serinin ilk kitabı olarak ilk Ayılı Adam macerası Eksi Seksen yayınlandı. Eksi Seksen'deki macera, küresel ısınmanın ardından beklenmedik bir hızla gelen buzul iklim döneminde geçer. Eski bir paralı asker olan Ayılı Adam, ayısı Kusto ile beraber para kazanmanın kolay yollarını aramaktadır. Eski dostu Datvi'nin de karıştığı bir olay sonucu, yapay gıdalarla dolu köhnemiş dünyaya yeniden doğal tarımsal üretimi getirmek söz konusu olur. Bu noktada, paradan vaz geçerek daha güzel bir dünya için gereken mücadeleyi (hem de işverenlerine karşı) sergilemesi gerekecektir. Başka Gün Öl Başka Gün Öl, James Bond serisinin 2002 yapımı bir filmidir. Yönetmenliğini Lee Tamahori'nin yaptığı Başka Gün Öl, sinema tarihinin en uzun seriye sahip olan James Bond filmlerinin yirmincisidir. Başlıca rollerini Pierce Brosnan, Halle Berry, Toby Stephens, Rosamund Pike paylaşır. 20. Bond filmi olan Başka Gün Öl'de MI6 Ajanı Bond bu kez Kuzey Kore'de iktidar bulunan ve bir savaş tüccarı olan Albay Moon'a engel olmaya çalışır ama ekibi ve kendisi fark edilir ve durum heyecanlı bir Hovarcraft kovalamacasıyla devam eder. Ta ki Albay Moon ve hovercraftının nehre uçmasıyla son bulana kadar. Kuzey Kore güçleri tarafından yakalanan Bond hapse atılır ve Kuzey Kore'nin bir ajanı olan Zao ile değiş tokuş edilir. Ama artık işler değişmiş Bond görevden alınmıştır. Londra'da "M" tarafından tekrar görevlendirilen Bond önce Küba oradan da İzlanda'ya uzanan bir macerada Gustav Graves isimli bir elmas madeni sahibini kovalar. Graves aslında gen değişimi yaşayan Albay Moon'un ta kendisidir. Film, Kuzey ve Güney Kore'nin ortasında beklenmeyen bir sonla biter. Nathaniel Hawthorne Nathaniel Hawthorne veya Hathorne (4 Temmuz 1804, Salem, Massachusetts - 19 Mayıs 1864), Amerikalı roman ve kısa hikâye yazarı. Babası Nathaniel Hathorne ve annesi Elizabeth Clarke Manning Hathorne'dur. Nathaniel daha sonra Salem cadı mahkemelerinde yargıç olan John Hathorne'un da dahil olduğu, akrabalarından ayrı durmak için soyadına "w" harfini ekleyerek "Hawthorne" yaptı. Hawthorne Bowdoin College'e gitti ve 1825'te mezun oldu. Geleceğin başkanı Franklin Pierce ve geleceğin şairi Henry Wadsworth Longfellow onun bu okuldaki sınıf arkadaşları arasındaydı. Hawthorne ilk çalışması olan "Fanshawe" adlı romanı 1828'de ismini kullanmadan yayımladı. O birkaç kısa hikâyesini çeşitli mecmualarda yayımladı ve daha sonra bunları 1837'de "Twice-Told Tales" adıyla derledi. Ertesi yıl Sophia Peabody ile nişanlandı. 1842'de Peabody ile evlenmeden önce gümrük dairesinde çalıştı ve bir Transandantalist Ütopik camiaya katıldı. Çift önce Concord, Massachusetts'teki The Old Manse'a, daha sonra Salem, the Berkshires'a ve sonra da Concord'daki The Wayside'a taşındı. "The Scarlet Letter" 1850'de yayımlandı bunu diğer romanlar izledi. Siyasi bir atama Hawthorne ve ailesini Avrupa'ya taşıdı, aile 1860'ta tekrar The Wayside'a döndü. Hawthorne 19 Mayıs 1864'te öldü. Mia Farrow Mia Farrow (d. 9 Şubat 1945), Altın Küre ödüllü Amerikalı sinema oyuncusu. Asıl adı "Maria de Lourdes Villiers-Farrow" olan oyuncu, Roman Polanski yönetmenliğindeki Rosemary'nin Bebeği filmi ile "Umut vadeden yeni kadın oyuncu" dalında kazandığı Altın Küre ödülünün ardından, The Purple Rose of Cario, Hannah and Her Sisters, Radyo Days, Husbands and Wives gibi Woody Allen yapımlarındaki rolleri ile ününü pekiştirmiştir. Mia Farrow insan hakları ile ilgili uluslararası organizasyonlarda yer almış, bir süreliğine Unicef'in iyi niet elçilini yapmıştır. www.miafarrow.org adlı sayfasında, fotoğrafları ve yazıları ile Darfur, Çad ve diğer bazı Orta Afrika ülkeleri ile ilgili faaliyetler hakkında insanları bilgilendirmekte ve bu sorunlu bölgelere yardım konusunda rehberlik yapmaya çalışmaktadır. Bu çalışmaları nedeniyle 2008 yılında Time dergisi tarafından dünyanın en etkili insanlarından biri seçilmiştir. İrlanda'nın ilk film yıldızı sayılan ünlü oyuncu Maureen O'Sullivan ile Avustralyalı film yönetmeni John Farrow' un kızı olan Mia Farrow, aynı zamanda mutlak kulak sahibidir. Manhattan (anlam ayrımı) Yakın anlamlılar 1800'ler 1800'ler, 1 Ocak 1800'den 31 Aral覺k 1899'a kadar olan 100 y覺ll覺k zaman dilimini kapsamaktad覺r. Songea Songea, Tanzanya'da bir şehirdir. Kent, Tanzanya'nın güneydoğu kesiminde, Hint Okyanusu kıyılarının arka kesiminde, Malavi Gölü yakınlarında kurulmuştur. 2002 sayımlarına göre 110.000 kadarlık bir nüfusa sahip olan kent, eğitim bakımından gelişmekte olan kentlerden biridir. "Songea Kızlar Lisesi" bu şehirde yer almaktadır. Kent, 1905 ile 1907 yılları arasındaki Maji Maji Ayaklanması sırasında Alman-Afrika sömürgeleri arasında önemli bir merkez olmuştur. Kent yerlileri olan Ngoniler, yine 20. yüzyıl başlarında Alman orduları tarafından dağıtılmıştır. Ingo Steuer Ingo Steuer (d. 1 Kasım 1966, Karl-Marx-Stadt (bugün Chemnitz)), Alman buz patencisi ve buz pateni koçu. Mandy Wötzel ile birlikte 1998 Kış Olimpiyatları'nda çiftlerde bronz madalya kazanmış; 1997 yılında Dünya, 1995 yılında Avrupa şampiyonu olmuştur. 2008 Dünya ve Avrupa şampiyonları Aljona Savchenko & Robin Szolkowy çiftinin koçluğunu yapmaktadır. Batman Dönüyor Batman Dönüyor, Tim Burton tarafından yönetilen 1992 yapımı süper kahraman temalı filmidir. DC Comics, Batman karakterinin uyarlandığı 1989 yapımı "Batman" filminin devamıdır. Michael Keaton bu filmde de başrol oyuncusu olarak yer aldı. "Batman Dönüyor"'da düzenbaz iş adamı Max Shreck (Christopher Walken) ve garip Penguen'in (Danny DeVito) Gotham şehrini kontrol altına almaya çalışması anlatılmaktadır. Ancak Batman'in ortaya çıkan Kedi Kadın ile de mücadele etmesi gerekmektedir. Başlangıçta Burton, önceki filme dair karışık duyguları olduğu için devam filmini yönetmeyi istemedi. Daniel Waters, Burton'ı memnun eden bir senaryo teslim etti. Daha sonra jenerikte adı geçmeyen Wesley Strick senaryoyu tekrar yazdı ve Robin ve Harvey Dent'in karakterizasyonları silerken final sahnesini de baştan yazdı. Filmin çekimleri 1991 yılının Haziran ayında Burbank, Kaliforniya'da başladı. "Batman Dönüyor" vizyona girdiğinde finansal ve eleştirel açıdan başarı sağladı ancak aile filmi tarzında olmadığı yönünde eleştirilere sebep oldu. Deforme olmuş bir çocuk, dehşete düşen aristokrat anne ve babası tarafından nehre atılır. Otuz yıl sonra Oswald Cobblepott (Danny DeVito) adlı bu çocuk garip görünümlü Penguen'e dönüşür. Yılbaşı kutlamalarında zengin iş adamı Max Shreck'i (Christopher Walken) kaçırır. Yıllarca şehrin kanalizasyonunda yaşayan Penguen onu, bulduğu bazı suç kanıtlarıyla tehdit eder. Shreck ona ebeveynlerini bulma konusunda yardım edeceğini söyler. Bu teklifi kabul eden Penguen, Belediye Başkanlığına aday olur. Ancak Batman onun bir çete lideri olduğunu ve birkaç çocuk cinayetinden sorumlu olduğunu konusunda ikna olur. Bu arada Shreck, Gotham şehrinin elektriğini çalan bir süper enerji istasyonu inşaatı planından haberdar olan sessiz ve utangaç sekreteri Selina Kyle'ı (Michelle Pfeiffer) şirketin tepesinden atar. Bir grup kedi tarafından yeniden hayata döndürülen Selina evine gidip, kendine yeni bir kostüm tasarlar ve Kedi Kadın'a dönüşür. Selina, Batman'in altbenliği Bruce Wayne ile romantik bir ilişkiye başlarken, Kedi Kadın kılığında Batman'in şehri yok etmek isteyen Penguen'in planlarını bozmasına engel olmaya çalışır. Batman, Penguen'in Belediye Başkanı olmak için düzenlediği iğrenç oyunları bozduğu zaman, Penguen şehirdeki tüm ailelerin ilk doğan çocuklarını öldürmek için saldırıya geçer. Batman onun planını engeller. Batman ile mücadelesi sırasında yaralanan Penguen hayatta kalmayı başaramaz. Schreck'i öldüren Kedi Kadın ise kayıplara karışır. Bir süre sonra, Bruce Wayne, uşağı Alfred Pennyworth (Michael Gough) ile şehirde araba ile dolaşırken, bir duvarda Kedi Kadın'ın gölgesini görür. Alfred arabayı durdurur ve Bruce, Selina'yı aramaya başlar. Selina'nın kedisini bulur, kucağına alır. Kamera, Gotham şehrinin yukarısına doğru hareket eder. Yarasa Sinyali gece gökyüzünü aydınlatırken Kedi Kadın görünür. Yönetmen Burton'ın "Pee-wee's Big Adventure" filminde yer alan Paul Reubens ve Diane Salinger, Penguen'in anne ve babasını oynayarak cameo yaptı. Vincent Schiavelli ve Anna Katarina, Penguen'in asistanları olarak cameo yaparken, Michael Murphy de Gotham şehrinin Belediye Başkanı'nı canlandırdı. Pat Hingle, küçük bir görünüşle Komiser James Gordon rolünü tekrarladı. Batman'in yaratıcılarından Bob Kane'in eşi Elizabeth Sanders, Gotham şehrinin vatandaşlarından birini oynayarak cameo yaptı. "Batman"'in başarısından sonra Warner Bros. devam filminin çekimlerine 1990 yılının Mayıs ayında Pinewood Stüdyoları'nda başlamayı umuyordu.. İlk filmin çekimleri için 250,000 dolar harcamışlardı. Tim Burton'ın önceki filmden dolayı karışık duyguları vardı. Burton 1989 yılında "Eğer devam filminde yeni ve heyecan verici bir şey teklif ederlerse geri döneceğim. Şaşkına çeviren bir teklif olmalı" dedi. Burton, 20th Century Fox için "Edward Makaseller" filmini yönetmeyi kararlaştırdı. Bu arada Sam Hamm önceki filmin programında iki taslak teslim ederken, Bob Kane de tekrar yardımcı danışmanlığa getirildi. Hamm'ın taslağında Penguen ve Kedi Kadın gizli hazinelerdi. Burton, başlangıçta "Beterböcek"'in devam filmi üzerinde birlikte çalıştığı Daniel Waters'ın "Heathers" filmindeki çalışmasına hayran oldu. Warner Bros. şirketi Jon Peters ve Peter Guber'i yapımcılıktan yürütücü yapımcılığa düşürerek Burton'a yaratıcılık kontrolü verdi. Sam Hamm'in yazdığı senaryodan memnun olmayan Burton, Waters'ı metni tekrar yazmak ile görevlendirdi. Waters "Penguen Adam'ın Belediye Başkanı olması için desteklenmesi günümüz gündeminde sosyal bir hicivdi" dedi. Waters ayrıca "Ben kendi dünyamızdaki kötü adamların mutlaka kostüm giymek zorunda olmadıklarını da göstermek istedim" dedi. Olay örgüsünde 1960'lardaki televizyon disizinde Penguen'in Belediye Başkanı olmaya çalıştığı ""Hizzoner the Penguin" ve "Dizzoner the Penguin" bölümlerinden esinlenildi. Waters toplamda beş taslak yazdı. Waters, Kedi Kadın'ın karakter tanımlaması hakkında "Sam Hamm, çizgi romanlardaki genellikle fetiş seksüel fantazisi gibi olan kadınlardan esinlenmişti. Ben toplumun alçak kısımlarında yer alan ezilmiş bir sekreter ile başlamayı tercih ettim" dedi. Harvey Dent senaryonun önceki taslaklarında yer alıyordu ama sonradan çıkarıldı. Waters "Sam Hamm onun kesinlikle yer almasını planlıyordu. Ben onun madeni bir parayla yazı tura oynadığı sahneyle ilgili uzun süre düşündüm, bir sonraki filmi beklemek gerektiğini düşünerek bir şey yapmamayı kararlaştırdım" dedi. Önceki taslaklarda Max Shreck, Cobblepott ailesinin gözde çocuğuyken, Penguen ucube olduğu için dışlanmıştı. Max Shreck, en çok "Nosferatu" filmindeki Kont Orlok rolüyle tanınan Max Shreck adlı aktöre bir saygı duruşuydu. Tim Burton, Wesley Strick'i senaryoyu elden geçirmesi için kiraladı. Strick "Ben "Batman Dönüyor"'u (o zamanlarki adı "Batman II" idi) yazmak için kiralandığım zaman, senaryonun en büyük sorunu Penguen'in büyük planının eksikliğiydi" dedi. Warner Bros. Strick'e Gotham şehrinin ısınmasını veya donmasını söyledi (sonradan bu fikir "Batman & Robin" filminde kullanıldı). Strick, Penguen'in şehirdeki bütün ailelerin doğan ilk çocuklarını öldürme planını Musa'dan ilham alarak yazdı. Benzer bir düşünce, Penguen'in ailesi tarafından nehre atmasında da kullanılmıştı. Robin de senaryoda yer alıyordu ama çok fazla karakter olması yüzünden çıkarıldı. Waters ve Burton "Robin'in, özellikle de yalnızların yalnızı için (Batman'den kasıtla) dünyadaki en değersiz karakter olduğunu düşünüyorlardı. Senaryoda bir çocuk çetesinin lideri olan Robin, çeteden ayrıldıktan sonra Batman'in yardımcısı oluyordu. Robin daha sonra, bir garaj mekaniği olan siyah bir genç olarak değiştirildi. Waters "O eski moda bir garaj mekaniği üniforması giyiyordu ve üstünde "R" harfi bulunuyordu. Onun Batmobile'i sürmesini üçüncü filmde kullandıklarını fark ettim" dedi. Marlon Wayans oyuncu kadrosuna dahil olmuştu ve bir devam filminde oynaması düşünülüyordu. Wayans kendisine uyan bir gardrop bakmıştı, ancak karakterin görünmesinin üçüncü filme bırakılması karar verildi. Michael Keaton ücretinde 10 milyon dolar gibi ciddi bir artış olması sebebiyle geri döndü. Burton, Annette Bening'in "The Grifters" filmindeki performansını gördükten sonra onu oyuncu kadrosuna dahil etti. Bening hamile olması yüzünden kadrodan çıkarıldı. Raquel Welch, Jennifer Jason Leigh, Lena Olin, Ellen Barkin, Cher, Bridget Fonda ve Susan Sarandon rol için yarıştı. İlk filmde Vicki Vale rolü için ilk tercih olan ve Kedi Kadın rolünün kendisine gelmesi gerektiğine inanan Sean Young, yapım ofisini evde yaptığı Kedi Kadın kostümüyle ziyaret etmiş ve bir ses denemesi talep etmişti.. Burton, Pfeiffer'n çalışmasına alışamamıştı, ama onunla bir toplantı yaptıktan sonra kadroya girmesini kararlaştırdı. Pfeiffer, 3 milyon dolar (Beninng'in ücretinden iki milyon dolar daha fazla) ve gişe hasılatından yüzdeyi kabul etti. Pfeiffer rol için kick-box dersleri aldı. Kathy Long, Pfeiffer'ın bazı sahnelerde vücut katlamasına yardım etti. Waters, Danny DeVito'nun oyunu kadrounda yer alması hakkında "Ben DeVito'nun Penguen'i oynayabilecek biri olduğunu biliyordum. Biz onu oyuncu kadrosunda düşünmüyorduk, ama kısa boylu bir kötü adam için oyuncu listesi kısaydı. Ben karakteri yazarken Danny DeVito ile çalıştım" dedi. 1991 yılının başlarında, Hollywood'un en büyük iki ses sahnesinde (Warner Bros.'taki Sahne 16 ve Universal Pictures'taki Sahne 12) "Batman Dönüyor" filminin çekimleri için hazırlıklara başlandı. Filmin çekimleri 1991 yılının Haziran ayında başladı. Sahne