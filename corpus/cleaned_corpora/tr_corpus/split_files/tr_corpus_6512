bir işe başladı ve sonrasında Zagreb’de bu işe devam etti. Marić, lise eğitimine 1886’da Novi Sad’da, kızlara özel bir lisede başladı; ancak bir sonraki yıl Sremska Mitrovica’daki bir başka liseye geçti. 1890 yılında, Marić, Šabac’daki Kraliyet Sırp Dilbilgisi Okulu’na gitmeye başladı. 1891’de, babası onu Zagreb’deki erkekler için olan bir özel okula, Kraliyet Klasik Lisesi’ne kaydettirebilmek için özel bir izin almayı başardı. Böylece, giriş sınavını geçen Marić, 1892 yılında onuncu sınıftan okula başladı. Şubat 1894’te, fizik derslerine girebilmek için özel bir izin kazandı ve final sınavlarını Eylül 1894’te geçti. Fizik ve matematikte aldığı notlar, ödüllendirilen en yüksek notlardı. Ancak aynı yıl, ciddi bir biçimde hastalanarak, İsviçre’ye taşınmaya karar verdi ve 14 Ekim’de, Zürih’teki “Kız Lisesi”’ne başladı. 1896 yılında, Matura Sınavı’nı geçti ve bir dönemliğine Zürih Üniversitesi’nde tıp okudu. 1896’nın sonbaharında, Marić, matematik alanındaki giriş sınavını, 1’den 6’ya olan değerlendirme ölçeğinden ortalama 4.25 alarak geçti ve şimdiki adıyla ETH Zürih olarak bilinen, Zürih Politeknik’e başladı . Albert Einstein ile aynı zamanda, VIA bölümüne, liselerde fizik ve matematik öğretilmesi için diploma veren derslere kaydoldu. Altı kişilik olan grubundaki tek; bu bölümü seçen beşinci kadındı. Einstein ile kısa bir sürede yakın arkadaşlar haline geldiler Marić, Ekim ayında, denetçi olarak fizik ve matematik derslerini almak amacıyla, 1897/98 akademik kış dönemini orada geçirmek için, Heidelberg Üniversitesi’ne gitti. Nisan 1898’de, tekrar Zürih Politeknik’e döndü . Dönmesinin ardından, diferansiyel ve integral kalkülüs, betimsel ve izdüşümsel geometri, mekanik, teorik fizik, uygulamalı fizik, deneysel fizik ve astronomi derslerini almaya başladı. 1899 yılında, kendi bölüm grubundaki öteki öğrencilerden bir sene geç olarak, orta seviye diploma sınavlarında girdi. Aldığı 5.05’lik not ortalaması(1 ve 6 arasında değişen not ölçeği üzerinden), o sene sınava giren altı kişilik grup içinde, beşinci olmasına sebep oldu. (5.7 alan Einstein, bir önceki yılın sınavlarında, adaylar arasında birinci olmuştu. Marić ve Einstein’ın fizikte aldıkları not aynıydı: 5.5) 1900’de, Marić final öğretim diploması sınavlarında, ortalama 4.00 aldığı için kaldı; matematik kısmından aldığı not 2.5’tu(fonksiyon teorisi). Einstein ise, sınavı 4.91’lik bir ortalamayla, dördüncü olarak geçti. Marić'in akademik kariyeri, 1901 yılında Einstein’dan hamile kalmasıyla bozulmaya başladı. Üç aylık hamileyken, diploma sınavlarına tekrar girmesine rağmen, notunu yükseltmeyi başaramayarak, ikinci kez sınavlarda başarısız oldu. Aynı zamanda diploma bitirme projesi olarak yaptığı ve sonrasında, fizik profesörü Heinrich Weber’in danışmanlığında, doktora tezi haline getirmeyi umduğu çalışmalarına devam etmedi. Marić , 1902 yılında, muhtemelen Ocak ayında kızını dünyaya getirdiği Novi Sad’a gitti. Küçük kız, çiftin yazışmalarında, Lieserl olarak geçiyordu. Ancak Lieserl’e ne olduğu henüz bilinmemektedir: 1903 yazının sonlarına doğru hayatını kaybettiği veya evlat olarak verildiği tahmin edikmektedir. 1903 yılında, Marić ve Einstein, Einstein’ın İsviçre Federal Entelektüel Servet Bürosu’nda iş bulduğu, Bern, İsviçre’de evlenmiştir. Çiftin ilk oğlu, Hans Albert 1904 yılında doğmuştur. Einsteinlar, Albert’ın Zürih Üniversitesi’nde öğretim üyeliğine hak kazandığı 1909’a kadar Bern’de yaşamıştır. 1910’da, ikinci oğulları Eduard doğmuştur. In 1911’de ise, Einstein’ın Charles Üniversitesi’nde öğretim üyeliğine başladığı, Prag’a yerleşmişlerdir. Bir yıl sonrasında ise, Albert’ın mezun olduğu ETH Zürih’ten gelen, profesörlük teklifini kabul etmesiyle, tekrar Zürih’e taşındılar. Haziran 1913’te, Max Planck ve Walther Nernst, Einstein’dan, Berlin’e gelmesini istedi: Einstein kabul etse de, bu durum Marić için sıkıntı yarattı. Ağustos ayında, Einsteinlar, oğulları, Marie Curie ve onun iki kızıyla bir tatil yapmayı planladı. Marić, Eduard’ın hastalanmasından ötürü gecikse de, onlar da sonrasında katıldı. Eylül’de ise, Marić'in Novi Sad yakınlarında yaşayan ebeveynlerini ziyarete gittiler ve Viyana’ya gitmek için yola çıkacakları gün, Marić oğullarını Ortodoks olarak vaftiz ettirdi. Viyana’dan ayrıldıktan sonra, Albert Almanya’daki akrabalarını ziyarete giderken, Mileva Zürih’e döndü. Noel’den sonra, Fritz Haber’le kalmak için Berlin’e giden Marić, Haber’in de yardımıyla, Einsteinların 1914 Nisanı’nda gerçekleşecek olan taşınmaları için, kalacak yer aramaya başladı. Einstein çifti, Berlin’e gitmek için, Mart sonunda Zürih’ten ayrıldı. Albert yolda Anvers’teki amcasını, sonrasında da Leiden’de, Paul Ehrenfest’i ve Hendrik Lorentz’i ziyaret ederken, Mileva Locarno’da çocuklarla tatil yaptıktan sonra, Nisan ortasında Berlin’e ulaştı. Çiftin evliliği, Albert’in bahar aylarında, (Einstein soyadıyla doğmuş olan) kuzeni Elsa Löwenthal ile tekrar görüşmeye başladığı 1912 yılından beri gergin haldeydi: Bu ikili düzenli olarak yazışmaya başladı. Berlin’e gitmeyi en başından istemeyen Marić, şehirde gittikçe daha mutsuz hale geldi. Berlin’e yerleşmelerinden kısa bir süre sonra, Albert, Mileva’ya yanında kalması durumunda sert şartlara uyması gerektiğini dayattı. 1914 yılında, Marić oğullarını Zürih’e geri götürdü-bu ayrılık kalıcı olacaktı. Einstein, bir avukat tarafından hazırlanmış bir taahhüt imzaladı: Marić’e, çeyrekler halinde, yıllık 5600 Reichsmark yollayacaktı. Bu miktar da maaşının yarısından biraz daha azdı. Öngörülen beş yıllık ayrılığın ardından, çift 14 Şubat 1919’da boşandı. Einstein’a yakında verilecek olan Nobel Ödülü parasının, oğullarının bakımı için bir hesaba yatırılması üzerine bir anlaşma yapıldı. Marić faizden faydalanabilecek, ancak Einstein’ın izni bulunmadan ana sermaye üzerinde bir yetkiye sahip olamayacaktı. Einstein, Haziran 1919’da ikinci eşiyle evlendikten sonra, çocuklarının geleceği hakkında Marić’le görüşmek için Zürih’e döndü. Ziyareti sırasında, Hans Albert’i Constance Gölü’nde kayığa, Eduard’ı ise, iyileşmesi için Arosa’ya götürdü. Kasım 1922’de, Einstein Nobel Ödülü’nü kazandığını öğrendi ve 1923’te, aldığı parayı Marić’e aktardı. Para, Zürih’te üç ev almak için kullanıldı: Marić, Huttenstrasse 62’deki beş katlı olanda yaşıyordu, diğer ikisi ise yatırımdı. Sonradan ETH’de profesör olan Georg Busch ve ailesi, kiracılar arasındaydı. 1930 yılında, yaklaşık 20 yaşındayken, Eduard bir psikolojik çöküntü yaşadı ve kendisine şizofreni teşhisi konuldu. 1930,ların sonlarına doğru, Zürih Üniversitesi’nin "Burghölzli" psikaytrik kliniğindeki bakım masrafları, Marić’e fazla gelmeye başladığı için, öteki iki evi satarak, bunların parasını, oğlunun bakımı için kullandı. In 1939 Marić agreed to transfer ownership of the Huttenstrasse house to Einstein in order to prevent its loss as well, but retained power of attorney. Einstein also made regular cash transfers to Marić for Eduard's and her own livelihood. Marić, 4 Ağustos 1948’de, Zürih’te 72 yaşındayken öldü ve Nordheim Mezarlığı’na gömüldü. Eduard Einstein ise, 1965’teki ölümüne kadar hastanede tutuldu. Marić’in Einstein’ın erken dönem çalışmalarına ve özellikle "Annus Mirabilis yayınlarına" katkıda bulunup bulunmadığı, bulunduysa da bunun ne derecede olduğu bir tartışma konusudur. Uzman fizik tarihçilerinin fikir birliğine varmış olduğu sonuç, bilimsel açıdan önemli bir katkıda bulunmadığıdır. Ancak bazı akademisyenler, bilimsel açıdan destekleyici bir refakatçi olduğunu ve Einstein’a, materyal açısından yardım etmiş olabileceğini savunmaktadır. Marić’in, tahminen 1905 yayınlarında, Einstein’ın erken dönem çalışmalarında ortak yazar olması durumu, daha çok şu kanıtlara dayanmaktadır: Sonuçta, Marić’in Einstein’ın kuramlarının gelişimine katkısı olduğuna dair güçlü bir kanıt olmadığı söylenebilir. Çiftin ilk oğlu Hans Albert, annesinin Einstein’la evlendikten sonra, bilimsel tutkularını bir yana bıraktığını ifade etmiştir. Einstein, 1920ler’e kadar, inanılmaz derecede üretken bir bilim insanı olarak kalmış, en önemli çalışmalarını ise, 1914’te Marić ‘den ayrılmasının üzerinden epey zaman geçtikten sonra ortaya çıkartmıştır. Öte yandan Marić ise hiçbir çalışma yayınlamamıştır. Marić, hiçbir zaman Einstein’la sayısız fikir alışverişinde bulunmuş olan Einstein’ın arkadaşları ve meslektaşları arasında bahsedilmemiştir. Göz önünde bulundurulması gereken en önemli noktalardan biri ise, Marić ‘in hiçbir zaman Einstein’ın bilimsel çalışmalarında herhangi bir rolü olduğundan söz etmemesi veya böyle bir rolü olduğuna, en yakın arkadaşı olan Helene Savić’e olan kişisel konulu mektuplarında da işaret etmemesidir. 2005 yılında, Marić, ETH ve Gesellschaft zu Fraumünster tarafından Zürih’te onurlandırılmıştır. Zürih’te eskiden yaşadığı ev olan Huttenstrasse 62’ye, anısına bir anıtsal levha konulmuştur. Aynı yıl içinde, liseye gittiği şehirlerden olan Sremska Mitrovica’da, bir büstü yapılarak konumlandırılmıştır. Bir başka büst ise, Novi Sad Üniversitesi’nin kampüsünde bulunmaktadır. Doğduğu kent olan Titel’de bir lise, Marić’in adını taşımaktadır. Ölümünden altmış yıl sonra Zürih’te, öldüğü, eskiden klinik olan, eve bir anıtsal levha yerleştirilmiştir. Haziran 2009'da, gömüldüğü Nordheim Mezarlığı’nda, onun için anıtsal bir mezartaşı konulmuştur. Narodna knjiga, 1995 yılında Belgrad’da, Dragana Bukumirović’in Sırpça kitabı, "Mileva Marić Ajnštajn"’ı yayınlamıştır. Üç yıl sonra, Vida Ognjenović , 2002 yılında İnglizce’ye de çevrilen, "Mileva Ajnštajn," adlı oyunu sergilemiştir. Raees Raees (), yönetmenliğini Rahul Dholakia ve yapımcılığını Farhan Akhtar, Ritesh Sidhwani ile Gauri Khan'ın üstlendiği Hint yapımı aksiyon-gerilim filmi. Başrollerde Shah Rukh Khan ve Nawazuddin Siddiqui yer almaktadır. Mahira Khan kurşun kadın rolündedir. Film Mahira Khan'ın ilk Bollywood çalışmasıdır. 1980'lerin Gucerat'ında geçen film, sert bir polis tarafından engellenmiş olan bir içki kaçakçısının hikâyesini anlatıyor. Raees'in çekimleri Nisan 2015'te başladı. Filmin 25 Ocak 2017 yılı Hindistan Cumhuriyet Günü'nde gösterime girdi. Dario Tamburrano Dario Tamburrano (d. 27 Ağustos 1969, Roma) İtalyan çevre aktivisti ve Beş Yıldız Hareketinden (Movimento Cinque Stelle, M5S) Avrupa Parlamentosuna seçilmiş üyesi. 2014 Mayıs ayında Avrupa Parlamentosunun Özgürlük ve Demokrasi Grubuna, Beş Yıldız Hareketi partisinden seçilmiş 17 Üyesinden biri oldu. Dario Tamburrano Parlamentoda Sanayi, Araştırma ve Enerji Komitesinde (ITRE) tam üye, AB-Rusya Parlamentolararası İşbirliği Heyetinde (D-RU) tam üye, Tarım ve Kırsal Kalkınma Komitesinde (AGRI) yedek üye, AB-Ukrayna Parlamentolararası İşbirliği Heyetinde(D-UA) yedek üye ve Euronest Parlamenterler Meclisinde (DEPA) yedek üye olarak görev yapmaktadır. Bir süre endodontik, lazer diş hekimliği, implant protez ve estetik diş uzmanı olarak çalıştıktan sonra, hayatını yeniden yönlendirmeye karar verdi: hastalarla ilişkiler üzreine odaklnamak, toplum ve kültüre bağlılık kurmak. 2005 yılında O, Beş Yıldız Hareketine katıldı. 2006 yılından itibaren Meetup Sostenibilità e Decrescita (Sürdürülebilirlik ve Gelişme Toplumu), Meetup di Roma (Roma Toplumu) ve Meetup Nazionale Gruppo 280 (280 Ulusal Grubu Toplumu) üyesidir ve düzenleyici yardımcısı, promotör, çevre ve çeviri gruplarının yöneticisi rolünde görev yapmıştır. 2007 yılından bu yana, genellikle ayrılmaz biçimde, ücretsiz danışma için yayınlanan enerji bağımsızlığı metinleri üzerinde bir web sitesi yarattı. 2007 yılında Beppe Grillo tarafından oluşturulan V-Günü eş-düzenleyicisi oldu. 2008 yılında, o Roma belediye seçimleri için "Amici di Beppe Grillo" parti-bağımsız listesinin oluşturulmasında katkıda bulunmuştur. O arada "Özgür devlette, Ücretsiz bilgi" üç referandumlarda Beppe Grillo (2 V-gün) ile birlikte ilk imza atanlardan biri oldu. 2009 Ocak ayında Circolo delle Decrescita Felice di Roma (Roma Mutlu Büyüme Kulübü) ve Transition Italia movement (İtalya Geçiş Hareketi) eş-kurucusu olmuştur. 2009 yılında üç organizasyona katıldı: ASPO Italia (National Department of Association for the Study of Peak Oil and Gas - Tepe Petrol ve Gaz Araştırmaları Derneği Ulusal Bölümü) ,Archipelago (SCEC) ve ISDE (International Society of Doctors for the Environment - Çevre için Doktorlar Uluslararası Derneği). 2013 yılında elektrikli araçların mevzuatı üzerinde, çevre konusunda odak ile, enerji ve finans konularında asistan olarak, İtalyan Parlamentosunda (Kamera dei Deputati) Beş Yıldız Hareketi grubu için gönüllü oldu. 2014 yılından bu yana çevre, gıda güvenliği ve dairesel ekonomi konusunda Beş Yıldız Hareketi Roma yerel grubu ile işbirliği yapmaktadır. Sinop'ta Haziran 2015 Türkiye genel seçimleri Haziran 2015 Türkiye genel seçimleri'nde (resmî adıyla 25. dönem Türkiye Büyük Millet Meclisi üyelerinin seçimi) Sinop ilinde 2 milletvekili seçilmiştir.Sonuçlar resmî verilerdir.Toplu sonuçlar resmî seçim sonuçlarına göre girilmiş olup,il bazlı sonuçlar YSK'nın SEÇSİS sistem sonuçlarına göre girilmiştir. 2011 Türkiye genel seçimleri'nde 2 milletvekili çıkaran Sinop ilinin vekilleri Cumhuriyet Halk Partisi'nden Engin Altay ve Adalet ve Kalkınma Partisi'den Mehmet Ersoy'du. Bu seçime katılım %86,15 oranlarında gerçekleşmişti. Sinop ili Seçim Çevresinde 19 Parti genel seçimlere katılmıştır.Merkez Parti bu seçim çevresinde aday çıkarmamıştır. Sinop ilinde 154.185 normal seçmen, 79 hükümlü seçmen olmak üzere toplam 154.264 seçmen bulunmaktadır. Seçimlerde kullanılan oy sayısı 130.304 olup, bu oylardan 3755' i geçersiz sayılmıştır. Seçime katılım oranı %84,47 olmuştur. ! align="center" colspan="9" | SonuÃ§lar ! align="center" colspan="2"| ! align="center" | Parti ! align="center" | Ã‡evre Oyu ! align="center" | Gümrük Oyu ! align="center" | Toplam ! align="center" | Oy oranÄ± ! align="center" | MV Sayısı ! align="center" | Adaylar ! align="center" colspan="3" | Toplam ! align="center" colspan="4" | "Geçersiz ya da boş" ! align="center" colspan="4" | "Katılım oranı" 7 Haziran Pazar günü yapılan seçimlerin ardından seçilen 25.Dönem Sinop milletvekilleridir. Dan Fredinburg Dan Fredinburg (d. 8 Eylül 1981; ABD - ö. 25 Nisan 2015, Everest Dağı) , Arama motoru Google'in üst düzey yöneticilerinden Amerikalı bilişimci ve bilgisayar mühendisi. Google'ın Ar-Ge birimi "Google X" 'in gizliliğinden sorumlu olan ve ürün yönetinimi ekibinin başında yer almaktaydı. Google yöneticilerinden bilişimci Dan Fredinburg 25 Nisan 2015'te Nepal'deki depremin Everest Dağı'nda tetiklediği çığda ölmüştür. Asla Vazgeçmem Asla Vazgeçmem başrollerini Tolgahan Sayışman, Amine Gülşe, Şafak Pekdemir, Ümit Yesin, Ayşegül Günay, Hülya Gülşen Irmak ve Tugay Mercan'ın paylaştığı Show TV'nin 2015 yapımı aşk ve drama dizisidir. 6 Ekim 2016 tarihinde final yaparak sona ermiştir. Babasını kaybeden Nur iyi bir iş bulabilmek için Adana'dan İstanbul'a gelir. Burada hayatının aşkı olacak olan Yiğit Kozan ile karşılaşır ve hayatı ondan sonra değişir. Usame bin Ladin'in aranmasÄ± El-Kaide'nin kurucuları arasında yer alan ve kuruluşundan beri liderliğini sürdüren Usame bin Ladin, Amerika Birleşik Devletleri'ndeki çeşitli hedeflere gerçekleştirilen 11 Eylül saldırılarından sonra başlatılan Afganistan Savaşı sırasında saklanmaya başladı. Son kez Aralık 2001'deki Tora Bora Muharebesi'nde görülen bin Ladin'in bu tarihten sonraki konumu belirsizliğini korurken, sağlığı ve el-Kaide ile olan ilişkisi ve faaliyetleri hakkında da çeşitli görüş ve iddialar ortaya atıldı. Bunlardan bazılarında bin Ladin'in öldüğü öne sürülmekteydi. Saklandığı süre boyunca bin Ladin, çeşitli ses ve video kayıtları yayınlamıştı. Kayıp olduğu süre boyunca yerinin tespit edilmesi için Amerika Birleşik Devletleri hükûmeti tarafından çeşitli girişimlerde bulunuldu. Ağustos 2010'da CIA, bin Ladin'in Pakistan'ın Abbottabad'daki bir komplekste saklandığını tespit etti. 1 Mayıs 2011'de Amerikan kuvvetleri tarafından düzenlenen operasyonla bin Ladin öldürüldü ve cesedinin Umman Denizi'ne bırakıldığı açıklandı. 11 Eylül saldırıları sonrasında Amerika Birleşik Devletleri liderliğinde Terörizmle Savaş kampanyası başlatıldı. Bu çerçevede ilk olarak Taliban ve el-Kaide'nin faaliyet gösterdiği Afganistan'a Amerikan kuvvetleri öncülüğünde bir savaşa girişildi. 7 Ekim 2001'de başlatılan savaşla birlikte bin Ladin de halk arasında daha az görünmeye başladı. Aralık 2001'deki Tora Bora Muharebesi'nde son kez görülen bin Ladin'in bu tarihten sonraki konumu, sağlık durumu ve el-Kaide ile olan faaliyetleri hakkında çeşitli iddialar, söylentiler ve bilgiler ortaya atıldı. 27 Aralık'ta bin Ladin'in konuşmasını içeren bir video Al Jazeera'de yayınlandı. Bu, Tora Bora Muharebesi sonrasında bin Ladin'in yer aldığı ilk görüntülerdi. Birkaç gün sonra Afganistan İçişleri Bakanı Yunus Kanuni yaptığı açıklamada, Pakistan hükûmet yetkililerinin bin Ladin'in Pakistan'a kaçmasına yardım ettiğini iddia etti. Pakistan Cumhurbaşkanı Pervez Müşerref 18 Ocak 2002'de CNN'de yayınlanan röportajında bin Ladin'in yüksek ihtimalle böbreğindeki rahatsızlık sebebiyle ölmüş olduğunu düşündüğünü söyledi. Bu konuyla ilgili olarak, bir Amerikan hükûmet yetkilisi bin Ladin'in öldüğüne dair bir kanıt olmadığını söylerken, başka bir yetkili de böbreklerinden rahatsızlığı olduğuna dair bir kanıt da bulunmadığını ifade etti. FBI Terörizmle Mücadele Dairesi Yardımcı Direktörü Dale Watson, 18 Temmuz'da basında yer alan söyleminde, ellerinde hiçbir kanıt olmamasına karşın bin Ladin'in "muhtemelen" öldüğünü düşündüğünü ifade etti. Associated Press'e açıklamada bulunan başka bir hükûmet yetkilisi Watson'ın açıklamalarının kendisinde şaşkınlık yarattığını ve ABD hükûmetinin bin Ladin'in yaşayıp yaşamadığı veya konumu hakkında herhangi bir bilgisinin olmadığını belirtti. Afganistan Cumhurbaşkanı Hamid Karzai 6 Ekim'de CNN ile yaptığı röportajda bin Ladin'den birkaç aydır haber alamadıkları için kendisinin ölmüş olabileceğini, haber alamadan geçen süre uzadıkça ölmüş veya ciddi bir şekilde yaralanmış olma ihtimalinin de yükseldiğini düşündüğünü belirtti. 12 Kasım'da Al Jazeera'de bin Ladin'e ait olduğu söylenen bir ses kaydı yayınlandı. Bu ses kaydının bin Ladin'e ait olup olmadığı konusunda ise uzman ve yetkililerin farklı görüşleri oldu. 20 Kasım'da yayınlanan açıklamasında Pakistanlı doktor Amer Aziz, Kasım 2001'de bin Ladin'i Afganistan'daki Celalabad Üniversitesi'ndeki kliniğinde muayene ettiğini ve kendisinin gayet sağlıklı olduğunu, basında çıkan haberlerin aksine böbreğiyle ilgili herhangi bir rahatsızlığı bulunmadığını söyledi. Amerika Birleşik Devletleri Dışişleri Bakanı Colin Powell, 12 Şubat'ta Amerika Birleşik Devletleri Senatosu'nda bin Ladin'e ait olduğu belirtilen bir ses kaydının Al Jazeera'de yayınlanmadan önce bir transkriptini aldığını açıkladı. Aynı gün önce Al Jazeera'den böyle bir kaydın varlığına dair yalanlama gelse de sonradan kaydın varlığı doğrulandı ve kayıt yayınlandı. 19 Ekim'de bin Ladin'e ait olduğu belirtilen yeni bir ses kaydı Al Jazeere'de yayınlandı. CIA yetkilileri, konuşmada bahsi geçen olayların yaşandığı tarihleri baz alarak kaydın en azından son altı altı ay içerisinde kaydedildiğini düşündüklerini söyledi. 27 Şubat'ta İran haber ajansı IRNA, bin Ladin'in "uzun bir süre önce" Pakistan'ın Afganistan sınırına yakın bir yerinde yakalandığı yönünde haber yaptı. İki farklı kaynaktan edindiği bilgiyi paylaştığını belirten radyo istasyonunun direktörü Aşık Hüseyin, gözaltında bulunan bin Ladin'in yakalandığı haberinin Kasım'daki ABD başkanlık seçimlerine kadar saklandığını belirtti. Hüseyin, Pakistan'da yayınlanan "The Nation" gazetesi editörü Şamim Şahid ile görüştüğünü ve bu bilgiyi ondan aldığını söylese de, gazetenin editörü değil de Peşaver bürosu şefi olan Şahid bu iddiayı yalanladı. İkinci kaynağının ismini vermek istemediğini belirten Hüseyin, bu kişinin ise "istihbarat örgütleri ile Afgan kabile liderlerine yakın bir kişi" olduğunu ifade etti. Amerika Birleşik Devletleri Savunma Bakanlığı ile Pakistan hükûmet yetkilileri bu iddiayı reddetti. 9/11 Komisyonu üyesi John Lehman 22 Ekim günü basında yer alan röportajında bin Ladin'in hayatta olduğunu ve Pentagon'un yerini bildiğini söyledi. Bin Ladin'in Güney Veziristan'da olduğunu iddia eden Lehman, Birleşik Arap Emirlikleri ve Suudi Arabistan gibi ülkelerden gelen bağışlarla bin Ladin'in yaşamına devam ettiğini öne sürdü. "Bölgede Amerikan askerlerinin varlığı söz konusu, ancak bölgeye öylece birliklerimizi gönderemeyiz. Gönderdiğimiz takdirde ikinci bir Vietnam vakası yaşanır ve Birleşik Devletler şu an için bunu kaldıramaz." diyen Lehman, "Bin Ladin'i yakalayacağız, ancak şimdi değil." ifadelerini kullandı. 14 Haziran günü Pervez Müşerref, çeşitli el-Kaide üyelerinin sorgularından elde edilen bilgilere dayanarak bin Ladin'in hayatta olduğunu ve Afganistan'da saklandığını söyledi. 15 Haziran'da, Pakistan'da yayın yapan Geo News'te yayınlanan Taliban'ın üst düzey komutanlarından Ahter Muhammed Osmani ile olan röportajda Osmani, bin Ladin'in hayatta ve iyi durumda olduğunu belirtti. 25 Eylül'de, CBS News'te yayınlanan "60 Minutes" adlı programda konuşan ve gerçek adı bilinmeyen Servislerarası İstihbarat terörle mücadele şefi Ali, bin Ladin'in Afganistan'da saklandığını ve "oldukça düşük sayıda" bir grup tarafından korunduğunu düşündüğünü ifade etti. 23 Kasım'da, KRNV-DT'ye açıklama yapan Nevada Senatörü Harry Reid, bin Ladin'in 8 Ekim günü Pakistan'da gerçekleşen depremde öldüğü yönünde bir bilgi aldığını söyledi. 9 Ocak'ta, "National Review" dergisinde yayınlanan köşe yazısında Michael Ledeen, "güvenilir İranlılardan aldığı bilgilere göre" bin Ladin'in Afganistan'daki el-Kaide yapılanmasının yok edilmesi sonrasında İran'da yaşadığını, 2005 Aralık ayı ortalarında öldüğünü ve İran'da defnedildiğini yazdı. 24 Mayıs'ta, ABC News'ten Alexis Debat, Pakistanlı hükûmet yetkililerinden edindiği duyumlara göre bin Ladin'in Pakistan'daki Kumrat Vadisi'nde olduğunu yazdı. Bin Ladin'in Tora Bora Muharebesi'nden sonraki birkaç gün içerisinde Pakistan veya Afganistan'daki bir bölgede yürürken çekilen görüntüleri Aralık 2001 ortalarında CIA tarafından ele geçirildi. Bin Ladin'in bazı el-Kaide üyelerine yere çukurlar kazmaları yönünde talimatlar verdiği görülen videonun varlığı 2006 Eylül'ünde kamuoyuyla paylaşıldı. 23 Eylül'de, Fransa merkezli "L'Est Républicain" gazetesinde yayınlanan Laid Sammari imzalı haberde, 21 Eylül tarihli Fransız istihbarat raporlarında yer alan Suudi Arabistanlı yetkililerden alınan bilgiye göre bin Ladin'in 23 Ağustos'ta Pakistan'da tifo sebebiyle öldüğü iddia edildi. Amerika istihbarat yetkilileri bu raporun doğrulanmadığı ve kendilerine böyle bir bilginin ulaşmadığı yönünde açıklama yaparken, Fransa Cumhurbaşkanı Jacques Chirac da raporun doğrulanmadığını belirtti. 2 Ekim'de, Ebu Musab ez-Zerkavi'ye yazılan 11 Aralık 2005 tarihli Atiye (yetkililerin açıklamasına göre Atiye Abdurrahman olduğu düşünülmektedir) imzalı bir mektubun varlığı ve içeriği kamuoyuna açıklandı. Mektuba göre bin Ladin ile el-Kaide'nin merkez üssü Veziristan'da bulunmaktaydı. 5 Haziran'da, Al Jazeera'de yayınlanan açıklamasında Taliban'ın üst düzey komutanlarından Mansur Dadullah "Şeyh Usame bin Ladin hayatta ve hâlâ faal. Hayatta olduğunun en son kanıtı ağabeyimin şehit düşmesinden sonra bana gönderdiği başsağlığı mektubu (...) Şeyh Usame görünmeyi veya herhangi birisiyle görüşmeyi istemiyor, aksi hâlde tehlikeli bir durumla karşı karşıya kalabilir." ifadelerini kullanmıştı. 17 Aralık'ta, eski terörle mücadele yetkililerinden Richard A. Clarke, bin Ladin'in son yayınlanan videosunda takma sakal kullandığını belirterek farklı Müslüman toplumlar arasına tanınmadan karışabilmek için sakalını kesmiş olabileceğini öne sürdü. Bin Ladin'in Güneydoğu Asya, Filipinler veya Endonezya'da bulunabileceğini söyleyen Clarke, "Kimse buralarda olduğunu düşünmüyor, ancak buralardaki Müslüman halkın çoğu sakal bırakmıyor." ifadelerini kullandı. 11 Temmuz'da, Pakistan İçişleri Bakanı Rahman Malik, ülkede gerçekleşen insansız hava aracı saldırılarının durması gerektiğini belirterek "Usame Pakistan'da olsaydı, geçtiğimiz aylarda kabilelerin yaşadığı bölgelere gönderdiğimiz yüzlerce kişilik birliklerimiz sayesinde bunu bilirdik. Kendisi ve dört veya beş üst düzey kişi bizim bölgemizde olsaydı onları yakalardık." ifadelerini kullandı. İnsansız hava aracı saldırılarının "zaman kaybı" olduğunu belirten Malik, "Bizdeki istihbarat verilerine göre Usame Afganistan'da, muhtemelen Kunar'da." açıklamasını yaptı. 13 Kasım'da gerçekleştirilen Atlantik Konseyi'nde bir konuşma yapan CIA Direktörü Michael Hayden, bin Ladin'in Pakistan'da kabilelerin yaşadığı bölgelerde saklandığını ve yakalanmasının ABD'nin öncelikli hedeflerinden olduğunu belirtti. 17 Şubat'ta, Kaliforniya Üniversitesi, Los Angeles'ta görevli Thomas W. Gillespie ve John A. Agnew liderliğindeki araştırma ekibi tarafından yayınlanan raporda, uydulardan çekilen görüntülerin analizi sonucunda Pakistan'ın Paraçınar şehrinde Usame bin Ladin'in yaşama ihtimali olan üç yer belirlendi. 14 Mart'ta "Daily News"te yayınlanan haberde, bin Ladin'i arama çalışmalarının Pakistan'ın Çitral ilçesinde yoğunlaştığı ve yazar Rohan Gunaratna'nın da yakalanan üst düzey el-Kaide üyelerinin bin Ladin'in Çitral'de saklandığını söylediği ifade edildi. 27 Nisan'da açıklama yapan Pakistan Cumhurbaşkanı Asıf Ali Zerdari, Amerikalı yetkililerin kendisine bin Ladin'le ilgili hiçbir iz bulamadıklarını söylediğini, Pakistanlı istihbaratçıların da nerede olduğu veya yaşayıp yaşamadığı hakkında bir bilgi sahibi olmadığını ve bin Ladin'in ölmüş olabileceğini söyledi. 4 Aralık'ta yayınlanan habere göre Pakistan'da tutuklanan bir Taliban üyesi, 2009'un Ocak veya Şubat ayında bin Ladin ile Afganistan'da buluştuğunu söyleyen bir arkadaşı olduğunu söylemişti. Arkadaşının Gazni'den geldiğini belirten tutuklu, bin Ladin ile de muhtemelen burada buluştuğunu ifade etti. Nisan'da, 1990'ların sonunda bin Ladin'in korumalığını yapan Nasır el-Bahri'nin Fransız gazeteci Georges Malbrunot ile birlikte hazırladığı otobiyografisi "Dans l'ombre de Ben Laden" adıyla Fransızca olarak yayınlandı. Kitapta, bin Ladin'in Afganistan'ın Pakistan sınırına yakın dağlık bölgelerinde yaşadığı yazmaktaydı. Malbrunot, "PM" adlı radyo programında Mark Colvin ile yaptığı röportajda "Bin Ladin, kendisine sadık olan kabileler tarafından korunuyor. Bu kabileler bin Ladin'i 20 yıldan fazladır tanımakta." ifadelerini kullanmıştı. Nisan'da yayınlanan "Feathered Cocaine" adlı belgeselde röportaj yapılan şahin avcısı Alan Parrot, dört korumayla seyahat ettiğini söylediği bin Ladin ile birlikte sonuncusu 2008'de olmak üzere son beş yıl boyunca İran'da şahin avı gezileri düzenlediğini iddia etmekteydi. 7 Haziran'da, İsrail merkezli istihbarat haberleri servisi DEBKAfile'da, bin Ladin ile altı üst düzey el-Kaide yetkilisinin son beş yıldır İran'ın kuzeydoğusundaki Sebzevar şehrinde yaşadığını ve Türk istihbarat yetkililerinin bundan haberi olduğunu öne süren bir haber yayınlandı. 27 Haziran'da, ABC News'te yayınlanan "This Week" adlı programa konuşan CIA Direktörü Leon Panetta, bin Ladin hakkında elde ettikleri son "kesin bilgi"nin 2000'lerin başına ait olduğunu söyledi. "Açıkça belli olduğu üzere çok iyi bir şekilde saklanıyor. Pakistan'da, kabilelerin yaşadığı ve zorlu şartlara sahip bölgelerde. Bölgenin zemini muhtemelen dünya üzerindeki en zorlu şartlara sahip zemin. Size tüm söyleyebileceğim, kendisinin kabilelerin yaşadığı bölgelerde bulunduğu." sözlerini kullanan Panetta, "Eğer baskımızı devam ettirirsek en nihayetinde bin Ladin ile Zevahiri'yi saklandıkları yerlerden çıkarıp, yakalayabiliriz." dedi. 18 Ekim'de, üst düzey bir NATO yetkilisi CNN'e yaptığı açıklamada bin Ladin'in yaşadığını ve sağlık durumunun iyi olduğunu, Pakistan'ın kuzeybatısında bulunan bir evde oturduğunu ve yerel halk ile Pakistan istihbarat servislerine bağlı kişiler tarafından korunduğunu öne sürdü. Son yıllarda Çitral ilçesinden, Çin sınırına doğru hareket ettiğini ve Kurram Ajansı taraflarına yerleşmiş olabileceğini belirten yetkili, ez-Zevahiri'nin de bin Ladin'in yakınlarında olduğunu ancak ikilinin bir arada bulunmadığını söyledi. Başka bir Amerikan hükûmeti yetkilisi ise bin Ladin'in Pakistan'ın Afganistan sınırı yakınlarındaki kabile bölgelerinde yaşadığını ancak kesin konumunun bilinmediğini bildirdi. Mayıs 2011'de CIA Başkanı Leon Panetta, Ebu Ahmed el-Kuveyti ismine dair elde ettikleri ilk verinin başka bir ülkede tutulan bir tutuklunun sorgulanması sonucunda elde edildiğini açıkladı. Açıklamaya göre tutuklu, el-Kuveyti'yi el-Kaide'nin önemli bir üyesi olarak tanımlamıştı. Nisan 2011'de WikiLeaks'te yayınlanan ve 11 Eylül saldırılarını gerçekleştirmek amacıyla uçakları kaçıracak 20. kişi olduğu iddiasıyla Guantanamo Kampı'nda tutulan Muhammed el-Kahtani hakkında hazırlanan bir raporda el-Kahtani, el-Kuveyti'nin örgütün üst düzey isimlerinden biri ve Halid Şeyh Muhammed'in koruması altında olduğunu, el-Kaide'nin Kandehar'daki Halid Şeyh Muhammed tarafından yönetilen medya merkezinde çalıştığını ve kuryelik yaptığını söylemişti. Ocak 2004'te yakalanan el-Kaide'nin üst düzey yöneticilerinden Hasan Gül kendisine yapılan sorgulamada, el-Kuveyti'nin güvenilir bir kurye olduğunu, bin Ladin, Halid Şeyh Muhammed ve Ebu Ferec el-Libi ile yakın ilişkiler içerisinde bulunduğunu ve bir süredir kendisini görmediğini söylemişti. Analizciler, el-Kuveyti'nin bir süredir ortada görülmemesinin sebebinin bin Ladin ile birlikte olabileceği kanısına varmıştı. 2007'de kuryenin gerçek ismi İbrahim Said Ahmed olarak tespit edilirken, Kuveyt'te yaşayan ailesinin telefon ve e-posta görüşmeleri takip edilerek Pakistan'ın kuzeyinde olduğu belirlendi. Bir yıl kadar kullanmadığı SIM kartı Temmuz 2010'da kullanarak bir telefon görüşmesi gerçekleştirdi. Farklı kaynaklara göre Peşaver'de veya Abbottabad'da gerçekleştirildiği belirtilen telefon görüşmesiyle birlikte kendisinin Abbottabad'da, çevresi yüksek duvarlarla çevrili bir komplekste kaldığı tespit edildi. Uydu görüntüleri ve çeşitli istihbarat verilerini değerlendiren CIA, buranın büyük ihtimalle bin Ladin'in kaldığı yer olduğunu saptadı. 24 Nisan 2011 tarihinde WikiLeaks'in Guantanamo Kampı'nda tutulan 750 kadar tutuklu hakkında oluşturulan ve el-Kuveyti hakkında da bilgiler içeren resmî belgeleri yayınlamasından birkaç gün sonra, 2 Mayıs günü Abbottabad'daki komplekse yapılan operasyonda bin Ladin öldürüldü. Ceset, bin Ladin'e ait olup olmadığının tespiti için Afganistan'a götürüldü. Burada bin Ladin olduğunun kesinlik kazanması sonrasında Umman Denizi'ne bırakıldı. Usame bin Ladin'in ölümüyle sonuçlanan aranması, 2012 yapımı "Zero Dark Thirty" filmine konu oldu. Marilyn Cooper Marilyn Cooper (14 Aralık 1934 - 22 Nisan 2009), Amerikalı oyuncu. New Jersey doğumludur. Hint asıllı Amerikalı oyuncu Sabu (oyuncu) ile evlenmiş iki çocukları olmuştur. Müzikal tiyatro oyunları ve televizyon filmlerinde yer aldı. 22 Nisan 2009'da ölmüş, New york'ta defnedilmiştir. Gorilla Monsoon Gorilla Monsoon (doğum adı : Robert James "Gino" Marella; d. 4 Haziran 1937 – ö. 6 Ekim 1999) , ABD'ki eski profesyonel güreşçi ve spor spikeri. 198 cm boy 200 kg ile ringlerde bir dönem boy gösterdi. Asıl ününü ise güreşi bıraktıktan sonra güreş karşılaşmalarında spikerlik yaparak kazanan Monsoon kalp yetmezliği sonucu 6 Ekim 1999'da ölmüştür. Bakü Asya Üniversitesi Bakü Asya Üniversitesi (), Azerbaycan'ın başkenti Bakü'de bulunan bir özel üniversitedir. Kafkasya Üniversiteler Birliği'nin üyesidir. Bakü Avrasya Üniversitesi Bakü Avrasya Üniversitesi (), Azerbaycan'ın başkenti Bakü'de bulunan bir özel üniversitedir. Kafkasya Üniversiteler Birliği'nin üyesidir. Richard Anthony Richard Anthony, bilinen adıyla : Ricardo Anthony Btesh (13 Ocak 1938 – 19 Nisan 2015), Mısır doğumlu Fransız şarkıcı ve oyuncu. Kahire, Mısır doğumludur. "A Good Year" adlı yapımın açılış müziğini seslendirmiş oyuncu olarak da bir bölümde yer almıştır. Yine Tv dizileri "Dallas" ile "Uzay Yolu" 'nda oyuncu olarak yer aldı. Anthony Pégomas, Fransa'da 77 yaşında öldü. Delta Air Lines Delta Air Lines () ya da kısaca Delta () ABD'nin Georgia eyaleti Atlanta merkezli Amerikan havayolu şirketi. Ülkenin en büyük havayolu şirketlerinden biri olan Delta, Atlanta Uluslararası Havalimanı başta olmak üzere; 3'ü yurt dışında toplam 13 noktadan, Mart 2015 itibarı ile 59 ülkede 326 farklı noktaya uçuş gerçekleştirmektedir. Delta, SkyTeam havayolu ittifakının 4 kurucu üyesinden biridir. Delta, ayrıca Air France-KLM, Alitalia, Virgin Atlantic ve Virgin Australia ile ortaklaşa operasyonlar icra etmektedir. Bölgesel operasyonlar ise Delta Connection markası altında icra edilmektedir. 2014 yılı itibarı ile Delta; taşınan tarifeli yolcu sayısı baz alındığında, 129.4 milyon yolcu ile bu alanda dünyanın en büyüğü iken; uçulan kilometre başına yolcu geliri bakımından, 290.8 milyar ile yine ilk sırayı almıştır. Ferguson, Missouri Ferguson ABD'nin eyaletlerinden Missouri'ye bağlı bir kasaba. Ülkenin doğu'sunda yer alır. 2000 yılında yapılan nüfus sayımına göre merkez toplam nüfusu 22.406'dir. ABD'de polis şiddeti ile siyahi genç Michael Brown'un öldürülmesiyle başlayan 2014 Ferguson protestoları ile adından söz ettirmiştir. Anne-Marie Peysson Anne-Marie Peysson, (24 Temmuz 1935 - 14 Nisan 2015), Fransız şarkıcı ve oyuncu. 1960'lı ve 1970'li yıllarda yıldızı parlamıştır. 1965-1968 arası yer aldığı Tv dizisi "Le palmarès des chansons" adlı yapımla tanındı. Sanatçı 14 Nisan 2015'te öldü. Nahçıvan Üniversitesi Nahçıvan Üniversitesi (), Azerbaycan'da, Nahçıvan Özerk Cumhuriyeti'nin başkenti Nahçıvan'da bulunan bir özel üniversitedir. Kafkasya Üniversiteler Birliği'nin üyesidir. Anton AÅ¾be Anton Ažbe (d.30 Mayıs 1862 – ö. 5/6 Ağustos 1905, Münih), Sloven realist ressam. 1891’de Münih’te kendi özel okulunu kurdu ve özellikle Doğu Avrupa ülkelerinden gelen pek çok genci yetiştirdi. Öğrencileri arasında Alexej von Jawlensky, Iwan Jakowlewitsch Bilibin, Wassily Kandinsky, Karl Friedrich Lippmann, Franziska Gräfin zu Reventlow, Hans Huber-Sulzemoos, Erma Bossi ve Eugeniusz Zak bulunmaktadır. Kendi eserlerinin çoğu Slovenya Ulusal Sanat Galerisi’ndedir. Ukrayna Ulusal Sanat MÃ¼zesi Ukrayna Ulusal Sanat Müzesi (), Ukrayna’nın başkenti Kiev'de 1898'de kurulan sanat müzesi. Ukrayna sanatının en önemli heykel, resim başyaptıları bu müzededir. Devrin entelektüelleri tarafından herkese açık bir müze olarak kurulmuş ve neoklasik müze binası 1898’de mimar inşa edilmiştir. İlk kurulduğunda adı "Kiev Antika ve Sanat Şehir Müzesi" idi. Müzenin kurucuları, Ukrayna sanatının örneklerini bir araya getiren bir koleksiyon oluşturmayı istemişlerdi. I. Dünya Savaşı’ndan sonra müze "Tarih Müzesi" haline geldi. II. Dünya Savaşı’ndan sonra ülkenin her yerinden gelen sanat eserleri ile zenginleşti. Avrupa ve ABD’de yaşayan Ukraynalı sanatçılar ile Moskova ve St. Petersburg’daki sanatçılardan da eserler koleksiyona katıldı. Ancak Stalin döneminde bu alımlar durdu; koleksiyonun büyük bölümü dağıldı ve saklandı. Ülke bağımsızlığını kazandıktan sonra müze önemli bir uluslararası kurum haline geldi. Koleksyionları ülke dışında sergilenmiş; Hollanda, Kanada, Fransa, Danimarka, Hırvatistan gibi ülkelerde sergiler açılmıştır. Yunanistan Millî Kütüphanesi Yunanistan Milli Kütüphanesi (), Atina şehir merkezinde bulunan kütüphanedir. Kurucusu Yunanistan’ın ilk devlet başkanı Ioannis Kapodistrias’dır. Neoklasik kütüphane binası, Atina Akademisi ve Atina Üniversitesi binalarının da mimarı olan Danimarkalı Theophil Freiherr von Hansen’ın eseridir. 1824’te ortaya atılan bir milli kütüphane kurma fikri, 1829’da Yunanistan’ın Osmanlı Devleti’nden bağımsızlığını kazanmasından sonra gerçekleştirildi. Okul, müze, matbaa gibi başka kültürel kurumlarla birlikte kütüphane de tasarlandı; hepsi Aegina Adası’nda o zaman kadar yetimhane olarak kullanılan bir binada hizmete girdi. Kütüphane, yeni başkent Atina’ya 1834 yılında taşındı. Önce eski bir hamamda, sonra da eski bir kilisedeydi. Hızla genişleyen koleksiyonu 1842’de Atina Üniversitesi kütüphanesi ile birleştirildi ve yeni bir binaya taşındı. 1866’da "Yunanistan Milli Kütüphanesi" adını aldı. Yeni neo-klasik mermer binanın temeli 1888’de atıldı; 1903’te kütüphane bu binaya taşındı. Resmi sitesi Böğürtlen (anlam ayrımı) Resul Aytemür Resul Aytemür, (d. 1951, Malatya) İstanbul Devlet Güzel Sanatlar Akademisi Yüksek Resim Bölümü, Neşet Günal Atölyesi’nden 1978 yılında mezun oldu. Aytemür resimlerinin konularını neredeyse tamamen İstanbul’un güncel yaşamından alır. Sanatçı parklar, çöplükler, semt pazarları, otobüs durakları gibi kentin, sıradan yapısını ele aldığı kadar polis ve göstericilerin karşı karşıya geldiği yürüyüşler, gece klupleri, genelevler ve fahişeleler gibi sıradışı olay ve yaşamları da inceler. Sanatçının resimlerinde canlılık, cümbüş ve kargaşa göze çarpar; karakterlerin yaşama çabaları, kaygıları ve dramları ön plandadır. Sanatçı Beyoğlu'ndaki atölyesinde çalışmalarını sürdürmektedir. KiÅŸisel Sergiler Grup Sergiler Resul Aytemür 2007 Eurovision Şarkı Yarışması'nda Makedonya Cumhuriyeti Makedonya Cumhuriyeti, Finlandiya'nın başkenti Helsinki'de gerçekleştirilen 2007 Eurovision Şarkı Yarışması temsilcisini "2007 Üsküp Festivali" isimli ulusal final ile belirlemiştir. Token Token ÅŸu anlamlara gelebilir: 2006 Eurovision Şarkı Yarışması'nda Makedonya Cumhuriyeti Makedonya Cumhuriyeti, Yunanistan'ın başkenti Atina'da gerçekleştirilen 2006 Eurovision Şarkı Yarışması temsilcisini "2006 Üsküp Festivali" isimli ulusal final ile belirlemiştir. 2005 Eurovision Şarkı Yarışması'nda Makedonya Cumhuriyeti Makedonya Cumhuriyeti, Ukrayna'nın başkenti Kiev'de gerçekleştirilen 2005 Eurovision Şarkı Yarışması temsilcisini "2005 Üsküp Festivali" isimli ulusal final ile belirlemiştir. 2004 Eurovision Şarkı Yarışması'nda Makedonya Cumhuriyeti Makedonya Cumhuriyeti, Türkiye'nin İstanbul şehrin'de gerçekleştirilen 2004 Eurovision Şarkı Yarışması temsilcisini "Görevlendirme" yöntemiyle şarkısını Ulusal final ile belirlemiştir. Makedonya Ulusal finali 14 Şubat 2004 tarihinde Üsküp'teki Universal Hall'de gerçekleşmiştir. Neslihan Aker Neslihan Aker, 1983 doğumlu Türk oyuncu. Maltepe Üniversitesi oyunculuk bölümünü tamamladıktan sonra Sorbonne nouvelle - Paris 3, tiyatro bölümünde yüksek lisans yapmıştır. Leyla ile Mecnun dizisinde canlandırdığı Gotik Leyla karakteri ile ünlenmiştir. Green Box tekniğinin ilk kez kullanıldığı tiyatro oyunu olan Kam'da rol almıştır. Aşk Kazası (albüm) Aşk Kazası, Aşkın Nur Yengi'nin 17 Haziran 1999 tarihinde yayınlanan altıncı stüdyo albümüdür. Albümde dört adet cover şarkı bulunuyor. Aşkın Nur Yengi (albüm) Aşkın Nur Yengi, Aşkın Nur Yengi'nin aynı isimli 5 Nisan 2002 tarihinde yayınlanan yedinci stüdyo albümü. Pierre Truche Pierre Truche (1 Kasım 1929, Lyon - 21 Mart 2020), Fransız yargıç. 1954 yılında Dijon'da hakimlik görevinde başlamış, sırasıyla 1957'de Arras, 1959'da Dijon ve 1961'de de Lyon hakim yardımcılığına atanmış, 1969'da Lyon hakim başyardımcısı olmuştur. 1973-1977 yıllarında Lyon savcı yardımcısı olmuştur. 1977-1978 yıllarında Ulusal Yargı Okulu'nda görev almıştır. 1978 yılında Grenoble İstinaf Mahkemesi'nde savcı olarak görev almış, 1982'de ise Marsilya başsavcısı olmuş, 1984-1988 yıllarında Lyon İstinaf Mahkemesi Başsavcılığı görevinde bulunmuştur. Bu görevi sırasında "Lyon kasabı" olarak da bilinen Klaus Barbie yargılanmış ve mahkûm edilmiştir. 1988 yılında "İnsan Hakları ve Ceza Adaleti" adıyla kurulan kısa süreli komisyonda üye olarak görev yapmıştır. 1988-1992 yıllarında Paris İstinaf Mahkemesi Başsavcısı, 1992-1996 yıllarında ise Yargıtay başsavcısı olmuştur. 1996-1999 yıllarında Yargıtay 1. Başkanı olarak görev ifa etmiş, 1997'de Yargı üzerine düşünce komisyonunun başkanlığını yapmış, 1999'dan itibaren Onursal Yargıtay 1. başkanıdır. 1999-2000 yıllarında Ulusal İnsan Hakları Danışma Komisyonu'na (CNCDH) başkanlık etmiş, 2001-2006 yıllarında Ulusal Güvenlik Etiği Komisyonu başkanlığını yürütmüştür. 2002 yılında Cumhurbaşkanının cezai statüsüne dair revizyon önerme amacıyla kurulan komisyonun üyeliğini yapmıştır. Sol Ã§izgide bir hakim olarak bilinmektedir. 1994'te Fayard Yayınları tarafından yayınlanmış olan, Sadi Carnot cinayeti üzerine "L'Anarchiste et son juge" (Anarşist ve Yargıcı) adlı kitabı yazmıştır. 2015-16 1. Lig 2015-16 1. Lig, 1. Lig'in 53. sezonudur. Sezon 14/15/16 Ağustos 2015 tarihinde başlamıştır ve normal sezon 13/14/15 Mayıs 2016 tarihinde sona erecektir. Ligi 3, 4, 5 ve 6. sıralarda bitiren takımlar Süper Lig'e çıkan üçüncü takım olabilmek için çift maçlı yarı final, yarı finali kazananlar ise tek maçlı finalde karşılaşacaklardır. Freydun Atturaya Freydon Bet-Avraham Atoraya (Asurca: ܦ̮ܪܝܕܢ ܐܬܘܪܝܐ; Asurlu Freydon) (d. 1891 ö. 1926) İran’ın Urmiye bölgesinde bulunan Charbash’ta doğmuş Asurlu Süryani doktor. Babası tarafından önce Tiflis’te bulunan amcasının yanına gönderilmiş sonra da Rusya’ya gitmiş ve orada tıp okumuştur. 1915 yılında mezun olduktan sonra Rus Ordusunda Doktorluk yapmıştır. Daha sonra tıbbi ve siyasi görevli olarak İran’da bulunan Rus kuvvetlerine transfer edilmiştir. Urmiye’de Asur Ulusal Komitesini kurmuş ve Rusya’ya askeri eğitim alabilmesi için 250 genç adam göndermiştir. 1917 Rus Şubat Devrimi'nden sonra Freydon Atoraya, Benjamin Bet Arsanis ve Baba Bet Parhad ilk Asur politik partisini kurdu, "Asur Sosyalist Partisi". Atturaya Nisan 1917’de Birleşik Bağımsız Asur üzerine Urmiye Manifestosunu Asurca Neo-Aramice dilinde tamamlamıştır. Bu manifestoda "bağımsız Asur birliklerinin amacı gelecekte büyük Rusya ile uzlaşarak ekonomik ve askeri antlaşmalarla Urmiye, Musul, Tur Abdin, Nusaybin, Cizre ve Hakkâri bölgelerini kapsayan ulusal bir yönetim kurmak"'dan bahsedilmiştir. 1918’den sonra kurmuş olduğu Asur Ulusal Komitesi Tiflis’e taşındı, İngiliz casusu olabileceği şüphesiyle önce yerinden edildi ve sonra da tutuklandı. 1921 yılında Urmiye de ve Salmas’ta bulunan Asurlara geri dönmek için Sovyet Dışişlerini ikna etmeye çalıştı fakat başarısız oldu, 1922’de evlendi ve iki çocuğu oldu. 1924 yılında fanatik bir Asur milliyetçisi olmakla suçlanarak tekrar tutuklandı. 1926 yılında hapishanede muhtemelen zehirlenerek ya da asılarak öldürüldü. Askeri ve Politik kariyerinin yanında şiirler yazmış, bir Asur dergisi ve Kütüphanesi kurmuştur. Bir Hollywood film yapımcısı olan Henri Charr 2015 baharında “Çeka” arşivleri doğrultusunda Freydun Atturaya’nın Tiflis’te tutuklanmasını, sorguya çekilmesini ve en sonunda ortadan kaybedilmesini konu alan bir yarı belgesel film ortaya koymuştur. Film Ermenilerin ve sonrasında Yahudilerin olduğu gibi bağımsız bir güvenli bölge oluşturmak üzere Asurların mücadelesini, I. Dünya Savaşı sırasında soykırım olarak tanınan Osmanlı orduları ve Kürt müttefikleri tarafından yok olmakla yüz yüze kalmalarını belgeliyor. Yarı belgesel filmin adı “A Man Before His Time”: Freydun Atouraya’nın duyulmamış hayatı. Chicago merkezli “Asur Evrensel İttifakı” Kuruluşu başkanlığında Asur Diasporası tarafından finanse edilmiştir. 2015 Baltimore protestoları 2015 Baltimore ayaklanmaları ABD'nin Maryland eyaletinin en büyük şehri Baltimore'da gerçekleşen protesto ve ayaklanmalar. 19 Nisan 2015 tarihinde Freddie Gray'in ölümü üzerine başlamıştır. Şehir sakinlerinden 25 yaşındaki afroamerikan Freddie Gray tutuklandıktan bir hafta sonra öldü. Tutuklandığında sağlıklı olan Grey daha sonra omurga ve gırtlağından yaralandı. Yaralanma nedeni ve koşulları resmi olarak açıklanmadı. 25 Nisan 2015'te başlayan protestolar esnasında 20 polis memuru yaralandı. Bölgede olağanüstü hâl ilan edilirken tutuklamalar asgari 200 rakamına ulaştı. Huntsville Huntsville aşağıdaki anlamlara gelebilir: Myuran Sukumaran Myuran Sukumaran (17 Nisan 1981 - 29 Nisan 2015), Endonezya'nın Bali adasından Avustralya'ya eroin kaçırmaya çalışırken arkadaşıyla beraber yakalanan Hint asıllı Avustralyalı uyuşturucu kaçakçısı. Londra, İngiltere doğumludur. Avustralyalı "Bali Nine" çetesi üyesi diğer arkadaşı Andrew Chan ile birlikte eroin kaçırırken yakalanan Myuran Sukumaran, Endonezya Cumhurbaşkanı Joko Vidodo'ya af mektubu yollamış, ancak af talepleri reddedilmiştir. İkili, 2005'te Bali'den Avustralya'ya 8,3 kilogram eroin götürmek isterken havaalanında yakalanmış ve idam cezasına çarptırılmışlardır. Endonezya'da haklarında idam kararı verilen Avustralyalı Myuran Sukumaran ve Andrew Chan'ın da aralarında bulunduğu 8 kişi, 29 Nisan 2015'te silahla kurşuna dizilerek idam edildiler. Ahmed Yasir (1994 doğumlu futbolcu) Ahmed Yasser (d. 17 Mayıs 1994), Katarlı futbolcudur. Qatar Stars League ekiplerinden Lekhwiya SC'de oynuyor.Hussein Yasser ve Mohammed Yasser'in de kardeşidir. Ali Afif Ali Afif (d. 20 Ocak 1988), KatarlÄ± futbolcudur. Qatar Stars League ekiplerinden Lekhwiya SC'de oynuyor. Amine Lecomte Amine Lecomte (d. 26 Nisan 1990), FransÄ±z futbolcudur. Qatar Stars League ekiplerinden Lekhwiya SC'de oynuyor. Chico Flores Chico Flores (d. 6 Mart 1987), Ä°spanyol futbolcudur. Qatar Stars League ekiplerinden Lekhwiya SC'de oynuyor. Dame Traoré Dame Traoré (d. 19 Mayıs 1986), Katarlı futbolcudur. Qatar Stars League ekiplerinden Lekhwiya SC'de oynuyor. Ivanildo Rodrigues Ivanildo Rodrigues (d. 12 Aralık 1988), Brezilyalı futbolcudur. Qatar Stars League ekiplerinden Lekhwiya SC'de oynuyor. Luiz Martin Carlos JÃºnior Luiz Martin Carlos Júnior (d. 13 Ocak 1989), Brezilya kökenli Katarlı futbolcudur. Qatar Stars League ekiplerinden Ed-Dehil'de oynuyor. Mohammed Razak Mohammed Razak (d. 4 Nisan 1986), KatarlÄ± futbolcudur. Qatar Stars League ekiplerinden Lekhwiya SC'de oynuyor. Nam Tae-hee Nam Tae-Hee (d. 3 Temmuz 1991), GÃ¼ney Koreli futbolcudur. Qatar Stars League ekiplerinden Lekhwiya SC'de oynuyor. SebastiÃ¡n Soria Sebastián Soria (d. 8 Kasım 1983), Uruguay asıllı Katarlı futbolcudur. Qatar Stars League ekiplerinden Lekhwiya SC'de oynuyor. Andrew Chan Andrew Chan (12 Ocak 1984 - 29 Nisan 2015) , Çin kökenli Avustralyalı uyuşturucu kaçakçısı. Chan Çin kökenli bir ailenin çocuğu olarak Sidney'de doğdu. Endonezya'nın Bali adasında diğer örgüt üyesi arkadaşı Myuran Sukumaran ile birlikte eroin kaçırırken yakalanıp idam cezası aldılar. Arkadaşı ve diğer başka suçlularla birlikte 29 Nisan 2015'te cezaları infaz edilmiş kurşuna dizilerek öldürülmüşlerdir. Bangır Bangır Bangır Bangır, Türk şarkıcı Gülşen'in dokuzuncu stüdyo albümü. 29 Nisan 2015'te Doğan Music Company tarafından yayımlandı. Çıkışı hakkındaki ilk bilgiler Şubat 2014'te duyuruldu ve Gülşen'in diğer meslektaşlarına şarkı yazıp bestelemesi yüzünden hazırlıkları bir süre ertelendi. İstanbul ve Londra'daki stüdyolarda yapılan kayıtları yılın ikinci yarısında başladı ve 2015'in ilk çeyreğinde de devam etti. 2013 çıkışlı önceki stüdyo albümü "Beni Durdursan mı?"ya benzer şekilde şarkıcı, albümdeki parçaların neredeyse tamamını tek başına yazıp besteledi. Tüm şarkı düzenlemeleri, aynı zamanda albüm yapımcılığını da üstlenen Ozan Çolakoğlu tarafından tamamlandı. Ağırlıklı olarak dans şarkıları içeren bir pop albümü olan "Bangır Bangır", içerdiği şarkılarda sokak ağzıyla yazılmış kısımlara ve slogan niteliği taşıyan sözlere yer verdi. Albüm, eleştirmenlerden karışık eleştiriler topladı. Birçoğu şarkıcıyı önceki albümdeki tarzını tekrar etmekle suçlayarak sözlerde Sezen Aksu'nun büyük etkisi olduğunu gözlemledi. Albüm görselleri ve imaj oluşturulurken Brezilyalı salsacı Carmen Miranda ve Meksikalı ressam Frida Kahlo'nun imajlarından ilham alındı. Ancak görseller de imaj da hem Amerikalı şarkıcı Katy Perry ile hem İngiliz şarkıcı FKA Twigs ile benzerlik taşıdığı gerekçesiyle olumsuz yorumlara maruz kaldı. Albümdeki şarkılardan üç tanesine klip çekildi. Klibi Havana, Küba'da çekilen isim şarkısı "Bangır Bangır", albümün ilk video klibi olarak gösterime girdi ve YouTube'da Türkiye'nin 2015 yılında en çok izlediği video klip oldu. Ayrıca ülkenin aynı yıl Google'da en çok aradığı şarkı olarak kayıtlara geçti. MusicTopTR Resmî Listesi'nde ise toplam on üç hafta bir numaradan inmedi. Ardından ikinci klip "Dan Dan" şarkısına Kaliforniya, Amerika Birleşik Devletleri'nde çekildi ve klipte Gülşen, kırmızı mayosu ve çizmeleriyle boy gösterdi. RTÜK, Gülşen'in klipteki hareketlerini "telefon ile arkadaşlık hizmeti veren kadınlara" benzetti ve çocuklar için zararlı bulduğu klibi yayınlayan kanallara uyarı cezası verdi. Üçüncü ve son klip ise "Büyük Hatırın Var"a çekildi ve albüm çıktıktan iki yıl sonra gösterime girdi. "Bangır Bangır", çıkar çıkmaz D&R'ın Çok Satanlar listesine bir numaradan giriş yaptı ve 2015 sonuna kadar 100 bin fiziki kopya satarak Türkiye'de yılın en çok satan ikinci albümü oldu. DMC, satış başarısı sayesinde albüme altın sertifika verdi. Albümün tanıtımları için Gülşen, Türkiye'nin ve Avrupa'nın çeşitli şehirlerinde turneye çıkarak yüz binlerce kişiye konser verdi; ayrıca "Bangır Bangır"ın Yılın Klibi ve Yılın Şarkısı kategorilerinde ödüle layık görüldüğü 42. Altın Kelebek Ödülleri'nde de sahne alarak ödüllü şarkıyı ve "Dan Dan"ı seslendirdi. 2013'te 366 binlik dijital ve 100 binlik fiziki satış rakamıyla Türkiye'de yılın en çok satan çalışması olan sekizinci stüdyo albümü "Beni Durdursan mı?"yı çıkaran Gülşen, bu albümde neredeyse tamamen kendi yazıp bestelediği şarkılara yer verdi, bazı şarkıların bestelenmesinde sevgilisi Ozan Çolakoğlu kendisine yardım etti. Çolakoğlu ayrıca albümdeki parçaların düzenlemelerini de yaptı. Albümden çıkan "Yatcaz Kalkcaz Ordayım" ve "Kardan Adam" şarkıları Türkiye'de haftalarca bir numarada kaldı. Şubat 2014'te Gülşen, sonraki stüdyo albümü için çalıştığını ve şarkılarını 2015'te Türkiye'de yaz yaşanırken yayımlayacağını duyurdu. Aynı ay "Bugün" gazetesi ise şarkıcının diğer meslektaşlarına şarkı yazıp bestelemekten vakit bulamayınca kendi albümünü ertelemek zorunda kaldığını yazdı. Nisan'da Gülşen, Murat Boz ile iş birliğine gittiği "İltimas" single'ını yayımladı. Bu single'ın ardından Ozan Doğulu'nun "130 Bpm Moderato" (2014) albümündeki "Namus" şarkısını ve "Kayahan'ın En İyileri No.1" (2015) albümündeki "Emrin Olur" şarkısını seslendirerek müzikal çalışmalarına devam etti. 3 Eylül 2014'te, Twitter üzerinden Ozan Çolakoğlu'nun stüdyosundan fotoğraf paylaşarak yeni albümün kayıtlarının başladığına değindi. 12 Eylül'de ise "Yeni yazdığım şarkıları bir an önce paylaşmak için aşırı sabırsızım. Şu an bunları, bir şarkıyı daha tamamlamış olmanın heyecanıyla yazıyorum." şeklinde bir tweet attı. Kasım'da kapak kızı olduğu "Cosmopolitan"a verdiği röportajda albümün 2015'in ilk yarısında yayımlanacağını doğruladı. Albüm çalışmalarına odaklanmak için 2015'te, dönemsel olarak, kendisine ilham verdiğini düşündüğü Londra'ya taşındı. 19 Mart'a gelindiğinde ise kayıtların bitmek üzere olduğunu açıkladı. Gülşen'in "heyecanlı, hareketli ve neşeli" diye tanımladığı "Bangır Bangır", ağırlıklı olarak dans şarkılarından oluşan bir pop müzik albümü olarak ortaya çıktı. Tüm şarkılar Gülşen tarafından yazılıp bestelendi, sadece yedinci şarkı "Büyük Hatırın Var"ın bestelenmesinde Ozan Çolakoğlu da görev aldı. Bunların yanı sıra albüm yapımcısı da olan Çolakoğlu, albümdeki tüm şarkıların düzenlemelerini ve programlamalarını da tek başına yaptı. Kayıtlar, İstanbul'daki Kaya Müzik ile Ozinga Productions adlı stüdyolarda ve Londra'daki Matrix Studio Complex'te tamamlandı. Mastering işlemi ise New York'taki Tom Coyne Sterling Sound'da gerçekleştirildi. Şarkıların sözleri birçok özlü söz ve slogan, yer yer ise sokak ağzıyla yazılan kısımlar içerdi. Toplam 10 şarkıdan oluşan albüme adını veren "Bangır Bangır" şarkısı, albümün açılış şarkısıdır ve sözleri sokak ağzıyla yazılmıştır. Nakaratı "Yavrum kaldır kollarını / Teslim ol etrafın sarılı / Sabret af çıksın sana / Ben öptüreceğim bu evin yollarını" sözlerinden oluşur ve içinde kaşık sesleri barındırır. Ardından eleştirmen Yavuz Hakan Tok'un "Irgalamaz Beni" ile benzer bulduğu eurodans şarkısı "Bir Fırt Çek" gelir. Üçüncü sırada "Kara Liste" ve dördüncü sırada Gülşen'in sevdiği kişiyi isteklerini yerine getirmediği takdirde kendini öldürmekle tehdit ettiği "Dan Dan" yer alır. "Kardan Adam" ile karşılaştırılan beşinci şarkı "Ellerinden Öper", yavaş bir tempoyla başladıktan sonra hareketli bir hâl alır. Ardından gelen "Yıkım Kararı" ise yavaş bir tempoya sahiptir ve Naim Dilmener'e göre barındırdığı "Yıkım kararı almışsın, bu evlerde durulmaz." sözleri albümün en vurucu kısmıdır. Eurodans tarzındaki yedinci şarkı "Büyük Hatırın Var"da Çolakoğlu, featuring sanatçısı olarak belirtilmiştir. Yüksek tempolu sekizinci şarkı "Parti Kur Oy Vereyim"de Gülşen, sevdiği kişiye olan fanatikliğini anlatır. Peşlerine sırasıyla yerleştirilen "En Sevdiğim Yanlışım" ve "Can Yeleğim" şarkılarının yavaş bir temposu vardır; ikincisi albümün kapanış şarkısıdır. Albümün kapağı, 24 Nisan 2015'te Twitter üzerinden dolaşıma girdi. Kapaktaki ve Emre Ünal tarafından çekilen diğer albüm fotoğraflarındaki imajı stilist Bahar Kongel Fransez tarafından oluşturulan şarkıcı, görüntüsünde "egzotik kadınlar" Carmen Miranda ve Frida Kahlo'dan esinlendi. Kapaktaki ve albüm kitapçığında yer alan çizimler ise Pelin Kırca tarafından yapıldı. Naim Dilmener, albümdeki tuhaflıkların başlangıcı olarak gördüğü kapak için "Bir tablo gibi olsun istenmiş kapak fotoğrafında, renklerden hiç fedakârlık edememiş Gülşen, karnını içeri çekip dümdüz yaparak bize bakıyor. Egzotik derken orman anlamışlar, orman derken de maymun. Kapakta iki maymun birden var. İki yeter demişler muhtemelen, üç olsa başka yere çekerdi manayı; Gülşen'in hiç bezi olmamış o taraklarda." yorumunu yaptı. Fotoğraflar yayımlandıktan sonra şarkıcı, görsellerin Amerikalı şarkıcı Katy Perry'nin "Prism" (2013) albümünün çıkış single'ı "Roar"un klibinden alıntı olduğuna dair eleştirilere maruz kaldı. "Sabah" gazetesi, eleştiriler yüzünden "Küba'da çekilen kapak fotoğraflarında Perry'nin maymunlu orman figürlerine benzeyen fotoğraflarından vazgeçen şarkıcının, basına başka fotoğraflar servis ettirdiğini" yazdı. Bir diğer eleştiride ise imajın İngiliz şarkıcı FKA Twigs'in görüntüsüne benzediği ifade edildi. "Sözcü", bu benzerlik yüzünden oyuncu Yasemin Allen'ın Gülşen'i "Pop müzik yapanların alternatif tarzların imajlarını kopyalamalarına karşıyım. Biraz uyuz olabiliyor farklı kitleler için. Yaşam felsefesiyle imaj arasındaki uçurum biraz uyuz yani. Bu konuda eski kafalıyım. Türk popçuların imajları fazla değişken." sözleriyle eleştirdiğini yazdı. "Bangır Bangır", 29 Nisan 2015'te Doğan Music Company tarafından Türkiye'de CD ve dijital indirme formatlarında, dünya genelinde yalnızca dijital indirme seçeneğiyle yayımlandı. Türkiye'de çıkar çıkmaz D&R'ın fiziki Çok Satanlar listesine ve iTunes'un dijital satış listesine bir numaradan giriş yaptı. Haziran 2015 sonuna gelindiğinde ülkedeki CD satışları 60 bine ulaştı, Eylül'de bu rakam 80 bine yükseldi ve yıl sonunda toplam 100 bin satarak beş binlik bir farkla Demet Akalın'ın "Pırlanta"sından sonra yılın en çok satan ikinci albümü oldu. Albüme satış başarısı sayesinde yapımcı şirketi DMC tarafından altın sertifika verildi. Bunların yanı sıra "Bangır Bangır", KKTC Cypaparazzi Ödülleri'nden ve Haliç Üniversitesi Yılın En'leri Ödülleri'nden Yılın En İyi Albümü kategorisinde ödül aldı; Radyo Boğaziçi Müzik Ödülleri'nde En İyi Albüm dalında adaylık elde etti. Yıl sonunda TTNET Müzik, site üzerinden 10 milyondan fazla dinlendiği için çalışmayı "Yılın Albümü" şeklinde tanıtırken iTunes Store Türkiye ise "En İyi Pop Albümü" şeklinde tanıttı. "Bangır Bangır", müzik eleştirmenlerinden karışık eleştiriler aldı. "Hürriyet"ten Naim Dilmener, albüme beş üzerinden iki yıldız vererek tüm şarkıların beste ve söz açısından önceki albüm "Beni Durdursan mı?"nın çıkış şarkısı "Yatcaz Kalkcaz Ordayım"ın etkisi altında olduğunu yazdı ve şarkıların "pata küte ritimlerin altında kaldığına" dikkat çekti. Ayrıca "Sezen Aksu'nun Tarkan için yazdığı şarkılardan ve Çolakoğlu'nun Tarkan'a yaptığı o altın günlerin düzenlemelerinden izler taşıyan şarkılar, bol miktarda özlü söz ve slogan ihtiva ediyor." yorumunu yaparak "Bir Fırt Çek"in vokallerini Demet Akalın'ın vokallerine benzetti. Hayat Müzik sitesinde yazan müzik eleştirmeni Yavuz Hakan Tok, Dilmener'e benzer şekilde olumsuz bir eleştiri sundu. Albümün, aynı adlı çıkış şarkısı hariç, "Beni Durdursan mı?" ile "aynı formüller, aynı matematik, çok benzer söz ve melodi öbekleri" kullanması yüzünden farklı olmadığını ve "Gülşen cephesinde hiçbir şeyin değişmediğini" yazdı. Dikkat Müzik sitesinden Olcay Tanberken, "Albümün tamamına tek seferde baktığımızda karşımızda pek de 'yeni' bir Gülşen göremiyor, hatta kendini fazlasıyla tekrarlamış olduğundan ötürü üzülüyoruz." şeklinde bir eleştiri sundu. Dilimin Ayarı Yok sitesinden Cem Özsancak ise albümü "Beni Durdursan mı?"dan zayıf buldu ve ""Bangır Bangır", hafif hafif Gülşen'in tekrara düştüğüne ya da yeni bir şey söylemediğine işaret ediyor." yorumunu yaptı. "Habertürk" gazetesinden köşe yazarı Esin Övet, albümü "genel anlamda güzel" diye nitelendirerek şarkıları "Sezen Aksu tadında" buldu ve "Bangır Bangır"ın "şarkıcının her çıkardığı albümde kendine ekleyip biraz daha öne çıkması" durumuna bir kanıt olduğunu yazdı. "Milliyet" için yazan DJ Suat Kavukluoğlu, Gülşen'in "müziğin güncel nabzını, hit matematiğini çok iyi analiz ettiğini" ifade ederek albümde "Sezen Aksu ve Nazan Öncel'in sokak ağzıyla yazılmış 'Şımarık', 'Seni Yerler' ve 'Erkekler de Yanar' gibi ateşi yüksek şarkılara" rastladı. "Gzone"dan Mert Bell, olumlu bir eleştiri sunarak şarkıcının söz yazarlığını "başarısının en büyük paydası" diye değerlendi ve "Bu albümde de Ozan Çolakoğlu’nun Gülşen şarkılarına uyguladığı formüller ufak değişiklikler ile devam ediyor." diye yazdı. "Bangır Bangır"ı tanıtmak için Gülşen, albüm çıktıktan sonra 2015 ve 2016'da Türkiye'nin çeşitli yerlerindeki konserlerde performans sergiledi. Albüm kapsamında Mayıs'ta çıktığı ilk Türkiye turnesinde yedi günde toplam 400 bin kişiye konser verdi. Eylül 2015'te Cemil Topuzlu Açıkhava Tiyatrosu'nda yaklaşık altı bin kişiye ve Nisan 2016'da Bostancı Gösteri Merkezi'nde yaklaşık üç bin kişiye şarkılarını seslendirdi. Türkiye'deki şehirlerin yanı sıra 2015'te Bochum, Brüksel, Münih ve Viyana gibi Avrupa şehirlerinde de sahne aldıktan sonra Ocak-Nisan 2016 arasında Avrupa'da 25 konserlik bir turneye çıktı. "Bugün"den Okan Işık'ın yazdığına göre şarkıcı, turnenin 20 gösterisinden konser başına €40 bin kazanarak toplamda 2,6 milyon hasılat elde etti. Konserlerin yanı sıra Kasım 2015'te 42. Altın Kelebek Ödülleri'nde sahne alarak "Dan Dan"ı ve "Bangır Bangır"ı seslendirdi. Albümün ilk video klibi aynı adlı hit şarkı "Bangır Bangır"a Havana, Küba'da çekildi. Klibi Metin Arolat yönetti ve üç gün süren çekimler için ekip on gün boyunca şehirde kaldı. Klibin gösterimi 28 Nisan 2015'te başladı ve çalışma 2015 sonunda Türkiye'nin YouTube üzerinde en çok izlediği video oldu. Eylül 2016 itibarıyla klibin site üzerindeki izlenme rakamı 200 milyonu geçti. "Bangır Bangır" ayrıca Türkiye'nin 2015'te Google'da en çok aradığı şarkı oldu. MusicTopTR Resmî Listesi'nde ise çıktığı haftanın peşinden gelen haftanın 7 Mayıs tarihli listesinde bir numaraya yükseldi ve 7 Ağustos'taki listeye kadar toplamda on üç hafta zirveden inmedi. 42. Altın Kelebek Ödülleri'nde çalışmaya Yılın Klibi ve Yılın Şarkısı kategorilerinde ödül verildi. İkinci klip "Dan Dan", 10 Ağustos 2015'te gösterime girdi. Maliyeti $150.000 olan çekimler Koray Birand yönetmenliğinde Kaliforniya, ABD'de on beş saatte tamamlandı ve klipte Norveçli model Helge şarkıcıya eşlik etti. Aşkını arayan bir kadını canlandıran Gülşen, klipte kostüm olarak kırmızı bir mayo ve kırmızı bir çizme giymeyi tercih etti. Klibin YouTube'daki izlenme rakamı Eylül 2016 itibarıyla 85 milyonu geçti, şarkı ise MusicTopTR Resmî Listesi'nde üç numaraya kadar yükseldi. Mart 2016'da Türkiye'nin televizyon denetleme organı RTÜK, klip hakkında bir rapor hazırlayarak Türk müzik kanalları Dream Türk, Kral Pop TV, Number One TV ve PowerTürk TV'ye uyarı cezası verdi. Raporda "çocuk ve gençlerin fiziksel, zihinsel veya ahlaki gelişimine zarar verebilecek türde" olduğu yazılan klipte Gülşen için ise "Kırmızı mayoya benzeyen kıyafetiyle bedenini cesurca sergileyen şarkıcının yatağın üzerinde gösterdiği davranışlar, telefon ile arkadaşlık hizmeti veren kadınların reklam karelerine benzemektedir." ifadeleri kullanıldı. Bunun üzerine Gülşen, "kadınlık onuruna ağır bir saldırı" olarak tanımladığı raporun "şahsına yönelik kabul edilemez derecede çirkin benzetme ve hakaret içerdiğini" söyledi. Mayıs'ta bu kanallardan Dream Türk'e, sözlerinin "ergenlik çağının bunalımlarını yaşayan çocuklara problemler karşısında intiharı çözüm olarak gösterdiği" öne sürülen şarkının klibini tekrar yayınladığı için 14.359 ceza kesildi. Üçüncü klip "Büyük Hatırın Var"in gösterimi 20 Temmuz 2017'de başladı. İkinci klip "Dan Dan"a benzer şekilde Koray Birand tarafından yönetilen klibin çekimleri İstanbul'da iki günde tamamlandı. Şarkı, Türkiye'de MusicTopTR Resmî Listesi tarafından derlenen En Hızlı Yükselenler listesine bir numaradan giriş yaptı. Tüm şarkılar Gülşen tarafından yazılıp bestelendi. "Büyük Hatırın Var"ın bestelenmesinde Ozan Çolakoğlu da görev aldı. Yapım görevlileri, "Bangır Bangır" albüm kitapçığından alınmıştır. Suzanne Crough Suzanne J. Crough (d.6 Mart 1963, Kaliforniya ; ö. 27 Nisan 2015, Nevada), Amerikalı oyuncu. "Tracy Partridge" karakterini canlandırdığı 1970-74 arası yayınlanan ABD yapımı sitcom "The Partridge Family" ile tanındı. Crough Fullerton, Kaliforniya doğumludur. Crough 27 Nisan 2015'te Nevadada 52 yaşında öldü. Cupertino Cupertino, ABD'nin Kaliforniya eyaletinde bir şehirdir. Santa Clara Kontlugu'na bağlıdır. Apple şirketinin merkezine ev sahipliği yapmasıyla tanınır. Teresa Rebull Teresa Rebull (bilinen adıyla : Teresa Soler i Pi)(d. 21 Eylül 1919, Sabadell, Barselona ili ; ö. 15 Nisan 2015, Banyuls-sur-Mer, Pyrénées-Orientales), İspanyol kadın şarkıcı.. Capua Capua, Güney İtalya'da Caserta iline bağlı bir komündür. Capua ismi Etrüskçe'de Capeva'dan gelir. "Bataklık ve şehir" anlamına gelir. Marcus Porcius Cato tarafından kurularak sonra Etrüsklerin eline ve ondan sonra da Romalıların eline geçmiştir. İkinci Pön Savaşında Roma'nın eline geçmiştir. 456 yılında şehir Vandallar tarafından yağmalandı. 839 yılında Benevento Düklüğü Capua'yı ele geçirdi. 1860 yılından sonra İtalya Krallığının eline geçmiştir. Alptekin Işıkalp Alptekin Işıkalp, (d. 10 Eylül 1973, Kırklareli) Türk Ralli pilotu. Kırklareli'nde doğan Alptekin Işıkalp, Özel Ortadoğu Kolejini bitirdikten (1991) sonra Boğaziçi Üniversitesi Turizm bölümünü bitirdi (1996) . Ardından International Tourism Management - Avusturya'da akademik eğitimini tamamladı.(1998) Kendini geliştirmek için yurt dışında ileri sürüş teknikleri eğitimi aldı. Yazılı ve görsel medyada halen otomobil testleri ve güvenli sürüş testleri hakkında yazılar yazıyor ve programlar yapıyor. Otomobil yarışları haricinde, motorsporları, snowboard, wakeboard sporlarıyla ilgileniyor. Evli ve 1 çocuk babası olan Işıkalp, iyi derecede ingilizce ve orta seviye de Almanca biliyor. 1992 yılında ehliyetini alır almaz yarışlara başlayan Alptekin Işıkalp kariyeri boyunca birçok yarışlara katıldı. Pist kategorisinde üç kez Türkiye Markalar Şampiyonluğu. Ralli yarışlarında ise çok sayıda birincilikler yaşadı. Tony Hale Anthony "Tony" Hale, (d. 1970, West Point, New York), AmerikalÄ± komedyen ve oyuncu. Eudokia Angelina Eudokia Angelina (ya da Eudocia Angelina) (, ; ö. y. 1211, ya da sonrası), Sırp Kralı I. Stefan Prvovençani'nin eşi, Bizans İmparatoru V. Aleksios'ın metresi. Bizans İmparatoru III. Aleksios ile Efrosini Dukena Kamatera'nın kızı. Eudokia Angelina, önce Raška hükümdarı Stefan Nemanja'nın ikinci oğlu I. Stefan Prvovençani ile evlenmiştir. Evlilik, babası Suriye'de sürgündeyken 1186 civarında amcası İmparator II. İsaakios tarafından ayarlanmıştır. 1195 yılında, kayınpederi bir manastıra kapanıp emekli olunca, kocası önce Raška hükümdarı (daha sonra Sırbistan Kralı) olmuştur. Hikâyeyi anlatan tarihçi Nikitas Honiatis'e göre, Haziran 1198 tarihinden sonra bir tarihte, Eudokia ve Stefan'ın arası bozulup, birbirlerini zina yapmakla suçladılar ve Eudokia Konstantinopolis'e babasının yanınan döndü. Konstantinopolis'te, Eudokia gelecekte V. Aleksios olarak imparator olacak Aleksios Dukas Murzuphlus'ın metresi oldu. Dördüncü Haçlı Seferi sonucu şehir yağmalanırken, 12 Nisan 1204 tarihinde sevgilisi ve annesi ile Trakya'ya kaçtı. Tahttan indirilmiş babası III. Aleksios'un iltica ettiği Mosynopolis'e ulaştıklarında, Eudokia'nın V. Aleksios ile evlenmesine izin verildi fakat kısa bir süre sonra kocası, babasının emri ile tuzağa düşürülüp tutuklandı ve sonucunda öldürüldü. Eudokia, üçüncü kez III. Aleksios ve ailesine sığınma hakkı veren Korint hükümdarı Leo Sgouros ile 1204 yılında evlendi. Kuşatılmış Korint kalesinde, 1207/1208 yılında Leo Sgouros, intihar etti. Eudokia'nın 1211 yılı civarında öldüğü düşünülmektedir. Stefan "Prvovençani" ile olan evliliğinden iki çocuğu olmuştur: Molla Nasreddin Molla Nasreddin, () 20. yüzyıl başında Celil Memmedguluzade editörlüğünde Azerbaycan Türkçesi ile yayımlanan haftalık siyasi mizah dergisi. Azerbaycan’da yayımlanan ilk mizah dergisidir. Azerbaycan’da mizah sanatının ve mizah edebiyatının öncüsü olan karikatür sanatının ortaya çıkmasında önemli rol oynayan, Molla Nasreddin dergisi, Adını hazırcevaplığı ile tanınan fıkra tipi Molla Nasreddin’den (Nasreddin Hoca) alır. Rus Çarlığı, İran Şahlığı ve Osmanlı Devleti’nin son zamanlarını mizahî bir dil ve anlatımla yermiş; sıklıkla anadil, özgürlük, din, eğitim, köylü ve işçi hakları konularını işlemiş; Azerbaycan’ın dışında Fas’tan İran’a kadar geniş alanda okuyuculara ulaşmış; doğu ülkelerinde demokratik düşüncenin gelişmesinde etkisi görülmüştür. Derginin yaratıcısı ve editörü yazar Celil Memmedguluzade idi. Devrin Tiflis’teki önemli yazar, şair ve ressamları derginin çatısı altında toplanmış ve Azerbaycan edebiyatında ve basınında yeni bir ekolün başlatmışlardır (Molla Nasreddin Edebi Ekolü). 1906-1917 arasında Tiflis'te çıkarılan dergi, 1921'de Tebriz'de, 1922'den itibaren Bakü'de yayın hayatını sürdürmüştür. Molla Nasreddin, yayın hayatına 1906’da Tiflis’te başladı. 1905 yılında “"Şarki-Rus"” gazetesinin kapatılmasıyla boş kalan "Gayret Matbaasını satın alan Celil Memmedguluzade ve Ömer Faik Nemanzade, farklı gazete ve dergiler çıkarmak için çeşitli teşebbüslerde bulunmuşlardı ancak Azerbaycan’da mizah dergisinin yokluğu onları Molla Nasreddin’i çıkarmaya itti. İlk sayı 7 Nisan 1906’da çıktı. 1000 adet basılan ilk sayıdan itibaren halktan büyük ilgi gördü. İlk sayının ön kapağında, uyuyan Müslümanları uyandırmaya çalışan Molla Nasreddin tasvir edilmekteydi. Celil Memmedguluzade’nin “"Molla Nasreddin"” takma adı ile yazdığı “"Sizi Deyib Gelmişem"” başlıklı yazıda derginin varoluş gayesi açıklandı. Molla Nasreddin’in 340'ı Tiflis'te, 8'i Tebriz'de 400'ü Bakü'de olmak üzere 748 sayısı yayımlanmıştır. Dergi 1906’dan 1917’e kadar yayın hayatına Tiflis’te devam etmişti I. Dünya Savaşından sonra ağırlaşan baskılar üzerine dergiyi kapatmak zorunda kalan Mirza Celil, 1921’de Molla Nasreddin’i yeniden Tebriz’de yayımlamaya başladı. Ne var ki İran hükümetinin baskılarının gittikçe artması üzerine kısa sürede Bakü’ye döndü. Kasım 1922’de aydınların baskısı ile Molla Nasreddin’i çıkarmasına izin verildi ve dergi yayın hayatına Bakü’de devam ettii. Dergi hiciv vasıtasıyla toplumsal hayattaki olumsuzlukların tamamını tenkit etmiş; bolşeviklerin aksine dine değil, hurafe bidatlere karşı savaşmıştır.Nitekim C.Memmedkuluzâde’nin derginin dördüncü sayısında yayınlanan makalesinde Allaha, peygambere ve imamlara itaatin gereği ifade edilmekle beraber, hurafeler de tenkit edilmiştir. Bolşevikler tarafından, Ocak 1932 tarihinde editörünün söz konusu tutumundan dolayı, materyalizmin değerlerini yansıtmadığı gerekçesiyle derginin ismi, Allahsız olarak değiştirilmiş; Veli Huluflu derginin editörlüğüne atanmıştır. Böylece Molla Nasreddin'in yayın hayatı son buldu. Allahsız dergisi, Molla Nasreddin kadar yaygınlık kazanmamış; 1935’ten başlayarak 5000 nüshayla basılan Allahsız gazetesine dönüştürülmüş, fakat halkın tepkileri sonucunda gazete kapatılmıştır. 1903-1905’te Tiflis’te yayımlanan ünlü Türkçe Şarki-Rus gazetesinin yazar ve şair kadrosunda bulunan edebiyatçıların büyük kısmı daha sonra Molla Nasreddin’in çekirdek kadrosunu oluşturmuştur. Dergide Celil Memmedguluzade “"Molla Nasreddin"”, Ömer Faik Numanzade ise "Ümidvar, Dermend, Hayrani" müstearlarıyla yazılar yayımladı. Sekizinci sayıda ilk mısrası “"Ol gün ki halıg eder bir övlad"” olan şiiri ile ilk defa dergide yer alan Mirza Ali Ekber Sabir, Molla Nasreddin’in en etkin isimlerinden biri oldu. Dergide en çok "Hophop, Ağlar Güleyen, Ebuneser-Şeybani" ve "Cingöz Bey" imzalarını kullandı. Derginin etrafında toplananlar arasında Ebdurrahim Bey Hagverdiyev, Eli Nezmi, Üzeyir Hacıbeyov gibi demokratlar, Neriman Nerimanov, Semed Ağa Ağamalıoğlu, Memmed Memmedyarov gibi Bolşevikler, Salman Mümtaz, Eyneli Sultanov gibi liberalizm eğilimliler; Abdullah Şaik, Firudunbey Köçerli, Yusuf Vezir Çemenzeminli, Mirzeli Mö'cüz, Memmed Said Ordubadi gibi aydınlar vardır. Oskar Şmerling, derginin ilk ressamıdır. Josef Rotter, E. Eminzade, Azim Azimzade dergide ün kazanmış karikatürist ve ressamlardandır. Molla Nasreddin, Azerbaycan Türkçesi ile yayımlanan bir yayındır. Derginin yayın felsefelerinden biri, ana dilde yayındır. Toplumun büyük bir kısmı okuma yazma bilmediği için Molla Nasredin dergisi yazarları edebi dilin geliştirilmesinde halk diline yönelme gereğini savunmuşlardır. Dergi, ülkenin geleceği açısından Molla Nasreddin ile pek çok konuda amaç birliği içerisinde olan Füyûzat ile dil meselesinde ayrılmıştır. Füyûzat Arapça- Farsça tamlamalarla ve zaman zaman ağdalı bir Osmanlı üslubuyla seçkin bir kesime hitap ederken, Molla Nasreddin tamamen açık, duru bir Azerbaycan Türkçesiyle ve sade bir üslupla topluma yönelik yayın yapmıştır. Molla Nasreddin'in kurucusu Celil Memmedgülüzade pek çok yazısında “anadili” vurgusu yaparak, Farsça ve Rusça yazanları eleştirmiş; edebî dilin geliştirilmesi ve konuşma diline yakınlaştırılması konusunda son derece duyarlı bir tavır sergilemiştir. Derginin en önemli isimlerinden Ali Ekber Sabir de gücünü aynı duyarlılıktan almaktaydı. Gerek Memmedkuluzade’nin gerekse Sabir’in edebi dil konusunda sergiledikleri bu tavır, başta Eli Nazmi olmak üzere, hemen hemen bütün Molla Nasreddin yazar kadrosu tarafından benimsenmiş bir tavırdır. Tiflis’te çıkan sayılarında merkezi yönetimle, insanların dinî duygularını sömüren mollalarla, ahlaksızlarla mücadelesinde hiciv ve kara mizah ön planda idi. Atasözlerinin, bilmecelerin, manilerin anlam değiştirerek veya farklı şekillere sokularak halkın geri kalmışlığının nedenleri, yöneticilerin zulümleri ve mollaların dinî duyguları sömürmeleri eleştirilmekteydi. Böylece derginin kendine özgü atasözleri ve bilmeceleri oluştu. Ayrıca “"Molla Nasreddin Lügati"” başlıklı yazılarda kelimelerin anlamları mizah unsuru oluşturacak şekilde değiştirilerek verilmiştir. Ölüler "Ölüler", 1914 yılında "James Joyce" tarafından yazılan "Dublinliler" kitabının son öyküsüdür. Kitaptaki en uzun öykü olma özelliğini taşımaktadır. Özgün haliyle 15,672 kelimeden oluştuğu için kısa öykü yerine novella olarak da adlandırılabilmektedir. Aynı isimle tek perdelik bir oyun olarak 1967'de Hugh Leonard tarafından tiyatroya uyarlanmıştır. Ayrıca 1987 yılında yönetmen John Huston tarafından yine "Ölüler" ismiyle filme dönüştürülmüştür. 1999 yılında Richard Nelson ve Shaun Davey tarafından müzikal olarak sahnelenmiştir. Orijinal eserde Christopher Walken başrolde oynamıştır. Gabriel Conroy, Gretta Conroy, Kate ve Julia Morkan ve Bartell d'Arcy James Joyce'un daha sonraki Ulysses adlı romanında atıfta bulunulan karakterlerdir; buna rağmen "Ölüler" öyküsündeki hiçbir karakterin romana doğrudan etkisi yoktur. Öykü, Morkan kardeşlerin evlerinde geleneksel dans ve yemek partisi verdikleri bir akşamda, 1904 yılının Ocak ayının ilk haftası olduğu anlaşılan, muhtemelen Epifani Bayramının kutlandığı 6 Ocak günü Gabriel Conroy üzerinde yoğunlaşır. Dublinliler'deki diğer öykülerde olduğu gibi, "Ölüler"de de can yakıcı kendinin farkında olma anları birbirini izler, James Joyce bunu epifani olarak tanımlar. Anlatıcı genellikle Gabriel'in kendine güvensizliği, asosyalliği ve huzursuzluğuyla başa çıkmak için kendince geliştirdiği savunma mekanizması üzerinde durur. Öykü, Gabriel'in evli kaldıkları süre boyunca karısının geçmişi hakkında pek bilgiye sahip olmadığını keşfetmesiyle doruk noktasına ulaşır. Gabriel ve eşi partiye teşrif ettiklerinde, Gabriel hizmetçi kızla karşılaşır ve ondan evlilik planları hakkında sorduğu bir soruya karşılık beklemediği bir cevap alır; rahatsız olan Gabriel kıyafetini düzeltmeye koyulur sonra kızın avucuna Noel için biraz para sıkıştırır. Kısa bir süre sonra, eşinin teyzelerine Gabriel'in ona kötü havalarda galoş giydirmesi üzerine şaka yapmasına bozulur. Daha da kötüsünü dans partnerinden bulur. Miss Ivors ona bir Protestan gazetesine yazı yazdığı için "Batılı Briton" hitabıyla sataşır. Miss Ivors onu ve eşini Aran adalarında bir ay sürecek bir geziye davet eder; fakat Gabriel İrlanda'da daha fazla vakit geçirmek istemediğini söyleyip bu teklifi kabaca reddeder. Bu gibi bölümlerde, Gabriel anlatıcı tarafından özellikle acınacak hallerde tasvir edilmiştir. Benzer şekilde yemek konuşması öncesinde Robert Browning'den alıntıladığı dizelerin onu fazla gösterişçi, kendini beğenmiş göstereceğinden endişelenir; çünkü aynı şekilde sesleneceği toplulukla arasında belirli bir kültür farkı olduğunu, bu yüzden de kullanacağı kelimelerin anlaşılamayacağını tahmin eder. Daha sonra yemek için kadeh kaldırırlarken, Gabriel, koyu bir İrlanda milliyetçisi olan Miss Ivors'a sarfettiği sözlere karşıtlık oluşturacak şekilde İrlanda konukseverliğini över. Konuşması ağırlıklı olarak geleneklere tutunmuştur; ayrıca eşinin evlenmeden önceki bir hikâyesini duyduktan sonra geçmişin onun için ne anlama geldiği dikkate alınırsa, İrlanda erdemlerini ve geçmişi idealize etme çabaları son derece ikiyüzlü ve yapmacık durmaktadır. Gabriel partiden ayrılmak için hazırlanırken, merdiven boşluğunda içeriden gelen müziğe dikkat kesilmiş ve düşüncelere dalmış bir kadın görür. Karısı olduğunu farketmeden ona bir dakika kadar bakar. Karısını, ismini Uzaktan Müzik koyacağı bir resimdeki model olarak zihninde canlandırır.Karısının kendinden geçmiş, hüzünlü hali kendinde cinsel arzuları canlandırır. Gabriel ve karısı partiden kalacakları otele doğru dönerken, onun zihni karısına duyduğu özlem ve arzularla fazlasıyla meşguldür. Kendileri için ayırttığı otel odasında, karısını dolaylı olarak zihnindekilerle yüzleştirmeye çalıştığında onun tepkisiz kaldığını fark eder. Yarı alaylı yarı imalı birkaç sorudan sonra Gabriel, karısının Bartell d'Arcy'nin partide çaldığı "The Lass of Aughrim" isimli şarkının etkisiyle hüzünlendiğini öğrenir. Biraz üsteledikten sonra Gretta, bu şarkının ona evlenmeden önce Galway'deki hayatını ve Michael Furey adındaki bir çocukla yaşadığı kısa süreli aşkı hatırlattığını söyler. Dublindeki manastır okuluna gönderilmeden önce Gretta, orada büyükannesiyle kalıyordur. Michael çok hastadır ve Gretta'yı göremiyordur. Gretta'nın Galway'den ayrılacağı zaman, yataktan çıkmaması gereken Michael yağmurun altında Gretta'nın penceresinin önüne kadar gelir ve Gretta ayrıldığında bir daha görüşemeyeceklerine rağmen, bir hafta içinde ölür. Öykünün geri kalanı Gabriel'in, karısının hikâyesini duyduktan sonraki düşüncelerini; kendisi, karısı, geçmişi, yaşayanlar ve ölüler hakkındaki değişen fikirlerini derinlemesine inceler. Kendi içinde, duygusuzca yaşayıp gitmektense genç yaşta ölmenin yeğ olduğunu değerlendirmeye zorlanır. Gabriel, öbür dünyaya göçmekte geç kaldığını fark eder gibidir. "Ölüler" bazı eleştirmenler tarafından Dublinlilerdeki en etkileyici ve en ünlü öykülerden biri olarak kabul edilmektedir. "Ölüler" Hugh Leonard tarafından 1967'de tek perdelik bir oyun olarak sahneye uyarlanmıştır. 1987 yılında John Huston'ın aynı isimle yönettiği filmde, Gretta Conroy'u Anjelica Huston, Gabriel Conroy'u da Donal McCann oynamıştır. Film, aynı yıl vefat ettiği için, John Huston'ın son filmi olma özelliğini taşımaktadır. 1999'da "Ölüler" Richard Nelson ve Shaun Davey tarafından Broadway müzikali olarak sahnelenmiştir, bu uyarlama sayesinde Tony ödülüne layık görülmüşlerdir. Orijinal eserde Gabriel Conroy'u Christopher Walken canlandırmaktadır. Michael Bodkin (d. 1879 - 11 Şubat 1900) öyküdeki Michael Furey karakterinin ilham kaynağıdır. Galway'i 13. YY'dan 19. YY'a kadar ekonomik, sosyal ve siyasi anlamda yönlendiren 14 tüccar aileden birinin soyundan gelmektedir ve No.2 Prospect Hill adresinde oturmaktadır. Ailenin burada bir dükkanı bulunmaktadır. Kendisi yerel bir petrol firmasında memurluk yapmaktadır ve aynı zamanda Galway Üniversitesi'nde öğrencidir. James Joyce'un karısı, Nora Barnacle, 15 yaşındayken ona aşıktır. Michael Bodkin de Nora'yı karşılıklı sevmektedir hatta ona bir bilezik armağan etmiştir. Ancak Bodkin, tüberküloza yakalanmış ve ölmüştür. Şehrin hemen dışındaki Rahoon mezarlığına gömülnüştür. Joyce, Gretta Conroy karakterini karısı Nora'dan esinlendiği gibi, Michael Furey karakteri için de Nora'nın Bodkin ve bir başka merhum arkadaşı - Michael Feeney- üzerine hatıralarını kullanmıştır. 16 Haziran 1996'da Galway Belediye Başka Michael O'huiginn Richardson's Barın ön cephesinde bir plaka ortaya çıkardı ve şöyle okudu: "James Joyce'un dünyaca ünlü öyküsü 'Ölüler' karısının üzücü bir hikayesinden ilham alınmıştır, bir Galway kadını olan Nora Barnacle'ın ilk aşkı Michael Bodkin (Furey) bu binada yaşamıştır ve 1900 yılında 'aşk' yüzünden vefat etmiştir." Kardeşi, Irene Lynch, Mayıs 2011 itibarı ile hala hayattadır. V. Neofitos Patrik V. Neofitos, (, ö. 1711), 20 Ekim 1707 ile 25 Ekim 1707 tarihleri arası Konstantinopolis Ekümenik Patrikhanesi, 215. patriği olarak görev yapmıştır. 15 Mayıs 1689 Heraclea Metropoliti olarak atanan Neofitos 20 Ekim 1707 tarihinde patrik seçilmiş, patrikliği Osmanlı Padişahı tarafınfan tanınmamış, 5 gün sonra görevden alınmış ve 1711'de ölene kadar Heraclea Metropolitanı olarak yaşamıştır. Naram-Sin Naram Sin, MÖ 2254-2218 yılları arasında hüküm sürmüştür.