1986 yılları arasında inşa edilmiştir. Renzo Piano ve Richard Rogers tarafından tasarlanan Pompidou Merkezi, Paris projesinde olduğu gibi bu projede de merdivenler, asansörler, elektrik ve su kabloları gibi servis sistemleri binanın dış kabuğunda konumlandırılmış böylelikle son derece net ve açık bir iç mekân elde edilmiştir. On iki adet cam asansörler türünün Büyük Britanya’daki ilk uygulamasıdır. Yapıda üç ana kule ve ortada yer alan dikdörtgen boşluğun çevresinde üç adet servis kulesi yer alır. 12 Leadenhall Street adresinde yer alan ilk Llyod Binası 1928 yılında inşa edilmiştir. 1958 yılında genişleme projesi çerçevesinde ikinci bir bina da, ilk binanın hemen karşısındaki 51 Lime Street'de inşa edilmiştir. 1978 yılında ise bu iki yapının aşırı kalabalık olması nedeniyle Richard Rogers ilk binanın olduğu bölgede yeni bir bina tasarlaması için görevlendirilmiştir. Eski binanın yıkılması ardından 1978 yılında başlayan inşaat 1986 yılında tamamlanmış ve Kraliçe II. Elizabeth tarafından resmen açılmıştır. 2004 yılında ise 1958 yılında inşa edilmiş ikinci bina yıkılmış ve yerine birisi 26 diğeri 10 katlı iki yapı inşa edilmiştir. Lloyd Binası 14 katlı olup, 88 metre yüksekliğindedir (çatıya kadar). Çatı üzerindeki dekoratif yapı ile binanın toplam yüksekliği 95.10 metreye ulaşmaktadır. Modüler bir şekilde tasarlanmış her kattaki iç mekân duvarlarına ihtiyaca göre eklemeler veya çıkarmalar yapmak mümkündür. Tokugawa şogunluğu Kimyasal buğu taşınımı Kimyasal buğu taşınımı, uçucu olmayan katıları billurlaştırmak ya da saflaştırmak için kullanılan yöntem. Schäfer tarafından yaygınlaştırılan bu tekniğin temel prensibi, taşınım sırasında uçucu olmayan bileşiklerin uçucu türevlerine tersinir dönüşümüdür. Bu özelliği ile benzer bir metot ancak biriktirme için bileşiğin uçucu öncüllerinin kullanıldığı kimyasal buhar biriktirmeden ayrılır. Ancak, iyodürün etkin madde olarak kullanıldığı Van Arkel-de Boer işlemi ile benzerlik taşır. Titanyum ve vanadyumun saflaştırılması için kullanılan bu yöntemden esinlenilmiş olması muhtemeldir. CVT'de muhafazaya yerleştirilmiş katının ortamdaki etkin madde ile bileşik oluşturarak uçucu türevine dönüşmesi, muhafazada yaratılacak sıcaklık farkı yardımıyla muhafazanın başka bir alanına taşınması ve burada tekrar billurlaşıp uçucu olmayan formuna geri dönmesi esaslanır. Bu işlem sırasında etkin madde tamamen geri kazanılır. Sıcaklık farkının yönü tepkimenin termokimyasına göre belirlenir. Ekzotermik tepkimelerde billurlaşmanın gerçekleşeceği bölge buharlaşmanın olduğu bölgeye göre daha sıcaktır. Örneğin MoO'nin taşınımı ekzotermiktir. Bu nedenle buharlaşma 700C'de billurlaşma ise 900C'de gerçekleştirilir. Endotermik tepkimelerde billurlaşmanın gerçekleşeceği bölge buharlaşmanın olduğu bölgeden daha soğuktur. Hematitin (FeO) taşınımı sırasında demir klorür oluşumu yaklaşık 1000C'de, FeO billurlaşması ise 700C'de gerçekleşir. Yanardağların çevresinde hematit kristalleri bulunmasının nedeni ortamdaki hidroklorik asitin hematit ile tepkimeye girmesidir. Tau'ri Tau'ri, bilimkurgu serisi "Stargate" evreni içerisinde Dünya'da yaşayan insanlara Dünya dışı yaşam formları tarafından verilen isim. Aynı zamanda Dünya gezegeni için kullanılan bir adlandırmadır. Hayalî Goa'uld dilinde bu sözcük, "ilk yaratılanlar" ya da "ilk Dünya" anlamına gelmektedir. Dünya insanları sıklıkla Goa'uld ve Jaffa tarafından "Tau'ri" olarak anılır. Tau'ri insanları, kendilerinin Kadimler olarak adlandırdığı başka bir galaksiden gelen gelişmiş bir ırk olan Alteranlılar tarafından yaratıldı. Dünya insanları kendilerini fizyolojik benzerlikten dolayı Kadimlerin "ikinci evrimi" olarak görür. Dünya'da yaşanan bir salgın sonucunda Pegasus Galaksisi'ne gitmelerinin ardından, bazı Alteranlılar on bin yıl önce Wraithların saldırısı sırasında Atlantis'ten Dünya'ya geri döner. Fakat daha sonra bedenden arınarak, daha üstün bir varoluş seviyesi olarak adlandırdıkları enerji şekli bir yaşam biçimi alırlar. Goa'uld eski mitolojik dönemlerde insanlara kendisini tanrı olarak tanıttı ve galaksi boyunca farklı gezegenlere taşıyarak onları binlerce yıl köle olarak yönetti. Aynı zamanda Asgard ırkı, Midgard halkı olarak adlandırılan Tau'ri insanlarını korumaya çalışan İskandinav tanrılarıdır. Bazı insanlar Goa'uld tarafından larvalarını taşıması için genetik değişiklik ile Jaffa'ya dönüştürüldü, diğer insanlar ise Goa'uld asalağı tarafından konukçu olarak kullanıldı. Köle olarak baskı altında çalıştırılması nedeniyle beş bin yıl önce Gize'de Ra'ya karşı isyan çıkar. Ra, bunun sonucunda Yıldız Geçidi cihazını gömer ve gezegeni terkeder. Tau'ri insanlarını kendi başlarına bırakır. Zamanla Yunan, Roma, Babil ve Mısır kültürleri içerisinde yer alan Goa'uld unutulur ve insan medeniyeti kendi başına gelişmeye başlar. Modern zamanda 1928'de Yıldız Geçidi arkeolojik keşif sırasında Mısır'da ortaya çıkarılır. 1939'da Amerika Birleşik Devletleri'nin gelişmiş bir silah olabileceğini düşünmesi ve Nazilerin ellerine geçmemesi için Colarado'daki çok gizli bir yer altı üssü olan Cheyenne Mountain'a getirilir. "Stargate filminde", Dr. Daniel Jackson tarafından cihazın amacı ve sembolleri çözülerek ilk gezegenlerarası keşif görevi yapılır. Filmden bir yıl sonra "Children of the Gods" bölümünde, Apophis'in geçitten geçerek Dünya'ya saldırması sonucunda Yıldız Geçidi Komutanlığı kurulur. Dünya'yı Goa'uld'a karşı savunmak için teknoloji bulmak ve başka gezegenlerde başka akıllı yaşam formları ile tanışmak amacıyla Yıldız Geçidi programı başlatılır. "Stargate Atlantis" televizyon dizisinde, Tau'ri insanlarının oluşturduğu ülkelerarası bir keşif ekibi Dünya'dan yüz binlerce yıl önce ayrılmış Atlantis şehrine yerleşir ve Pegasus Galaksisi'nde diğer insanları Wraith denilen ırktan korumak için mücadeleye başlar. Yıldız Geçidi programının başladığı sırada Tau'ri, uzak gezegenlerarası ulaşıma sahip herhangi bir uzay gemisine sahip değildi. Başka gezegenlerdeki gelişmiş akıllı yaşam formlarından elde edilen bilgi ve teknoloji sayesinde Prometheus ve Deadalus gibi ışık hızından daha hızlı yolculuk yapabilecek gemiler yapıldı. Bu gemiler uzaylı teknolojisi ile Tau'ri teknolojisinin birçok yanlarını barındırmaktadır. Yapımlarında en çok Asgard teknolojisinden faydalanıldı. Richard Covington, 1997'de "International Herald Tribune"'de yayımlanan bir makalesinde "Stargate SG-1" televizyon dizisinde, Dünya içerisinden Amerikalılar dışında hiçbir milletin bahsinin bile geçmemesini yanlış bulduğunu söyledi. Fakat 2004'te 7. sezon yayımlandığı sıra senaristler tarafından diziye küresel bir bakış getirildi. "Stargate SG-1" dizisinde, kurgusal Yıldız Geçidi programı ABD tarafından bir düzine ülkeye açıklanarak, gezgenlerarası etkileşim uluslararası alanında dahil olduğu bir yapıya sahip oldu. Kapaz PFK PFK Kapaz (Azeri: Kəpəz Peşəkar Futbol Klubu (Kəpəz PFK)) Azerbaycan futbol tarihinin en başarılı ve en köklü iki futbol takımından biri olan Gence'de bulunan bir Azerî futbol kulübüdür. Azerî liginde üç kez şampiyon olmuş ve dört kez Azerbaycan Kuboku'nu kaldırmıştır. PFK Kapaz 1959'da "Dinamo Kirovabad" adıyla kuruldu ve bu isimle 1968 sezonunda Çempionat SSSR Po Futbolu'da mücadele etti. Tarihi boyunca "Tərəqqi" ve "Toxucu" adlarıyla altında mücadele etti. 1991'de Azerbaycan'ın Sovyetler'den bağımsızlığa kavuştuktan sonra, kulüp "Kəpəz" adını alarak bir kez daha isim değiştirmesine karşın, 2005'te "Gence" adı altında varlıklarını sürdüreceklerine karar verildi. 2007'de kulüp finansal problemleri nedeniyle Azerbaycan Premyer Ligası'ndan çıkarıldı. Fakat 2015 sezonunda tekrar Azerbaycan Premyer Ligası'na yükseldi. Şimdi Azerbaycan Premyer Ligası'nda oynuyor. 1994-95, 1997-98, 1998-99 1993-94, 1996-97, 1997-98, 1999-00 1966-67 ! colspan="9" bgcolor="#B0D3FB" align="left" | ! colspan="9" bgcolor="#B0D3FB" align="left" | ! colspan="9" bgcolor="#B0D3FB" align="left" | SC Bastia Sporting Club de Bastia (kısaca; SC Bastia veya bilinen adıyla; Bastia), Fransa'nın Korsika adasında yer alan Bastia şehrinin futbol takımı. Şu an Ligue 1'de mücadele etmektedir. 1905 yılında kurulan kulüp, maçlarını; Bastia'nın Furiani semtinde yer alan ve 1932 yılında hizmete giren 16,000 kişi kapasiteli Stade Armand Cesari'de oynamaktadır. Bastia'nın teknik direktörlüğünü Ghislain Printant, takım kaptanlığını ise orta saha oyuncusu Yannick Cahuzac yapmaktadır. Başkanlığını ise; 2011 yılından beri takımın başkanlık koltuğunda oturan Pierre-Marie Geronimi yapmaktadır. Bastia; 1977-78 sezonunda, UEFA Kupası'nda final oynadı ancak finalde Hollanda takımı PSV'ye kupayı kaptırdı. Diğer başarıları; iki kez Ligue 2'yi kazanması (1968 ile 2012), bir kez Coupe de France'ı kazanması (1981) ve 1997 yılında ise UEFA Intertoto Kupası'nı kazanmasıdır. Bu başarıların dışında; 17 kez Korsika Liginde şampiyonluk yaşadı. Bastia, Korsika'nın diğer bir futbol takımı olan Ajaccio ile büyük rekabet içindedir. İki kulüp arasında 1965'ten beri oynanan maçlar, "Korsika derbisi" olarak adlandırılır. Kulübün geleneksel forması; mavi renkten oluşur. 2011 yılında yeniden tasarlanan kulübün arması ise, mavi arka plan üzerine; beyaz çizgili kalenin içinde, Korsika bayrağında yer alan siyah yüzlü bir korsan'dan oluşmaktadır. Sporting Club de Bastia, 1905 yılında İsviçreli Hans Ruesch tarafından kuruldu. Kulübün ilk başkanı Emile Brandizi oldu. Korsika kulübünün kuruluş kutlaması Place d'Armes'da yapıldı. Kulüp, profesyonelliğe ilk adımını; 1965 yılında Division 2'ye yükselerek yaptı. Üç yıl sonra, yani 1968 yılında ligi şampiyon olarak bitirdi ve Division 1'e yükseldi. Kulüp, ilk sezon zorlansa da ligde kalmayı başardı ve bundan sonraki sezonlarda Bastia, ligde daha başarılı olmaya başlayacaktı. Kulüp, 1972 yılında Coupe de France'da final oynadı fakat Olympique de Marseille karşısında 2-1 yenildi. Avrupa kupalarına ise ilk defa; 1972 yılında Kupa Galipleri Kupası'nda mücadele etti ve ilk macerasında Atlético Madrid'e elenmekten kurtulamadı. Bastia, 1976-77 sezonunda ligi üçüncü bitirerek -günümüzde bile- lig tarihindeki en büyük başarısını elde etti ve gelecek sezon UEFA Kupası'na katılmaya hak kazandı. 1977-78 sezonu, Bastia taraftarları için "efsane sezon" olarak kabul edilmektedir. O sezon; takımın oyun kuruculuğunu üstlenen Claude Papi, Hollanda formasıyla iki kez FIFA Dünya Kupası'nda final oynamış olan Johnny Rep (1974 ve 1978), Jean-François Larios, o dönemlerde Fransa'nın orta sahasında oynayan ""Lion of Vescovato" (Türkçe: Vescovato Aslanı)" lakabıyla bilinen Charles Orlanducci ile birlikte Bastia, muhteşem başarılara imza attı. Bastia, o sezon sırasıyla; Sporting Lisbon, Newcastle United, Torino, Carl Zeiss Jena ve Grasshopper takımlarını eleyerek kupada finale kadar gelmeyi başardı. Finalde Hollanda takımı PSV ile karşılaşan Bastia, iki maçlı finalin ilkini Furiani'de şiddetli yağmurun altında oynadı ve maç 0-0 bitti. Rövanş maçı Hollanda'da oynandı ve Bastia, rövanşı 3-0 kaybedip kupada ikinci oldu. Bastia, Torino'da oynanan ve iki yıldır evinde yenilmeyen Torino'yu 3-2 yenmeyi başarırken; Jean-François Larios'un 22 metreden topun gelişine attığı gol, o zamanlarda futbol tarihinin en güzel gollerinden biri olarak kabul edilmekteydi. Bastia'nın Avrupa kupalarındaki başarıları; Jacques Tati'nin yönetmenliğini yaptığı Forza Bastia adlı filmin yayınlanmasına sebep oldu. Filmin çekilmesinin amacı; 40 bin insanın yaşadığı Bastia'da, kulübün yavaş yavaş yükselişini ve Avrupa kupalarında yaşadığı sürpriz başarılarını anlatmaktı. Bastia, üç yıl sonra Coupe de France'da final oynadı ve Korsika kulübü, St. Etienne'i 2-1 mağlup edip tarihinde ilk defa Fransa Kupasını kazandı. Final maçı, Prensler Parkı'de 46 bin seyircinin ve Fransa'nın yeni cumhurbaşkanı olan François Mitterrand'ın önünde oynandı. Bastia, 1985-86 sezonunda ligi sonuncu sırada tamamladı ve 18 yıl sonra ikinci lige düştü, ikinci ligde ise 8 yıl mücadele etti. 1992 yılında Fransa Kupasında yarı finale kadar yükselmeyi başardı. Yarı finaldeki rakibi; o zamanlarda birinci ligde şampiyonluklar yaşayan Marseille idi. Maç Furiani'de oynanacaktı ve stada geçici olarak yaklaşık 10 bin kişilik bir platform tribünü daha inşa edildi. Fakat maç başlamak üzereyken, yeni yapılan platform tribünü çöktü ve 18 kişi hayatını kaybetti, 2,300'ün üzerinde de yaralı vardı. Bastia, 1994 yılında tekrar birinci lige yükselmeyi başardı ve ligdeki ilk sezonunda, Coupe de la Ligue'de final oynadı ama Paris Saint-Germain'e 2-0 yenildi. O dönemlerde takımın başında Frédéric Antonetti vardı ve hem Bastia ilerideki zamanlarda daha iyi bir performans sergileyecekti, hem de takımına başarılı oyuncular yetiştirmişti (Morlaye Soumah, Laurent Casanova ile Cyril Rool). Antonetti'nin 1994 yılından 2001 yılına kadar (1998-99 sezonunda bir dönem çalıştırdı) Bastia'yı çalıştırdığı dönemlerde; Lubomir Moravcik, Pierre-Yves André, Frédéric Née, Franck Jurietti ve Anto Drobnjak gibi futbolcularla ligde başarılı performanslar sergiledi. Drobnjak, 1995-96 sezonunda ligde attığı 20 golle gol krallığında Sonny Anderson'ın ardından ikinci oldu. Bastia 1996-97 sezonunda ligi 7. sırada bitirdi ve Intertoto Kupası'na katılmaya hak kazandı. Kulüp, 1997 Intertoto Kupasını kazandı ve 1997-98 sezonunda UEFA Kupasına katıldı. İlk turda Benfica'yı elemeyi başardı, fakat ikinci turda Steaua București'ye elendi. Bastia, yine o dönemlerde başarılı maçlar çıkartmayı başardı. Bastia, ondan sonraki dönemlerde iki kez daha Intertoto Kupası'na katıldı (1998 ile 2001), fakat ikisinde de UEFA Kupasına katılmayı başaramadı. Frédéric Antonetti'nin 2001 yılında takımdan ayrılmasından sonra kulüp, ligi hiçbir zaman ilk 10'da bitirmeyi başaramadı. 2002 yılında Fransa Kupası'nda final oynadı ama Lorient'e 1-0 yenilmekten kurtulamadı. Yine o dönemlerde Michael Essien'i yetştiren Bastia, Essien'i Lyon'a yaklaşık 8 milyon €'ya satmayı başararak inanılmaz bir gelir elde etmişti. Alex Song da, o dönemlerde Bastia'da yetişti ve sonrasında 4 milyon € karşılığında Arsenal'e transfer oldu. 2001 yılından 2005 yılına kadar takımın başına sırasıyla; Robert Nouzaret, Gerard Gili, François Ciccolini ve geçici olarak Michel Padovani ile Eric Durand geçti. 2001-2004 yılları arasında Bastia, ligi hep son 10 takımın içinde bitirdi. O dönemlerde; Tony Vairelles, Florian Maurice, Franck Silvestre, Lilian Laslandes (millî futbolcular) ve Cyril Jeunechamp gibi futbolcular kadroda yer alıyordu. Bastia, 2004-05 sezonunda ise ligi 19. sırada bitirdi ve küme düştü. O sezon kadroda; Fransa formasıyla 1998 yılında FIFA Dünya Kupası şampiyonluğu yaşayan Christian Karembeu yer alıyordu. Bastia, yine de küme düşmekten kurtulamadı ve 11 yıl sonra Ligue 2'ye düştü. Bastia, 2005 yılında Ligue 2'ye düştü. Kulüp, bundan beş yıl sonra bir alt lige düşme tehlikesiyle karşı karşıya geldi. Bastia, 7 Mayıs 2010 tarihinde Tours ile 0-0 berabere kaldı ve bir alt lige düştü. Bastia, 6 Temmuz 2010 tarihinde Direction Nationale du Contrôle de Gestion (DNCG) tarafından bir alt lige daha düşürüldü. Kulübün, 1.2 milyon € borcu vardı ve bu borç; Korsika Bölgesel Topluluğu ile Haute-Corse Genel Konseyi tarafından ödendi. Kulüp, 23 Temmuz 2010 tarihinde Fransa Futbol Federasyonu tarafından 2010-11 sezonunda üçüncü ligde mücadele edeceğini açıkladı. Fakat, DNGC bu kararı reddetti. Sonrasında Fransız Olimpiyat Komitesi, Bastia'nın üçüncü ligde mücadele edeceğini açıkladı. Faruk Hadžibegić takımdan kovuldu ve yerine Frédéric Hantz takımın başına geçti. Kulüp, 22 Nisan 2011 tarihinde oynanan ve 1-1 berabere biten Frejus-Saint Raphael maçından sonra resmî olarak Ligue 2'ye yükselmeyi garantiledi. 7 Mayıs 2011 tarihinde ise Créteil'i 2-1 yenerek lig şampiyonluğunu kazandı. Bastia, o sezon hem 91 gibi rekor sayılabilecek bir puanla ligde şampiyon oldu, hem de ligi domine etmeyi başardı. 2011-12 sezonunda Ligue 2'de mücadele edecek olan Bastia, Jérôme Rothen ile Toifilou Maoulida gibi tecrübeli ve Florian Thauvin gibi gelecek umut eden futbolcuları kadrosuna kattı. Bastia, bu sezon da iyi bir başlangıç yaptı ve lig bitimine kadar bu formu sürdürmeyi başardı. Bunun sonucunda; 23 Nisan 2012 tarihinde Châteauroux'u 2-1 yenerek yedi yıl sonra tekrar Ligue 1'e yükselmenin sevincini yaşadı. 1 Mayıs 2012 tarihinde ise Metz'i 3-0 yenerek ligde şampiyonluğunu ilan etti. Bastia, evinde iki yıl boyunca hiç yenilmeyerek kırılması zor rekorlardan birine imza atmayı başarmıştı. Kulüp, UNFP ödüllerinde ise Ligue 2'nin bütün kategori ödüllerini almayı başardı. Bunlardan; Jérôme Rothen "Yılın Oyuncusu", Macedo Novaes "Yılın Kalecisi", Frédéric Hantz "Yılın Teknik Direktörü" ve "Yılın Takımı"'nda ise Bastia'dan beş tane futbolcu yer alıyordu (Jérôme Rothen, Macedo Novaes, Féthi Harek, Wahbi Khazri ve Sadio Diallo). Bastia'nın ligdeki ilk sezonunda amacı ligde kalmaktı ve ligi 12. sırada tamamlayarak amacına ulaşmayı başardı. Aynı sezon Bordeaux'dan kiralanan Anthony Modeste ligde 15 gol, Thauvin ise 10 gol atarak ve Rothen 8, Khazri ise 7 asist yaparak kulübün amacına ulaşmasını sağladı. Ayrıca devre arasında Fransa'nın kadrosunda da yer alan kaleci Mickaël Landreau takıma katıldı ve o da, çıkardığı güzel maçlarla takımın ligde kalmasını sağlayanlardan biri oldu. Thauvin, devre arasında Lille'e 3.5 milyon € karşılığında transfer olup tekrar Bastia'ya kiralandı ve aynı sezon UNFP tarafından Ligue 1'de "Yılın Genç Oyuncusu" ödülünü kazandı. 2014-15 sezonu başlamadan önce Frédéric Hantz, takımın teknik direktörlüğünden istifa etti ve onun yerine, Fransa futbolunun efsaneleri arasında kabul edilen Claude Makélélé takımın başına geçti. Kulüp, lig başladığında; 12 hafta geride kalırken sadece 10 puan toplayabildi ve ligde 19. sıradaydı. Bu performans sonucunda Makélélé, 2 Kasım 2014 tarihinde takımdan kovuldu ve yerine; Bastia'nın genç akademi takımında teknik direktörlük yapan Ghislain Printant geçti. Printant, takımın başına geçtiğinde ilk iki maçında dört puan toplasa da son üç maçı kaybetti ve Bastia, 20. sıraya kadar düştü. Kulüp, 13 Aralık 2013 tarihinde Rennes'i 2-0 yendiğinden itibaren 21 Şubat 2015 tarihinde Lille'i 2-1 yenene kadar toplam 14 maç yenilgi yüzü görmedi. Ayrıca; bu dönem içinde de 10 Ocak 2015 tarihinde, Paris Saint-Germain karşısında 2-0 gerideyken maçı 4-2 kazanıp 19. sıradan 14. sıraya yükseldi ve sezon sonuna kadar hiçbir zaman küme düşme potasının içinde yer almadı. Yine bu dönem içinde; 4 Şubat 2015 tarihinde Coupe de la Ligue yarı final mücadelesinde Monaco'yu, normal süresi 0-0 biten maçta penaltılarla 7-6 mağlup etti ve kupada finale yükselmeyi başardı. Kulüp, finalde Paris Saint-Germain ile karşı karşıya geldi, fakat; Sébastien Squillaci'nin 21. dakikada kırmızı kart görmesinden sonra maçı istediği gibi götüremedi ve bunun sonucunda Paris Saint-Germain'e 4-0 yenilip kupada ikinci oldu. Ligi ise 12. sırada tamamlayarak küme düşme tehlikesini atlatmış oldu. Stade Armand Cesari (eski adıyla; Stade Furiani), Korsika'da; Bastia şehrinin Furiani semtinde yer alan futbol stadyumu. 1992 yılında, Fransa Kupası yarı final mücadelesi sırasında stadyum çöktü. Bu olayda 18 kişi hayatını kaybederken, 3,000'den fazla kişi de yaralandı. 1977-78 UEFA Kupası döneminde stadyum, tamamen eskimişti ve sahanın kenarlarında bazı dikenli otlar yer alıyordu. Stadın kapasitesi güvencesiz koşullarda normalde 12,000 olmasına rağmen final maçına tam 15,000 kişi gelmişti. Yağmur nedeniyle zeminin bataklığa dönüştüğü finalin ilk maçı 0-0 bitti. O maçta yer alan seyircilerden kimi yer buldu, kimileri ayakta izlemek zorunda kaldı. Fakat, maçı izlemeye gelen bütün taraftarların amacı aynıydı; ne olursa olsun takımlarını baştan sonra destek vermekti. Stadyumda yer alan en fazla seyirci sayısı rekoru; 22 Eylül 2012 tarihinde, 15,669 seyirci sayısıyla; 4-0 kaybedilen Paris Saint-Germain FC maçında kırıldı. Bastia, Korsika'nın en ön plana çıkan taraftar grubu olarak kabul edilmektedir. Taraftarlar, Korsika'nın bütün manevi değerlerine sahip çıkmakta ve sahip oldukları Korsika milliyetçiliği ile Korsika'nın bağımsız ve özgür bir ülke olmasını desteklemektedir. Taraftarlar, bu nedenden dolayı Korsika bayrağına ve Korsika diline sonsuza kadar sahip çıkmaktadır. Taraftarların bu özellikleri, bazı takımlarla kavgaya kadar giden bir rekabetin oluşmasına da sebebiyet verdi. Özellikle; "Akdeniz Derbisi" mücadelesinde, Bastia ile Nice takımlarının mücadelesi, taraftarlar ve futbolcular arasında bolca kavgaya ve olaylara sebebiyet vermektedir. Ayrıca; Marseille ile Monaco takımları arasında da olan rekabetten dolayı buna benzer olaylar yaşanmaktadır. Bunların dışında; Fransa'nın başkenti Paris'in takımı olan Paris Saint-Germain ile aralarında siyasi bir gerilim yaşanmaktadır. Bastia, kendi bulunduğu bölgede ise; "Korsika derbisi" mücadelesi adıyla Ajaccio ve Ajaccio ile büyük bir rekabet içerisindedir. Florian Klein Florian Klein (d. 17 Kas覺m 1986, Linz), Avusturyal覺 futbolcudur. Bundesliga tak覺mlar覺ndan Stuttgart'ta forma giymektedir. Kariyerine 1994 Eylül'ünde LASK'ta başlayan Klein, 2004'te A takıma yükseldi. 2003-04 sezonunda FC Blau-Weiß Linz'de kiralık olarak forma giydikten sonra takımına geri döndü. 30 Nisan 2009'da Austria Wien ile 1 yılı opsiyonlu olmak üzere 2 yıllık sözleşme imzaladı. 2012 yılında Red Bull Salzburg'a gitti. Bundesliga skandalÄ± Fußball-Bundesliga, Almanya'nın en üst seviyedeki futbol ligidir. Bundesliga tarihinde 3 kez büyük skandala rastlanmıştır. Linux Professional Institute LPI (Linux Professional Institute), 1999 yılında kurulan, kâr amacı gütmeyen, uluslararası Linux sertifikasyon organizasyonunun adıdır. Linux Profesyonel Enstitü, Linux sistem yöneticiliği ve programcıları için satıcıdan bağımsız profesyonel sertifika sağlayan kâr amacı gütmeyen bir organizasyondur. Dünya'da LPI sertifikası olan 65.000'in üzerinde Linux profesyoneli vardır. Sınavlar farklı aralıklarda yapılmakta ve Linux tabanlı konuları kapsamaktadır. Sınavlar neredeyse her ülkede mevcuttur ve sayısız farklı dile çevrilmiştir. Sınavlar temel olarak çoktan seçmeli ve bazı yazılı sorulardan oluşmaktadır. Bu sınavlar ya bilgisayar tabanlı sistem kullanılarak yapılır ya da kâğıt üzerinde yapılır. Organizasyon, sınavların oluşturmasında ve güncellemesinde aktif toplumsal katılımı destekler. Herhangi biri yeni sınavların oluşturulmasına veya mevcut sınavların güncellenmesine katılmak için Sınav Konuları Geliştirme viki ansiklopedisini kullanabilir ya da sınav geliştirme e-posta listesine başvurabilir. Sınav konuları kesin bir dağılım belirlemektense doğal dağılımla seçilmiştir. Bu da sınavda .deb ve .rpm gibi farklı paket yönetim biçimlerinin kapsandığını gösterir. Sınavın önceki sürümlerinde paket yönetim biçimlerinden biri adaylar tarafından seçilmekteydi, şu anda adaylardan her iki biçimi de bilmeleri beklenmektedir. 2012 yılında LPI, Linux Essentials adını verdiği giriş seviye seritifikasyonunu duyurmuştur. Linux Profesyonel Enstitü, 25 Ekim 1999 yılında kâr amacı gütmeyen bir şirket olarak Kanada'da kurulmuştur. Şirketin genel merkezleri Kanada'nın Toronto ve Ontario şehirlerindedir. Sınavlar normalde Linux Profesyonel Enstitü tarafından değil, onların eğitim ortaklarından biri tarafından yönetilmektedir. Çoğu sınav Pearson VUE test merkezi ile birlikte yönetilmektedir. Ayrıca bazı sınavlar, büyük Linux ve BT fuarlarında uygun bir ücretle ve bazen de ücretsiz olarak sunulmuştur. LPI ayrıca Desktop Linux Consortium'un (Masaüstü Linux Konsorsiyumu) da kurucusudur. LPI, Linux'un, açık kaynak ve özgür yazılımın büyümesini ve benimsenmesini sağlamak için dünya çapında birçok kuruluşla birlikte çalışır. Bu çalışma, benzer ilgi alanlarına sahip şirketlerle yardımlaşmayı ve birlikte hareket etmeyi içerir. Bölgesel Yetkilendirme Teşebbüsleri, Linux profesyonelleştirme görevleri için küresel bölgedeki en uygun, en iyi takım şirketlerini ve diğer takım organizasyonlarını tanımlamak için odaklanmıştır. LPI kurulduğundan beri sertifikasyon yenileme poliçesini 3 kez değiştirmiştir. İlkinde hiçbir sertifika yenileme poliçesi mevcut değildi, fakat 1 Eylül 2004 tarihinde LPI günümüz becerilerini ve amaca uygun konularını desteklemek için 10 yıllık bir sertifika yenileme poliçesi sunmaya karar verdi. Sertifikasyon tasarımları 1 Eylül 2004 tarihinden önce poliçe tarafından etkilenmeyecek uzun süreli tasarımlar olarak hesaba katılmayı hak etti. Ve tekrar 1 Aralık 2006 tarihinde LPI günümüz becerilerini ve amaca uygun konularla ilişkisi olmayanları da sağlamaya karar verdi ve böylece 5 yıllık bir sertifika yenileme poliçesi tanıttı. LPIC sertifikasyonunu hak eden adaylar her beş yılda sertifikalarını yenileyecekler veya alternatif olarak onların sertifikası 1 Eylül 2004 tarihinden önce hak edilmiş olsa bile daha üst seviye sertifika almaları gerekecekti. Bununla birlikte sertifikasyon tasarımları 1 Eylül 2003 tarihinden önce 1 eylül 2008 tarihine kadar aktif sertifika olarak hak edildiği göz önüne alınmaktaydı. Hedningarna Hedningarna, İskandinav halk müziği grubu. İsveç ve Finlandiya halk müziklerini elektronik ve rock müzik öğelerini kullanarak yorumlarlar. Grup 1987 yılında Hållbus Totte Mattson Anders Norudde ve Björn Tollin tarafından İsveç'te kuruldu. Hedningarna isveç dilinde Pagan anlamına gelen "Hedning" sözcüğünden türetilmiş "paganlar" anlamına gelen bir isimdir. Kadın Affetmez Kadın Affetmez, 1971 ABD yapımı dramatik savaş filmidir. Özgün adı The Beguiled ("Türkçesi: ayartılmış") olan film Türkiye'de Eylül 1972'de sinemalarda gösterime girmişti. Senaryosunu Thomas Cullinan (d. 1919 - ö. 1995)'ın aynı adlı romanından (romanın ilk adı "A Painted Devil" dı) Albert Maltz ve Irene Kamp'in birlikte uyarlayıp yazdıkları filmi Don Siegel yönetmiş, başlıca rollerinde Clint Eastwood, Geraldine Page, Elizabeth Hartman ve Jo Ann Harris oynamışlardır. Don Siegel ve Clint Eastwood çoğu polisiye gerilim türünden olmak üzere birçok filmde daha birlikte çalışmışlardı ama "Kadın Affetmez" tipik bir Clint Eastwood filmi değildir, Don Siegel'ın filmografisinde de ayrıksı bir yer tutar. Filmin görüntülerini Bruce Surtees çekmiş, özgün müziğini ise Lalo Schifrin bestelemiştir. Don Siegel aynı zamanda filmin yapımcısıdır. Filmin yapımcı şirketlerinden The Malpaso Company aktör Clint Eastwood'un kurmuş olduğu bir şirkettir. Filmin dağıtımını ise Universal Pictures üstlenmiştir. "Kadın Affetmez" de, Amerikan İç Savaşı esnasında Güneylilere ait topraklarda yer alan disiplinli bir kız okulunda kalan bir grup erkeksiz kadının arasına düşmüş ağır yaralı bir Kuzeyli askerin (Clint Eastwood) öyküsü anlatılır. Bu bencil, kendini beğenmiş ve şoven asker biraz iyileştikten sonra cezbettiği kadınların tümüyle ilişkiye girer hatta onları birbirlerine düşürür. Ancak kadınlar yatağa bağlı bu yakışıklı askerden bir seks oyuncağı olarak yararlanmaya başladıklarında ise belki de yüzyıllardır kendilerine yapılanların bir şekilde öcünü almış olacaklardır. Freudian altmetinler de içeren bu Gotik iç savaş filminin tanıtım sloganları şunlardır: "Bir adam...yedi kadın...tuhaf bir evde!", "Ya aşkını...ya da hayatını..." Film; 1865 yılında Güney eyaletlerinden Louisiana'da, Amerikan İç Savaşı'nın son günlerinde geçer. John McBurney (Clint Eastwood) adında ağır yaralı bir Kuzeyli onbaşı, Güneylilere ait bu topraklarda ormanlık bir arazide tam da düşman birliklerinin eline geçmek üzereyken Amy (Pamelyn Ferdin) adlı 12 yaşlarında bir kız çocuğu tarafından kurtarılır. Onu saklayarak hayatını kurtaran bu küçük kız çocuğu, o civarda bulunan bir kız okulunun öğrencisidir. Haber verdiği okul görevlileri ve diğer öğrenciler hep birlikte baygın durumdaki yaralı askeri okul binasına taşırlar. Geniş bir arazi içinde gözlerden uzak bu görkemli binada iki kadın öğretmen ve siyahi bir kadın görevli (Mae Mercer) dışında yarım düzine kadar da kız öğrenci vardır. Bu yaralı düşman askerini hemen Güneylilere teslim edip etmeme konusunda kadınların arasında geçen kısa bir tartışmadan sonra okulun müdiresi Martha Farnsworth (Geraldine Page) onu önce tedavi edip iyileştirdikten sonra yetkililere teslim etmeye karar verir. Yakışıklı onbaşı McB (kendisinin bu kısa adıyla çağrılmasını istemiştir), yarı tutsak olarak tedavisi devam ederken başta okul müdiresi olmak üzere okuldaki bütün erişkin kadınları cinsel olarak cezbetmiştir. Orta yaşı geçmiş bir kadın olan müdire Martha Farnsworth, genç öğretmen Edwina Dabney (Elizabeth Hartman) ve öğrencilerden en büyük yaşta olanı Carol (Jo Ann Harris) bu askere karşı ilgi duymaya başlarlar. Hatta küçük Amy bile ona karşı platonik bir aşk beslemektedir. Bencil, yalancı ve fırsatçı bir adam olan McB bu durumdan yararlanmaya karar vererek bu erkeksiz kadınları sonuna kadar sömürmeye başlar. Amacı Kuzey'in galibiyeti ile biteceği kesin olan savaşın sonuna kadar burada kalabilmektir. Çeşitli yalanlar söylediği kadınların tümüne de umut vermiştir. Bunun sonucunda kadınlar arasında kıskançlıklar ve çekişmeler de başlar. Onu Güneylilere ihbar eden bile olur. Bir gün evlenme vaadinde bulunduğu Edwina'nın onu Carol'un odasında yakalamasından sonra merdivenden iterek yuvarlamasıyla zaten yaralı olan bacağı kötü bir şekilde kırılır. Martha bir gangreni önlemek için McB'nin bacağını kesmek zorunda kalır. Ayıldığında bu ampütasyonun intikam amacıyla yapıldığına inanan McB çılgına dönerek kadınlara eziyet etmeye başlar. Kendisine çok bağlı Amy'nin kaplumbağasını öldürmesi bardağı taşıran son damla olur. Sonunda kadınlar Amy'nin ormandan topladığı zehirli mantarlarla yaptıkları yemeği McB'ye yedirerek onu öldürürler ve ormana gömerler. Kucağında ölü İsa Mesih'i tutan Meryem Ana'yı tasvir eden Michelangelo'nun Pietà heykelini ve aynı temayı işleyen diğer Pietà tablolarını andıran klasik bir yağlı boya tablo Martha (Geraldine Page)'nın odasında asılı durmaktadır. Tablo film boyunca birkaç kez gösterilmiştir. Sonunda bu tablo Martha'nın, Edwina (Elizabeth Hartman) ve McBurney (Clint Eastwood)'le aynı yatağı paylaştığını rüyasında gördüğü erotik sahnenin sonunda bir kez daha ortaya çıkar. McBurney yatakta iki kadının arasında vücudunun alt kısmı çarşafa sarılı, yarı çıplak uyur vaziyette uzanmaktadır, kolları yataktan aşağıya sarkmıştır. Hiç hareket etmez, adeta ölü gibidir ve bu haliyle tablodaki İsa'yı andırmaktadır. Başucunda duran Edwina onun başını elleri arasına almıştır. Martha ise matemdeymiş gibi bir ifade takınmıştır ve adeta Meryem Ana'ya benzemektedir. Zaten birkaç saniye sonra bu görüntünün üzerine tablonun görüntüsü bindirilince iki görüntü arasında bir fark olmadığı anlaşılır. Marthanın rüyası bu noktada sona erer. Bu sembolik sahne, kadınların kendisini bir kurtarıcı olarak gördükleri McBurney'in onların uğruna kendisini feda etmesinin bir öngörüsü gibidir. Kaunas Taarruzu Kaunas Harekâtı (Rusça: Каунасская наступательная), Sovyet Beyaz Rusya Strateji Taarruz Harekâtı'nın üçüncü evresinde Kızıl Ordu tarafından gerçekleştirilen bir taarruz harekâtıdır ve genellikle Bagration Harekâtı olarak bilinir. Kaunas Taarruzu, 28 Temmuz - 28 Ağustos 1944 tarihleri arasında 3. Beyaz Rusya Cephesi tarafından gerçekleştirildi. Harekâtın operatif amacı, Neman Nehri'nin batı kıyılarında toplanmış olan Alman kuvvetlerinin imhası, Kaunas kentinin geri alınma ve Doğu Prusya sınırına ulaşılmasıydı. Vilnüs Taarruz Harekâtı'nın tamamlanmasının ardından, 3. Beyaz Rusya Cephesi'nin birlikleri Alman kuvvetleriyle Neman Nehri yaklaşımında şiddetli muharebelere giriştiler. Temmuz ayının ikinci yarısındaki bu çatışmalar, esasen Sovyet kuvvetlerinin yakın gelecek için planladıkları taarruzun hazırlıkları niteliğindeydi. Karşılarındaki Alman kuvvetleri, Mareşal Walter Model'in Merkez Ordular Grubu'na bağlı 3. Panzer Ordusu ve 4. Ordu idi. Temmuz ayı sonlarına doğru STAVKA, Kaunas yönünde on piyade ve iki tank tümeni ile iki tugay, 30 bağımsız alay ve taburun toplanmış olduğunu düşünmektedir. STAVKA "Cephe" Komutanlığı'na, 1 - 2 Ağustos'tan geç olmamak üzere Kaunas ekseninde taarruz etme görevi verdi. Verilen görev emrinde, 39. Ordu ile 5. Muhafız Tank Ordusu'nun kuzeyden, 5. Ordu ve 33. Ordu"nun güneyden taarruz ederek, Doğu Prusya yaklaşımındaki önemli bir mevzi olan Kaunas'ın ele geçirilmesi emredilmektedir. Bu plan, Kızıl Ordu birliklerinin 10 Ağustos'ta Doğu Prusya sınırına ilerlemesini, orada Prusya içlerine yapılacak genel taarruzun hazırlıkları için sağlam dayanaklar oluşturmalarını gerektiriyordu. Güneydeki Belostok Taarruzu Harekâtı karşısındaki savunmaya paralel olarak, Mareşal Model, kullanılabilir durumdaki birliklerini bir tespit / oyalama muharebesi için düzenledi. 1944 yılının Temmuz ayı ortalarında bölgedeki Alman tümenlerini çoğu, Bagration Harekâtı'nın önceki evrelerinde kuşatılan Merkez Ordular Grubu'na ait, kuşatmadan kaçmayı başarabilen birliklerin kalan dağınık unsurlarıydı. Sovyet kuvvetleri 28 Temmuz'da Alman savunmasına taarruz ettiler ve ertesi günün sonunda 5 – 17 km arası ilerleme sağladılar. Alman savunması Neman yaklaşımında 30 Temmuz'da kırıldı. Sovyet 33. Ordu'su kesiminde 2. Muhafız Tank Kolordusu yarma hareketine katıldı ve hızlı bir ilerlemeyle Alman savunmasına karşı bir çevirme tehdidi geliştirdi. Bu tehdit karşılığında Alman savunması çekilmek zorunda kaldı. Tank Kolordusu'nun bu başarılı ilerleyişinden yararlanan 33. Ordu birlikleri 31 Temmuz'da Vilkaviškis'i ve Mariampolė tren istasyonunu kontrol altına aldı. Sovyet 5. Ordu'suna bağlı birlikler, 1 Ağustos sabahı Kaunas'a girdi ve kentte duruma hakim oldu. Ağustos ayı başlarında 50 km olan Kızıl Ordu ilerlemesi izleyen günlerde 230 km'ye çıkarıldı ve 900'den fazla yerleşim yeri Sovyet kontrolüne geçti. Takviye edilen General Erhard Raus'un 3. Panzer Ordusu, cephenin kuzey kanadından bir karşı taarruz başlattı, Doppelkopf Harekâtı. Alman birlikleri de Kaunas'ın batısı ve güneybatısından birkaç karşı taarruz gerçekleştirdiler. Bu taarruzlara karşı koyan 3. Beyaz Rusya Cephesi birlikleri daha sonra 30 – 50 km ilerleyerek Alman birlikleri tarafından hazırlanmış müstahkem mevzilere ulaştılar. "Cephe" birlikleri STAVKA'nın emirleri doğrultusunda 29 Ağustos'tan itibaren savunma pozisyonu aldı. Sonuç olarak Kaunas Taarruzu ile Kızıl Ordu birlikleri Doğu Prusya sınırına ulaşmış oldu. Romantik Komedi (film) Romantik Komedi, yönetmenliğini Ketche'nin yaptığı 2009 yılı yapımı Romantik Komedi filmi. Esra işinde mutsuz bir kadındır. Başındaki işvereni ona sürekli baskı yapmaktadır. Sevgilisi ise son derece çekilmez biridir ve onunla da sorunlar yaşar. Bir gün canına tak eder ve hem işinden hem de sevgilisinden olaylı bir şekilde ayrılır. Artık yaşamına yeni bir yön vermek ve kariyer yapmak ister. Bir reklam ajansında biraz da şansının yardımıyla metin yazarı olur. Arkadaşı Didem ise çok zengin bir ailenin kızıdır. Onunla birlikte yeni tanışacakları aşklarıyla güzel, eğlendirici bir ilişkiye başlayacaklardır. Inder Kumar Gujral Inder Kumar Gujral (4 Aralık 1919 - 30 Kasım 2012) Hindistan Cumhuriyeti'nin 12. Başbakanıdır. Günümüzde Pakistan'a bağlı olan Batı Pencab eyaletinde doğan Gujral, Hindistan'ın bağımsızlık mücadelesinde aktif olarak rol almıştır. Bu mücadele boyunca işkencelere maruz kalmış ve bir süre tutuklu bulunmuştur. Bağımsızlıktan sonra Kongre Partisi'ne üye olan Gujral 1971 sonrası kurulan hükümette Basın-Yayın Bakanı olmuş 1975 yılının buhranlı günlerinde Sovyetler Birliği'ne Hindistan Büyükelçisi olarak atanmıştır. 1980'li yılların ortalarında Kongre Partisi'ni terkeden Gujral Janata Dal Partisi'ne katılmış ve 1989 seçimlerinde bu partiden parlamentoya girmiştir. Seçim sonrası kurulan hükümette Dışişleri Bakanlığı görevine atanan Gujral'ın önemli uğraşları olarak Rubaiya Sayeed'in kaçırılması sonrası faaliyetler ve Körfez Savaşı gösterilebilir. 1992'de Hindistan Senatosu'na senatör seçilen Gujral, 1996 seçimleri sonrası Birleşik Cephe'nin kurduğu hükümette tekrar Dışişleri Bakanı oldu ve Gujral Doktrini denilen komşularla iyi ilişkileri amaçlayan planı uyguladı. Bu dönemde yine Devlet Bakanlığı da yapan Gujral 1997 Nisan'ında Başbakan olarak hükûmeti kurmakla vazifelendirildi. 1997 yılında Birleşik Cephe'nin Kongre Partisi tarafından dışarıdan desteklenen azınlık hükûmeti bu partinin desteğini çekmesi sonucu düştü. Bununla birlikte erken seçim düşünmeyen Kongre Partisi'nin desteğiyle Gujral başbakanlığında 2. Birleşik Cephe Azınlık Hükûmeti kuruldu. Bu devirde Gujral yolsuzluklarla Rajiv Gandhi suikastı soruşturmasıyla uğraştı. Pakistan ile iyi ilişkiler içinde bulunmaya dikkat etti. Hükümetin kuruluşundan 7 ay sonra 28 Kasım 1997 tarihinde Kongre Partisi desteğini çekti ve Azınlık Hükûmeti istifa etti. Şubat-Mart 1998'de yapılan seçimlerde tekrar milletvekili seçilen Gujral, kurulan BJP hükümetine muhalif bir tutum takındı. 1999 yılında yapılan erken seçimler sonrası politikayı bıraktı. Akıcı bir şekilde Urduca konuşan Gujral aynı zamanda Urduca şiirler yazmaktadır. Kardeşi mimar ve kendisi gibi şair olan Gujral'ın eşi de yazardır. Madrid Demokrasi Kulübü'nün bir üyesidir. Atal Bihari Vajpayee Atal Bihari Vajpayee (Hindi: अटल बिहारी वाजपेयी , d. 25 Aralık 1924 – ö. 16 Ağustos 2018) Hindistan Federal Cumhuriyeti'nin 11. Başbakanıdır. 1998-2004 yılları Başbakan olarak görevde bulunmuştur. 25 Aralık 1924 tarihinde doğan Vajpayee, iyi bilinen bir şair olmasının yanı sıra bir şiir kitabı da yayınlamıştır. İki evlatlığı olan Vajpayee Hindistan tarihinin Kongre Partisi dışında ilk kez bir seçim kazanan siyasi parti olan BJP'nin kurucu başkanıdır. Vajpayee'nin politikayla ilk tanışması 1942 yılında Hindistan Ağustos Hareketi denilen direniş örgütüne üye olmasıyla başlar. Daha sonra Hindistan'ın 1970'li yıllardaki çalkantılı siyaset sonunda yakın arkadaşlarıyla birlikte BJP (Hindistan Halk Partisi)'ni kurdu ve ilk başkanı seçildi. Kongre Partisi iktidarı boyunca sert muhalefet yapan ve İndra Gandhi'nin bölücülük ve yolsuzluk politikası karşısında eleştirilerini artıran BJP, 1984 yılındaki seçimler sonrası 2 milletvekili çıkardı. Bundan sonra ülke çapında örgütlenmeye ve genç hint nüfusunu partiye çekmeye çalışan BJP'de giderek etkilerini artıran ulusalcı hindular parti politikalarını belirlemeye başladı. 6 Aralık 1992 tarihinde yüzlerce VHP-BJP aktivistinin bir camiiye yönelik saldırısı sonrası ülke çapında binden fazla kişinin ölümüne sebep olan Hindu-Müslüman çatışması yaşanmış ve devrin Kongre Partisi iktidarı VHP'yi yasaklamış ve BJP'nin birçok yöneticisini tutuklatmıştır. Birinci Devre:1996 1996 Mayıs ayı seçimleri sonrası birinci olan Janata Dal lideri H.Deve Gowda hükûmeti kuramayınca hem oylarını arttıran hem de ikinci parti olan BJP (Bharatiya Janata Party) lideri Vajpayee,Başbakan olarak atanmış ancak diğer partilerin desteğini alamadığı için hükûmet kuramayınca 13 gün sonra istifa etmiştir. Ä°kinci Devre:1998-1999 1996-1998 yılları arasında kurulan iki hükümetin düşmesi sonunda yapılan 1998 erken seçimleri BJP'yi tarihte INC ve Janata Dal partilerinden sonra birinci olan üçüncü parti yapmıştı. Bu devirde Vajpayee Ulusal Demokratik İttifak'ın desteğini alarak Başbakan oldu. Ancak aynı yılın sonunda ittifak partilerinden biri çekildi ve verilen gensoru sonrası BJP koalisyon hükûmeti bir oy farkla düşürüldü. Muhalefetin hükûmet çoğunluğu olmaması nedeniyle Vajpayee Geçici Başbakan sıfatıyla ülkeyi 1999 yılı seçimlerine götürdü. Bu dönemde Hindistan nükleer silah sahibi bir ülke konumuna geldi. Başbakan Vajpayee, Pakistan ile Keşmir sorununu çözmek yolunda önemli adımlar attı. Lahor zirvesi bu girişimin doruk noktası olarak sayılabilir. Ancak yine Keşmir nedeniyle çıkan Kargil Savaşı Pakistan ile Hindistan arasında yeni bir kriz yarattı. 3 ay süren bu savaşta 500'den fazla Hint askeri ile 4000'e yakın Pakistan askeri hayatını kaybetti. Savaş sonunda bölgenin %70'i Hindistan tarafından kontrol altına alındı. Üçüncü Devre 1999-2004 1999 yılında yapılan seçimlerde 543 sandalyenin 270'ini alarak tek başına iktidara gelen NDA ittifakının Başbakanı Vajpayee 3. kez başbakan oldu. Bu devrede Hindistan-Pakistan ilişkileri bir Hint uçağının Pakistanlı teröristlerce kaçırılması sonrası gerildi. Aynı zamanda iktidar havayollarını geliştirme projesi ile ekonomik reformu ele alan bir dizi tedbirler öngördü. Ancak Vajpayee'nin ilerleyen yaşı beraberinde önemli sağlık sorunları getirdi. 2004 seçimleri öncesi büyük çoğunlukla yeniden iktidar olmayı uman BJP seçimleri kaybetti. Anamuhalefet liderliğini bıraktıktan sonra 2005 yılında siyasetten tamamen çekildi. Siyaset sonrası sağlık sorunlarıyla uğraşan Vajpayee 2009 seçimlerine katılmamıştır. Dangerous Curves Dangerous Curves ÅŸu anlamlara gelebilir: Dangerous Curves (Simpsonlar bölümü) Dangerous Curves, "Simpsonlar"ın yirminci sezonun beşinci bölümüdür. İlk kez ABD'nin Fox kanalında 9 Kasım 2008 tarihinde yayınlanmıştır. Bölüm televizyon eleştirmenlerinden karışık eleştiriler aldı. Bölümün show runner'ı Al Jean'dir. Simpson ailesi ormanda bir kulübede kalmak üzere yola çıkar. Homer ve Marge'ın evliliklerinin ilk yılları gösterilir. 20 yıl önce Flanders ve Maude ile aynı kulübedeki tanışmalarını hatırlarlar. Flanders, Homer ve Marge'ın henüz evli olmadıkları için ayrı odalarda yatırmıştır. Homer geçmişte ilk kez "Stupid Flanders" (Aptal Flanders) der. Mozilla Firefox'un pazar payı 2004'te yayınlandığından beri Mozilla Firefox'un pazar payı hızla arttı. Şu anda Dünya'daki en yaygın ikinci ağ tarayıcısıdır. Firefox için Yahoo, Google gibi şirketler eklentiler yayınladılar. Ayrıca Ubuntu işletim sistemi üzerinde Firefox kurulu olarak gelmektedir. 2006 yılında Microsoft da Firefox uyumlu bir eklenti yayınladı. Ağ tarayıcılarının pazar payları Ağ tarayıcılarının pazar payları kullanıcıların ağ sayfalarını görüntülerken yeğledikleri programların kullanım oranları anlamına gelir. Act of War: Direct Action Act Of War: Direct Action (Kısaca: AOW:DA), 2005 yılında Eugen Systems'ın yaptığı, Atari Inc'in yayınladığı oyundur. Oyunun senaryosu, emekli yüzbaşı olan Dale Brown tarafından yazılmıştır. Bu oyundan sonra 2006 yılında, bu oyunun eklenti paketi olarak çıkmıştır. Oyunda 3 tane ordu vardır: US Army (Amerikan ordusu), Task Force Talon (İleri Teknolojili Ordu), ve Consortium (Teröristler). Act Of War: High Treason "Act Of War: High Treason" (kısaca: AOW:HT), 2005 yılında çıkmış olan oyununun eklenti paketidir. 2006 yılında, Eugen System tarafından yapıldı ve Atari Inc tarafından yayınlandı. Bu oyunda, "Act Of War"'da olan olayların 3 yıl sonrası anlatılmaktadır. "Act Of War: High Treason" oyununda; "Act Of War: Direct Action" oyununa ek olarak, Merchanaries(tüccarlar) Ordusu ve 2 tane mini-oyun eklenmiştir. Ayrıca, var olan ordulara yeni asker ve tank eklenmiştir. Alessandro Scarlatti Alessandro Scarlatti (d. 2 Mayıs 1660, Palermo, Sicilya – ö. 24 Ekim 1725, Napoli) özellikle opera eserleri ve oda kantataları ile ünlü olan İtalyan Barok dönem klasik batı müziği bestecisidir. Napoli ekolu opera janrının bulucusu olduğu kabul edilir. Oğulları Domenico Scarlatti ve Pietro Filippo Scarlatti de tanınmış klasik batı müziği bestecileridir. Scarlatti o zaman Sicilya Krallığı idaresi altında bulunan Palermo'da 1660'ta doğdu. Roma'da "Ciacomo Carissimi" hocalığı altında çalıştı. Fakat bazı araştırmacılar Scarlatti'nin ilk muziksel kompozisyonlarında kuzey İtalyalı müzisyen ve müzik hocaları olan "Alessandro Stradella" ve "Giovanni Legrenzi"'nin etkilerinin bulunduğunu ve bu nedenle büyük olasılıkla Kuzey İtalya'da da müzik eğitimi gördüğünü iddia etmektedirler. Sonra Katolikliği kabul edip tahtından feragat edip Roma'da yaşamaya başlayan eski İsveç Kraliçesi Kristina yanında "müzik direktörü (meastro di cappella)" görevini almıştır. Şubat 1684'te ise Napoli'de Napoli Krallığı veliahtının yanında "müzik direktörü" görevine geçmiştir. Bu görevi çok önemli bir Napoli Krallığı soylusunun metresi ve opera şarkıcısı olan kızkardeşi vasıtası ile ele geçirdiği bilinmektedir. Bu görevde iken Napoli devletinin özel olarak gerektirdiği müziksel parçaları bestelemekle kalmayıp, anlamlılıkları ve akıcılıkları ile çok popüler olan büyük sayıda opera da hazırlamış ve bunlar Napoli'de bu dönemde yapımlanmıştır. 1702'de Scarlatti Napoli'den ayrıldı. Napoli devletinin idaresinin İspanya asıllı krallar ve idarecilerden Avusturya asıllı hükümdar ve idarecelere geçene kadar Napoli'ye dönmedi. Napoli'den uzakta olduğu bu dönemde, Floransa yakınlarında bir özel tiyatrosu bulunan, Toskana Dükü III. Ferdinando de Medici yanında çalışarak onun tiyatrosunda yapımlanan özel opera eserleri hazırladı. Sonra Roma'da "Kardinal Ottoboni" yanında benzer görevde geçti ve bu yeni patronu ona 1703'te Roma'daki "Santa Maria Maggiore Bazilikası" için "müzik direktörü" görevine geçmesi için destek ve yardım sağladı. 1707'de Venedik ve Urbino şehirlerini ziyaret etti. 1708'de Napoli'ye dönüp eski "müzik direktörü" görevine tekrar geçti ve bu görevde 1717ye kadar kaldı. Napoli'deki seyirciler onun müziğine çok alışık oldukları için Scarlatti'nin yeni eserlerine özel pozitif bir karşılık göstermemekteydiler. Hâlbuki ayni ve benzer eserleri Roma'da çok tuttunmaktaydı. Bu nedenle bu dönemde Roma'daki "Teatro Capranica", Scarlatti'nin en tanınmış eserleri olan "Telemaco" (1718); "Marco Attilio Regolo" (1719) ve "La Griselda"(1721) ile bazı kilise müziği eserlerinin seyirciye sunulması için bas sahnelenme merkezi oldu. Scarlatti son olarak "sereneta" eserini bitiremeden 1723'te Napoli'de ölmüştür. Scarlatti, 17. yüzyıl İtalyan vokal müzik stillerinin Floransa , Venedik ve Roma gibi merkezlerde geliştirilmiş şekli olan "erken Barok dönemi" müzik ile Mozart ile zirvesine erişen 18. yüzyıl "klasik ekolu" müzik arasında bir bağlantı sağlayan müzik bestecisidir. Scarlatti'nin müzik kariyerinin ilk eserleri (özellikle "Gli equivoci nel sembiante" (1679); "L’honestà negli amori" (1680); "Il Pompeo" (1683) ve 1685'e kadar bestelediği diğer operalarında) resitatiflerle ve bazen yaylı sazlar kuarteti bazen sadece continuo eşliginde birçok küçük ve güzel aryalarla dolu, çok değişken aman daima iyi yapılmış Barok tipi eserlerdir. 1686'dan sonra ostinato basları ve iki kıtalık aryalari arkada bırakıp, "İtalyan uvertürü formu"nu ve "de kapo" tipi aryaları geliştirmiştir. Bu tip yeni gelişmeleri içeren operalarının en iyi bilinenleri "La Rosaura" (1690) ile "Pirro e Demetrio" (1694). 1697'den sonra Napoli sarayının zevklerine uyması gereği ve birbiri arkasını takip eden sırayla yeni opera eserler yazması lazım gelmesi nedeniyle bu eserlerdeki opera aryaları için daha konvensiyonel bir ritim kullanmaya başladı. Bu eserlerindeki şarkılar da hızla ve revizyondan pek geçmemiş şekilde hazırlanmış oldukları barizce hissedilmektedir. Bunların orkestrasyonda obualar ve trompetlere yer verilmesi getirdiği bir yenilik olmakla, beraber genellikle orkestrasyon da eski usullerden ayrılmaz olduğu görülmektedir. Ama gene de bu operalar arasında, "L'Eraclea" (1700) gibi çok parlak eserler bulunmaktadır. Floransa'da Ferdinando de Medici için bestelediği operalar kayıp olmuştur. Ancak Scarlatti'nin bu dönemde prens ile yaptığı yazışmalarında bu eserlerinin çok içten ve samimi bir ilham verici yaratıcılık hevesiyle hazırlandığını ifade etmektedir. 1707'de Venedik'te bestelediği "Mitridate Eupatore" Scarlatti'nin opera şaheseri olarak kabul edilmektedir. Bu eser Scarlatti'nin Napoli'de bestelediği her operadan içerdiği teknik ve entelektüel güç bakımdan kat kat üstündür ve o zamana kadar yaptığı opera bestelerindeki müzikten çok üstün bir müzik ihtiva etmektedir. "L'amor volubile e tiranno" (1709); "La principessa fedele" (1710) ve "Tigrane" (1714) adlı Napoli'deki son dönemi opera eserleri, fazla hislere hitaptan ziyade, gösterişli ve etkin olmaya önem vermektedir. Bu eserlerde orkestrasyon modern operalara daha yaklaşmıştır. Seslere refakat etme görevi yaylı sazlar kuartetine bırakılmış ve klavsen bir refakat aleti olmaktan çıkartılıp gürültülu bir nakarat ("retornello") aletine dönüştürülmüştür. Scarletti "Teodora" (1697) operasında ise orkestrayı nakarat ("retornello") aleti olarak kullanmayı ilk defa denemiştir. Roma'da sahnelenmek üzere hazırladığı son operaları içlerinde daha derin şiirsel hisler bulundurmakta, geniş ve vakurlu bir melodi stili içermekte, daha güçlü bir dramatik anlam ifade etmekte ve daha modern orkestrasyon stili içermektedirler. Güçlü dramatik ifadeler özellikle, ilk defa 1686'da "Olimpia vendicata" kullandığı, refakat edilen resitatiflerde bulunmaktadır. Scarlatti'nin modern orkestrasyon gelişmesine bir katkısı, kornoları ilk defa opera orkestrası içine alıp onların seslerini çok çarpıcı bir şekilde kullanmasıdır. Hepsi birbirine benzer karakterler gösteren ve Scarlatti'ye has bir stilde olan operalar, oratoryolar ve serenatları yanında, Scarlatti solo ses için 500'den çok solo oda kantatası hazırlamıştır. Bunlar zamanında konsere girmemişler ve bestelerinin yazmaları arasında kalmışlardır. Bunları incelemek fırsatı bulan 20. yüzyıl müzik bilginleri bu eserlerin zamanının en ileri oda müziği besteleri olduğunu ve bunların konserlerde icra edilmemesinin zamanının büyük müzik kayıplarından başında olduğunu ifade etmektedirler. İki yüz kadar kilise muzigi parcasi besteledigi iddia edilmekle beraber elimizdeki eserlerden bunu çok abartılmış olduğu kabul edilmektedir. Genellikle bu kilise müziği, diğer janrlardaki müzik eserlerinin arasinda nispeten küçük önemdedir. Fakat 1721'de hazırlamış olduğu "San Cecilia" Mass Ayini stili ileride Johann Sebastian Bach ve Beethoven tarafından hazirlanan muhtesem kilise Mass ilahilerine bir öncü ve önderlik görevi yapmıştır. Hazırlamış olduğu enstrümantal muzik, bestelediği vokal parçalar ile karşılaştırılırsa, bu enstrümantal parçaların çok eski, hatta antik, usullere uyduğu görülür. Bunlar ilgi çekmekle beraber hiçbir müziksel yenilik getirmemişlerdir. Birçok müziksel otorite vokal muzikte yaptığı devrim neticesindeki yeniliğin neden enstrümantal müziginde tekrarlamadığına biraz şaşmaktadırlar. "Scarlatti'nin 50 kadar opera eseri hazırladığı bilinmektedir." 3+2 (mÃ¼zik grubu) 3+2, üç şarkıcı ve iki vokalistten oluşan Beyaz Rus müzik grubu. 2010 Eurovision Şarkı Yarışması'nda ülkesini "Butterflies" adlı şarkıyla temsil etmiş 1. yarı finalde yarışıp finalde yarışmaya hak kazanmıştır. Finalde ancak 18 puanla 24. olabilmiştir. Yunan pasaportu Yunan pasaportları, sadece uluslararası yolculuğa çıkmak için Yunan polisi tarafından Yunan vatandaşlarına çıkarılır. Yunan vatandaşları, Avrupa Birliği ve birkaç diğer Avrupalı ülkelerine yolculuk için pasaport yerine kimlik kartlarını da kullanabilirler. Yunan pasaportları 32 sayfa içerir ve 5 yıl için geçerlidir. Yunan Biyometrik pasaportları, 26 Ağustos 2006'da çıkarıldı, 1 Ocak 2007'de eski tarz pasaportlar geçersiz oldu. Haziran 2009'dan beri, pasaportun RFID çipinde, pasaport sahibinin JPEG şeklinde fotoğrafına ek olarak iki parmak izi bulunur. Tüm pasaportlar Atina'da N.P.C. merkezi ana binada olarak üretilmektedir. Koşullara bağlı olarak, pasaport, 3 ila 9 iş günü içinde verilir. Standart pasaport yetişkinler ve 2 yaş ve 14 yaş altı çocuklar için 5 yıllık bir süre için geçerlidir. 14 ila 17 yaşında bir kişi ise, bu kişi 18 yaşında olana kadar yanlarında başvuru sırasında bir yetişkin bir talep etmelidir. ABD Mart 2010'da Yunanistan'ı vize muafiyeti programına dahil ettiğini açıkladı. Bu sayede Yunan vatandaşları bundan böyle 90 güne kadar seyahatleri için ABD'ye vizesiz seyahat edebilmektedirler. "Henley Vize Kısıtlamaları Endeksi 1 Ocak 2017 Raporu'na göre Yunanistan vatandaşları sınır kapısında vize alarak veya vizesiz 171 ülkeye seyahat edebilirler. Bu sayede Yunanistan vatandaşları Dünya'da seyahat özgürlüğü açısından 6. sırada yer almaktadır. Butterflies (3+2 şarkısı) "Butterflies", (Türkçe: "Kelebekler") 3+2 tarafından seslendirilen ve Beyaz Rusya'yı temsil eden 2010 Eurovision Şarkı Yarışması şarkısıdır. Abdurrahman Yalçınkaya Abdurrahman Yalçınkaya (d. 10 Mart 1950, Suruç, Şanlıurfa), Türk hukukçu ve Yargıtay Onursal Cumhuriyet Başsavcısıdır. Ankara Yıldırım Beyazıt Lisesi'ni bitirdi. 1973 yılında Ankara Üniversitesi Hukuk Fakültesi'nden mezun oldu. Tuzla'da kısa dönem askerlik yapmasının ardından Ankara'da hakim adayı olarak mesleğe başladı. Sırasıyla Acıpayam Hakimliği, Bulanık Hakimliği, Gürün Ağır Ceza Mahkemesi Başkanlığı, Gürün Adli Yargı Adalet Komisyonu Başkanlığı, Silifke Hakimliği ve Yargıtay Tetkik Hakimliği görevlerinde bulundu. 14 Nisan 1998'de Yargıtay üyeliğine seçildi. Yargıtay Yedinci Ceza Dairesi üyesiyken, Yargıtay Büyük Genel Kurulu'nca gösterilen adaylar arasından, zamanın Türkiye Cumhuriyeti Cumhurbaşkanı Ahmet Necdet Sezer tarafından 21 Haziran 2004'te Yargıtay Cumhuriyet Başsavcı Vekilliği'ne seçildi. Yargıtay Cumhuriyet Başsavcı Vekilliği görevinin ardından 20 Mayıs 2007 tarihinde 4 yıllık görev süresi dolan Nuri Ok'un yerine, 2 Mayıs 2007 tarihinde dönemin Cumhurbaşkanı Ahmet Necdet Sezer tarafından Yargıtay Cumhuriyet Başsavcısı olarak atandı. 21 Mayıs 2007 tarihinde göreve başladı ve ilk yılında Adalet ve Kalkınma Partisinin kapatılma davasını hazırladı. 21 Mayıs 2011 tarihinde görev süresi dolduğundan bu görevden ayrılarak Yargıtay 8. Hukuk Dairesi Üyesi olarak görev yapmaya başladı ve 10 Mart 2015 tarihinde yaş haddinden emekliye ayrıldı. İngilizce bilmekte olup, evli ve iki çocuk babasıdır. Kosova pasaportu Kosova pasaportu (Arnavutça: Pasaportë; Sırpça:"Пасош" veya "Pasoš"), kısmen tanınan Kosova vatandaşlarının yurt dışına çıkışta kullandıkları yolculuk belgesidir. Bu belge, Kosova vatandaşlığının kanıtı olarak hizmet etmeye ek olarak uluslararası yolculuğu kolaylaştırır. Dışişleri Bakanlığı ile çıkarılan diplomatik pasaportların istisnasıyla pasaportların verilmesi yalnız İçişleri Bakanlığı’nın ayrıcalığındadır. Kosova pasaportları, ICAO tarafından tavsiye edilen standart (Boyut gibi, teknoloji, güvenlik, düzenleme, vb.) pasaport tasarımına uyar. Kosova vatandaşları bir Sırp pasaportu için başvuru hakkına sahiptirler. Kosovalılara Temmuz 2009 tarihinde kurulan Sırp Koordinasyon Müdürlüğü tarafından Sırp pasaportu verilir. Bu kurum tarafından verilen Sırbistan Pasaportu sahibine vizesiz Schengen Alanına girmesi için izin verilmektedir. Normal, Resmi, Diplomatik ve Seyahat Belgesi olarak dört pasaport tipi bulunmaktadır. 25 € başvuru ücreti gerekmektedir. Avrupa Birliği, Kosova ile 19 Ocak 2012 tarihinden itibaren vize muafiyeti için müzakereler yürütmektedir. 31 Ekim 2011 yılından bu yana, Kosova makamları yeni Kosova biyometrik pasaportlarını vermeye başlamıştır. Henley Vize Kısıtlamaları Endeksi Ağustos 2016 raporuna göre Kosova vatandaşları sınır kapısında vize alarak veya vizesiz 38 ülkeye seyahat edebilirler. Bu sayede Kosova vatandaşları Dünya'da seyahat özgürlüğü açısından 99. sırada yer almaktadır. İlk pasaportlar, 30 Temmuz 2008'de ve 20 Mayıs 2009'dan itibaren 300,000 pasaport Kosova vatandaşları için çıkarıldı. Kosova hükûmeti, biyometrik pasaportlarını uluslararası standartlara uygun olarak Ocak 2012'de çıkarılacağını ilan etti. Biyometrik pasaportlar Ekim 2011'de dağıtılmak üzere planlanmıştı. Pasaportlar Avusturya'da imal edilecektir. INA Haber Ajansı, Kosova pasaportları basımı ihalesini Avusturya'daki bir basımevinin kazandığını duyurdu. Yeni ulusal pasaportlardan önce yolculuk belgeleri, Birleşmiş Milletler idaresi ile 2 yıl maksimum bir geçerliliğiyle çıkarılmıştı (UNMIK Seyahat Belgesl). 26 Haziran 2013 tarihinden itibaren, Birleşmiş Milletler'e üye 103 ülke resmen Kosova'yı tanıdı. Aslında bu ülkeler, eğer açıkça başka türlü belirtilmezse örtülü olarak geçerli bir yolculuk belgesi olarak Kosova pasaportunu tanır. Pasaportun yeni tasarımı, lacivert bir renktir, kapak sayfasının ortasında Kosova Cumhuriyeti’nin simgesi vardır. "Pasaport" kelimesi, Arnavutça, Sırpça ve İngilizce olarak pasaportun kapağında yazılır. Pasaport sahibi hakkında bütünüyle konuyla ilgili kimlik bilgisi de bu lisanlarda basılır. 18 veya daha yaşlı olan vatandaşlar için, pasaportun veriliş tarihinden itibaren 10 yıl boyunca geçerlidir. Sırbistan Kosova pasaportunun geçerliliğini tanımamaktadır. Toni Frissell Toni Frissell veya asıl adıyla Antoinette Frissell Bacon (d. 10 Mart 1907 - ö. 17 Nisan 1988), Manhattan, New York doğumlu Amerikalı fotoğraf sanatçısı. Moda fotoğrafları, II. Dünya Savaşı fotoğrafları, ünlülere ait portre çalışmaları ve günlük yaşamdan kadın ve çocuk temalı fotoğrafları ile tanınmaktadır. Savaş öncesi fotoğraflarını Toni Frissell takma adıyla çekmiştir. Bu adı McNeil Bacon ile evliliği sonrası da kullanmıştır. Ünlü fotoğrafçılarla birlikte çalışmış ve Edward Steichen'ın tavsiyeleriyle Cecil Beaton'ın çıraklığını yapmıştır. İlk fotoğraflarını bir moda fotoğrafçısı olarak Vogue dergisine çekmiştir. Daha sonra Harper's Bazaar için çalışan Frissell, fotoğraflarındaki temayı gecelikli ve dış mekanda yer alan aktif kadın figürleri üzerinde yoğunlaştırmıştır. 1941 yılında Frissell, Amerikan Kızıl Haçı'nda fotoğrafçı olarak gönüllü hizmet vermiştir. Sonrasında ise Birleşik Devletler Hava Kuvvetleri'nde ve Havacı Kadınlar Birliği (WAC)'nde resmi görevlerde bulunmuştur. Bu esnada fotoğrafları hemşireler, cephedeki askerler, Afroamerikan havacılar ve öksüz çocuklar üzerine yoğunlaşmıştır. Savaş sırasında özellikle Afroamerikan savaş pilotları üzerinde çalışmış ve Tuskegee Airmen (Tuskegee havacıları), (332d Savaşçı Grup) olarak bilinen pilotların portre fotoğraflarını çalışmıştır. 1950'lerde artık resmi kimlikten arınan Frissell, serbest portreler üzerinde çalışmaya başlamıştır. İçlerinde Winston Churchill, Eleanor Roosevelt, ve John F. Kennedy ve Jacqueline Kennedy gibi ünlülere ve politikacılara ait portrelerin de bulunduğu çalışmalara imza atan Frissell yine çeşitli dergilerle çalışmalarını paylaşmıştır. Kadının toplumsal yaşamdaki yerine ayrıca önem veren Frissell, kendisi de "Sports Illustrated" adlı dergide istihdam edilen ilk kadın spor fotoğrafçısı olmuştur. Mehmet Zekai Ã–zcan Mehmet Zekai Özcan (d. 30 Aralık 1950, Çaykara, Trabzon), Türk bürokrat ve siyasetçidir. Türkiye Büyük Millet Meclisi 22. dönem ve 23. dönem Ankara milletvekili olan Mehmet Zekai Özcan, Sosyal Sigortalar Kurumu'nda da bir süre genel müdürlük görevinde bulunmuştur. Hanife - Turan Cemal Özcan çiftinin oğlu olarak Trabzon'un Çaykara ilçesinde dünyaya gelen Mehmet Zekai Özcan, İstanbul Teknik Üniversitesi'nde inşaat mühendisliği okudu. Sosyal Sigortalar Kurumu Genel Müdürlüğü'nde, mühendis olarak göreve başladı. Aynı kurumun çeşitli kademelerinde çalıştıktan sonra, Sosyal Sigortalar Kurumu genel müdürlüğü yaptı. 2002 genel seçimlerinde Adalet ve Kalkınma Partisi Ankara milletvekili olarak TBMM'ye girdi. 2007 genel seçimlerinde de aynı başarısını tekrar etti. 12 Nisan 2010 günü yaptığı açıklamada, AK Parti'nin 2007 sonrasında izlediği politikaları eleştirdi ve bu çizginin, inandığı değerlerle örtüşmediğini belirterek partisinden istifa etti. Evli ve 3 çocuk babası olan Mehmet Zekai Özcan, siyaset yaşamını TBMM'de bağımsız milletvekili olarak sürdürmekteyken, 1 Ağustos 2010 pazar günü MHP'nin Aydın ilinde yaptığı Mitingde MHP'ye geçtiğini açıklamıştır. Aşka Sürgün Aşka Sürgün, bir Türk drama, macera televizyon dizisidir. 7 Mart 2005'te atv'de, 5 Haziran 2006 tarihinden itibaren atv'de 53. bölüm final bölümüyle ekranlara veda etmiştir. Doğulu bir aileden gelmesine rağmen, bir batılı gibi yetiştirilmiş, tüm hayatı boyunca bu şekilde yaşamış olan Hazar Azizoğlu'nun hayatı kardeşinin öldürülmesiyle bir daha asla eski haline dönmemek üzere değişir. Babaannesinden zaman zaman duyduğu ve uzak bir masalmış gibi dinlediği kan davası bir anda onun tek gerçeği oluvermiştir. Uzun yıllar önce Şahvar ailesiyle aralarındaki husumet yüzünden Mardin'den İstanbul'a göçen Azizoğulları tam barış yapılmak üzereyken yeniden bir kurban vermişlerdir. Ancak her iki aile de bu savaşın daha fazla sürmesini istemiyorlardır. Bir anlaşma yapılmasına karar verilir. Töreler gereği Azizoğlu ailesine kan bedeli ödenecektir, bu bedel de Azzam Şahvar'ın kızı Zilan olacaktır. Fırat'ın üzerine düşen de Zilan'la evlenmektir. Hazar en başından itibaren bu fikre karşı çıkar. Evlenmeyi hiç düşünmezken işin ciddiyetinin farkına varır ve tüm ailesi için bu evliliği kabul eder. Aradaki barışı güçlendirmek amacıyla iki aile arasında iş ortaklığına da girilmiştir. Zilan'ın İstanbul'a gelmesiyle görünürde iki aile arasındaki sular durulmuş gibidir. Ancak bundan sonra Hazar'la Zilan'ın mücadelesi başlayacaktır. İki gururlu genç, bu zoraki evliliği sürdürürken birbirlerinden mümkün olduğunca uzak durmaya çalışsa da zamanla kaçınılmaz olarak birbirlerini merak etmeye başlarlar. Kaçamak bakışlarla başlayan bu ilgi zamanla yerini hiç kimsenin beklemediği bir aşka bırakacaktır. GÃ¶khan Tepe Gökhan Tepe (d. 8 Şubat 1978; Kartal, İstanbul), Türk şarkıcı, söz yazarı, besteci ve aktör. 8 Şubat 1978 Kartal, İstanbul doğumlu olan Gökhan Tepe, ilkokulu Yeşilyurt Hamdullah Suphi Tanrıöver İlköğretim Okulu'nda okudu. İlkokuldan sonra müziğe olan yeteneğinin görülmesi üzerine 1988 yılında İstanbul Teknik Üniversitesi Türk Müzikisi Devlet Konservatuvarı'na girdi. 1996 yılında prodüktörlüğünü İskender Ulus'un yaptığı "Çöz Beni" adlı albümünü çıkardı. Bu albümde yer alan "Dönmem", "Bayıldım", "Aşk Belası", "Zor Gelir" ve "Çöl Çiçeği" adlı parçalarına klip çekti. Ardından 1999 yılında ikinci albümü "Canözüm" piyasaya çıktı. Selim Çaldıran ve Cenk Eroğlu'nun yaptığı albümde, albüme ismini veren "Canözüm" adlı parça ile çıkış yaptı. Bu albümden kliplenen bir diğer şarkı da "Sevmeler Yasak Bana" isimli şarkı oldu. 2002 yılına gelindiğinde "Belki Hüzün Belki De Aşk" adlı albümü müzikseverlerle buluştu. Yine bu albümde yer alan "Annem" ve "Tanrım Affeder Mi?" kısa sürede listelerde üst sıralara tırmandı. Bu albümde aynı zamanda söz ve müziği sanatçıya ait birçok parça bulunuyordu. Müziğe 4 yıl ara verdikten sonra 2005 yılının Temmuz ayında "Yürü Yüreğim" adlı albümü müzik marketlerdeki yerini aldı. Sanatçının müzik yaşamından önemli bir yere sahip olan bu albümde, albüme adını veren "Yürü Yüreğim"in yanı sıra "İnsanoğlu" ve "Gel Aşkım" adlı parçalara klip çekildi. Gökhan Tepe, kendi albümünde yer alan parçalarının yanında başka sanatçılar için beste çalışmaları da yaptı. Gökhan Tepe'nin müzik çalışmaları hızla devam ederken bir yandan da Show TV'de yayınlanan "Maçolar" adlı dizide Burhan Öçal ve Özlem Tekin ile ilk kez kamera karşısına geçti. Televizyondaki bu başarısı üzerine ardından Kanal D'nin beğeni ile takip edilen dizisi "Elveda Derken"de Ece Uslu ve Burcu Kara gibi isimlerle başrolünü paylaştığı dizide yer aldı. 2008 yılında "Vur" isimli albümünü DMC etiketiyle piyasaya sürdü ve bu albümden "Vur" ve "Çok Özlüyorum Seni" parçalarına video klip çekti. 2011 yılında "Aşk Sahnede" albümünü çıkardı. "Kırmızı halı", "Yalan Olur", "Söz" gibi şarkılarına klip çekti. 2012 yılında yine prodüktörlüğünü üstlendiği yedinci albümü “Kendim Gibi”yi 14 Aralık 2012’de yayınladı. Albümde “Tanrım Dert Vermesin”, “Üç Kelime”, “Adı Aşk Olsun” ve “Veda Makamı” şarkılarını kliplendirdi. Ebru Gündeş’e verdiği bestesi “Beyaz” ilk kez bu albümde Gökhan Tepe tarafından seslendirildi. Sanat hayatı boyunca bestelediği 100’ü aşkın eseri kendi albümlerinin yanı sıra farklı albümlerde de yer alan Gökhan Tepe, 2014 yılının sonlarına doğru “Gelsen De Anlatsam” şarkısını dinleyicilerle buluşturdu. Bu şarkı iki ay boyunca resmi radyo analiz raporlarına göre 1 numarada kalarak büyük bir başarı elde etti. Gökhan Tepe, 14 Şubat 2015'te sevgililere özel şarkısı “Sonsuza Kadar” ile dijital müzik platformları üzerinden dinleyicilerle buluştu. 2015'in Mart ayında ise, müzik kariyerinin sekizinci albümü olan “Seninle Her Yere” yayınlandı. Bu albümden "Gelsen De Anlatsam" ve "Kader" şarkılarına video klip çekti. Tepe, 21 Ağustos 2016 tarihinde Aylin Özer ile evlendi. Ä°ngiliz pasaportu İngiliz pasaportu ya da Britanya pasaportu, Büyük Britanya vatandaşlarına yurt dışında seyahatleri için verilen belgedir. Birleşik Krallık'ta, Britanya pasaportu Büyük Britanya ve Kuzey İrlanda Birleşik Krallığı Kimlik ve Pasaport Servisi tarafından verilir. Postahanelerle birlikte, bu şubelere pasaport başvurusu yapmak mümkündür. Manş Adaları ve Man Adası'nda İngiliz pasaportu Valilik tarafından verilir. Yabancı ülkelerde, Britanya pasaportu dış temsilcilik aracılığıyla Dışişleri Bakanlığı tarafından verilir. Henley Vize Kısıtlamaları Endeksi 1 Ocak 2017 Raporu'na göre pasaport sahibi Britanya vatandaşları vizesiz veya sınır kapısına vardıklarında vize alarak 173 ülkeyi ziyaret edebilirler. Bu sayede İngiliz vatandaşları Dünya'da seyahat özgürlüğü açısından 4. sırada yer almaktadır. Emperor: Battle for Dune Emperor: Battle for Dune, Westwood Studios tarafından 12 Haziran 2001 yılında yayınlanmış olan bir vidyo oyunudur. Oyun, Frank Herbert'Ä±n Dune bilimkurgu evrenine dayanÄ±r. Dune II ve Dune 2000'den sonra Dune bilimkurgu evreninin üçüncü Gerçek zamanlı strateji (RTS) oyunudur. Dune II, Dune'dan tamamen farklı bir hikâye olmasına rağmen; Dune 2000, Dune II'nin devamı ve "Emperor: Battle for Dune" önceki oyunların devamıdır. Ayrıca Emperor: Battle for Dune'da Dune 2000'deki bazı karakterler ve oyuncular kaldığı yerden devam etmektedir. "Emperor: Battle for Dune", daha önce gelen Dune 2000 ve çoğu diğer Westwood Studios oyunu gibi, profesyonel görsel efektlerle çekilen ve gerçek oyuncuların oynadığı kısa filimlerle desteklenmiştir. Oyun 3D Oyun motoru içermekle beraber Westwood Studios'un 3D Oyun motoru alandaki ilk oyunu olma özelliğine sahiptir. Oyunun müzikleri, Frank Klepacki (House Atreides), David Arkenstone (House Harkonnen), ve Jarrid Mendelson (House Ordos) tarafından yapılmıştır. House AtreidesFrank Klepacki House HarkonnenDavid Arkenstone House OrdosJarrid Mendelson Kıbrıs pasaportu Kıbrıs pasaportu, Kıbrıs Cumhuriyeti vatandaşlarının Kıbrıs adasının dışına seyahat yapmaları için verilen belgedir. Avrupa Birliği ülkeleri arasında seyahat ettikleri zaman, Kıbrıs vatandaşları tarafından kimlik kartı amacıyla kullanılabilir ve Avrupa Birliği ve Avrupa Ekonomik Bölgesinin herhangi bir ülkesinde serbest dolaşım ve ikamet hakkı sağlar. Sivil Kayıt ve Göç Bakanlığı pasaportları vermek ve yenilemekten sorumludur. 1974'te Kıbrıs Harekâtı'na bağlı olarak devam eden bölünmüşlüğüne rağmen Kıbrıs'ın tüm pasaportlarında Kıbrıs Cumhuriyeti'nin resmi dilleri olan Yunanca ve Türkçe ve İngilizce metinler yer almaktadır (Kıbrıs Anayasasının 3. maddesinin 1. fıkrasına göre). Kıbrıs'taki siyasi anlaşmazlık devam etmesine rağmen, tüm Kıbrıs pasaportlarında İngilizce, Türkçe ve Yunanca metin kullanılır. Aynı zamanda Türkçe ve Yunanca, Kıbrıs Cumhuriyeti'nin resmî dilidir. Kıbrıs'ın kuzey kesimindeki Türk yerleşimciler Kıbrıs vatandaşlığı hakkına sahip değildir. 2005'ten beri Kıbrıslı Türkler'e de Kıbrıslı olduklarını beyan etmeleri durumunda vatandaşlık ve pasaport verilmektedir. Kuzey Kıbrıs'ta yaşayan Türkiye doğumlu Türk yerleşimciler Kıbrıs vatandaşlığı hakkına sahip değildir. Yeni biyometrik Kıbrıs pasaportları 13 Aralık 2010 yılından bu yana, tüm Avrupa Birliği pasaportu ile ortak düzenlenen Avrupa Birliği'nin tüm resmi dillerini içermektedir. Pasaport sahibinin biyometrik veri mikroçipte saklanır. Bu mikroçipte biyometrik fotoğraf, parmak izi ve dijital imza bulunmaktadır. Yeni biyometrik pasaportlarının farklı sayfalarında tanrıça Afrodit heykeli (Kıbrıs Müzesi'nde sergilenen), bir zeytin dalı, Kıbrıs yaban koyunlarının görüntüleri, güvercin görüntüleri ve Girne gemisinin görüntüleri yer almaktadır. Kıbrıs vatandaşları Kanada, Avustralya ve Yeni Zelanda'nın yanı sıra Avrupa Birliği üyesi ülkelerine (28 ülke) vizesiz seyahat edebilmektedirler. Henley Vize Kısıtlamaları Endeksi 2 Temmuz 2019" raporuna göre Kıbrıs Cumhuriyeti vatandaşları sınır kapısında vize alarak veya vizesiz 172 ülkeye seyahat edebilirler. Bu sayede Kıbrıs vatandaşları Dünya'da seyahat özgürlüğü açısından 16. sırada yer almaktadır. Therme Vals Therme Vals İsviçre’nin Graubünden kantonundaki Vals kasabasında yer alan bir hotel/kaplıca kompleksidir. 1960’larda Almanya kökenli bir emlak yatırımcısı Karl Kurt Vorlop bu bölgede yer alan doğal kaplıca sularından faydalanmak için yaklaşık 1.000 kişilik bir hotel kompleksi inşa ettirdi. Yatırımcının zaman içinde iflas etmesi sonucunda Vals kasabası halkı kaplıcaların bulunduğu bölgede yer alan beş hoteli 1983 yılında satın aldı ve bunların yönetimi için Hoteba (Hotel und Thermalbad AG) ismi verilen ve de %100’ünün Vals halkına ait olan şirketi kurdu. Pritzker Mimarlık Ödülü sahibi olan İsviçreli mimar Peter Zumthor kaplıcanın tasarımını gerçekleştirmesi için görevlendirildi. 1993 ile 1996 yılları arasinda da bu inşaat gerçekleşti. Adeta mağara hissini veren bu yeni ek yapıların hotel kompleksine kıyasla daha eski olduğu izlenimi verilmesi bu tasarimın en önemli özelliklerinden birisidir. Yapı üzeri yeşillikle kaplı çatısından gözlemlendiğinde adeta bir arkeolojik bölge hissini vermektedir. Bunun en önemli sebeplerinden birisi bazı kaplıca bölümlerinin yarısından fazlasının yerin altına gömülmesidir. Kaplıcanın bulunduğu bölgede yaygın olarak bulunan kuvarsit malzemesi bu inşaatta yaygın olarak kullanıldı. Her birisi yaklaşık 5 metre yüksekliğinde olan ve adeta masa şeklinde olan bu kaplamalar betonarme çatı iskeleti üzerine yerleştirildi. Farklı çatı birimleri arasında 8 cm genişliğinde cam parçaları yer alıyor. Kaplıcanın dış cephesinde taş malzemeden oluşan ve her birisi 1 metre uzunluğunda 60.000 adet cephe kaplaması yer alıyor. Bu cephe sistemi rastgele yerleştirilmiş gibi görünse de aslında her üç kaplama malzemesinin yüksekliği her zaman 15 cm, bu sebepten cephede çeşitlilik yaratırken aynı zamanda belli bir form da sağlandı. Yapının mimarı Peter Zumthor kaplıcanın hiçbir yerine saat monte edilmesini istememişti. Buna neden olarak da kaplıcanın keyfini sürerken zamanının askıya alınması gerektiğini söylemiştir. Ancak kaplıca yönetiminden gelen talep üzerine açılıştan üç ay sonra dışardaki iki bakır direğe iki ufak saat yerleştirilmiştir. Amerikan R&B şarkıcısı Janet Jackson'ın 1997 çıkışlı The Velvet Rope adlı albümünden çıkan "Every Time" şarkısının video klibi, o zaman yeni açılmış olan kaplıca binasında çekildi. Dumbarton Oaks Dumbarton Oaks, Washington’nin Georgetown semtinde yer alan Federal stilde inşa edilmiş ve bahçeleri ile ünlü bir malikanedir. Şu anda Dumbarton Oaks Araştırma Kütüphanesi ve Koleksiyonu adlı bir akademik merkez yer almaktadır. Bu akademik merkez Bizans, Pre-Columbian ve peyzaj mimarlığı tarihleri alanında değerli kaynaklara sahip olmanın yanında, bu dallarda akademik çalışmak gerçekleştirmek isteyenlere burs olanakları da sağlamaktadır. Bu alanlarda, bilimsel bir yayın olan, Dumbarton Oaks Papers adlı akademik derginin basılması da bu enstitünün çalışmaları arasındadır. 1800 tarihinde inşa edilen Dumbarton Oaks’ta ABD politikasında önemli roller almış bir senatör ve sonradan da ABD Başkan Yardımcısı olan John C. Calhoun ve ailesi yaşamıştır. Daha sonra 1920 yılında Dışişlerinde önemli roller almış Robert Woods Bliss (1875-1962) ile sanat koleksiyoncusu olan eşi Mildred Barnes Bliss (1875-1969) bu yapıyı 1920 yılında satın almıştır. Yapıda zaman içinde birçok mimar tarafından değişiklikler gerçekleştirilmiştir. Bu mimarlar arasında Pritzker Mimarlık Ödülü sahibi olan Philip Johnson da vardır. Yapının çevresindeki dört hektarlık alandaki bahçeler peyzaj mimarı Beatrix Farrand ve buranın sahibi Robert Woods Bliss tarafından 1922 il 1947 yılları arasında tasarlanmıştır. Bütün bu bahçeler günümüzde, giriş ücreti ödenmek şartıyla, kamuoyuna açıktır. Robert Woods Bliss ve eşi Mildred Barnes Bliss, 1940 yılında Dumbarton Oaks Araştırma Kütüphanesi ve Koleksiyonu adlı yeni bir ensitüsünün Harvard Üniversitesi gözetimi altında kurulmasına önayak oldular ve Dumbarton Oaks’ı dekore etmek için topladıkları sanat koleksiyonlarını ve kitaplarını bu enstitüye bağışladılar. Orijinal olarak sadece Bizans tarihine odaklanan bu enstitü zamanla kapsamını genişletti. Şu anda Dumbarton Oaks’da 100.000’den fazla yazılı kaynak vardır. Burs verilen sürekli akademisyenlere ek olarak, her sene yaklaşık kırk akademisyene de geçici burs verilmektedir. 1944 yılında yazının sonlarında Dumbarton Oaks Konferansı adı verilen uluslararası bir toplantıya da ev sahipliği yapmıştır. Bu toplantı Birleşmiş Milletler’in oluşturulması yönünde ilk öncü toplantılardan birisidir. Çocukların Korunması ve Ülkelerarası Evlat Edinme Konusunda İşbirliğine Dair Sözleşme Çocukların Korunması ve Ülkelerarası Evlat Edinme Konusunda İşbirliğine Dair Sözleşme ya da Lahey Evlat Edinme Sözleşmesi, uluslararası evlat edinme, çocuk kaçakçılığı ve çocuk ticaretini konu alan bir uluslararası sözleşme. 29 Mayıs 1993'te imzalanan sözleşme 1 Mayıs 1995 tarihinde yürürlüğe girmiştir. Uluslararası evlat edinme sürecindeki güçlükleri göz önüne alan Lahey Uluslararası Özel Hukuk Konferansı, bu tür güçlüklerin zaman zaman yol açtığı yozlaşma ve hukuk ihlallerinden ötürü mağdur durumda olanları korumak amacıyla böyle bir sözleşme hazırlamıştır. Sözleşmenin temel amaçları şunlardır: Sözleşmeyi Ekim 2008 itibarıyla onamış olan ülke sayısı 76'dır. İrlanda ve Rusya ise sözleşmeyi imzalamış, ancak onamamışlardır. Ulusal Yapı Müzesi Ulusal Yapı Müzesi (İngilizcesi: National Building Museum), Washington'da yer alan bir mimarlık, tasarım, inşaat ve şehir planlama müzesidir. 1980 yılında ABD Kongresi tarafından kar amacı gütmeyen bir enstitü olarak oluşturulmuştur. Müze binası Ulusal Güvenlik Görevlileri Anıtı ile Judiciary Square Metro İstasyonu’nun hemen yanında yer almaktadır. Müzenin geniş ve açık alanları birçok farklı sergileme olanağına imkân vermektedir. Ulusal Yapı Müzesi’nin yer aldığı yapı orijinal olarak Emeklilik Sandığı’na hizmet vermek üzere 1887 yılında General Montgomery C. Meigs tarafından tasarlanmış ve inşa edilmiştir. ABD İç Savaşı’ndan sonra ABD Kongresi kabul ettiği yeni bir yasa ile savaş gazilerine, dullara ve yetimlere daha fazla yardım edecek yeni emeklilik yasasının kabul etti. Bu hizmetleri vermek için bir devlet dairesi inşa etme görevi de Montgomery C. Meigs’e verildi. 1960’lı yıllara kadar federal hükümetin hizmetinde olan bu bina, zaman içinde harap düştüğü için, yıkılması ilk aşamada planlandı. Ancak kamuoyunun baskısı üzerine hükûmet mimar olan Chloethiel Woodard Smith’i bu yapının hangi amaçlarla kullanabileceğini değerlendirmesi için görevlendirdi. Mimarın 1967 yılında sunduğu raporda bu yapının yapı sanatlarına adanacak bir müze olması önerildi. 1969 yılında bu yapı Tarihi Yapılar Ulusal Listesi’ne (İngilizcesi: National Register of Historic Places) alındı. 1980 yılında ise ABD Kongresi bu yapının kar amacı gütmeyen bir müze olarak kullanılması için Ulusal Yapı Müzesi’ni kurmaya karar verdi. 1997 yılında ise aynı isimle resmen açıldı. Hillary Clinton 7 Haziran 2008 tarihinde Demokrat Parti başkanlık adaylığından çekildiğini burada verdiği veda gecesinde açıkladı. Art Institute of Chicago Art Institute of Chicago veya AIC (Türkçe: Şikago Sanat Enstitüsü), Chicago’nun Illinois Grant Park’ından yer alan bir güzel sanatlar müzesidir. Şikago’nun en eski bölgelerinden birisi olan Michigan Bulvarı Bölgesi’ndeki 111 South Michigan Avenue adresinde yer alan Şikago Sanat Enstitüsü dünyanın en önemli İzlenimcilik ve Art izlenimcilik sürekli koleksiyonuna sahiptir. Bu koleksiyonlara ek olarak Amerikan sanatı, Avrupa ve Amerikan dekorasyon sanatları, Asya sanatı ile modern ve çağdaş sanat koleksiyonları da bu müzede sergilenmektedir. Müze Şikago Sanat Enstitüsü Okulu ile de direkt ilişki içerisindedir. Bir milyon square feet alanı ile New York'ta yer alan Metropolitan Sanat Müzesi’nden sonra ABD’nin en büyük ikinci sanat müzesidir. Müzenin sahip olduğu koleksiyonların en eskisi 5.000 yıllık olup 260.000 parça sanat eserinin içermektedir. Bugün müzenin en ünlü koleksiyonları arasında İzlenimci, Art izlenimci ve Amerikan sanatçılarının eserleri yer almaktadır.Eserlerinin sergilendiği önemli sanatçılar arasında Claude Monet, Pierre-Auguste Renoir, Henri de Toulouse-Lautrec, Henri Matisse, Paul Cézanne, Vincent Van Gogh, Pierre-Auguste Renoir, Grant Wood ve Edward Hopper yer almaktadır. Müzede Frank Lloyd Wright ve Charles ve Ray Eames’in tasarladığı mobilyalardan Antik Mısır’dan kalma mumyalara kadar oldukça çeşitli tarihi ve sanat eserleri sergilenmektedir. Önde gelen diğer koleksiyonlar arasında Terra Koleksiyonu ve Afro-Amerikan Koleksiyonu gelmektedir. 111 South Michigan Avenue adresi bu müzenin üçüncü mekandır. Beaux-Arts mimarlık stilindeki yapı Shepley, Rutan and Coolidge of Boston adlı mimarlık firması tarafından tasarlanmıştır. Orijinal olarak bu yapının 1893 yılında düzenlenen Dünya Kolombiya Keşfi Kongresi için tasarlanıp sonradan müzeye devredilmesi planlanmıştır. Müzenin giriş katında oldukça geniş tarihi bir koleksiyona sahip olan Ryerson & Burnham Kütüphaneleri yer almaktadır. 16 Mayıs 2009 tarihinde müzeye Modern Kanat adı verilen yeni bir bölümün açılışı yapılmıştır. Mimar Renzo Piano tarafından tasarlanan ve 25.000 metre karelik alana