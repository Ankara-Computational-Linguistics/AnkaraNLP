bu görev için geçici olarak, sivil bir kurum olan CIA'e atanmıştı. Baskını gerçekleştiren harekâtçılar iki gruba ayrılmıştı. ve farklı kaynaklara göre Heckler & Koch HK416 veya Heckler & Koch MP7A1 (susturucularla birlikte) taşımaktaydı. Ayrıca harekâtçılarda gece görüş gözlükleri ve vücut zırhı vardı. Resmî açıklamalara göre harekâta toplamda 79 komando ve Cairo adı verilen Malinois cinsi bir köpek katılmıştı. Bir habere göre köpeğin görevi, kaçmaya çalışan biri olduğunda veya Pakistanlı güvenlik güçlerinin olası bir saldırısında komandoları uyarmaktı. Başka bir habere göre ise köpek, gizli oda veya kapıları belirlemek için kullanılmıştı. Harekâta katılan askerî personel dışında bir tercüman, köpekle ilgilenen biri, helikopter pilotları, istihbarat toplayıcıları ve kılavuzlar vardı. Harekâtçıları taşıyan iki helikopter Bagram Hava Üssü'nden kalktı, Celalabad'da bir müddet durduktan sonra sınırı geçerek yerel saatle 23.20 civarında Pakistan'a girdi. Amerika Birleşik Devletleri Özel Harekât Komutanlığına bağlı 160. Özel Harekât Havacılık Alayı (Hava İndirme), baskında kullanılan iki Sikorsky UH-60 Black Hawk helikopter ile destek amaçlı Boeing CH-47 Chinook ağır yük helikopterini temin etmişti. Modifiye edilen Black Hawk helikopterleri, daha önce kamuoyuna açıklanmamış bir biçimde normal modellere göre daha sessiz uçan ve radarda fark edilme ihtimali daha düşük olan modellerdi. Chinook helikopterler, Celalabad ile Abbottabad arası mesafenin yaklaşık üçte ikisi kadar uzak bir noktada, yaklaşık 24 DEVGRU harekâtçısından oluşan ani müdahale birliği ile beklemekteydi. Bu ekibin görevi, Pakistan kuvvetlerince baskını engelleyecek herhangi bir girişim olması durumunda müdahalede bulunmaktı. 25'in üzerinde DEVGRU harekâtçısının yer aldığı diğer Chinook helikopterleri ise Afganistan sınırının hemen ilerisinde, baskın sırasında takviye kuvvet gerektiği durumda müdahale etme amacıyla bekliyordu. Harekâttaki helikopterler, sabit kanatlı avcı jeti ve insansız hava aracı gibi çeşitli hava taşıtlarıyla da destekleniyordu. CNN'de yayınlanan bir habere göre Amerika Birleşik Devletleri Hava Kuvvetlerine bağlı tam teşekküllü arama-kurtarma helikopterleri hazır bekliyordu. Baskının ay ışığının az olduğu zaman diliminde gerçekleştirilmesi, bu sayede de helikopterlerin Pakistan sınırları içinde yere yakın ve fark edilmeden dolaşabilmesi planlanmıştı. Celalabad'dan Abbottabad'a olan helikopter yolculuğu yaklaşık 90 dakika sürdü ve saat 00.30 civarında iki helikopter bölgeye ulaştı. Plana göre ilk helikopter avlunun üzerinde sabit dururken, harekâtçılar helikopterden sarkıtılan iple yere inecekti. Bu esnada ikinci helikopter de kuzeydoğu köşesine giderek tercüman, köpek, köpekle ilgilenen kişi ve bölgenin güvenliğini sağlayacak dört harekâtçıyı indirecekti. Avluya inen grup, zemin kattan eve giriş yapacaktı. Ancak harekâtçıları avluya bırakacak olan helikopter kompleks üzerinde uçtuğu sırada, girdap halkası durumu adı verilen bir hava akımıyla karşılaştı. Bu akım, kompleksin yüksek duvarları üzerinde beklenenden daha sıcak bir hava olmasının da etkisiyle helikopterin rotorunun durmasına yol açtı. Helikopterin kuyruk kısmının duvarlara sürtmesi sebebiyle kuyruk rotoru hasar gördü. ve helikopter yalpalamaya başladı. Pilot, helikopterin devrilerek düşmesini önlemek için burnunu yukarıya kaldırdı ve helikopter yere yumuşak bir acil iniş gerçekleştirdi. İçeridekiler helikopterin düşmesi sebebiyle ciddi bir yara almazken, helikopter kuyruk kısmı duvarda olmak üzere yaklaşık 45 derecelik açıyla kompleksin avlusunda kaldı. İkinci helikopter ise dışardaki bir alana iniş yaptı. Helikopterleri terk eden harekâtçılar, kurdukları patlayıcılarla duvar ve kapıları geçerek ev içinde ilerlemeye başladı. Eve giriş yapılmadan önce elektrik kesildiğinden içerisi karanlıktı. Ana yapıyla bitişik konumdaki misafirhaneden eve giriş yapan harekâtçılar, buradan ana yapının zemin katına, oradan da üstteki iki kata geçiş yaptı. Zemin katta iki yetişkin erkek ve aileleriyle, ikinci ve üçüncü katlarda ise bin Ladin ve ailesiyle karşılaştılar. Evin her katında çocuklar vardı. Harekâtı gerçekleştiren ekibe ilk ateşi Ebu Ahmed el-Kuveyti, misafirhaneden ana yapıya geçilen kapının arkasından açtı. AK-47 ile açılan ateş, bir harekâtçıyı hafif şekilde yaraladı. Çıkan çatışmada el-Kuveyti öldürülürken, karısı Meryem sağ omzundan vurularak yaralandı. Harekâta katılan harekâtçılardan Matt Bissonnette yazdığı kitapta, öldüğünden emin olunması için el-Kuveyti'nin cansız vücuduna birkaç mermi daha sıkıldığını yazmıştı. El-Kuveyti'nin kardeşi Ebrar ve Ebrar'ın karısı Büşra ana yapının zemin katında, silahlı veya silahsız olduğuna dair farklı açıklamalar bulunan bin Ladin'in büyük oğlu Halid ise ikinci kata çıkan merdivenlerde ikinci ekip tarafından vurularak öldürüldü. Bissonnette, Büşra'nın, Ebrar'ı korumak için vücudunu siper ettiğini ve bu yüzden vurulduğunu belirtmişti. Ana yapının üçüncü katına gelindiğinde bin Ladin ile karşılaşıldı. Odasından çıkarak Amerikalıların geldiğini gören bin Ladin, kendisini ıskalayan veya yaralayan kurşunun sıkılması sonrasında odasına çekildi. Daha sonradan bin Ladin'i vurarak öldürdüğünü açıklayan harekâtçı Robert O'Neill'in söylediğine göre odada bir kadının arkasında duran bin Ladin, kadını omuzlarından öne itmekteydi. O'Neill, bin Ladin'i alnından iki kez vurduğunu ve yere düştükten sonra bir kez daha ateş ettiğini yazmaktadır. Ekibin başka bir üyesi bunun "tamamen saçmalık" olduğunu söylerken odaya giren diğer bir harekâtçı Bissonnette yazdığı kitapta kendisi ve başka bir harekâtçının da bin Ladin'in cansız vücuduna kurşun sıktığını belirtmektedir. Amerikalı hükûmet yetkililerince yapılan açıklamalara ve O'Neill'ın kitabına göre bin Ladin vurulduğu sırada silahsızdı. Adı açıklanmayan Amerikalı bir üst düzey hükûmet yetkilisi, silahlı beş kişiden yalnızca birinin öldürüldüğü yönünde açıklamada bulundu. Bin Ladin'e ateş açıldığı sırada bağıran bin Ladin'in en genç eşi Emel Ahmed Abdülfettah de harekâtçılar tarafından bacağından vuruldu. Bin Ladin'i vuran harekâtçının kullandığı silah Heckler & Koch HK416 idi. Harekâtın tamamlanmasının ardından takım lideri telsiz üzerinden "For God and country-Geronimo, Geronimo, Geronimo" ("Tanrı ve ülke için-Geronimo, Geronimo, Geronimo") sözlerini kullanırken, McRaven'dan gelen onay sonrasında "Geronimo E.K.I.A." ("Geronimo düşman çatışmada öldü") sözlerini söyledi. Yapılan açıklamalara göre kurta adı verilen bol kesim tunik ile şalvar giyen bin Ladin'in giysisine dikili hâlde €500 ve iki telefon numarası vardı. Bin Ladin'in odasında AKS-74U ile Makarov bulunurken, karısı Emel'in söylediğine göre silahlara ulaşamadan vurulmuştu. Associated Press tarafından sunulan habere göre silahlar kapının yanındaki raftaydı ve harekâtçılar, bin Ladin'in cansız vücudunun fotoğrafını çekene kadar silahları görmemişlerdi. Öte yandan el-Arabiye'de yayınlanan bir haberde Pakistanlı güvenlik yetkililerinin açıklamalarına yer verildi. Buna göre Usame bin Ladin'in 12 yaşındaki kızı, bin Ladin'in canlı olarak yakalandığını ve sonradan öldürülerek cesedinin helikoptere taşındığını söylemişti. Evde yaşayan kadın ve çocuklar, plastik kelepçe veya kablo bağı ile etkisiz hâle getirildi. Harekâtın sona ermesinin ardından kalan ev sakinleri Amerikan güçleri tarafından, Pakistan kuvvetlerinin görebilmesi için dışarı çıkarıldı. Bu sırada yaralı durumdaki Emel, konuşmaya devam ediyordu. Öte yandan bin Ladin'in kızı Safiye'nin de farklı açıklamalara göre ayağından veya ayak bileğinden bir şarapnel parçası ile veya bir yere çarpmasından dolayı yaralandığı bildirildi. Bin Ladin'in cesedi Amerikan güçleri tarafından alınırken, orada bırakılan diğer dört ceset daha sonra gelen Pakistanlı yetkililer tarafından alındı. Eski bir SEAL olan Chuck Pfarrer'ın Kasım 2011'de yayımlanan "Seal Target Geronimo" adlı kitabında, Amerikan hükûmet yetkililerince paylaşılan bilgilerle çelişkili bir anlatım yer alıyordu. Kitaba göre baskının başlarında helikopter düşmemiş, evin çatısı üzerinde uçan helikopterden atlayan harekâtçılar terastan direkt üçüncü kata giriş yapmıştı. Bin Ladin'in eşi Hayriye ile koridorda karşılaşan ekip, çakarlı işaret cihazını kendisine doğru tuttu ve Hayriye'yi yere iterek ilerlemeye devam etti. Yatak odasının kapısından kafasını uzatarak harekâtçıları gören bin Ladin ise kapıyı çarparak kapattı. Bu sırada merdivenlerden yukarı çıkan oğlu Halid, harekâtçıların sıktığı iki mermiyle öldürüldü. İki harekâtçı kapıyı kırarak bin Ladin'in odasına girdi. Odadaki yatağın kenarında bulunan bin Ladin'in eşi Emel Amerikalılara bağırırken, bin Ladin de yatağının baş kısmında bulunan AKS-74U'ya ulaşmaya çalışıyordu. Harekâtçılar tarafından sıkılan dört kurşundan ilk ikisi bin Ladin'i ıskalarken, ikincisi Emel'in baldırını sıyırdı. Diğer iki kurşun ise bin Ladin'in kafasına ve göğsüne isabet ederek kendisini öldürdü. Pfarrer'ın anlatımına göre harekâtçıların çatıya atlamasından bin Ladin'i öldürmelerine kadar geçen süre 30 ilâ 90 saniye arasındaydı. Kompleks üzerinde dolaşan diğer helikopterdeki keskin nişancılar ise misafirhane kapısından çıkarak AK-47 ile ateş açmaya başlayan Ebu Ahmed el-Kuveyti'yi vurarak öldürdü. İki keskin nişancının sıktığı dört kurşun da el-Kuveyti'ye isabet ederken, bu kurşunların ikisi vücudunu delip geçti ve arkasında duran karısı Büşra'ya isabet edip ölümüne yol açtı. Önce misafirhaneye, oradan da patlayıcılar yardımıyla ana yapıya giren ikinci ekip, kendilerine AK-47 doğrultan Erşad Han'a iki kurşun sıktı. Toplamda 16 kurşun sıkan harekâtçılar, beş kişiyi öldürmüş ve bir kişiyi yaraladı. Baskının üzerinden 20 dakika kadar geçtikten sonra birinci helikopter, evin çatısından kompleks dışındaki bir bölgeye iniş yapmak için havalandı. Bu sırada helikopterdeki "yeşil ünite" arızalandı ve helikopterin kontrol mekanizması bozuldu. Yavaşça yere iniş yapan helikopter yerde sekti ve yerle ikinci temasında kuyruk kısmı gövdeden ayrıldı. Yeşil üniteler, daha sonra incelemek üzere helikopterden söküldü. Amerika Birleşik Devletleri Savunma Bakanlığı Pfarrer'ın anlatımını "yanlış" olarak tanımladı. Amerika Birleşik Devletleri Özel Harekât Komutanlığı da bu anlatımın doğruluğunu reddetti. Baskına katılan harekâtçılardan Matt Bissonnette, 2012'de yayımlanan ve Mark Owen mahlasıyla yazdığı "No Easy Day" adlı kitabında harekâtı anlattı. Kitap, helikopterlerin yaklaşması ve harekâtçıların yere iniş yapması konusunda resmî anlatıma paralellik gösteriyordu. Bissonnette, üçüncü kattaki odasının kapısından Amerikalıların geldiğini gören bin Ladin'in, harekâtçılar tarafından açılan ateşle kafasının sağ kısmından vurulduğunu yazmıştı. Harekâtçılar odaya girdiğinde, odaya düşen bin Ladin yerde kanlar içinde can çekişmekte, bin Ladin'in yanında bulunan iki kadın da ağlamaktaydı. Diğer harekâtçılar kadınları tutarak oradan uzaklaştırırken, bir kısmı da bin Ladin'i göğsünden vurdu. Bissonnette'in belirttiğine göre odada, içi doldurulmamış vaziyette birer AK-47 ve Makarov vardı. Resmî anlatımların aksine Bissonnette Meryem'in yaralanmasından bahsetmez. Buna ek olarak bin Ladin'in kızı Safiye'nin ayağını sakatladığı yönünde basında çıkan haberlerin yanlış olduğunu ve onun değil, Emel'in böyle bir sakatlık yaşamış olabileceğini belirtmekteydi. Bissonnette ayrıca, bin Ladin'in cesedinin helikoptere yüklenmesi sonrasında içeride yer olmaması sebebiyle bir harekâtçının cesedin göğsüne oturduğunu öne sürer. Ekiplerin komplekse girmesi ile çıkması arasındaki süre 36-38 dakika kadardı. Associated Press'in haberine göre harekâtın askerî kısmı ilk 15 dakika içerisinde tamamlanmıştı. İçeride kaldıkları süre boyunca ekipler ev sahiplerini etkisiz hâle getirdikten sonra bilgi kaynağı aramaya başladı. Hükûmet yetkililerince yapılan açıklamaya göre üç Ak-47, iki tabanca, on sabit disk, çeşitli belgeler, DVD'ler, yüze yakın USB bellek, iki düzine cep telefonu ve elektronik ekipmanlar ele geçirildi. Ayrıca evde bir miktar afyonun depolandığı belirtildi. Acil iniş gerçekleştiren ve tekrar havalanamayacak kadar hasar gören helikopter, radardaki görünürlüğü düşüren sistemi de dahil olmak üzere gizli sistemlerinin açığa çıkmaması için yok edildi. Yapılan açıklamaya göre pilot, kontrol paneli, telsiz ve kokpitte bulunan diğer gizli ekipmanı kırarken, harekâtçılar da döşedikleri bombalarla helikopteri patlattı. Bir helikopter eksik olması sebebiyle bölgeye gelen bir Chinhook helikopterin de desteğiyle ekip bölgeden uzaklaştı. Amerika Birleşik Devletleri Savunma Bakanlığı tarafından yayımlanan açıklamada harekâtta kullanılan hava üslerinin adından bahsedilmezken, daha sonra yayımlanan haberlere göre helikopterler Bagram Hava Üssü'ne dönmüştü. Usame bin Ladin'in cesedi, iki Boeing F/A-18E/F Super Hornet avcı jetinin eşlik ettiği Bell Boeing V-22 Osprey tiltrotoruyla birlikte uçak gemisine götürüldü. Amerikalı yetkililerin açıklamalarına göre bin Ladin'in cesedi, hiçbir ülkenin cenazeyi kabul etmeyeceği gerekçesiyle Umman Denizi'ne bırakıldı. İşlem gerçekleştirilmeden önce Amerikalı yetkililerle Suudi Arabistan hükûmeti arasında bir telefon görüşmesi yapılarak onay alındı. Bin Ladin'in ölümünden sonraki 24 saat içerisinde "Carl Vinson"da İslami ritüellere uygun bir cenaze töreni gerçekleştirildi. Hazırlıklar, yerel saatle 10.10 civarında başladı. Cenaze yıkandı, beyaz bir kefen ile denizin dibine batması için ağırlık yüklenen plastik bir muşambaya sarıldı. Bir yetkili cenaze için hazırlanan metni okudu. Başka biri metni Arapçaya çevirdi. Düz bir tahtaya konulan cenaze, tahtanın bir tarafının kaldırılmasıyla denize bırakıldı. İşlem 11.00 civarı sona ermişti. Amerikalı hükûmet yetkililerinin yaptığı açıklamalara göre, harekât sonuçlanana kadar Pakistan hükûmetiyle herhangi bir bilgi paylaşılmamıştı. Genelkurmay Başkanı Michael Mullen, yerel saatle 3.00 civarında Pakistan Genelkurmay Başkanı Eşfak Kayani'yi arayarak harekât hakkında bilgilendirdi. Pakistan Dışişleri Bakanlığı, harekâtın tamamen Amerikan kuvvetleri tarafından gerçekleştirildiği yönünde bir açıklama yaptı. ISI yetkilileri ortak harekât gerçekleştirildiğini ve kendilerinin de buna dahil olduğunu belirtse de, Cumhurbaşkanı Asıf Ali Zerdari bunu yalanladı. Pakistan Dışişleri Bakanı Salman Başir daha sonraları bir açıklama yaparak, baskından haberdar oldukları anda Pakistan askerî kuvvetlerine bağlı F-16'ların havalandığını, ancak komplekse ulaştıklarında Amerikan kuvvetlerinin bölgeden ayrılmış olduğunu söyledi. Amerikan kuvvetleri öldürülen kişinin Usame bin Ladin olduğunun tespit edilmesi için farklı yöntemler uyguladı: Abbottabad'da yaşayan Şuayb Eser, yerel saatle 00.58'den başlayarak, "nadir yaşanan bir olay" olarak tanımladığı helikopter sesleri duyduğuna ve camların titremesine sebep olan patlamalar gerçekleştiğine dair tweetler atmaya başladı. 1.44 itibarıyla sesler kesilirken, 3.39'da şehrin üzerinden bir uçağın geçtiğine dair bir tweet geldi. Harekât sırasında çevre evlerde yaşayanlar çatılara çıktı ve düzenlenen baskını izlemeye başladı. Harekâtın ardından konuşan bölge halkından biri "Helikopterlerden çıkan ve eve ilerleyen askerler gördüm. Bazıları düzgün bir Peştuca ile bize ışıkları söndürmemizi ve içeride kalmamızı söyledi." şeklinde konuştu. Diğer bir sakin silah ve çığlık sesleri duyduğunu, sonraları ise yere düşen helikopterin patlatıldığını söyledi. Amerikan güçlerinin ayrılmasından ve Pakistanlı yetkililerin etrafı çevirmesinden önce içeri girdiğini belirten yerel bir güvenlik görevlisi "Üçü erkek biri kadın olmak üzere dört ölü ile yaralı bir kadın vardı. Yerde çok kan vardı ve evden dışarı sürüklenen bir cesedin kan izleri görülebiliyordu." dedi. Bazı görgü tanıkları baskın saatlerinde elektriğin kesildiğini belirtirken, bazıları cep telefonu şebekelerinin de çalışmadığını söyledi. Bölgede yaşayanlarla yapılan görüşmeler sonrasında bir gazeteci yaşanan elektrik kesintisinin kontrollü ve rutin bir kesinti olduğu sonucuna varmıştı. Baskın sırasında evde 24 kişiye rastlanmıştı. "The Sunday Times", harekâtçılardan birinin düşürdüğünün tahmin edildiğini belirterek komplekste yaşadığı tespit edilen kişilerin resimleri ve betimlemelerinin yer aldığı bir cep kılavuzunun içeriğini yayımladı. Kılavuzda listelenen bin Ladin'in eşleri, çocukları ve torunlarının bazılarına komplekste rastlanmamıştı. Harekât sırasında evde olanlar ve yaşları şöyleydi: Yerel saatle 21.45 (EST) civarında Beyaz Saray'dan bir açıklama yapılarak Obama'nın gece saatlerinde ulusa sesleniş konuşması yapacağı belirtildi. 22.24'te Amerika Birleşik Devletleri Deniz Kuvvetleri İhtiyat Teşkilatı istihbarat görevlisi Keith Urbahn ile oyuncu ve profesyonel güreşçi Dwayne Johnson, Twitter üzerinden eşzamanlı ve ayrı bir şekilde bin Ladin'in öldürüldüğüne dair tweet attı. Adı açıklanmayan bir hükûmet görevlisi detayları medya ile paylaşırken, saat 23.00 itibarıyla bazı medya kuruluşları bin Ladin'in öldürüldüğüne dair haberler yayınlamaya başladı. 23.35'te Obama, ülkedeki başlıca televizyon ağlarında yayınlanan bir ulusa sesleniş konuşması yaptı:"İyi akşamlar. Bu gece, Amerikan halkı ve dünyaya, Amerika Birleşik Devletleri tarafından düzenlenen bir harekât sonucunda el-Kaide lideri, binlerce masum insan, kadın ve çocuğun öldürülmesinden sorumlu olan terörist Usame bin Ladin'in öldürüldüğünü belirtirim."Obama konuşmasında yaklaşık on yıldır el-Kaide'ye karşı sürdürülen mücadeleyi takdir ederek, girişilen bu mücadele sayesinde terör planlarının bozulduğundan, iç güvenliğin güçlendiğinden, Taliban yönetimine son verildiğinden ve önemli el-Kaide üyelerinin yakalandığından veya öldürüldüğünden bahsetti. Başkanlık görevine geldiğinde bin Ladin'in öldürülmesi konusunu girişilen mücadelenin en önemli safhası olarak belirlediğini belirten Obama, bunun el-Kaide'ye vurulan en büyük darbe olduğunu ancak mücadelenin devam edeceğini söyledi. Savaşlarının İslam'a karşı olmadığını ifade etti ve 11 Eylül saldırılarında ölenler için "adalet yerini buldu" ifadesini kullandı. Obama'nın ulusa sesleniş konuşmasını dokuz farklı televizyon ağı canlı olarak verirken yaklaşık 56,6 milyon Amerikalı bu konuşmayı izledi. Bin Ladin'in öldüğüne dair resmî açıklama gelmeden önce Beyaz Saray, Dünya Ticaret Merkezi çevresi, Pentagon ve Times Square'de toplanan kalabalıklar olayı kutlamaya başlamıştı. Obama ulusa sesleniş konuşmasını yaparken saniyede yaklaşık 4.000 tweet atıldı. Konuşmanın ardından Birleşmiş Milletler, Avrupa Birliği ve NATO gibi uluslararası kuruluşlar ile dünyanın çeşitli ülkelerinden olumlu tepkiler geldi. Pakistan hükûmetinden bazı isimler, harekâttan Pakistan'ın haberdar edilmemesini eleştiren açıklamalarda bulundu. Dünyanın farklı noktalarında toplanan kalabalıklar da bin Ladin'in ölümünü kutladı. 6 Mayıs günü el-Kaide, bazı cihatçı İnternet forumlarında yayımlanan bir bildiriyle bin Ladin'in ölümünü doğruladı ve bunun intikamının alınacağını belirtti. Müslüman Kardeşler, bin Ladin'in ölümünden sonra Batılı güçlerin Irak ve Afganistan'dan çekilmesi yönünde açıklama yaptı. Filistin Ulusal Yönetimi liderlerinden farklı yönlerde açıklamalar geldi. Mahmud Abbas bin Ladin'in ölümünü memnuniyetle karşıladığını belirtirken, İsmail Haniye olayı "kutsal Arap savaşçısının suikastı" olarak tanımladı. Dünyanın farklı yerlerinde bin Ladin'in öldürülmesini protesto eden gösteriler yapıldı. CBS-"The New York Times" ortaklığında yapılan bir anketin katılımcılarının %16'sı bin Ladin'in öldürülmesi sonrasında kendini daha güvende hissederken, %60'ı kısa dönemde Amerika Birleşik Devletleri'ne karşı tepki nedeniyle terörizm tehdidinin artacağı yönünde fikir belirtti. YouGov tarafından gerçekleştirilen ve Lahor, Karaçi ve İslamabad'dan "eğitimli" kişilerin katıldığı ankette ise katılımcıların %75'i Amerikan kuvvetlerinin böyle bir harekât gerçekleştirmesini onaylamazken %66'sı bin Ladin'in Abbottabad'daki komplekste öldürülmediğine inanmaktaydı. 13 Mayıs günü, Pakistan'ın Çarseda şehrinde bulunan yarı askerî bir akademiye gerçekleştirilen ve 80 kişinin ölümüyle sonuçlanan intihar saldırısının sorumluğunu üstlenen Tehrik-i Taliban Pakistan sözcüsü, saldırının bin Ladin'in ölümünün intikamının alınması için yapıldığını ve devamının geleceğini açıkladı. Bazı haberlerde harekâtta bin Ladin için "Geronimo" kod adı kullanıldığı öne sürülse de resmî kaynaklar bunu yalanladı. Daha sonraları yetkililer, harekât planındaki her aşamanın alfabetik olarak sıralandığını ve "Geronimo"nun harekâttaki "G" aşamasını, yani bin Ladin'in yakalanması veya öldürülmesini belirttiğini açıkladılar. Farklı kaynaklara göre bin Ladin için kullanılan kod adı ise "Cakebread", "Crankshaft" veya "Jackpot" idi. 19. yüzyıldaki Apaçi lideri Geronimo'nun bin Ladin ile ilişkilendirilmesi bazı kesimlerin tepkisine sebep oldu. Amerikan yerlilerinden bazı isimler Barack Obama'dan geçmişe yönelik olarak Geronimo kod adının değiştirilmesi talebinde bulunurken, bazıları açıklama ve özür beklediklerini belirtti. 11 Eylül saldırıları sonrasında Amerika Birleşik Devletleri Kongresi'nde, devlet başkanlarına "ihtiyaç hâlinde ve uygun durumlarda ülkeler, örgütler veya kişiler üzerinde kuvvet kullanma" iznini veren Askerî Kuvvet Kullanma Yetkisi kabul edilmişti. Obama yönetimi harekâtın bu karar kapsamında yapıldığını belirtirken, uluslararası hukuk veya geleneksel savaş hukuku ile çelişen bir kısım olmadığını savundu. George W. Bush'un ikinci başkanlık döneminde Amerika Birleşik Devletleri Dışişleri Bakanlığı Hukuk Danışmanı olarak görev yapan John B. Bellinger "Öldürmek, uzunca bir süredir geçerliliğini koruyan ve suikastları yasaklayan Yürütme Emri 12333 [1981'de imzalandı] kapsamında yasaklanmamıştır, çünkü gerçekleşen olay Amerikan silahlı kuvvetleri ile el-Kaide arasında süren çatışma kapsamındaki askerî bir harekâttı ve karşıdaki kuvvetlerin daha önceden belirlenmiş liderlerini öldürmek yasaklanmamıştı. Suikast yasağı, nefsi müdafaa kapsamında gerçekleştirilen öldürmeleri kapsamamaktadır." dedi. Dışişleri Bakanlığı Hukuk Danışmanı Harold Hongju Koh da 2010'da "iç hukuka göre, nefsi müdafaa veya silahlı bir çatışma sırasında, hukuka uygun silah sistemlerinin kullanımıyla -aynı zamanda savaş hukukuna da uyan- yüksek öneme sahip daha önceden belirlenmiş bir liderin hedef alınarak öldürülmesi hukuk dışı değildir ve 'suikast' olarak değerlendirilemez." şeklinde açıklamada bulundu. Northwestern Üniversitesi Hukuk Fakültesi Uluslararası İnsan Hakları Merkezi Başkanı David Scheffer, bin Ladin'e karşı 1998 yılında, Amerika Birleşik Devletleri'ne ait federal tesislere saldırı düzenlemenin de aralarında olduğu suçlamalarla New York Güney Bölgesi Amerika Birleşik Devletleri Bölge Mahkemesi'nde bir dava açıldığını belirterek "Normalde, suçlamalar yöneltilen bir birey için yapılması gereken şey bu bireyi uygun bir şekilde yakalamak ve yargılanması için mahkemeye getirmektir... Kendisine yönelik suçlamalar varsa amaç bu bireyi yargısız infaz etmek olmamalı." sözlerini kullandı. Görevin bin Ladin'i yakalamak mı yoksa öldürmek mi olduğunun belirlenmesinin önemli bir nokta olduğunu ifade eden Scheffer, harekâtçıların bin Ladin'i yakalamaya çalışmadan öldürmesi gibi bir durumun "uluslararası hukuku ihlal etmese de Amerikan ideallerine zarar vereceğini" söyledi. Pakistan Başbakanı Yusuf Rıza Gilani, Şûra Meclisi'nde yaptığı konuşmada "Halkımız haklı olarak, Usame'nin Abbottabad'da saklandığı yere Amerikan kuvvetlerinin egemenliğimizi ihlal edecek biçimde gizlice hava ve kara saldırısı düzenlemesi konusunda öfkeli... Birleşmiş Milletler üyesi devletleri terörizm karşısında gösterdikleri mücadeleye destek için çağıran Güvenlik Konseyi, yaşananların uluslararası hukuka, insan haklarına ve uluslararası insancıl hukuka uygun olduğunu defalarca tekrarladı." sözlerini kullandı. Eski Pakistan Cumhurbaşkanı Pervez Müşerref, Pakistan hükûmetinin Amerika Birleşik Devletleri ile gizli bir anlaşma yaparak Amerikan kuvvetlerinin el-Kaide'nin üst düzey sorumlularını yakalamak için tek taraflı baskınlar yapmasına izin verdiği yönünde "The Guardian"da çıkan haberi yalanladı. Amerika Birleşik Devletleri Senatosu Yargı Komitesi'ndeki ifadesi öncesinde başsavcı Eric Holder "Bin Ladin'e karşı düzenlenen harekât, ulusal bir meşru müdafaa kapsamında değerlendirilerek meşrulaştırıldı. Düşman bir kumandanı sahadayken öldürmek yasalara uygun." demecinde bulundu. Bin Ladin'in herhangi bir teslim olma girişiminde bulunmadığını ifade eden Holder, "böyle bir girişimde bulunmuş olsa dahi, cesur Navy SEAL harekâtçılarının yaptığı şeyi, kendilerini ve yapıdaki diğer kişileri korumak için yaptığını" söyledi. Avrupa Dış İlişkiler Konseyi'nden uluslararası hukuk uzmanı Anthony Dworkin, bin Ladin'in vurulduğu sırada "hors de combat" gibi bir durum içerisinde olması hâlinde Cenevre Sözleşmeleri'ndeki I. Protokol'ün ihlal edildiğini ifade etti. Cesedin denize bırakılması, İslami geleneklere göre toprağa gömmeye kıyasla uygunsuz kabul edildiğinden, bin Ladin'e uygulanan bu işlem bazı kesimlerce eleştirildi. El-Ezher Üniversitesi rektörü Ahmed et-Tayyib, cesedin denize bırakılmasının dinî ve insani değerlere hakaret niteliği taşıdığını söyledi. Et-Tayyib gibi bazı akademisyenler, gemi üzerinde gerçekleşen ölümler gibi özel durumlar dışında tercih edilemeyeceğini ve Müslüman bireylerin toprağa, baş kısmı Kâbe'ye bakacak şekilde gömülmesi gerektiğini belirtti. Bazı kesimler, cesedin herhangi bir yere gömülmesi durumunda, bu yerin bir "terörist tapınağı" hâline gelebileceğini öne sürdü. "The Guardian"da çıkan, bin Ladin'in mezarının bir tapınak gelip gelemeyeceğinin sorgulandığı bir haberde böyle bir olayın Vehhabiliğe göre uygun olmadığı belirtilmekteydi. Haberde, Mısırlı İslam analisti ve avukat Muntasır ez-Zeyat'ın, bin Ladin'in yeri açıklanmayacak bir yere gömülmesiyle aynı sonucun elde edilebileceği yönündeki sözlerine de yer verildi. "The Guardian"daki başka bir haberde Amerikalı bir yetkilinin söylediklerine yer verilerek bin Ladin'in cesedinin hiçbir ülke tarafından kabul edilmeyeceği belirtildi. Ürdün Üniversitesi'ndeki İslam hukuku profesörlerinden Muhammed Kude, cenazeyi alacak ve İslama uygun bir defin gerçekleştirecek birisinin olmaması durumunda cenazenin denize bırakılmasının uygun olduğunu söyledi. Dubai Başmüftüsü Muhammed el-Kubeysi ise "Cenazeyi denize bıraktıklarını söyleyebilirler ancak bunu İslam'a göre yaptıklarını söyleyemezler. Ailesi cenazeyi istemiyorsa İslam'a göre yapılacak şey basittir: Cenazeyi, ücra bir ada dahil herhangi bir yere gömersiniz ve duaları okursunuz. Cesedin denize bırakılması, yalnızca olağandışı durumlarda caizdir. Bu durum onlardan biri değil." şeklinde konuştu. New York Üniversitesi İslam Merkezi yöneticisi imam Halid Latif denize bırakma işleminin saygılı bir şekilde gerçekleştirildiği yönünde fikir beyan etti. Usame bin Ladin'in oğlu Ömer bin Ladin, 10 Mayıs 2011'de yaptığı konuşmada cenazenin denize bırakılması sebebiyle aile olarak uygun bir tören gerçekleştirmekten mahrum kaldıklarını ifade etti. CNN, üst düzey bir Amerikalı yetkiliden alıntı yaparak bin Ladin'in cesedinin fotoğraflarının çekildiğini yazdı. Haberde, Afganistan'daki hangarda çekilen fotoğraflar için "en tanınabilir ve tüyler ürpertici olan" tanımlaması yapılırken USS "Carl Vinson"daki cenaze töreninde ve baskın sırasında çekilen fotoğrafların da olduğu belirtildi. ABC News tarafından yayınlanan bir haberde, bir kaynaktan elde edilen bilgiye göre askerî bir personel tarafından çekilen bin Ladin'in cesedine ait fotoğrafta "yüksek kalibreli bir merminin" yarattığı fiziksel hasar görülebilmekteydi. "CBS Evening News", bin Ladin'in sol gözünün üstüne isabet eden merminin sol gözbebeğini patlattığı ve parçalanan kafatasının ön kısmından beyninin gözüktüğü bir fotoğrafın olduğu yönünde bir haber yayınladı. Harekâtla ilgili fotoğrafların kamuoyuyla paylaşılması konusunda farklı görüşler ortaya atıldı. Yayımlanması gerektiğini savunan kesimler fotoğrafların kamu kaydı olarak sayılması gerektiği, konuyla ilgili yayımlanan haberlerin eksikliğini tamamlaması, ve bin Ladin'in ölümü için kanıt oluşturarak bin Ladin'in hâlâ hayatta olduğuna dair komplo teorilerinin üretilmesinin önüne geçilmesi gibi gerekçeler öne sürdü. Yayımlanmamasını savunan kesim ise Orta Doğu'daki Amerikan karşıtı hareketlerin artma ihtimalinin olduğunu gerekçe olarak sundu. Obama, yaptığı açıklamada fotoğrafların kamuoyuyla paylaşılmayacağını belirtti. 4 Mayıs'ta "60 Minutes"te yayınlanan röportajda Obama "Bu şeyleri bir ödülmüş gibi göstermeyeceğiz." ifadelerini kullandı. Senatör Lindsey Graham bu kararı eleştirerek fotoğrafların yayımlanması gerektiğini söylerken Senatör John McCain ile Amerika Birleşik Devletleri Temsilciler Meclisi İstihbarat Daimi Seçilmiş Komitesinin başkanlığını yapan Temsilci Mike Rogers ise kararı desteklediğini belirten açıklamalar yaptı. Bin Ladin'in cesedine ait 15 fotoğraf, 11Mayıs'ta Amerika Birleşik Devletleri Senatosu'nun seçilmiş üyelerine gösterildi. Kendisiyle yapılan bir röportajda Senatör Jim Inhofe, gösterilen 12 fotoğrafın baskın sonrasında, diğer 3 fotoğrafın ise gemideki cenaze töreni sırasında çekildiğini söyledi. Inhofe ayrıca, USS "Carl Vinson"da çekilen ve bin Ladin'in kan ve diğer şeylerin temizlenmesi sonrasındaki yüzünü gösteren fotoğrafların kamuoyuyla paylaşılması gerektiğini belirtti. Judicial Watch adlı kuruluş, Bilgiye Erişim Özgürlüğü Yasası kapsamında hukuki bir girişim gerçekleştirdiklerini duyurarak fotoğraflara erişim talebinde bulundu. 9 Mayıs günü Savunma Bakanlığı, karşı yönde bir dava açarak bu girişimi durdurdu. Federal hakim James E. Boasberg, 26 Nisan 2012'de sonuçlanan davada fotoğrafların yayımlanmaması yönündeki kararını açıkladı. Associated Press tarafından gerçekleştirilen bu yöndeki başka bir talep de reddedildi. Bin Ladin'in öldürüldüğüne dair hiçbir somut delil paylaşılmamasından ötürü Associated Press, Reuters, CBS News, Judicial Watch, Politico, Fox News, Citizens United ve National Public Radio'nun aralarında bulunduğu bazı kuruluşlar Bilgiye Erişim Özgürlüğü Yasası kapsamında fotoğraf, video veya DNA testi sonuçları gibi bilgilerin yayımlanması talebinde bulundu. Bu kapsamda açılan dava kapsamında 26 Nisan 2012'de hakim James E. Boasberg, Savunma Bakanlığının hiçbir kanıtı kamuoyuyla paylaşma zorunluluğu olmadığı yönünde karar verdi. Savunma Bakanlığı Genel Müfettişi tarafından hazırlanan rapor taslağına göre Amiral William H. McRaven, Savunma Bakanlığına, harekâtla alakalı tüm verilerin CIA'e gönderilmesinin ardından bilgisayarlardan silinmesi talebinde bulunmuştu. Raporun son hâlinde ise bu kararla ilgili herhangi bir ifade yer almamaktaydı. Pentagon tarafından yapılan açıklamaya göre bu, harekâta katılan isimlerin kimliklerini korumak için bir önlemdi. Gerçekleştirilen veri aktarımı, baskın sırasında Navy SEALs'ın aktif bir şekilde CIA ile birlikte çalıştığı ve baskında elde edilen her kanıtın CIA'e ait olduğu belirtilerek hukuki bir temele dayandırıldı. CIA sözcüsü Preston Golson e-posta ile yayımladığı bir demeçte "Bu baskın gibi bir CIA harekâtı sonucunda elde edilen kayıtlar, CIA direktörünün kontrolünde gerçekleştirildiğinden CIA'e aittir." ifadelerini kullandı. Golson'ın demecinde Bilgiye Erişim Özgürlüğü Yasası kapsamında ortaya çıkacak hukuki sorunlardan kurtulmak amacıyla kanıtların CIA'e aktarıldığı görüşü için "tamamıyla yalan" denilmekteydi. National Security Archive, verilerin bir "kara deliğe" gittiğini ifade ederek yapılan bu aktarımı eleştirdi: "Yapılan veri aktarımıyla gerçekleştirilmek istenen esas şey, bu verilerin CIA arşivlerine girmesi ve 1986'da çıkan CIA'in harekât dosyalarının Bilgiye Erişim Özgürlüğü Yasası'ndan muaf tutulmasıyla ilgili yasaya dayanarak belgelere erişmek isteyen birisinin kara delik ile karşı karşıya gelmesini sağlamaktır." Savunma Bakanlığı kendisine ait askerî dosyaları, ulusal güvenliğin riske atılacağı gerekçesiyle kamuoyuyla paylaşmama hakkına sahipken, bunların yayımlanmasına dair bir dava açılabilmekte ve mahkemeden hassas olmayan kayıtların yayımlanması yönünde bir karar çıkabilmekteydi. CIA ise özel olarak "harekât dosyalarını" yayımlamama hakkına sahipti ve federal bir mahkemede aksi doğrultuda bir dava açılamıyordu. Associated Press adına yazdığı yazısında Richard Lardner veri aktarımı hamlesini "Amerika Birleşik Devletleri hükûmeti için, en hassas hareketlerini dahi kamuoyuyla paylaşmaktan sakınmak için gerçekleştirilebilecek yeni bir strateji" olarak tanımlamıştı. Genel müfettişin hazırladığı rapor taslağında ayrıca, eski Savunma Bakanı Leon Panetta'nın "Zero Dark Thirty" adlı filmin yapımcılarıyla harekâtla ilgili gizli bilgileri paylaşmadığı da belirtilmişti. Yetkililerin açıklamasına göre komplekste ele geçirilen kanıtlar arasında on cep telefonu, beş ila on arasında bilgisayar, on iki sabit disk, en az 100 veri depolama aygıtı (USB bellek ve DVD'ler dahil), el yazısı notlar, dokümanlar, silahlar ve "çeşitli kişisel eşyalar" vardı. Amerika Birleşik Devletleri Savunma Bakanlığından üst düzey bir yetkili konuyla ilgili olarak "bir seferde ele geçirilen en büyük terörist malzeme arşivi" yorumunda bulunmuştu. Elde edilen kanıtlar, Virginia eyaletinin Quantico şehrindeki FBI laboratuvarında toplandı ve bir kısmının içeriği daha sonraları kamuoyuyla paylaşıldı. Elde edilen dijital materyal ve belgelerin incelenmesi için ayrı bir CIA ekibi oluşturuldu. Bu ekip, elde edilen verilerin analizi için ülkenin diğer devlet kurumlarıyla birlikte çalıştı. Öldürüldüğü sırada bin Ladin'in üzerinde bulunan giysilere dikili olan iki telefon numarasının arama detayı kayıtları da incelendi. İçinde Eylül 2006'dan Nisan 2011'e kadar tarihlenen e-postalar ve taslaklarının olduğu on yedi belgenin orijinal sürümleri ile İngilizce çevirileri, bin Ladin'in ölümünden bir yıl sonra, 2 Mayıs 2012 tarihinde Terörizmle Savaş Merkezi tarafından kamuoyuyla paylaşıldı. Belgelerde Amerika Birleşik Devletleri'ndeki haber medyası, yakın kuruluşlar, hedefler, Amerika, güvenlik ve "çok önemli bir olay" olarak tanımlanan Arap Baharı gibi konulardan bahsediliyordu. Belgelerde bin Ladin, el-Kaide'nin sınırlı bir güce sahip olduğunu ve Amerika Birleşik Devletleri'ne saldırmanın en iyi yolunun, ağaç benzetmesi yaparak "gövdeyi kesmeye konsantre olmak" olduğunu yazmıştı. Arap Yarımadası el-Kaidesi lideri Nasır el-Vuheyşi'nin sunduğu Anwar al-Awlaki'nin terfi edilmesi önerisini reddetmiş ve 2009 Noel'indeki yolcu uçağı bombalaması girişimi sonrasında örgütün Amerika Birleşik Devletleri'ndeki faaliyetlerinin "yolcu uçaklarını bombalamakla sınırlı kalmaması" üzere artması gerektiğini belirtmişti. Yayımlanan belgelerde bahsedilen el-Kaide ile İran arasındaki ilişkileri Terörizmle Savaş Merkezi, "ihtiyaç gereği oluşan, ortak güvensizlik ve düşmanlıkla desteklenen nahoş bir durum" olarak tanımlamıştı. Mart 2015'te Amerika Birleşik Devletleri Adalet Bakanlığı tarafından on bir yeni belge yayımlandı. 2009 yılında Manchester'daki bir alışveriş merkezine bombalı saldırı planlamaktan mahkûm edilen Abid Nasır'a karşı açılan davada kullanılan belgeler, ölümünden bir yıl önce bin Ladin'e veya bin Ladin tarafından yazılan mektuplardan oluşmakta ve CIA tarafından el-Kaide'ye karşı yürütülen insansız hava araçlı saldırıların örgüte verdiği zarardan bahsedilmekteydi. Harekât öncesinde, sırasında ve sonrasında yaşananları soruşturmak amacıyla, Pakistan hükûmetinin talebi doğrultusunda Pakistan Yüce Mahkemesi tarafından 20 Haziran 2011'de adli bir komisyon olan Abbottabad Komisyonu oluşturuldu. Komisyon, tanık olarak belirlenen 201 kişinin sorgulanması ve çeşitli dokümanların incelemesi sonucunda hazırladığı raporu 25 Mayıs 2012'de tamamladı. Kamuoyuyla resmî olarak paylaşılmayan raporun tamamı, Temmuz 2013'te Al Jazeera tarafından sızdırıldı. Raporda bin Ladin'in 2002 yılı ortalarında Pakistan'a giriş yaptığı belirtilirken, bin Ladin'in en genç eşi Emel, Abbottabad'a yerleşmeden önce 2,5 yıl kadar Haripur ilçesindeki Çak Şah Muhammed köyünde yaşadıklarını, 2005 yılı sonlarında ise buraya geldiklerini söylemişti. Emel ayrıca Afganistan'da gerçekleştirilen iki ameliyat sonrasında bin Ladin'in böbreğindeki rahatsızlığın düzeldiğini, kendisinin sağlıklı ve zinde olduğunu belirtmişti. Bin Ladin'in ölümü sonrasında Kuveyt gazetesi "el-Enba", 14 Aralık 2011 tarihinde hazırlandığı belirtilen dört sayfalık bir belge yayımladı. Bu belgede bin Ladin çocuklarından cihadı devam ettirmemeleri ve el-Kaide'ye katılmamaları, eşlerinden ise kendisinin vefatı sonrasında tekrar evlenmemeleri isteğinde bulunmuştu. Bin Ladin'in 1 Mayıs 2011'de öldüğü bazı kesimlerce kabul edilmedi. Cesedin hızlı bir şekilde denize bırakılması, DNA testi sonuçlarının çabuk gelmesi, fiziksel delillerin yetersizliği ve cesedin fotoğraflarının yayımlanmaması bin Ladin'in ölmediği veya farklı bir tarihte ve şekilde öldüğü yönünde bazı komplo teorilerinin üretilmesine yol açtı. "Aviation Week"te yayımlanan bir yazıda, harekâtta kullanılan helikopterlerin radardaki tespit edilebilirliği düşürme amacıyla modifiye edilmiş bir Sikorsky MH-60 Black Hawk olduğu yazılmıştı. Olay yerinde bulunan seri numarası da bu modelin 2009 yapımı olan diğer helikopterleriyle eşleşmekteydi. Helikopterler, askerî bir harekâtta kullanıldığı resmî olarak kabul edilen ilk hayalet helikopterlerdi. Acil iniş gerçekleştiren helikopterin kuyruk rotoru patlama sonucunda bir bütün olarak kompleks duvarının dışında kalmıştı. Pakistanlı güvenlik kuvvetleri önce kumaş bir örtüyle helikopteri sakladı, sonrasında ise branda çekilerek gizlenen kuyruk kısmı traktör yardımıyla çekildi. Amerika Birleşik Devletleri enkazın iadesini isterken Pakistanlı yetkililer Çin hükûmetinin de enkaza talip olduğunu söyledi. Enkazı iki haftadan fazla elinde tutan Pakistan tarafı, daha sonra Amerika Birleşik Devletleri Senatosu Dış İlişkiler Komisyonu Başkanı John Kerry'ye devretti. Ağustos 2011'de "Financial Times"ta yayımlanan bir haberdeki iddiaya göre Pakistanlı yetkililer, kuyruk kısmını incelemek, fotoğraflarını çekmek ve radarda görünürlüğü düşüren boyasından örnek almak üzere Çinli askerî mühendislere izin vermişti. Haberde, Amerikalı bir istihbarat yetkilisinin söyledikleri kaynak olarak gösterilmişti. Pakistan ve Çin Halk Cumhuriyeti yetkilileri ise bu iddiaları reddetti. 2012'de vizyona giren ve yönetmenliğini Kathryn Bigelow'un üstlendiği "Zero Dark Thirty", 11 Eylül saldırıları sonrasındaki Usame bin Ladin'in aranması sürecini ve bin Ladin'in öldürülmesiyle sonuçlanan harekâtı konu almaktaydı. 4 Kasım 2012'de National Geographic Channel'da yayınlanan "" adlı televizyon filmi de harekâtı konu alıyordu. ReCAPTCHA reCAPTCHA ağ sayfalarının güvenliği için otomatik tanınması zor yazıların insan emeğiyle bilgisayar ortamında taranıp sayısallaştırılmasını sağlayan bir uygulamadır. 16 Eylül 2009 tarihinde Google tarafından satın alınmıştır. Arşivlerin sayısal ortama aktarılması için kullanılan reCAPTCHA, Google Books ve New York Times arşivinin sayısal ortama aktarılmasında etkili olmuştur. Facebook, Twitter, StumbleUpon gibi günümüzün gözde web servisleri tarafından da kullanılan reCAPTCHA, günlük ortalama 100 milyonun üzerinde veriyi raporlamaktadır. Irkçılık-Turancılık Davası Irkçılık-Turancılık Davası, 7 Eylül 1944'te başlayan ve 29 Mart 1945'e kadar süren, Türk siyasetinde önde gelen 23 ismin Irkçılık-Turancılık suçlamasıyla yargılandığı sürecin adıdır. Toplam 65 oturum sürmüştür. Yargılama sonucunda Zeki Velidi Togan, Hüseyin Nihal Atsız, Alparslan Türkeş, Reha Oğuz Türkkan, Cihat Savaş Fer, Nurullah Barıman, Fethi Tevetoğlu, Nejdet Sançar, Cebbar Şenel ve Cemal Oğuz Öcal çeşitli cezalara çarptırıldılar. II. Dünya Savaşı döneminde, Türkiye dış politikasını savaştan kaçınmak üzerine inşa etmiş, savaşa katılması yönünde baskı yapan Müttefik Devletlere askeri ve lojistik eksiklikler bahane edilerek savaş dışı kalınmaya çalışılmış, Nazi Almanyası'nın üstün başarılar kazandığı 1943'e kadar Nazi Almanyasıyla oldukça yakınlaşılmış ve hatta Türk askeri gözlemci heyeti Belgorod'da o sıralarda Kursk Muharebesi'ne hazırlanmakta olan Alman ordusunun hazırlıklarını incelemiş, 6. ve 7. Panzer Tümenlerinin yer aldığı Harkov Tatbikatı'na katılmışlardır. Almanya'nın Ankara Büyükelçisi Franz von Papen, Enver Paşa'nın kardeşi iş adamı ve eski asker Nuri Killigil aracılığla Turancılığı örgütlemiştir. 1943'ten sonra Mihver Devletlerin kademe kademe yenilgileri dolayısıyla Türk hükümeti, Nazi zaferleri dolayısıyla izin verdiği Nazi yanlısı bu hareketi baskılamış, bu baskılamaların sonucu olarak da Turancı çevrelerin sivri dili olarak isim yapmış edebiyat öğretmeni Nihal Atsız, başbakan Şükrü Saracoğlu'na "Orhun" dergisinde iki açık mektup yazmış, bu mektuplar sonucu Nihal Atsız'a karşı açılan dava basında Irkçılık-Turancılık davası olarak adlandırılmıştır. "Ayrıca bakınız: II. Dünya Savaşı ve Türkiye" Dönemin Başbakanı Şükrü Saracoğlu 5 Ağustos 1942'de TBMM'de yaptığı konuşmada şunları söyler: ""Biz Türk'üz, Türkçüyüz ve daima Türkçü kalacağız. Bizim için Türkçülük bir kan meselesi olduğu kadar bir vicdan ve kültür meselesidir. Biz azalan veya azaltan Türkçü değil, çoğalan ve çoğaltan Türkçüyüz. Ve her vakit bu istikamette çalışacağız."" Bu açıklamaya rağmen devletin her tarafına "komünist" kadroların yerleştirilmekte olduğunu düşünen Nihal Atsız dönemin başbakanı Şükrü Saracoğlu'na "Orhun" dergisinde 1 Mart 1944'te ve gene bir ay sonra 1 Nisan 1944'te olmak üzere iki açık mektup kaleme alır, Başbakan'a şikayet ve uyarıda bulunur. Şikayet edilenlerin arasında Ahmed Cevad Emre, Sabahattin Ali, Sadrettin Celal Antel ve Hasan Âli Yücel de vardır. Açık mektuptaki hakaretamiz ifadeler nedeniyle Sabahattin Ali tarafından Atsız mahkemeye verilir. 26 Nisan 1944'te Ankara'da başlayan ilk mahkeme, dönemin gençleri tarafından hınca hınç doldurulur. Mahkeme, 3 Mayıs 1944'e ertelenir. Tarihte 3 Mayıs Olayları adıyla anılan olaylar Nihal Atsız'ın, hakkında açılan dava için Ankara'ya geldiği sırada başlamıştır. Bu tarihte turancılar komünizm aleyhine bir gösteri düzenler ve beraberinde Nihal Atsız'a sevgilerini belirtirler. Mahkeme salonuna giremeyen gençler Ulus Meydanı'na doğru yürüyüşe geçmişler, burada "İstiklâl Marşı" söylemiş ve komünizm aleyhinde sloganlar atmışlardır. Kafile Ulus Meydanı'ndan sonra Başbakan Şükrü Saraçoğlu ile görüşmek istemişse de bunda başarılı olamamış, milliyetçi gençlerin gösterileri hükûmet tarafından şiddetle önlenmiştir.Bu gösterilerde tutuklanan üniversiteli gençlerin sayısı 165 olarak tespit edilmiştir. Üsteğmen olarak nümayişe katılıp gözaltına alınan Alpaslan Türkeş olaylarla ilgili olarak:""Bunlar Millî Şef ve onun gözde Millî Eğitim Bakanına nasıl gösteri yapabiliyorlardı? O zamana kadar Millî Şef'in müsaade etmediği hiçbir gösteri yapılamazdı. Demokrasi, Eşitlik, Hürriyet, Gençlik... Bütün bunlar Türkiye'nin 1944 iktidarında hep palavradır. Halkın alkışları, gençlikten çıkacak "yaşa" naraları kayıtsız şartsız İnönü'nün tekelinde kalmalıdır."" demiştir. 3 Mayıs'ta bir araya gelen ve gösteriler yapan gençler birer birer tespit edilip toplanır ve tutuklanır. Milliyetçi gençler, Alparslan Türkeş'in ifade ediş şekliyle, kıyasıya dövülür. Nihal Atsız da aynı gün duruşmadan çıktıktan sonra polis tarafından gözaltına alınır. Alpaslan Türkeş konuyla ilgili olarak:""3 Mayıs günü heyecanla sokağa fırlayan gençler kıyasıya dövüldüler. Kafaları yarıldı, gözleri patladı. Bazılarının kolları, kaburgaları kırıldı."" demiştir. Dava, İstanbul 1 Numaralı Örfi İdare Mahkemesinde görüşülmeye başlanmıştır. 65 oturum süren davada Hasan Ferit Cansever, Fethi Tevetoğlu, Alparslan Türkeş, Nurullah Barıman, Zeki Özgür Sofuoğlu, Fazıl Hisarcıklı, Hüseyin Nihal Atsız, Hüseyin Namık Orkun, Nejdet Sançar, Saim Bayrak, İsmet Rasin Tümtürk, Cihat Savaş Fer, Muzaffer Eriş, Fehiman Altan, Yusuf Kadıgil, Cebbar Şenel, Zeki Velidi Togan, Orhan Şaik Gökyay, Hikmet Tanyu, Reha Oğuz Türkkan, Hamza Sadi Özbek, Cemal Oğuz Öcal, Sait Bilgiç olmak üzere toplam 23 sanık yargılanmıştır. 29 Mart 1945 Perşembe günü verilen kararla 13 sanık beraat etmiş, Prof. Dr. Zeki Velidî Togan, Hüseyin Nihal Atsız, Reha Oğuz Türkkan, Nurullah Barıman, Cihat Savaşfer, Nejdet Sançar, Dr. Fethi Tevetoğlu, Alparslan Türkeş, Cebbar Şenel ve Cemal Oğuz Öcal’a 10 yıla kadar uzanan değişik hapis ve sürgün cezaları verilmiş, öteki sanıklar beraat etmiştir. Daha sonra dâvâ Askerî Yargıtay’a taşınmıştır. Yüksek Mahkeme 1. İstanbul Sıkıyönetim Mahkemesi’nin bu kararını “usul ve esas yönünden” bozmuştur. Tutuklu sanıkların hemen salıverilmesini ve davanın 2. Sıkıyönetim Mahkemesinde görülmesini kararlaştımıştır. Bu karar, 26 Ekim 1945 günü, yıldırım telgrafı ile İstanbul Sıkıyönetim Komutanlığına bildirilerek tutukluların hemen salıverilmesi sağlanmıştır. Böylece, kimi Türkçüler için 1 yıl beş buçuk ay süren hapis ve zindan hayatı sona ermiştir.Zeki Velidi Togan, Alparslan Türkeş, Nihal Atsız, Reha Oğuz Türkkan, Cihat Savaş Fer, Nurullah Barıman, Fethi Tevetoğlu, Nejdet Sançar, Cebbar Şenel ve Cemal Oğuz Öcal 26 Ekim 1945'e kadar tutuklu kalmıştır. Askerî Yargıtay’ın 87 sayfa tutan kararında, her sanığın durumu ve kendisine yöneltilen suçlamalar ayrı ayrı değerlendirilerek, onların her biri için ayrı aklama kararı verilmesi öngörülüyordu. 3 Mayıs'ın ilk yıldönümü 1945 senesinde o sıralarda Tophane'deki Askerî Cezaevinde tutuklu bulunan bir grup Türkçü tarafından örtüsüz bir masa etrafında yapılan bir toplantı ile anılmış, daha sonraki yıllarda ise çeşitli törenlerle kutlanmış ve Türk milliyetçilerinin bir geleneği Türkçülük Günü oluşmuştur. == Dava hakkında yazılmış eserler Acerra Acerra, güney İtalya'da Campania Bölgesi'nde, Napoli ili'ne bağlı ve Napoli şehrinin merkezinin 20 km kuzeybatısında bulunan bir kent ve bir komün. Acerra Campania bölgesinde bulunan en eski kentlerden biridir. Büyük olasılıkla, kent "Aşçı" kavimi tarafından kurulmuş olup ismi Akeru (Latince: Acerrae idi. Antik Roma'nın cumhuriyet döneminde M.Ö. 320de Romalılar idaresine geçip şehirlilere "Civitas sine suffragio (oylamaya katılma hakkı haricinde vatandaşlık hakları)" verildi. MÖ 216 da şehri Kartacalı Hanibal tarafından tahrip edildi ama MÖ 211'de eski stütüsuyle yeniden yapıldı. Roma Cumhuriyeti ile diğer İtalyan şehirleri arasında yapılan Sosyal Savaş (MÖ 91-MÖ 88) sırasında Romalılarin bir üssü gorevi yaptı. MS 826'da Lombardlar bu şehirde bir kale yaptılar ve bu kale sonradan "Napoli'li Bono" tarafından ele geçirildi ve yıktırıldı. 881'de şehir Arapların hücumuna uğradı ve talan edildi. Daha sonra İtalya'da yerleşen Normanlar tarafından ele geçirilip bir Norman Kontluğu merkezi olup şehirde bir Norman şatosu yapıldı. 11. yüzyılda şehir bir başpiskoposluk merkezi oldu ve 1818-1855 donemi hariç bu işlevde devam etti. Sonra Napoli Krallığı'na geçti. Bu dönemde şehrin malikane hakları sırayla "Aquino", "Origlia", "Orsini del Balzo" ve en son olarak 1492-1812 arasında "Cardennas" sülalesi elinde bulundu. Şehri Napoli Krallığı'na bağlı iken 18. yüzyıl sonlarında Bourbon Hanedanı idaresindeyken, şehrin etrafının av hayvanları ile dolu olması dolayisiyla, şehirde bir krallık av köşkü yapılmıştır. Şehir, Napoli Krallığı'nın İtalya Birleştirilmesi savaşları sondan ortadan kaldırılmasıyla İtalya Krallığı idaresine geçti. 1927'ye kadar şehir eski "Terra di Lavaro" adlı bir ile bağlı idi ve bu yildan sonra Napoli ili'ne bağlandı. Acerra'nın belediye sınırları içinde nüfusu (1.12.2010 itibarıyla) 56.140 kişidir. 19. yüzyıl ve 20. yüzyılda Acerra'nin nüfusunun gelişmesi şu gösterimde görülebilir: Accera'da görülebilecek turistik yerler şunlardır: Acerra komünü şu komünlerle sınır komşusudur:Afragola, Brusciano, Caivano, Casalnuovo di Napoli, Castello di Cisterna, Maddaloni (CE), Marcianise (CE), Marigliano, Nola, Pomigliano d'Arco, San Felice a Cancello (CE) Teodora (şarkıcı) Teodora Georgieva Stoykova (Bulgar: Теодора Георгиева Стойкова, 3 Haziran 1982, Burgaz), Bulgar şarkıcı. 3 Haziran 1982'de Burgaz'da dünyaya gelen ünlü şarkıcı, liseyi Burgaz'da bir konservatuvarın müzik bölümünde, ses sanatçılığı ve piyano üzerine çok iyi bir millî diploma alarak tamamladı. Oldukça küçük yaştan beri özellikle folk müzik üzerine yoğunlaşan Teodora, Neftohimik Burgaz Müzik Korosu'nda iki yıl bulundu. Liseden mezun olduktan sonra Strandja Müzik Topluluğu'na vokalist kabul edildi. 1998-2003 yılları arasında çeşitli eğlence mekânlarında sahne alarak müzik piyasasına atıldı. Teodora'nın ilk olarak "Желание за грях (Günah Tutkusu)" adlı şarkısını kaydetti, bu bir tekli değildi ancak 2005 yılında çıkardığı albümünün bir ön hazırlığıydı. 2005'te aynı adlı çıkış albümüyle profesyonel şarkıcılığa adım attı. Kendisi dört Bulgarca albüme sahiptir. Ünlü Yunan DJ Pantelis'in düzenlemesinde çeşitli hit dans şarkıları çıkarmıştır. 2006 yılında "Ohrid Festivali" adlı uluslararası bir müzik festivalinde "Balkan Müziğini Geliştiren Şarkıcı" gibi çeşitli önemli ödüller almıştır, bu ödülü layık görülen sayılı kişilerden olan Teodora; Bulgaristan, Yunanistan, Belçika, Hollanda, Makedonya, Sırbistan, Hırvatistan, Arnavutluk, Kıbrıs, ABD ve Türkiye gibi daha çok fazla sayıda ülkede tanınmaktadır ve bu ülkelerde çok sayıda başarılı işe imza atmıştır. DJ Jerry ile 2010 yılında ülkesinde müzik listelerinde uzun süre zirvede olan, otoritelerce yılın hiti olarak kabul edilen bir şarkı yayınlamıştır. Ayrıca 2011 yılının nisan ayında, Türk besteci ve şarkıcı Sinan Akçıl ile "Cumartesi" ve "Şampiyon" olmak üzere iki düet yapmıştır, bu düetler hem Türkiye'de Sinan Akçıl'ın "Kalp Sesi" adlı albümünde hem de dünya çapında yayınlanmıştır. Teodora aynı zamanda 2011 yılının nisan ayında Beyaz Show'a konuk olmuştur. Tor (anonim ağ) Tor, “The Onion Routing” sözcüklerinin baş harflerinden oluşturulmuş, kullanıcılarına iletişim imkânı sağlayan bir ağ ve yazılım projesinin adıdır. Proje dünya üzerinde konuşlanmış 6000'den fazla gönüllü Tor unsurunun (Tor relay) oluşturduğu ağ üzerinden (Tor web tarayıcısı) kullanılarak kullanıcıların gerçek kimliklerini gizleyerek şifreli bir şekilde internete erişmelerine imkân sağlamakta ve takip edilme riskini azaltmaktadır. Her ne kadar hakkında takip edilemediğine dair söylentiler olsa da, bu doğru bilinen bir yanlıştır. Şimdilerde teknolojinin de gelişmesiyle insanlar internet üzerinden farklı birçok şekilde iletişim kurabilmektedir. Anlık mesajlaşma, görüntülü konuşma ya da başka biçimlerde ses, görüntü ve metin iletebilmek mümkün hale gelmiştir. Bu iletişimi mümkün kılan "ağ" ve "internet" kavramları oluşmaya başladıkları zaman askeri ve akademik açıdan çok büyük anlam ifade etse de şekil değiştirerek yaygınlaşmış ve insanlığın hizmetine sunulmuştur. Başta askeri ve akademik kaygılarla ortaya çıkan bu sistem artık dünya çapında bir sistem olmuş ve dünya insanlarının her katmanı tarafından kullanılır hale gelmiştir. İnsanlığın hizmetine sunulması fikri bu yaygınlaşmanın çekirdeğini oluştururken bütün gelişmeler de kullanım kolaylığı üzerine kurulmuştur. Fakat sistemlerin bu kadar yaygınlaşması demek onların sadece sıradan insanlar tarafından kullanılması anlamına gelmemektedir. Aynı zamanda toplumla, devletle ya da kanunlarla bir şekilde anlaşamayan insanların da kullanacağı anlamına gelir. Bu nedenle bugünlerde ağ ve internet kavramları ilk yaygınlaşmaya başladıkları zamanki fikrin aksine daha çok kontrol edilmeye çalışılan bir alan olmuştur. Devletler, kurumlar, bireyler çeşitli sebeplerden internet kullanımlarını kontrol etmeyi, kısıtlamayı ve engellemeyi istemektedir. Bu durum da bu fikirle çatışan insanların başka yöntemler aramasına neden olmuştur. fikri ve bu fikrin ürünleri insanların dilediklerini yapması ve bunu yaparken de gerçek kimliklerini gizli tutmasını sağlamıştır. Teknolojinin bu denli yaygınlaşması ve iletişimin artması bu teknolojilerin toplumların, devletlerin gelenekleri ve kanunlarıyla ters düşen insanlar tarafından da kullanılabileceğini göstermektedir. Bu sebepten devletler veya otoriteler bu tür kullanımları tespit etmek ve engellemek için büyük çaba sarf etmektedir. Ellerinde imkân bulunan her devlet veya otorite bazı yöntemler geliştirerek bu tür kullanımları tespit etmeye, kullanıcıları yakalamaya çalışmaktadır. Bu durum karşısında teknolojinin imkânlarından faydalanmak isteyen kullanıcılar da çaresiz kalmaktansa çeşitli yöntemler geliştirerek bu durumu aşmaya çalışmaktadır. Anonim ağ kavramı insanların ele vermeden internet deneyimi yaşamalarına olanak sağlayan ve devletlerin denetiminden kaçmayı planlayan bir sistemdir. Bu fikirden yola çıkarak günlük hayatta kullanılan pek çok teknolojinin, yazılımın anonimlik sağlayacak şekilde tasarlanması çalışmaları yıllardır sürmektedir. Tor projesi de bu fikrin bir ürünüdür. Projenin, hedefleri arasında devletle ters düşen insanların, ya da çeşitli tacizlere maruz kalan insanların kendilerini ifşa etmeden bilgi paylaşabilmeleri gösterilmektedir. Fakat Tor ağının sadece bu insanlar tarafından kullanılmayacağı da bilinmektedir. Anonim kalmaya sadece muhbirlerin değil uyuşturucu satıcılarının, pornografik içerik sağlayanların vb. işler yapanların da ihtiyacıdır. Bu tür anonim ağlar sadece sansürden kaçan sıradan insanların değil suç kartellerinin de ilgi odağıdır. Kullanıcılarına kimliklerin gizlemek ve internet ortamında ilettikleri verilerin güvenliği sağlamak için birçok farklı uygulama kullanılmaktadır. Bu uygulamaların bazıları sadece bir vekil sunucu gibi çalışırken, tek başına bir yazılım veya bir olarak yüklenebilen halleri de vardır. Kimi uygulamanın kendi ağ altyapısı bulunurken kimi de diğer uygulamaların ağ altyapısını kullanmaktadır. Anonim ağ fikri belirginleştikçe birçok ürünü de ortaya çıkmıştır. Bu ürünlerin oluşması, yaygınlaşması zaman içinde değişiklikler göstermektedir. Aşağıdaki listede insanlara anonimlik veya gizlilik sağlamayı amaç edinmiş bazı ürünler listelenmiştir. Tor, anonim iletişimi mümkün kılan bir anonim ağ ürünüdür. Kullanıcılarının hangi web sitelerini ziyaret ettiği bilgisini koruduğu gibi anlık mesajlaşmaları ve internet üzerinden yapılabilen diğer iletişim çeşitlerine ait bilgilerin takibinin yapılmasını neredeyse imkânsız hale getirmektedir. Tor, kullanıcılarının gizliliğini amaç edinirken bunun yanında kullanıcılarının internet deneyimlerini anonim hale getirerek kullanıcıların özgürlüğünü ve gizli iletişim kurmalarını da sağlar. NSA (National Security Agency)'in ifşa edilen gizli belgelerinde Tor projesi için "tahtını yerinden edecek rakibi olmayan, anonim internetin düşük gecikme süreli, yüksek güvenlikli kralı" olarak bahsedilmektedir. Ayrıca, İngiltere Bilim ve Teknoloji Parlamentosu günlük yaklaşık olarak 2.5 milyon kullanıcının Tor'u kullandığını ve Tor'un anonim internet için bugüne kadarki en popüler iletişim sistemi olduğunu belirtmiştir. Tor web tarayıcısı açıldığı anda Tor unsurlarının bulunduğu bir listeden rastgele unsur seçer ve bunlardan verinin üzerinden geçeceği bir tünel (Tor circuit) oluşturur. Tor tarayıcısını kullanarak internete erişmeye çalışan bir kullanıcı, tarayıcıyı açtığında yazılım belirli sayıda Tor unsurunun bulunduğu bir tünel oluşturarak kullanıcının verilerini bu tünel üzerinden gitmek istediği yere ulaştırır. Bu işlem sırasında giden veri her Tor unsuru üzerinden geçerken şifreli bir şekilde iletilir. Bu tünel oluşturulurken her Tor unsuruna ait bir anahtar ile gidecek veri tarayıcıda şifrelenerek bir sonraki unsura iletilir. Veri sırayla tünel içindeki unsurlar üzerinde ilerlerken bir soğanın katmanlarının içeri doğru açılması gibi her Tor unsurunda şifreli verinin bir katmanı açılır. Bu unsur açtığı katmandan geriye kalan şifreli verinin kendinden sonra hangi unsura gideceğinin çıkartarak veriyi ona iletir. Bu işlem sırasıyla tünel üzerindeki tüm unsurlarda gerçekleşir. Daha sonra veri, çıkış unsuru (Exit node) üzerinden internette erişmek istediği adrese erişir. Bu sırada hiçbir Tor unsuru kendinden bir önceki ve sonraki unsurun IP bilgisi hariç herhangi bir bilgiye sahip değildir. Bağlantı sırasında bu durum kullanıcıların anonim kalmasını sağlarken her unsur üzerinde verinin şifreli iletilmesi de kullanıcıların veri güvenliğini sağlamaktadır. Bu durum Tor kullanıcılarının yer ve kimlik denetimini çok büyük oranda imkânsız hale getirmektedir. Kullanıcıların internet deneyimleri böylece karşı korunmuş olmaktadır. Tor, ağın daha verimli çalışması için oluşturduğu sanal tünelleri en fazla 10 dakika boyunca kullanmaktadır. Daha sonra gönderilecek veriler yeniden kurulacak bir tünel üzerinden iletilir. Bununla beraber Tor anonimlik için tüm problemleri tek başına çözemez. Eğer kullanıcı Tor üzerinden gerçek bilgilerini kullanırsa kullanıcının anonimliğinden bahsetmek mümkün değildir. Ayrıca eğer kullanıcının bilgisayarından çıkan ve gideceği adresi aynı anda izleyen bir saldırgan bu iki nokta arasında zamana bağlı yaparsa bu durum da kullanıcılarının anonimliğini tehlikeye atabilir. Tor kullanıcılarına sadece web sitesi ziyareti değil, anlık mesajlaşma ve çevrimiçi alışveriş konularında da koruma sağlamaktadır. Tor tüm bunları yaparken kullanıcılarının özgürlüğünü amaç edinmektedir. Bu nedenle tarafından ifşa edilen NSA’ye ait dokümanlarda Tor için “tahtını yerinden edecek rakibi olmayan, yüksek güvenlik sağlayan anonim ağ” olarak bahsedilmektedir. Bununla beraber Tor internette sansürlenen içeriklere erişmek için kullanılmaktadır. Özellikle Ortadoğu’da yakın zamanda meydana gelen Arap baharı olaylarında Tor’un sansürlenmiş ve engellenmiş kaynaklara erişmede ki rolü çok büyüktür. Tor’un anonim ve şifreli bağlantı sağlama yeteneği de birçok yazılımın esin kaynağı olmuştur. Tor altyapısını kullanarak iletişim sağlayan birçok ürün ortaya çıkmıştır. Tor kullanıcılarına anonim internet deneyimi sağlarken web sitelerinin kullanıcılarını takip etmesini, onların ziyaretlerinden bilgi elde edilmesini engeller. Bunların yanında Tor sadece içeriğe ulaşmaya çalışan kullanıcılara hizmet vermekle kalmaz. Kullanıcıları Tor saklı servisleri şeklinde web sitesi yayınlayabilir ya da anonim olarak başka servisler sunabilirler. Tor bireysel amaçlar için kullanılmakla kalmaz. STK (Sivil Toplum Kuruluşları), gazeteciler ve birçok kurum Tor altyapısı üstünden haberleşebilmektedir. Örneğin NSA’ye ait dokümanları Edward Snowden, Tor üzerinden The Guardian ve Washington Post’a göndermiştir. Yazılı ve görsel basının uzun süredir bu yolu kullanarak muhbirlerle iletişim kurduğu da bilinmektedir. STK’larda Tor’u çok yoğun şekilde kullanmaktadır. Özellikle yurtdışında kritik bölgelerde faaliyet yürüten kurum çalışanları, STK destekçileri kendilerini ifşa etmeden çalışmalarını bu yolla sürdürebilmektedirler. Tor projesinin tarihi 1995 yılına kadar gitmektedir. ABD Deniz Harp Araştırma Laboratuvarı çalışanlarından Paul Syverson, Micheal Reed ve David Goldschlog tarafından ABD gizli servislerinin çevrimiçi istihbarat iletişimini koruma amacıyla hayalet bir proje olarak başlamıştır. Proje ilk yıllarında ONR (the Office of Naval Research) ve DARPA (Defense Advanced Research Projects Agency) tarafından desteklenmiştir. Tor projesi askeri ve istihbari amaçlarla başladığı zaman hedefleri arasından mahremiyet yoktu. Bunun yerine askeri personel ve istihbarat faaliyetleri için bir maskeleme görevi görüyordu. 90lı yıllarda internetin ve teknolojik altyapının yaygınlaşmasıyla, askeri personelin de bu imkânlardan faydalanması gerekiyordu. Fakat bu yararlanma sıradan bir kullanıcı gibi olamazdı. Çünkü bir istihbarat çalışanı istihbarat merkezine bilgiyi çevrimiçi iletirken normal yollarla iletemezdi. Ayrıca bağlandığı adresi ve kendisini bu yolla deşifre edebilirdi. Halka açık internet kaynakları üzerinden devlete ait askeri ve istihbarı faaliyetlerin yapılması fikri kavramını ortaya çıkarmıştır. 1995 yılında başlayan Tor çalışmalarının yavaş ilerlemesi ve yeterli sonuçlar alınamaması ekibin yenilenmesine neden olmuştur. 2002 yılında Tor projesi farklı bir faza geçerek MIT (Massachusetts Institute of Technology) ‘den Roger Dingledine ve Nick Mathewson isminde 2 doktora öğrencisi ekibe alındı. Bundan sonraki yıllarda Paul Syverson komutasında bu üçlü Tor projesi üzerinde çalıştı. Üç araştırmacı projeyi sürdürmeye karar verdikten çok kısa bir süre sonra sadece askeri amaçlı kurulacak böyle bir sistemin ajanları yeterince koruyamayacağını anladı. Bu nedenle ağın geniş kitleler tarafından kullanılması, sıradan insanların da bu ağa dâhil olması gerekiyordu. Bu amaçla Tor Deniz Harp Araştırma laboratuvarında ayrıldı. Böylece Tor kullanıcıları rahatça çeşitlilik gösterebilecekti. Bu aşamadan sonra Tor herkesçe kullanılabilecek şekilde tasarlandı. Burada amaç Tor ağında çok fazla kullanıcı ve unsur bulundurarak gizlenmeyi sağlamaktı. 2004 yılına gelindiğinde ABD Deniz Harp Araştırma Laboratuvarı Tor ile neredeyse tüm iletişimini kesti. Tor’u açık kaynak lisanslı bir proje haline getirip herkese açtı. Proje açık kaynak haline gelince EFF (The Electronic Frontier Foundation) bu projeyi devraldı. Tor devralındıktan sonra çalışmaların devamı için bir süre EFF tarafından desteklendi. Bundan sonra kapsamında kar amacı gütmeyen, vergiden muaf bir araştırma projesi haline getirildi. Fakat Tor ilk yıllarında basın tarafından askeri kökenli bir proje olduğundan dolayı yerilmiştir. EFF, Tor’un bu kötü izlenimini ortadan kaldırmak için çalışmalar yapmıştır. İlerleyen yıllarda projeye destek verenler arasına sivil toplum örgütleri, gazeteciler, federal hükümetler katılmıştır. Şu an aktif olarak 4300 bireysel sponsorun yanında aşağıda listelenmiş kurumsal sponsorlar da projeye destek vermektedirler. Tor, tutuklanmadan ve izlenmeden kaçan politik aktivistlere, sansürleri aşmak isteyen sıradan web kullanıcılarına ve şiddet tehlikesi altında bulunan ya da tacizlere maruz kalan kadınlara internet ortamında anonimlik ve gizlilik sağladığından birçok övgü toplamıştır. Bu övgüleri sıralayanlar arasında NSA, BussinessWeek gibi önemli kuruluşlar da vardır. Bununla beraber bazı medya organlarında Tor ile ilgili olarak "sofistike gizlilik aracı, kullanımı çok kolay ve hatta dünyanın en iyi siber casuslarının nasıl kırılabileceğine dair fikirlerinin olmadığı" gibi iddialı cümleler olduğu görülmüştür. 2011 Martında Tor Projesi Özgür Yazılım Vakfı tarafından verilen "Toplumsal Fayda Gözeten Proje Ödülü"nü aldı. Bu toplantıda yapılan bir konuşmadaki alıntıda Tor'un sağladığı faydalar şöyle belirtilmiştir. ""Tor anonimliklerini ve gizliliklerini ihmal etmeden dünya genelinde 36 milyon kullanıcıya ifade özgürlüğü ve internete özgürce erişim tecrübesi yaşatmıştır. Tor ağı, özellikle İran'da ve yakın zamanda Mısır'da meydana gelen muhalif hareketlerde önemli rol oynamıştır."" 2012 yılında ForeignPolicy dergisi Dingledine, Mathewson ve Syverson'u ""muhbirler için webi güvenli bir yer yapma"" fikrinden dolayı en iyi 100 küresel düşünce adamı listesine aldı. 2013 yılında, Tor'u şöyle tanımlamıştır. ""Tor, insanların anonimiliklerini tekrar istemesine ve bunu kazanmasına yardımcı olan araçların bulunduğu ekosistemin bir parçasıdır. Tor insanlara her türlü bilgiyi elde etmesinde yardımcı olur. Bunu yaparken başkalarının birbirine yardım etmesini hatta kendi kendinize yardım etmenizi sağlar. Tor hayatın her kademesine yayılmış geniş bir kitle tarafından desteklenir ve herkese açıktır."" Haziran 2013'te muhbir Edward Snowden hakındaki bilgileri "The Washington Post" 'a ve ['The Guardian] 'a gönderirken Tor kullanmıştır. 2014 yılında Rus hükümeti Tor anonim ağı üzerindeki kullanıcılar hakkında teknik detaylar toplayacak ve bu kullanıcıların kullandığı araçlar ve servisler hakkında bilgi elde etmek için çalışacaklara 111.000$ sözleşme bedeli önermiştir. Tor'u savunanlar, onun özellikle internetin sansürlendiği ülkelerde ifade özgürlüğünü desteklediği ve bunu yaparken de insanların anonimliğine ve gizliliğine herhangi bir zarar vermediğini belirtmektedir. Tor projesi ilk olarak ABD istihbarat teşkilatları adına ortaya çıktı. İlerleyen zaman içinde ABD hükümeti tarafından desteklenmeye başlandı. Bu dönemlerde hesap verilebilirliğe ve şeffaflığa değer veren bir kültürden ziyade daha çok hayalet bir proje olduğu için eleştirilere maruz kalmıştır. 2012 yılı itibarıyla Tor projesinin 2 milyon dolar yıllık bütçesinin %80'i ABD Dışişleri Bakanlığı, Ulusal Bilim Vakfı tarafından ""otoriter rejimlerde demokrasi savunucularına yardım etmek için"" karşılanmaktadır. Bütçenin geri kalan kısmı da aralarında İsveç hükümeti, sivil toplum örgütleri ve binlerce bireysel sponsordan karşılanmaktadır. Tor mimarlarından Dingledine, ABD Savunma Bakanlığı'ndan aldıkları desteklerin tedarik sözleşmesinden ziyade bir araştırma hibesi olduğunu belirtmiştir. Bunun yanında Tor yöneticilerinden Andrew Lewman da, Federal hükümetlerden destek kabul etseler de NSA ile Tor kullanıcılarının bilgilerini açığa çıkartacak herhangi bir işbirliği içinde olmadıklarını belirtmiştir. Tor'a yapılan eleştirilerden bir tanesi de Tor'un vadettiği güvenliği sağlayamadığı yönündedir. Bunun içinde ABD kolluk kuvvetlerinin bu konudaki araştırmalarını ve bir alan adı barındırma firması olan Freedom Hosting ve Tor saklı servisler üzerinden hizmet veren e-ticaret sitesi 'un kapatılmasını işaret etmekteler. Ekim 2013'te "The Guardian", Edward Snowden tarafından sızdırılan dokümanların incelenmesinden sonra NSA'in Tor ağına yaptığı saldırılarda kısmen başarılı olsa da Tor ağını aşamadığını raporlamıştır. Yine Edward Snowden tarafından sızdırılan dokümanlarda 2012 yılında ""Tor Stinks"" adında bir sunumda NSA'in Tor ağındaki tüm kullanıcıları için hiçbir zaman tam kimlik çözümlemesi yapamayacaklarını fakat bazı manuel tekniklerle ancak çok küçük bir kısmının kimliklerinin çözümlenebileceğini kaydetmiştir. Tor ağındaki bir kullanıcı yakalandığında ya da tutuklandığında bunun sebebi Tor ağının ana çekirdeğinin güvensiz olması değil insani hataların buna sebep olduğu yönündedir. Örneğin 7 kasım 2014 tarihinde, , , ve tarafından 400 sayfalık 27 web sitesi kapatıldı ve 17 kişi tutuklandı. Fakat "Der Spiegel" 2014'ün sonlarında, Edward Snowden'a ait yeni belgeler yayınladı. Bu dokümanlarda NSAin Tor'u bir tehdit olarak gördüğü ve Tor'un , Cspace, , Redphone, Tails, ve gibi diğer gizlilik araçlarıyla beraber kullanılması durumunda felaketler ortaya çıkarabileceğine değinilmiştir. Ekim 2014 tarihinde Tor projesi Thompson Communication isimli halka ilişkiler firmasıyla anlaşarak kamuoyu nezdinde imajını değiştirmek ve özellikle "", "hidden services" gibi kullanımının çokça problem yarattığı kavramların daha iyi ve doğru anlaşılması için gazetecilere Tor'un teknik altyapısı hakkında eğitimler vermekte. Tor yasal veya yasal olmayan birçok amaç için çok geniş sayıda insan tarafından internet erişimi, sohbet veya anlık mesajlaşma için kullanılmaktadır. Örneğin Tor'u kullananlar arasında suç kartelleri, hacktivist gruplar, kolluk kuvvetleri bulunabilir. Tor ayrıca devlet yetkililerini eleştirmek, sansürlenmiş bilgilere erişmek ve politik aktiviteler organize etmek amacıyla da kullanılmaktadır. "The Economist" 'te, Bitcoin ve ile ilişkilendirilerek yapılan değerlendirmede Tor için "webin karanlık köşesi" olarak bahsedilmiştir. Tor her ne kadar yeterince başarılı olmasalar da hem NSA'in hem de İngiltere GCHQ Sinyal İstihbaratının hedefindedir. Hatta İngiltere Ulusal Suç Ajansı Notarise Operasyonu ismiyle meşhur bir operasyon da yapılmış ve başarılı olunmuştur. Aynı zamanda GCHQ, SHADOWCAT isminde "SSH üzerinden uçtan uca şifreleme yaparak VPS'e erişmek için Tor kullanan" bir araca da sahiptir. Tor, anonim hakaret, hassas bilgilerin sızdırılması, yasal olmayan cinsel içeriklerin sunulması, satışı yasak olan kimyasal maddelerin, silahların çalıntı kredi kart numaralarının satılması, banka ve kredi kartı dolandırıcılığı gibi kara borsa işlemleri için BitCoin ile beraber kullanılabilmektedir. 'te yayınlanan bir habere göre Tor'un anonimlik fonksiyonu "EFF ve diğer bazı sivil gruplar tarafından muhbirlerin, insan hakları çalışanları ve gazetecilerle iletişim kurmasını sağlamasından" onaylanmıştır. EFF'nin Surveillance Self-Defense rehber dokümanında Tor'un çok geniş anlamda gizliliği ve anonimliği koruduğu ifade edilmiştir. Yine 2014 yılında EFF'den Eva Galpherin BusinessWeek'e verdiği bir demeçte Tor'un en büyük probleminin basın olduğunu belirtmiş ve devamında hiç kimsenin istismar edilen biri hakkında haber yapmadığını sadece herkesin çocuk pornosu indirdiği için tutuklananlar hakkında haber yaptığından yakınmıştır. Tor projesine göre Tor ağına katılanlar arasında bağlandıkları sitelerden aktivitelerini gizlemek isteyen normal kullanıcılar, siber istihbarat faaliyetlerinden kaçan insanlar, içerik veya internet erişimine yapılan sansürden kaçan insanlar özellikle de gazeteciler, aktivistler ve askeri çalışanlar bulunmaktadır. Ekim 2013 itibarıyla Tor ağına dahil olan kullanıcı sayısı 4 milyondur. Wallstreet Journal'e göre 2012 yılında Tor trafiğinin %14ü Amerika Birleşik Devletlerinden gelen bağlantılardan oluşmaktadır. İkinci en büyük payı ise internet erişiminin sansürlendiği ülkelerden geldiği yönünde. Tor aynı zamanda aile içi şiddete, dijital sarkıntılıklara maruz kalanlar ve onlara yardım etmek isteyen sivil toplum örgütleri arasında da kullanılmaktadır. ile birlikte The Guardian, The New Yorker, gibi haber kuruluşlarının da muhbirlerinin gizliliğini korumak için Tor kullandığı bilinmektedir. Tor'un yöneticilerinden Andrew Lewman Ağustos 2014'te NSA ve GCHQ ajanlarının anonim olarak Tor hakkında açıklıklar raporladığını da belirtmiştir. Tor Projesinin sıkça sorulan sorular kısmında EEF'nin açıklamalarını destekleyen nedenler şöyle sunuluyor: Tor kullanıcılara anonimlik sağladığı gibi sunuculara da bu imkânı sağlar. Sadece Tor ağından gelen bağlantıları kabul edecek şekilde ayarlanan sunucular Tor saklı servisler olarak isimlendirilmektedir. Bir Tor saklı servisi IP adresiyle değil ""onion"" adresi ile tanınır. Bu da IP adresinin sızmasını engeller. Tor ağı güvenlik duvarı veya NAT (Network Address Translation) arkasında olsa bile bu adresi anlar ve bu adresten gelen ya da bu adrese giden tüm trafiği ona göre yönlendir. Bu servislere ulaşmak için ancak Tor web tarayıcı kullanılmalıdır. 2004 yılından beri Tor saklı servisler kullanılabiliyor. Genel olarak Tor saklı servislerin tanımlandığı bazı veritabanları olsa da tüm saklı servislerin tanımlı olduğu bir veritabanı Tor'un merkezi olmayan yapısından dolayı yoktur. Bu nedenle Tor saklı servislerden ancak halka açık kataloglarda ismi geçenlere erişilebilir. Tor saklı servisleri Tor'un çıkış unsurlarını kullanmayıp uçtan uca şifreleme kullandıklarından ağ trafiği dinleme saldırılarına karşı dayanıklılardır. Fakat yine de Tor saklı servislerine ait bazı güvenlik problemleri mevcuttur. Örneğin; Tor üzerinden ulaşılabilen bir Tor gizli servisine internet üzerinden de ulaşılabiliyorsa yapılacak trafik korelasyonu ataklarından kaynaklı olarak bu servisin yeterince gizli olduğu söylenemez. Diğer problemler arasında da sunucuların yanlış yapılandırması, kullanıcı hataları gelmektedir. Bunun yanında Tor saklı servislerine Tor2Web servisi kullanılarak herhangi bir istemci taraflı yapılandırma yapmadan standart web tarayıcılarından da erişilebilir. Diğer birçok anonim ağ altyapısı gibi Tor da sınırlardaki trafiği izlenmeye karşı korumamaktadır/koruyamamaktadır.Tor sadece trafik analizine karşı korurken, uçtan uca oluşan trafiği korelasyona karşı koruyamamaktadır. Bu ne kadar böyle olsa da Tor "köprüleri" kullanmak ve bağlandığınız noktada bir SSL sertifikası olması bunu kısmen engelleyecektir. Burada listelenen ataklara rağmen Tor ve JonDonym gibi onun alternatifi olan anonim ağlar VPN (Virtual Private Network) servislerine göre trafik korelasyonuna karşı daha dayanıklıdırlar. 2009 yılında yapılan bir çalışmada, bir WLAN veya ISP üzerinden geçen trafiği zamana ve boyuta göre analiz eden biri VPN trafiğini Tor ve JonDonym'a göre daha rahat analiz edebildiği tespit edilmiştir. Bununla beraber Michigan Üniversitesinden bazı araştırmacılar geliştirdikleri bir ağ tarama aracı ile Tor köprü unsurlarının %86'sını tespit edebilmişlerdir. Eğer TOR ağının her uçlarında bulunan Tor giriş unsuru ve Tor çıkış unsurlarına bağlanan özerk bir sistem varsa, bu sistem giriş unsuruna giren trafik ve çıkış unsurundan çıkan trafik arasında istatistiksel yollarla korelasyon yapıp hangi istemcinin hangi destinasyona gittiği çıkarılabilir. 2012 yılında LASTor Tor ağının her iki ucunda bulunup trafik korelasyonu yapmaya çalışan olası özerk sistemler tespit etmiş ve Tor ağ yolu seçme algoritmasında bu sistemlerin kullandığı yolları kullanmaktan kaçınmaya çalışmıştır. Ayrıca bu makalede Tor'un düşük gecikme süreli ağ özelliğinin coğrafik olarak en yakın yollun seçilmesi sağlanarak geliştirildiği aktarılmıştır. 2007 yılında İsveçli bir güvenlik danışmanı olan Dan Egerstad, kendisini Tor çıkış unsuru olarak tanımladıktan sora üzerinden geçen trafikten bazı kullanıcı adı/parola ikililerini elde ettiğini duyurdu. Tor ağındaki çıkış unsurları ile bağlanacakları hedef sunucu arasında SSL veya TLS gibi uçtan uca şifreleme sağlayan bir yapı kullanılmadığından, üzerinden geçen trafiği yakalayan her çıkış unsuru şifreli olmayan bu bağlantılardan bilgi elde edebilir. Bu durum Tor kullanıcısının anonimliğini etkilemezken sadece gönderdiği bilginin ifşa olabilmesine neden olur. Bununla beraber Egerstad Tor ağında istihbarat örgütlerine ait olan birçok çıkış unsurunun bulunabileceğini de şöyle dile getirmiştir: "Tor ağındaki unsurları biraz incelediğinizde bazılarının yüksek bağlantı hızlarından kaynaklı olarak aylık binlerce dolar harcadığını fark ediyorsunuz. Bu sunucular ağır görevler yapmaktalar. Kim anonim olmak için bu kadar para öder?" Ayrıca web sitesi yöneticileri Tor ağından gelen trafiği bloklayabilir ya da bu ağdan gelen kullanıcıların yaptıkları işlemleri kısıtlayabilirler. Örneğin Tor ağından Wikipedia'ya ulaşabilirsiniz ama düzeltme ve kayıt ekleme işlemleri yapamazsınız. Bunun sebebi MediaWikinin eklentisidir. Jensen ve arkadaşları Tor unsurlarının yazılımları üstünde DDOS (Distributed Denial of Service) a sebep olabilecek bir saldırı türü geliştirdiler ve bu saldırıya karşı alınabilecek önlemler hakkında bazı bilgiler verdiler. Bu saldırıda aralarında anlaşmış bir istemci ve sunucu kullanılmış ve Tor çıkış unsurlarının ağdaki kullanıcıların bağlantılarına cevap verebilme sayısını doldurup bu unsuru devre dışı bırakmak amaçlanmıştır. Saldırgan bu saldırıyı kullanılarak Tor çıkış unsurlarının büyük kısmını devre dışı bırakıp bağlantıların kendi çıkış unsurları üzerinden daha çok geçmesini sağlamaya çalışır. 2014 yılında OpenSSL kütüphanesinde bulunan Heartbleed açıklığı Tor ağını da etkilemiştir. Bu sırada Tor unsurlarının gizli anahtarları yenilenmiştir. Bununla beraber Tor projesi Tor unsurlarını ve Tor saklı servislerini işletenlerin OpenSSL kütüphanesinin yamalarını geçtikten sonra eski sertifikaları iptal edip yenilerini yayınlamalarını tavsiye etmiştir. Acireale Acireale (Sicilya lehçesi:"Jaciriali" çok kere "Jaci" veya "Acie"), İtalya'da Sicilya Özerk Bölgesi'nin, Katanya ili'ne bagli bir kent ve bir komün. Acireale'nin "Şehir (Citta d'Italia)" olma statüsü 30 Kasım 2005 tarihli İtalya Cumhurbaşkanlığı kararına bağlıdır. Acireale kenti doğu Sicilya'da Etna Yanardağı'nın güney eteklerinde yerleşiktir. Kent İyon Denizi'ne bakan ama 161m rakımı olan bir lava terası şeklindeki bir platoda yerleşiktir. Fakat kentin bazı bağımlı semtleri deniz sahilinde olup bu semtler yazlık turizm merkezleri olup büyük turist kütlesi çekmektedir. Şehir su bakımından çok zengin olup etrafında yemyeşil tarım alanları ve narenciye bahçeleri bulunmaktadır. Acireale'nin belediye sınırları içinde nüfusu (2009 itibarıyla) 52.914 kişidir. 19. yy ve 20.yy da Acireale'nin nüfusunun gelişmesi şu gösterimde izlenebilir: Acireale'de görülebilecek turistik yerler şunlardır: Acireale, Sicilya'da karnaval sezonu ile çok ünlüdür ve bu sezonda şehre çok sayıda ziyaretçi ve turist gelir. Bu karnaval sırasında yapılan geçit resimde bulunan çok güzel süslenmiş gösterişli arabalar; güzel tematik kostümler giymiş şehir halkı ve geçit resmine katılan ziyaretçiler şehirde çok ilgi çekici büyük bir bayram havası yaratır. Acireale komünü şu komünlerle sinir komşusudur: Aci Castello, Aci Catena, Aci Sant'Antonio, Giarre, Riposto, Santa Venerina, Zafferana Etnea Kendi Adını Taşıyan İlk Albüm Pasaj Müzik etiketiyle yayımlanan albüm eğlenceli, hayatı sorgulayan ve ironi yüklü sözlerinin yanı sıra sert ve enerjik sounda sahip. Arıza (albüm) Arıza, 2010 yılının Mayıs ayında çıkan Malt albümü. İlk albüm kadar sert olmasa da yine saf Rock soundu ve ironik sözleriyle hayatı sorgulayan, çeşitli göndermeler içeren, yer yer eğlence, yer yer ayrılık barındıran bir albümdür. Zeytinyağlı Yaprak Dolması Zeytinyağlı Yaprak Dolması, Türk pop grubu Grup Vitamin'in 20 Temmuz 1995 tarihinde çıkardığı altıncı stüdyo albümü. Kayıtlarına 1994 yılının son aylarında başlamışlardır. Bu albümün düzenlemelerini Tolga Sünter yaparak ilk kez grup ile çalışmıştır. Albümdeki şarkılar büyük beğeni toplamıştır ve albüm yılın en iyilerinden birisi olmuştur. Albümdeki, "Takmayacaksın" adlı şarkı Yedigün reklamı için kullanılmıştır. Reklam seriden oluşmuştur ve reklamda grup üyeleri de yer almışlardır. Ertesi yıl grup yılın en iyi reklam müziği ödülünü kazanmışlardır. Albüm, 1995 yılının yaz aylarında yayınlandığı için yazın büyük bir ilgiyle karşılaşmıştır. Bu albümün döneminde grup ayrıca Barış Manço'nun Müsaadenizle Çocuklar albümüyle aynı adı taşıyan şarkının klibinde oynamışlardır. Albümde bulunan son parça "Endişe-i Muhabbet" şarkısında grup Pentagram ile birlikte düet yapmıştır. 1995 yılında büyük bir çıkış yapan Mirkelam'ın "Her Gece" adlı şarkısının klibinde koştuğu sahneye gönderme yapılmıştır. Ä°nan ki Teksin İnan ki Teksin, Türk pop/rock sanatçısı Gökhan Semiz'in 24 Temmuz 1997 tarihinde Peker Müzik etiketiyle çıkardığı ikinci solo albümüdür. Kayıtlarına 1997 yılının başlanmıştır ve kayıtlar aynı yılın yaz ayında sona ermiştir. Gökhan Semiz'in her zaman hayalinde olan bir rock ağırlıklı albümünü hayata geçirdiği albümdür. İlk albüm Mikrop çok daha farklı olan albüm büyük beğeni almıştır. Daha çok parodi ağırlıklı sözler yazan sanatçının daha ciddi ve daha rock ağırlıklı ağırlıklı sözler yazdığı ve kaydettiği albümdür. Albümdeki, yer alan tüm gitar soloları Gökhan Semiz'e aittir. 1997 yılının en beğenilen albümlerinden birisi olmuştur. Albüm listelerde birincisi sıraya kadar çıkmıştır. Gökhan Semiz için çok önemli olan albümdür. Albümden yayınlanan ilk parça söz ve müziği sanatçıya ait olan "Daha Sabaha Çok Var" olmuştur. Parça çok ses getirmiştir. Yılın en çok dinlenen şarkılarından birisi olmuştur. Daha sonra albümle aynı adı taşıyan parça "İnan ki Teksin" yayınlanmıştır. Rock ağırlıklı olan slow bir parçadır. Listelerde uzun süre kalmıştır. Albüm, ilk albüme göre daha olumlu eleştiriler almasının yanı sıra Türkiye'deki en iyi albümlerden birisidir. Albüm çıktıktan sonra Grup Vitamin'in dağıldığına ilişkin haberler çıkmıştır. Fakat, Gökhan Semiz ve grup üyeleri bu haberleri yalanlamış ve yeni bir albüm yapacaklarını söylemişlerdir. 1998 yılında yayınlanacak olan İyi Günler Türkiye'nin kayıtlarına 1997 yılının sonunda başlamışlardır. Fakat, 1998 yılının 17 Ocak tarihinde Gökhan Semiz Bakırköy'de geçirdiği bir trafik kazasında hayatını kaybetmiştir. Bu albümün önemi Gökhan Semiz'in ölmeden önce çıkardığı son albüm olmasıdır. Daha sonra grubuyla kayıtlarını yaptıkları sekizinci stüdyo albümleri aynı yıl anısına yayınlanmıştır. Gökhan Semiz'in 1992 yılında yayımlanan önceki albümü Mikrop, çok ses getirmemişti ve çok olumlu tepkiler almamıştı. "Mikrop", ayrıca 15 bin civarlarında satarak 90'ların müzik piyasasına göre kötü bir başarı elde etmiştir. 1992 yılında ilk albümünü çıkardığı Uras Kasetçilik ile olan sözleşmesini iptal ederek, ikinci albümü için Hakan Peker'in de sahibi olduğu Peker Müzik ile anlaşmıştır.