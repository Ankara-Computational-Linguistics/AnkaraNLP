3. sırada tamamladığı için yeni yönetim takım içinde yeni yapılanma istedi. Bunun neticesinde gidecek futbol arasına Mehmet Özgül'de eklendi. Bunun üzerine yeni sezon Süper Lig ekiplerinden Boluspor'a transfer oldu. Boluspor'da oynadığı bir sezonun sonunda takımın 1. Lig'e düşmesi sonucu takımdan ayrıldı ve Bursaspor'a transfer oldu. Bursaspor'la buradaki ilk sezonunu olan 1979-80 sezonunda ligi 4. sırada tamamlamayı başardı. 1980-81 sezonunun ilk devresini Bursaspor'da oynadı ve ikinci devresinde Galatasaray'a tekrar teknik direktör olarak getirilen Brian Birch'in ve taraftarların istemesi üzerine tekrar Galatasaray'a transfer oldu. Sezon sonu faal futbol kariyerine noktaladı. 10 Türkiye A millî takımına çağrılan Mehmet Özgül, 10 kez Türkiye A millî formasını giydi ve karşılaşmalarda 1 gol kaydetmiştir. NOT:"Evsahibi olarak Türkiye baz alınmıştır." Futbola vedasindan sonra bir dönem teknik direktörlük yapti. 19988-98 sezonunda Düzcespor'u çalıştırdı fakat bu görevinden sezon arası alındı. Ayrıca yarım sezon Kastamonuspor'da teknik direktörlük yapmıştır. Tachyeres pteneres Tachyeres pteneres ördekgiller familyasından Şili'nin güneyinden Tierra del Fuego'ya kadar olan bölgede yaşayan ve uçamayan bir ördek türü. Kayalık kıyılarda ve kıyıya yakın adalarda yaşar. Üreme mevsiminde korunaklı koylara ve kara içindeki sulara gider. İri yapılı olan bu öredk türünün ağırlığı 3,5–7 kg, boyları 65–84 cm. arasında değişir. Erkek dişiden daha iridir. Kanat genişliği 85–110 cm arasındadır. Dünyada yaşayan tüm "ördek" türleri arasında en ağır olanıdır. Erkeğin başı ve boynu mavi-gridir. Tepesi ve alnı daha açık renklidir. Beyaz ve dar göz halkası arkaya doğru göz şeridi şeklinde uzar. Boğazı kırmızı-kahve rengidir. Karnı ve kuyruk altı tüyleri beyaz, kuyruğu gridir. Dişinin başı daha koyu gri-kahve rengidir. Boğazı koyu kırmızıdır. Gövdesi ve kanatları erkek ile aynı renktedir ama tüyleri kahve rengi ile şarap rengi olabilir. Genç ördek dişiye benzer ama daha soluk renklidir. Fred Perry Fred Perry - arasında yaşamış, 3 kez Wimbledon kazanmış İngiliz tenisçidir. Ayrıca kendi tarafından kurulmuş aynı adı taşıyan ünlü İngiliz giyim markası bulunmaktadır. YÃ¼cel Sayman Yücel Sayman (d. 1939 Konya), Türk akademisyen. 1957 yılında Saint Joseph Fransız Lisesi'ni, 1962'de İstanbul Üniversitesi Hukuk Fakültesi'ni bitirdi. 1969 yılında Strasbourg Üniversitesi Hukuk Fakültesi'nde doktorasını verdi. 1978 yılında doçent oldu. İstanbul Üniversitesi Hukuk Fakültesi Devletler Özel Hukuku Anabilim Dalı'nda öğretim üyeliği yaptı. İstanbul Barosu başkanlığı da yapan Yücel Sayman şu an İstanbul Medipol Üniversitesi'nde öğretim üyeliği görevini sürdürmektedir. Evrensel Gazetesi'nde bir dönem yazarlık yapan Sayman, burada bulunan yazılarını "Özgürlük Zamanı" adlı bir eserinde derlemiştir. Kalite Fonksiyonu Yayılımı Kalite Fonksiyonunun Yayılımı kavramından ilk kez 1960'lı yılların sonlarında söz edilmeye başlanmıştır. Bu konudaki ilk makale de 1972'de ayda bir yayınlanan Standardization and Quality Control adlı dergideki "Development and Quality Assurance of New Products: A System of Quality Deployment" başlıklı yazıdır. 1960'lı yılların sonlarında Japonya; dünyanın düsük maliyetle çelik üreten ülkelerinden biri haline gelmiş ve bu avantajını; stratejik sanayileşme planlarını gemi endüstrisine odaklayarak kullanmaya karar vermiştir. 1970'lerin basında da bu sayede "dünyanın süper tanker kargo gemileri üretimindeki lideri" unvanını almıştır. Süper tanker üretimi önemsiz gibi görünmesine rağmen, aslında çok sofistike motor, manevra ve denge sistemlerini gerektirdiğinden; sanıldıgından daha güçtür. Boyut olarak da üç futbol sahası uzunluguna varan tankerler vardır. Dolayısıyla tanker üretimi; pek çok ürünün tersine bir üretim hattı üzerinde imal edilemez. Genellikle her seferinde bir adet siparis edilir ve her müsterinin farklı kargo tasıma ihtiyaç ve istekleri vardır. Aslında her seferinde üretilen bir "tanker" olmasına ragmen; her müsterinin istekleri ve ihtiyaçları farklılastıgından, her yeni tanker yeni ve farklı bir ürün anlamına gelmektedir. Dolayısıyla tasarım her seferinde bir ürün konseptinden bir diğer ürün konseptine doğru değişmektedir. Bütün bu nedenlerle bir süper tanker üretmek lojistik bir kâbus olabilir. Japonya'nın ürettiği bu süper tankerlerden bazıları da Mitsubishi Heavy Industries şirketinin Kobe tersanesinde üretilmekteydi. 1960'lı yılların sonunda Mitsubishi; bu karmaşık gemilerin üretim lojistiğinin geliştirilmesinde Japon hükümetinden yardım istemiştir. Hükümet; üretim sürecinin her aşamasının özel bir müşteri isteğini karşılamaya yönelik olmasını sağlayacak bir sistem geliştirmek için; çok sayıda üniversite profesörüyle bağlantı kurmus ve böylece bugün Kalite Fonksiyon Göçerimi (KFG) adı verilen yöntem ortaya çıkmıştır . 1972 yılında da Mitsubishi; yöntemi gemi üretiminde kullanmaya başlamıştır. Dr.Yoji Akao Kalite Fonksiyon Göçerimi yöntemi ile Toplam Kalitenin gelişiminde önemli bir rol oynamıştır. Japon firmalarının imalat departmanlarında 1950'li ve 1960'lı yıllarda hızla yayılan Toplam Kalite düşüncesi; 1960'lı yılların sonunda müşteri isteklerinin öneminin anlaşılmasına kadar ulaşmıştır. Önceleri müşteri isteklerinin belirlenmesi ve tasarım kalitesinin oluşturulması için balık kılçığı diyagramları (neden-sonuç diyagramları) kullanılırken; Dr. Akao 1966'larda tasarım ve imalatta kalitenin güvence altına alınması için kritik noktaların belirlenmesi gerektiği görüsünü açıklamıştır. Böylece Kalite Fonksiyon Göçerimi düşüncesi meyve vermeye başlamıs ve ilk kez 1972 yılında, Kobe tersanesinde Dr. Mizuno ve Dr.Furukawa ilk KFG matrisini oluşturmuşlardır Bundan iki yıl sonra Dr. Akao, Japon Kalite Kontrol Topluluğu (Japanese Society for Quality Control) KFG araştırma komitesini kurmuş ve başkanlığını yapmaya başlamıştır. Böylece 1970'lerin sonuna kadar KFG'nin geliştirilmesine katkıda bulunmuştur. 1978 yılında Dr.Yoji Akao ve Dr. Mizuno'nun birlikte editörlüğünü yaptıkları kitap sayesinde KFG Japonya'da yaygın olarak kullanılmaya başlanmıştır. 1980'lerde Dr. Akao; Futaba'daki araştırmaları sırasında KFG'yi maliyet göçerimini sağlamak için, değer mühendisliği ile entegre etmiştir. Sonraları yöntem yeni teknolojiler, güvenilirlik ve darboğaz mühendisliği ile de entegre edilerek, kritik konularda kökten gelişmelerin sağlanmasında kullanılmaya başlanmıştır. Daha sonraları Toyota ve tedarikçileri yöntemi çeşitli şekillerde geliştirmişlerdir. Japon imalatçılar yöntemi, elektronik tüketim mallarında, ev eşyalarında, giyimde, entegre devrelerde, sentetik kauçuk üretiminde, inşaat donanımında ve tarım makinalarında başarılı bir şekilde kullanmaktadırlar. Yöntem; yine Japonya'da hizmet tasarımcıları tarafından yüzme okulu ve perakende alışveriş merkezleri gibi yerlerin tasarımında ve apartman yerleşimlerinin düzenlenmesinde de kullanılmaktadır. (Hauser ve Clausing, 1988: 63). Yöntemin A.B.D.'ye (Amerika Birleşik Devletleri) ulaşması 1983 Ekim'inde Quality Progress'de Kogure ve Akao tarafından yayınlanan "Quality Function Deployment and CWQC in Japan" başlıklı makale sayesinde olmuştur. Dr. Akao'nun Glenn H. Mazur tarafından İgilizce'ye tercüme edilen kitabı yöntemin ABD'de yayılmasına büyük katkıda bulunmustur. Bu sayede "Hinshitsu KiNo TenKai" terimi İngilizceye "Quality Function Deployment" olarak yerleşmiştir. Akao KFY’ yi aşağıdaki amaçları karşılaması için ortaya koymuştur: " Karabaş'a göre KFY müşteri beklentilerini karşılamak için kullanılabilecek bir planlama aracı olarak da tanımlanabilir. Tasarım, mühendislik ve üretime sistematik bir yaklaşım sağlar. KFY'yi doğru uygulayan bir kuruluş, kalite ve üretkenliği artırırken, maliyet, ürün geliştirme süresi ve mühendislik değişimlerini azaltabilir. "Hata" da Altı Sigma dilinde "müşteri isteklerinin karşılanamadığı durumdur. Bu nedenle, müşterinin kim olduğu, neler bekleyebileceği ve neler istediği en baştan belirlenirse, iş hem daha kısa sürede hem de en tatmin edici şekilde sonuçlanacaktır. Bu da ürün/hizmet ve onu sağlayacak süreçlerin müşteri odaklı olarak tasarlanmasını gerektirir. KFY, müşteri beklentileri tarafından yönlendirilen, takım bazlı bir yönetim aracı olarak da görülebilir. Ürünün uyuşmayan karakteristikleri KFY ile daha ilk aşamalarda belirlenir ve üretim öncesinde düzeltilir.Pek çok kuruluş müşteri beklentilerini belirleyebilmek için piyasa araştırması yapmaktadır. Ancak farklı fikirlere sahip müşterilerin birbirine ters düşen istekleri net bir resmin ortaya çıkmasına engel olabilir. Müşteri beklentilerinin net olarak belirlenemediği durumlarda, kuruluşun mühendislik ve üretim birimleri arasındaki anlaşmazlıklar ve yanlış yorumlar, müşterinin sesinin kaybolmasına neden olabilir.Bunun sonucunda da müşterinin ne istediğinden çok ne istemediğine odaklanılır. KFY piyasa araştırmasının bu eksikliğini ortadan kaldırabilecek güçlü bir araçtır. KFY uygulayan bir kuruluş son üründe müşterinin sesini yerine getirmiş olmayı garantiler. KFY metodolojisinin amacı, bir ürün veya hizmetin, müşteri ihtiyaçlarını tam olarak karşılayabilmesi için sahip olması gereken tüm teknik özelliklerinin değerinin tanımlanması ve öneminin belirlenmesidir. Kalite fonksiyon göçeriminde, müşteri gereksinimlerinin gelişim süreci aşağıdaki gibidir: Bu safhalar aşağıdaki şekilde açıkça gösterilmiştir: Kalite fonksiyon göçerimi, müşteri gereksinimlerinin belirlenmesi ile başlamaktadır Bu matriste, “müşterinin sesi” anketler, fokuz gruplar veya görüşmelerle elde edilmektedir. Kalite evi, işletme içi planlamanın yapılması ve iletişimin sağlanmasında kullanılan bir harita biçimidir. KFY metodolojisinin amacı, bir ürün veya hizmetin, müşteri ihtiyaçlarını tam olarak karşılayabilmesi için sahip olması gereken tüm teknik özelliklerinin değerinin tanımlanması ve öneminin belirlenmesidir. Akao KFY’ yi aşağıdaki amaçları karşılaması için ortaya koymuştur: KFY temelde dört aşamadan oluşan bir süreçtir. AÅŸama 0: Planlama Aşama 1: "Müşterinin Sesi"nin Toplanması Aşama 2: Kalite Evinin Oluşturulması Aşama 3: Sonuçların Analizi ve Yorumlanması KFY'de kullanılan ve kalite evi olarak bilinen grafiksel gösterim zengin ve kolay ulaşılabilen bir bilgi bankasıdır. Bu net iletişim mekanizması, geleneksel geliştirme dokümanlarına kıyasla temel gerçeklerin daha zamanında ve daha doğru oluşmasını sağlar Kalite evi, müşteri istekleri ile bunları karşılamaya yönelik olarak belirlenen kalite karakteristiklerini ilişkilendirmeye, kalite karakteristiklerini objektif ölçülere dayalı olarak karşılaştırmaya ve aralarındaki olumlu ya da olumsuz korelasyonları belirlemeye yarayan bir matrisler setidir. Kalite evi, şekilde gösterilmiştir. Kalite evi matrisi, problemli ya da müşteri tatmini konusunda zayıf alanları görünür kılacaktır. Kalite evinin kurulmasının nedenleri aşağıdaki gibi açıklanabilir: Kalite evinin kurulmasının nedenleri aşağıdaki gibi açıklanabilir: " Bu matriste, “Ne” analizin amacını oluşturur, ürün gelişimi için müşteri gereksinimleri ve beklentilerini oluşturmaktadır. “Nasıl” bu araçlara ulaşmanın araçlarını açıklamaktadır. Ürün gelişiminin ilk safhasında, “Nasıl”lar teknik ürün konularıdır. Gelecek safhada “Nasıl” lar, “Ne”’leri oluşturacaktır. Gelecek safhadaki matriste, “Nasıl” ürün konusu için ayrıntılı tasarım sonuçlarını sunacaktır. “Ne”’nin her elemanı için, ağırlık faktörü, bir ilişki derecesi ile çarpılır. “Nasıl” elemanlarının toplamı, “Ne Kadar” alanına yerleştirilmektedir. İlişki matrisi için genelde kullanılan semboller Tablo 1’de gösterilmiştir. “Neden”, müşterilerin rakip işletmelerle yaptıkları değerlendirmleri göstermektedir. Ürün özellikleri, süreç özellikleri, süreç performans özellikleri rakiplerle karşılaştırılabilir. Müşteri gereksinimlerinin nasıl karşılanabileceğine karar verdikten sonra- böylece “Nasıl”- ilişki matrisinde “Ne” ve “Nasıl” bağlantısı tamamlanmış olmaktadır. Kalite evinin çatısı da bir ilişki matrisi oluşturmaktadır. Çatıda “Nasıl”ların farklı elemanları arasında herhangi ilişkinin olup olmadığını araştırılmaktadır. Bu matriste, pozitif ve negatif ilişkilerin olasılığı araştırılmaktadır. Diğer bir deyişle, kalite evinin çatısı mühendislik özellikleri arasındaki çelişkileri görünür kılmaktadır “Bu çelişkiler, ürünün yaşam çevrimi boyunca ortaya çıkabilecek problemler için kritik alanlardır. Çelişkilerin çözümlenmesi için özel bir çaba gösterilmelidir”. Bu matris için bazı yaygın semboller, aşağıdaki Tablo ’de olduğu gibidir. Kalite Fonksiyon Göçerimi Zincirindeki ürün veya hizmet özellikleri belirlendikten sonra, gelecek matriste ürün veya hizmet özellikleri girdi olarak kullanılmaktadır. Partovi tarafından, kalite evinin içerdiği konular açısından gösterimi aşağıdaki gibi yapılmıştır: Kalite Fonksiyon Yayılımının İşletmeye Yararları Kalite Evinin Kurulma Aşamaları Genellikle aşağıda verilen kalite evinin sonucunda odacıklar elde edilir. Bunlar; Aşama 1: Hedef Tüketici Özelliklerinin ve Rakip Ürünlerinin Belirlenmesi Birinci aşama hedef pazarın belirlenmesidir. Bu amaçla anket çalışması yapılarak müşterilerin istek ve ihtiyaçları belirlenir. Bu belirlemeleri yaparken anketin kimlere uygulanacağını tespit etmek önemlidir. Örneğin üretilecek ürün bir spor otomobil ise, anket çalışması spor otomobile sahip veya spor otomobile ilgi duyan kimselerle yapılmalıdır. Büyük otomobillerden hoşlanan kimselerle yapılacak bir çalışma gerçek müşteri isteklerini temsil etmeyebilir. Piyasaya sürülecek ürünün nerede satılabileceği, aynı ürünü üreten rakip firmaların kimler olduğu, pazardaki payları ve rakip ürünlerin özellikleri tespit edilmelidir. Aşama 2: Tüketici İhtiyaçlarının Belirlenmesi Müşteri beklentileri, müşterinin ürün ya da ürün özelliklerine ilişkin isteklerdir ve bu isteklerin tüketicilerin kendi kelimeleri ile ifade edilmesi önemlidir. Çünkü daha sonra yapılacak tüm çalışmalar bu aşamada belirlenmiş unsurlar tarafından yönlendirilecektir. Müşteri ihtiyaçlarının belirlenmesindeki kaynaklar şunlardır. Müşteri ihtiyaçları belirlenirken, maliyet ve fiyatlar bu aşamada göz önünde bulundurulmamalıdır. Müşterinin dili ile konuşmalı, ihtiyaçların tüm QFD takımınca doğru bir şekilde anlaşılmasına özen gösterilmelidir. Belirlenen müşteri istekleri, Şekil’de gösterildiği gibi kalite evinin ilgili bölümüne (A) yerleştirilir. Aşama 3: Tüketici İhtiyaçlarının Gruplanması Tüketici ihtiyaçları belirlenirken müşteriler görüşlerini organize bir şekilde açıklamadıklarından müşteri beklentileri dağınık haldedir. Bu istekler ürünün farklı farklı parçalarına ait olan istekler olabilir. Bu müşteri isteklerinin birbirleri ile ilişkili bir şekilde gruplanması gerekmektedir. Bu gruplama kalite evinin oluşturulması sırasında teknik özellikler belirlenirken müşteri isteklerinin belirli bir düzen içinde ele alınmasına yardımcı olur. ilgili kısmında gösterilmektedir. Aşama 4: Tüketici Memnuniyeti Seviyelerinin Analizi - Müşteri Algılaması Analizi Böylece rakiplerin kuvvetli ve zayıf oldukları yönleri tespit edilmeye çalışılır. Müşteri araştırmayı yapan firmayı ve rakipleri kendi gözünde bir sıralamaya sokar. Daha sonra bu sıralama notlamaya dönüştürülerek kalite evine aktarılır. olacağının belirlenmesi olarak tarif edilebilir. belirler. Burada: Genel olarak aşağıdaki formüller, bu aşamada yapılması gereken hesaplamalar için kullanılabilir. Planlanan Kalite DÃ¼zeyi İyileştirme Oranı = değerleri hesaplanarak kalite evinin ilgili kısmına yerleştirilir. Şekil 4’te genelleştirilmiş bir müşteri algılaması analizi matrisi gÃ¶sterilmektedir. gösterim kalite evi incelenirken daha rahat bir takip imkânı sağlar. Siyah kareler Ri2’nin grafiğini, yuvarlaklar Ri3’nin grafiğini, üçgenler Rİ4’ün grafiğini göstermektedir. Aşama 5: Teknik Özelliklerin Belirlenmesi Matrisin teknik kısmına başlamanın ilk adımı, müşterilerin düşüncelerinin teknik ihtiyaçlara dönüştürülmesidir. Bunun şematik gösterimi Şekil’de görülmektedir. ihtiyaçlara bir takım mühendislik hesaplar, deneysel çalışmalar veya bilgisayarlı simülasyon programları vasıtasıyla çözüm bulunur. Ayrıca bu teknik ihtiyaçlar belirlenirken araştırmayı yapan üretici firmalar kendi teknik imkânlarını göz önünde bulundurmalıdır. dikkat edilmesi gereken bir husus ta herhangi bir düşünceye cevap verecek teknik ihtiyaçların sayısının çok fazla olmamasıdır. Teknik ihtiyaçların sayısı, matrisin sütun sayısını belirler, bu da teknik verileri geliştirmek için gerek duyulan test sayısını ve alınması gereken kararların sayısını artırır ve karışıklığa yol aÃ§ar. Aşama 6: İlişkilerin Belirlenmesi ya da Korelasyon Matrisi Müşteri istekleri ile teknik özellikler arasındaki ilişkiler belirlenirken matrisin her hücresinin ‘neyi’- ‘nasıl’ etkilediği sorusu sorularak bu işleme başlanır. Bu sorunun cevabı hayır ise o hücre boş bırakılır, yani ilişki yok demektir. Evet ise ilişkinin derecesi zayıf, orta veya güçlü şekilde belirtilir. kullanılan semboller, güçlü bir ilişki için çift daire veya 9 rakamı, orta düzeyde bir ilişki için tek daire veya 3 rakamı ve zayıf bir ilişki için de bir üçgen veya 1 rakamı şeklindedir. Genelleme yapmak için Şekil ’de ilişkiler Iij değişken dönüşümü ile ifade edilmiştir. vurgulamaktır. Daha sonra doldurulmuş olan matris, müşteri düşüncelerinin öncelikli olanlarını belirlemek için analiz edilir. İlişki sembolleri matriste incelenerek hangi teknik ihtiyaçlara dikkat etmek gerektiği proje ekibi tarafından tespit edilir. Müşteriler için iyileştirme yönünü göstermede, bazı semboller kullanÄ±labilir. Aşama 7: Teknik İhtiyaçların Mutlak ve Bağıl Önem Değerlerinin Hesaplanması Her bir teknik ihtiyacın, müşteri beklentilerinin karşılanmasındaki mutlak ve bağıl önem dereceleri aşağıda verilen formüllerle hesaplanır. Mutlak ağırlık Şekil ’e yerleştirilir. Mutlak Önem: Mj = Σ (Mutlak Ağırlık) x (O satıra ait ilişkinin gücü) MJ = Î£J MA 1J. I1j Bağıl Önem (%): GJ = (Mutlak Önem % Toplam Mutlak Önem ) x 100 Burada yapılan hesaplamalar sonucu her bir sütunun Mutlak Önem dereceleri tespit edilir. Hangi sütunlara ait teknik ihtiyaçlar daha yüksek Mutlak Önem derecesine sahipse, o teknik ihtiyaçlar üzerinde daha fazla durulur. Aşama 8: Teknik Özellikler Arasındaki İlişkinin Belirlenmesi ya da Korelasyonlar Birçok teknik ihtiyaç, diğer teknik ihtiyaçlar ile ilişkili olabilir. Bu teknik ihtiyaçlardan birinin geliştirilmesi amacıyla yapılan bir çalışma, ilgili ihtiyaca yardımcı olabilir ve bunun sonucunda olumlu veya yararlı bir etki ortaya çıkar. Diğer taraftan, bir ihtiyacı geliştirmek için yapılan çalışma ilgili ihtiyacı olumsuz yÃ¶nde de etkileyebilir. olumlu fakat zayıf ilişki için tek daire, kuvvetli ve olumsuz bir ilişki için çift yıldız (**), olumsuz bir ilişki için tek yıldız (*) kullanılmaktadır. Karmaşıklığı önlemek için pozitif ve negatif korelasyonları göstermek için daire (○) ve yıldız (*) işaretleri kullanılabilir. Teknik ihtiyaçlar arasındaki ilişkiler belirlenerek kalite evinin çatısına yerleştirilir. Aşama 9: Rakiplerle Karşılaştırma ve Hedeflerin Belirlenmesi Araştırmayı yapan şirket ve rakiplerin mühendislik özellikleri, mühendisler ve laboratuvardaki teknik elemanlar tarafından hesaplanan ölçütlere göre teknik açıdan kıyaslanır. Böylece kalite evinde hem müşterilerin araştırmayı yapan şirketi ve rakiplerini nasıl algıladığının kıyaslaması yapılır, hem de mühendislerin teknik özelliklere göre şirketin kendi ürününü ve rakiplerinin ürünlerinin kıyaslamasını gerçekleştirerek, rakipler karşısındaki durum belirlenir. sahip olup olmadığını tespit eder. QFD ekibi test ve kontroller için gerekli düzenlemeleri yapar. Yapılan kıyaslama sonucunda teknik gereksinimlere ilişkin performans hedeflerinin belirlenmesi aşamasına gelinir. Kıyaslama ile hem iyileştirilmesi gereken yönler ortaya çıkarılır, hem de rakiplere göre üstün veya zayıf taraflar tespit edilir. KYF'yi kullanış amacı; bir liste arasından umut veren bir ürün ya da hizmet yapılandırmasını belirlemektir. Modüler fonksiyon yayılımı, KFY'yi müşteri gereksinimlerini ortaya çıkarmak ve birimselliğin üzerinde durarak tasarım ihtiyaçlarını saptamak için kullanır. KFY ile ilişkili olan Hoshin Kanri süreci, Tarafsız Yönetim (MBO) anlayışına benzerlik gösterir, ancak "catchball" adı verilen, hedef belirleme sürecinin önemli bir parçasını bünyesinde bulundurmaktadır. Hoshin teknikleri Amerika'da Hewlett-Packard gibi büyük şirketler tarafından başarıyla kullanılmaktadır. Bu teknikler de şirketin kendi kaynaklarına odaklanıp, düzene koymasını sağlar; böylece firmalar örgütsel hiyerarşi çerçevesinde belirlenmiş hedeflere ulaşabilirler. KFY uygulayacak işletmeler, bu prosesi Toplam Kalite Yönetimi ile birlikte önemli bir planlama aracı olarak kullanmalıdır. KFY surecinin girdisini müşteri düşüncesi,çıktısını ise müşteri tatmininin iyileştirilmesine yönelik öncelikli konuların seçimi oluşturur. Toplam Kalite Yönetiminin uygulanabilir araçları, ürün konseptleri üzerinde çalışmada ve kaliteye ulaşmada güvence sağlamak için kullanılmalıdır. İstatistiksel Proses Kontrol ise, müşteri isteklerinin karşılanması anlamına gelen, üretimde kaliteyi sağlamak için bu ürünlerde kullanılmalıdır. Ayrıca Değer Analizi ve Hata Türü ve Etkileri Analizi (FMEA) gibi teknikler de tasarım hedeflerine ulaşmanın kontrolü için kullanılmalıdır. Müşterilerin dile getirdikler düşünceleri, KFY planlama matrisinin girdisini oluşturmaktadır. KFY surecini kullanmaya karar veren işletmeler, öncelikle müşterilerinin isteklerini belirleyebilmek için onlarla konuşmalı ve onların görüşlerini almalıdır. Piyasaya sürülen yeni ürünler, müşterilerin bu ihtiyaçlarını karşılayacak şekilde tasarlanabilir. Geleneksel ürün geliştirme prosesinde, farklı çalışma ekipleri kendi değerlerini ürünlerine katmak için farklı kavramlar ve izole edilmiş prosedürler kullanırlar. Her bir fonksiyon müşteri ihtiyaçları konusunda kesin bilgi sahibi ve ürün tanımlamada ekibin bir parçası olarak eşzamanlı bir şekilde proses içinde yer alır ve diğeri ile paralel bir şekilde kendi değerlerini prosese ilave eder. Ürün geliştirmenin amacı doğrultusunda proses optimize edilerek ürün pazara gecikme olamadan ve müşteri tatmin ihtimali yüksek bir şekilde ulaşır.Ürün geliştirmede tüm anahtar fonksiyonlar KFY ekibinde temsil edildiklerinden, ürün geliştirmenin ilk aşamalarında birtakım muhtemel olumsuzlukları önler, çalkantıların önüne geçer ve geleneksel yaklaşımın bir problemi olan ürün üzerinde yeniden çalışmayı yok eder. KFY esaslı ürün geliştirme, alışılmış diğer yöntemlere kıyasla daha fazla müşteri tatmini, ürünün daha kısa zamanda pazara ulaşmasını ve gelişmiş ürün performansını ön plana çıkararak önemli rekabetçi avantajlar sağlar. KFY’de kullanılan ve kalite evi olarak bilinen grafiksel gösterim zengin ve kolay ulaşılabilen bir bilgi bankasıdır. Bu net iletişim mekanizması, geleneksel geliştirme dokümanlarına kıyasla temel gerçeklerin daha zamanında ve daha doğru oluşmasını sağlar. Bu kalite evi, organizasyon içine yeni katılanlar için de aynı zamanda yoğun, verimli ve eğitici bir referanstır. KFY'de elde edilen bilgiler, yöneticilerden ve anket yoluyla müşterilerden sağlanır. Yanlış anketler ve taraflı bakış açısıyla yapılan değerlendirmeler, gerçeklerin tam anlamıyla fark edilmesinin önünde engel teşkil etmektedir. Bunun haricinde KFY’nin gerektirdiği zorluluklar; sürecin en başından itibaren dikkatli olmak bir zorunluluktur, üretim süreci başladıktan sonra da geriye dönüş çok maliyetli olmaktadır. Ayrıca şirketin KFY'yi uygulayabilmesi için bir şirket kültürüne sahip olması gerekmektedir ve şirketin disiplinler arası bilgi kullanımında yetkinleşmiş personeli elinde bulundurması bir zorunluluktur. Uygulama sırasında teknik dille sosyal dili bir araya getirmek ve kimi zaman çok sayıda verinin matrislerle ilişkilendirilmesi nedeniyle yoğunlaşma zorluğu yaşanmaktadır. "Akao, Y. (1988). Quality Function Deployment QFD, Integrating Customer Requirements into Product Design, Productivity Press, Portland, Oregon. "Guinta., Guinta, L. R. & Praizler, N. C. (1993). The QFD Book, The Team Approach to Solving Problems and Satisfying Customers Through Quality Function Deployment, Amacom,New York, NY.. "Akao,Y., “Quality Function Deployment- Integrating Customer Requirement In to Product Design”, Productivity Press, Massachusetts, (1990 . "Shillito, M. L. (1994). Advanced QFD, Linking Technology to Market and Company Needs, Wiley Inter-Science, New York, NY.. "Alieksiei & Aspinwall">Alieksiei Martins & Elaine M. Aspinwall. Quality function deployment: an empirical study in the UK, Total Quality Management, Vol. 12, No. 5, 2001, 576. " Partovi ">Fariborz Y Partovi. A Quality Function Deployment Approach to Strategic Capital Budgeting”.The Engineering Economist. Volume: 44. 1999. 4 " Hause & Clausing "> John Hause, R. Clausing. “The House of Quality”. The Product Development Challenge. A Harvard Business Review Book: USA. 1995.299. " KALİTE FONKSİYON YAYILIMI "> Elif KILIÇ DELİCE , Zülal GÜNGÖR “KALİTE FONKSİYON YAYILIMI İÇİN YENİ BİR YAKLAŞIM: BİR UYGULAMA ”.Çanakkale 18 Mart Üniversitesi Akademik Bilişim 2008 . " Fıkırkoca "> Meryem Fıkırkoca. Tasarımda Kalite ve Problem Çözme Yaklaşımı. 9.Ulusal Kalite Kongresi. 21-22Kasım. İstanbul.2000. 882. " Rahim"> Abd.Rahman Abdul Rahim, Mohd. Shariff Nabi Baksh. Application of Quality Function Deployment Method for Pultrusion Machine Design Planning. Industrial Management & Data Systems. 2003. 377. " Fıkırkoca "> Meryem Fıkırkoca. Tasarımda Kalite ve Problem Çözme Yaklaşımı. 9.Ulusal Kalite Kongresi. 21-22Kasım. İstanbul.2000. 884. " Y Partovi "> Fariborz Y Partovi. A Quality Function Deployment Approach to Strategic Capital Budgeting”.The Engineering Economist. Volume: 44. 1999. 4. " Karabaş,H.T., "Problem Çözmede Altı Sigma Yaklaşımı ve bir Uygulama". İstanbul,2007 " Hauser & Claousing"> Hauser, J.R. and Clausing, D., 1998, The House of Quality, Harvard Business Review, No.3, p.Â 63-73. Tachyeres brachypterus Tachyeres brachypterus (veya Falkland vapur ördeği), ördekgiller familyasından Falkland Adaları'na endemik ve uçamayan bir ördek türü. Falkland Adaları'na endemik olan iki kuş türü vardır. Diğeri "Troglodytes cobbi" 'dir. Tüylerinin çoğu koyu gridir. Gözünün ardında beyaz şerit vardır. Aynı bölgede yaşayan "Tachyeres patachonicus" türünden ayırt etmek oldukça zordur. "Tachyeres patachonicus" uçabilir ama çok nadiren uçarken görülür. Jamon Gordon Jamon Lucas Gordon (d. 18 Temmuz 1984; Jacksonville, Florida, ABD), emekli Amerikan profesyonel basketbolcudur. Bir ve iki numaralı pozisyonlarda görev yapabilen 1.91 metre boyundaki Gordon, NCAA kariyerinde Virginia Tech Hokies için oynamıştı. Kolej yıllarında savunmadaki başarısıyla çeşitli ödüller kazanan oyuncu, son iki sezonda Euroleague tecrübesi de yaşadı. ABD’nin güneydoğusunda yer alan Florida eyaletinin en büyük kenti olan Jacksonville’de 18 Temmuz 1984 günü dünyaya gelen Jamon Lucas Gordon, lise kariyerini Koç Jackie Simmons’un çalıştırdığı Andrew Jackson Lisesi’nde geçirdi. Okuldaki üçüncü ve dördüncü senesinde Florida eyalet takımında yer alan Gordon, top çalma hususundaki yeteneklerini henüz küçük yaşlarda ülkesiyle paylaşarak bu kategoride takımına liderlik yaptı. NCAA öncesinde yapılan analizlerde, lise düzeyinde, ülkesindeki en iyi 20 oyun kurucudan biri olarak gösterilen genç sporcu, doğu şeridinde kalarak Virginia Tech’in burs teklifini kabul etti. Jamon Gordon, dört senelik kariyerinde sosyoloji bölümü üzerine eğitim alacaktı. Gordon, kolej kariyerine ise tüm zamanların en iyi başlangıçlarından birini yapıyordu. Virginia Tech Hokies’in 2003-04 sezonundaki ilk maçında New Hampshire Üniversitesi’ne karşı 20 sayı, altı ribaund, beş asist, dört top çalma üreten Floridalı, haftanın en başarılı çaylak oyuncusu seçilmişti. Kampuse adım attığı günden itibaren Virgina Tech Hokies’in değişmezlerinden biri olarak kabul edildi. Üst üste 11 maça çıktıktan sonra sağ dizinden bir menisküs ameliyatı oldu. Oyunun her alanına katkı veren çeşitliliği, Aralık 2003’te kendisine Virginia Tech Tarihi’nin tüm zamanlardaki en başarılı top çalma performansını sergileme fırsatı verdi. College of William & Mary önünde sekiz defa rakibinin işine karışan Jamon Gordon, henüz ilk sezonunda takımının oynadığı 24 maçın 23’ünde forma giydi. 2006-07: ACC’de Yılın Savunmacısı Jamon Gordon, kolejdeki dördüncü sezonunda da savunma konusundaki uzmanlığını kanıtlayarak maç başına 11,4 sayı, 4,5 ribaund, 4,5 asist ve 2,8 top çalma ortalamaları yakaladı. NCAA kariyerinde ikinci kez yılın savunma takımına seçilen Gordon, toplam 106 oyun 54’ünü alarak ACC’de Yılın Savunmacısı oldu. Usta savunmacı, Virginia Tech Tarihi’nde Bimbo Coles (1986-90, 547 asist) ve Malcolm Delaney (2007-11, 543) ikilisinin ardından en fazla asist yapan üçüncü oyuncusu oldu. Top çalma kategorisinde ise 1982 ila 1986 yılları arasında 295 defa top çalarken görülen Dell Curry’i 290 top çalma ile takip etti. Üçüncü sırada ise Gordon’un arka alandaki arkadaşı Zabian Dowell (241) vardı. 2012-2013 sezonunun başında Anadolu Efes'le anlaşmıştır. 2012-2013 sezonunda Euroleague'de 9 sayı, 3.9 ribaund, 4 asist ve 1.8 top çalma ortalaması ile oynamıştır. Ä°zzet Celasin İzzet Celasin, 1958'de İstanbul, Türkiye'de doğan Türk kökenli Norveçli yazar. Celasin 1958'de İstanbul'da doğdu. Solcu bir eylemci olarak, 12 Eylül Darbesi'ndan sonra hapis cezasına çarptırıldı ve bir süre cezaevinde kaldı. Cezaevinden çıktıktan sonra, 1988'de siyasi sığınmacı olarak Norveç'e hareket etti; burada Türkiye'deki sol hareket hakkında romanlar yazmaya başladı. İlk romanı olan "Kara Gök Kara Deniz" Gyldendal yarışmasında, en iyi siyasi roman ödülünü kazandı. Hap Hap, kolayca yutulabilmesi için toparlak duruma getirilmiş katı ilaç. Hap eczacılıkta bir oral dozaj şeklidir. Günümüzde yerini büyük oranda tablet ve kapsüllere bırakmıştır. Bununla birlikte, yaygın olarak, yutulan tüm katı ilaçlar kısaca hap olarak adlandırılırlar. Haplar, tablet ve kapsüllerin üretilmesinden önce başlıca ağızdan ilaç alımı yöntemiydi. Aktif katkı maddelerinin inaktif bir malzeme (glukoz şurubu vs.) ile karıştırılıp havanda dövülmesi, silindir haline getirilmesi, eşit büyüklüklerde kesilmesi ve yuvarlanması yöntemi ile üretiliyorlardı. Yutulmasını kolaylaştırmak için genelde şekere batırılıyorlardı. Tablet (anlam ayrımı) Tablet, genellikle sıkıştırılarak yapılmış düz ve basık nesnelere verilen bir isimdir. Tablet sözcüğü ile şunlardan biri kastedilmiş olabilir: Fevzi Åžeker Fevzi Şeker (d. 1962, Sivas - ö. 15 Aralık 2011, Elmadağ, Ankara), eski Milli güreşçi, antrenör. Güreşe 1974 yılında başladı. Farklı kategorilerde dünya 2'nciliği ve 3'üncülükleri olan Fevzi Şeker Avrupa Şampiyonaları'nda serbest stil 68 kiloda, 1983'te Macaristan ve 1985'te Almanya olmak üzere toplamda 2 gümüş madalya kazandı. 1990'da Polonya'da düzenlenen güreş şampiyonasında altın madalya kazanan Fevzi Şeker güreşi bıraktıktan sonra antrenör olarak görev yaptı. En son "Serbest Güreş Milli Takımı" direktörü olarak görev yapan eski Milli Güreşçi Fevzi Şeker geçirdiği kalp krizi sonucu 49 yaşında öldü. Mezarı Karşıyaka Mezarlığı'ndadır. Yo Han Yo Han – Türk, Moğol ve Altay mitolojisinde Yeraltı Tanrısı. Yoğ Han da denir. Yeraltını korur. Yokoluşu simgeler. Dokuz kat olan yeraltını (cehennemi) yönetir. Karanlıklar içindedir. Kimseye görünmez. Yaşadığı yer Uluğ Kayın’ın köklerinin altındadır. Oğlunun adı ise So Han’dır. (Yoğ/Yok) kökünden türemiştir. Yokluğu çağrıştırır. YÄ±lgayak Yılgayak – Türk ve Altay halk kültüründe yeni yıl başlangıcı. Nevruz. Nevruzla eşanlamlı olarak kullanılsa da Yılgayak kavramının Nevruzdan en önemli farkı, sadece bir anlık olmasıdır. Cılgayak da denir. Yılın ilk günüdür. Bahar bayramı olarak kutlanır. 21 Mart’ı 22 Mart’a bağlayan gece gündönümüdür. Gece ve Gündüz eşitlenmiştir. Dünyanın yeniden doğumu olarak algılanabilir. O gece tam o anda bütün doğa ve tüm kainat bir anlık bir uykuya dalar. Irmaklar bir an için durur sonra yeniden akmaya başlar. “Evrenin Uyuduğu Bille” (Alemin Yattığı Zaman) adı verilen bu anda canlı cansız tüm varlıklar bir anlık bir uykuya dalarlar. Başka bir deyişle bir an için ölüp geri dirilirler. O bir anlık vakit aslında yaradılıştan bu yana o anda geçen tüm zamanları içinde barındıran bir andır. Dünya sanki yeni baştan yaratılır. Yaratılıştaki kaosun bitip düzenin başladığı için bir anlamda mutluluk duyulur. Dünyanın soluğu ısınır, yeryüzüne yemyeşil ipek bir halı serilir. Nevruz sözcüğü Farsçada Yenigün demektir. Uluğ Bey takviminde de yılın ilk günüdür. Diğer adı Uluğgün (Ulu Gün)’dür. Gündüz ve Gece eşitlenir. O gece evdeki tüm kap kacak taze su ile yıkanır. Gün doğarken insanlar gidip akarsuda veya pınarlarda ellerini yüzlerini yıkarlar veya İslam inancıyla bağlantılandırarak yunup kılarlar (abdest alırlar). İnanışa göre Tanrı insanı bu günde yaratmıştır. Adem ile Havva bugünde yeryüzünde kavuşmuştur. Ali’nin bugün doğduğu varsayılır. Ergenekondan Bozkurtun önderliğinde bugün çıkılmıştır. Yeni yılın ilk ayına adı verilir. Daha başka pek çok isim kullanılır: Ekin Bayramı, Gollu, Gutan, Tagrıtoy, Ulus Günü, Yazbaş, Mereke, Yılsırtı, Yışak, Ihıyah, Isıyah, Bozkurt Bayramı, Ölüler Bayramı gibi… Türk tarihinde ve kültüründe köklü bir geçmişi bulunmaktadır. Türklerin Ergenekon’dan çıkış gününün yirmi bir marta rastladığı kabul edilmektedir. On İki Hayvanlı Türk Takviminde yılbaşı da aynı güne rastlamaktadır. Oğuz Kağan’ın bu günü kutsal saydığını ve bayram gibi törenlerle karşıladığı bilinmektedir. Selçuklu Sultanı Celaleddin Melikşah, devrin uzay bilimcilerini başkenti İsfahan’da toplamış, kendi adıyla anılan Celali Takvimi’ni yaptırmıştır. Bu takvime göre yılbaşı yirmi bir marttır. Akkoyunlu Hükümdarı Uzun Hasan, Nevruz gününü yılbaşı kabul etmiş, vergileri buna göre düzenlemiştir. İskitlerin İlk İnsan olarak kabul ettikleri Targutay’ın oğlu olan Kolaksay’ın düğün gününün yani yeryüzünün ilk toyunun (şenliğinin) nevruzda yapıldığına inandıkları ve bu yüzden bugünü kutladıkları bilinmektedir. Türklere göre Navruz gününde şu olaylar gerçekleşmiştir. "Alemin Yattığı Vakit" de denir. Azerbaycan halk inancında, kışın sonu ve yazın başlangıç anını gösteren mistik bir zamandır. Azeri kültüründe âlemin yatma vakti yılın son çarşambasına denk düşer. Başka bir görüşe göre Nevruz Bayramı'na açılacak gecenin gündüze dönüştüğü anda gerçekleşir. Irmaklar, dereler, çaylar yani akarsular bir anlığına durur, sonra tekrar akmaya başlarlar. Baharda doğanın yenilenmesini, gücünün çoğalmasını gösteren bir bayram. Yakutlar çok eski zamanlardan beri, bahar merasimleri yaparlar. Bu bayram Ulu Gök Tanrısı'nın şerefine yapılır. Yeryüzü yeşilliğe büründüğü zaman ağaç altına toplanılıp kurbanlar kesilir. Sonra daire şeklinde toplanılıp kımız içilir ve meydanda yakılan odunun üzerinden atlanır. "Isıyah"ın birkaç amacı vardır: Yer Ruhlarını memnun kılmak. Ulu Ana'dan merhamet istemek gibi... Yakutlara göre, bu bayram ilk ata olan "Elley" ile ilintilidir. O, başlatıcısı olduğu bu bayramı kendi yurdunda kutlamıştır. (Yıl/Cıl) kökünden türemiştir. Yıl sözcüğünden gelmektedir. Yılın geçişi demektir. Yıl ve kaymak sözcüklerinin bileşimi olduğu da dikkate alınmalıdır. Kara Han Kara Han - Türk ve Altay mitolojisinde söylencesel hakan. Kara Ulus’un yani yani sıradan (soylu olmayan) insanların önderidir. On oğlu ve dokuz kızı vardır. Soylu olmayıp, halktan sıradan bir kişi iken sonradan Han’lık elde edenleri veya devlet kuranları temsil eder. Karadenizde yaşar (Akdenizin yanında ikincil öneme sahiptir). Buryatçada Hara sözcüğü Ay demektir (Moğolca Sara), bazı kayıtlarda Oğuz Han’ın babasının adının Kara Han, iken bazı kaynaklarda soyunun (veya babasının) Ay olarak gösterilmesi bu kelime benzeşimi nedeniyle olabilir. Çünkü Moğolca Har, Mançuca Kara sözcükleri siyah renk belirtir. Kara Türklerde kuzey yönünün simgesidir. Gücü ve otoriteyi vurgular. Tarihte yer alan Karahan Devletinin ismi tesadüfi değildir. Kayra Han ile karıştırılmamalıdır. Karşıtı Akça Han'dır. Kayra Han ve Kara Han farklı kişiliklerdir. Deniz Karakurt'a göre; "Kayra Han ile Kara Han aynı kişi olarak nitelense de bu durum sesbilimsel benzerlikten kaynaklı yaygın bir yanlıştır. Çünkü Kara sözcüğü içerisinde daha çok olumsuz anlamlar barındırır. Kara Han farklı bir mitolojik kişiliktir (Oğuz Han’ın babasıdır)." Yine de pek çok metinde Kara Han, Kayra Han ile özdeşleştirilmektedir. Bu ses benzeşimi ve birbirlerinin yerine çok fazla kullanılmış olmaları nedeniyle de bu durumun önüne geçilmesi pek mümkün görünmemektedir. 2012 UEFA Avrupa Ligi Finali 2012 UEFA Avrupa Ligi Finali, 9 Mayıs 2012'de Romanya'nın başkenti Bükreş'teki Ulusal Arena'da oynanan ve 2011-12 UEFA Avrupa Ligi'nin şampiyonunu belirleyen maç. Bu maç, eskiden UEFA Kupası olarak bilinen kupanın 41, UEFA Avrupa Ligi'nin ise üçüncü finalidir. İki İspanyol kulübü Atlético Madrid ile Athletic Bilbao'nun karşı karşıya geldiği maçı Madrid ekibi Radamel Falcao'nun iki ve Diego'nun bir golü ile 3-0 kazanarak şampiyon olmuştur. Kazanan takım Atlético Madrid 2011-12 UEFA Şampiyonlar Ligi şampiyonu ile 2012 UEFA Süper Kupası maçında karşılacaktır. Ural Han Ural Han (Başkurtça: "Урал батыр", Tatarca: "Урал-батыр", Osmanlıca: "اورال خان"), Ural Batur veya Ural Batır, Türk, Başkurt ve Altay mitolojisindeki bir destanın ve bu destanın kahramanı olan söylencesel hakanın adı. Başkurt Türklerinin ortaya çıkışını, Başkurtların tarih sahnesinde yer tutmaya başlayışını, yaşadıkları coğrafyayı düzenleyişlerini, kötülükle iyiliğin mücadelesini dile getiren, mitolojik ögelerin yoğun yer tuttuğu, kimi masalsı ögelerin de bulunduğu bir destandır. Destandaki olaylar Ural Dağı, Ağızil, Nögöş, Yayık, Hakmar nehirleri ile Şülgen gölü civarında geçer. Üç kuşağın hikâyesine yer verilen destanda "Yanbirde" ata ile "Yanbike" ananın, onların oğulları "Ural" ile "Şülgen"'in ve onların çocukları "İzil, Hakmar, Nögoş ve Yayık"'ın hikâyeleri anlatılır. Ural ile Şülgen babalarının isteğini yerine getirmek için ölümsüzlüğü bulmak üzere masalsı diyarlarda yolculuk yapar; maceralar yaşar ve sonunda birbirlerine karşı mücadeleye girişirler. Ölümsüzlük suyuna ulaşan Ural’ın bu suyu dağlara saçması ve arkasından ölmesiyle anlatım son bulur; onun bedeninin Ural Tav (Ural Dağ)'a dönüştüğü söylenir. Destanı kendisi de bir sesen (ozan) olan Mohametşa Burangolov 1910 yılında Orenburg vilayeti Etkol ilçesi İdris köyünde derlemiştir. 4576 manzum, 19 nesir satırından ibarettir. Ural Han destanında yer alan bazı hikâye ve karakterlere başka Başkurt destanlarında da rastlanır. Kutsal kitaplarda anlatılan kıssalarla (örneğin Adem ile Havva, Habil ve Kabil kıssaları), Sümerlerin Gılgamış destanı ile benzerlikler gösteren Ural Han destanında, yaratılış ve tufan mitlerine göndermeler yapılmaktadır. Ural ve Şülgen kardeşlerin karakteri "Manas destanını hatırlatır. Ural Han'ın annesinin adı "Yanbike" (Yenbike) ve babasının adı da "Yanbirde" (Yenbirze) olarak geçer. Eski Başkurt dilinde Yan, "ruh/can" manası taşır. Yanbirde, "Can veren" demektir. Yanbike ise "Can Ana" anlamına gelir. ""Birze/Birde"" (Kral/Prens) ve ""Bike/Büke"" (Kraliçe/Prenses) sözcükleri ikinci kısımlarını oluşturur. Ural Batır, destanda "Akbut" () (Tatarca: "Акбүзат") adlı uçan ata biner. Karısı "Humay Hanım" kuş kılığına girebilir. Eceli yenip Bengüsu'yu bulmak için mücadele eder. Destanın son bölümünde Ural'ın oğlu "İzil" bir dağı ikiye bölerek içinden bir ırmak çıkartır. (Ur/Vur) kökünden türemiştir. Yiğitlik ve savaşçılık anlamları vardır. Ayrıca Ural dağlarıyla da bağlantılı görünmektedir. Denizlerle çevrili ıssız bir kara parçasında "Yenbirzi (Can Verdi) ile Yenbike (Can Ana)" yaşar. Buraya ne zaman ve nereden geldiklerini bilmez; ölümün varlığından habersiz, çevrelerindeki hayvanlarla dost bir şekilde hayatlarını sürdürürler. Çiftin "Şülgen" ile "Ural" adlı iki çockları olur. Büyük çocukları Şülgen kötülüğe, Ural ise iyiliğe yatkın yaratılıştadır. Yenbirzi ile Yenbiki avcılıkla hayatlarını sürdürür. Erkek hayvanların başlarını, dişi olanların yüreklerini keserek yerler; gövdelerini de çocuklarına bırakırlar. Otçul hayvanların ise kanını içerler. On iki yaşındaki Şülgen, on yaşındaki kardeşi Ural'ın uyarısına ve karşı çıkmasına rağmen bir gün Yenbirzi'nin koyduğu yasağı çiğner, su yerine küpteki hayvan kanını içer. Ural, Şülgen'i çok sert bir şekilde döven babasına dayak atmaya devam ederse onun ölümüne yol açacağını, bir süre sonra kendisinin yaşlanıp avlanamayacak duruma geldiğinde kendisine bakacak kimseyi bulamayacağını söyler. Bu olaydan sonra ölümün kendisine geleceği zamanın yaklaştığını düşünmeye başlayan Yenbirzi, ölümü öldürme arayışına girer. Av sırasında yakalayarak eve getirdikleri yaralı bir hüma kuşunun söz ettiği hayat suyunu aramaları, karşılaştıklarında ölümü öldürüp getirmeleri için Şülgen'le Ural'ı gönderir. İki kardeş, bu arayış sırasında bir yol ayrımında yaşlı bir adamla karşılaşır. Adam, sola giderlerse kaygının, acının ve ölümün olmadığı bir yere; sağa giderlerse, baskının, kötülüğün olduğu kralın ülkesine ulaşacaklarını söyler. Kura çekerler. Kura sonucuna göre sola gitmesi gereken Ural, Şülgen'in isteğine boyun eğerek sağa gitmek zorunda kalır. Ural, güzel kızları kendine ayırdıktan sonra diğer insanları öldüren kralın ülkesine varır. Kralın kızı ile evlenir, çocuğu olur. Hayat suyunu aramaya devam eder. Onu kıskanan Şülgen’in engelleme çabasına ve önüne çıkan diğer engellere rağmen hayat suyunu bulur. Fakat karşılaştığı yaşlı birinin asıl ölümsüzlüğün iyilik yapmak olduğunu söylemesi üzerine suyu dağlara serper. Bunun üzerine otlar, ağaçlar yetişir. Ural'ın ölümsüzlüğü ele geçiremediğini haber alan Şülgen, Ural’a karşı mücadele etmek için devleri ve yılanları bir gölde toplar. Bunların hepsiyle baş etmenin güçlüğünü gören Ural, gölü yutar. Devler ve yılanlar tarafından iç organları parçalanır ve ölür. Mezarının bulunduğu dağa insanlar yerleşir. Su yetişmemeye başlayınca çocukları dağları keserek dört nehrin ortaya çıkmasını sağlarlar. Kalite Kalite, insanlık tarihi boyunca hakkında ciddi olarak düşünülmüş, farklı fikirler ortaya konulmuş ve tarihin gelecek seyri boyunca da yoğun ilgisine devam edecek olan bir kavramdır. Kalite'nin önemine ticari ve akademik olarak medya vasıtasıyla birçok kez işaret edilmiştir. Son zamanlarda yapılan bir araştırmaya göre, üst düzey yöneticiler tarafından en fazla geliştirilmesi gerektiği düşünülen kavramların başında ürün ve hizmet kalitesi geldiği belirlenmiştir. Kalite ayrıca firmaların uluslararası alanda yükselmesine yardımcı olan en önemli güç olarak da tanımlanmaktadır. Kalite'nin tek olarak kavramını aramak,araştıranları yorgun düşürmekten başka bir şeye yaramamıştır. Kalite; değer olarak, ürünün teknik özelliklerine uyması olarak, ihtiyaçlara uygunluk olarak, kullanıma uygunluk olarak, da tanımlanmıştır.Kavram açıklanılmaya,tanımlanılmaya çalışıldığı tarihten bağımsız olarak birçok kez ilginç ve şaşırtan tanımlara sahip olmuştur. Kalite Kavramı, uzun yıllar önce başlatılan ve günümüze kadar gelen süreç içerisinde çeşitli değişimlere uğramış, Bütünsel Kalite Yönetim Felsefesinin öncülüğünde çağdaş adını bulmuş ve sonsuza kadar güncelliğini koruyacak olan süreç içerisinde yeni tanımlarını bulmaya devam edecektir. Kalite'nin tanımı, yapacak olan kişiye göre değişmektedir. Bu, kalitenini çok geniş içerikli bir kavram olmasından ileri gelmektedir. En yaygın olarak bilinen tanımı, "standartlara uygunluk" veya "şartnameye uygunluk"tur. Bu tanıma göre, tasarım şartlarına istikrarlı biçimde uyan ürün bu tanıma göre yüksek kaliteli ürün olarak kabul ediliyordu. Bir değer tanım ise; "kullanıma uygunluk"tur. Buna göre, bir ürünü kullanan kişilerin üründen beklentileri kendi ihtiyaçları veya ürünün ne maksatla kullanacakları doğrultusunda olabilecekti. Toplam kalite yönetiminin odak noktası, müşteri olduğuna göre, kalitenin tanımını yaparken de müşteriyi referans olarak almak gerekir. Bugün ise kalite; müşteri isteklerini önceden tahmin ederek, müşteri beklentilerini karşılamak ve ötesine geçmek, ürünün doğal yaşamı boyunca müşteriyi memnun etmek olarak tanımlanmaktadır. Kalite en basit tanımıyla, müşteri isteklerine cevap verebilmektir. Kalite ile ilgili ilk kayıtlar MÖ 2150 yılına kadar uzanır. Ünlü Hamurabi Kanunları’nın 229. maddesinde şu ifadeler yer alır; ‘eğer bir inşaat ustası bir adama ev yapar ve yapılan ev yeterince sağlam olmayıp sahibinin üstüne çökerek ölümüne sebep olursa o inşaat ustasının başı uçurulur’. Kalite (Qualites) Latince "nasıl oluştuğu" anlamına gelen "qualis" kelimesinden gelmektedir. Buna göre kalite hangi ürün veya hizmet için kullanılıyorsa, onun ne olduğunu ifade etmeye yöneliktir. Oysa günümüzde kalite, daha çok üstünlüğü ve iyi oluşu ifade etmek için kullanılır. Bu nedenle kalite, kişisel değerleri içermektedir.0 Kalite üzerine, değişik bakış açıları ve değişik ekoller tarafından farklı tanımlar vardır. Genel bir tanım olarak; kalite, bir ürün veya hizmetin belirlenen veya olabilecek ihtiyaçları karşılama kabiliyetine dayanan özelliklerin toplamıdır. Dr. Joseph Juran’a göre kalite, kullanıma uygunluktur. Philip B. Crosby’nin bakış açısına göre ise kalite; sistemin şartlara ve talebe uygunluğudur. Amerikan Kalite Kontrol Derneği (ASQC)'nin kalite tanımı ise; bir mal ya da hizmetin belirli bir gereksinimi karşılayabilme yeteneklerini ortaya koyan karakteristiklerin tümü, kalitedir. Japon Sanayi Standartları Komitesi’ne göre kalite; ürün ya da hizmeti ekonomik bir yoldan üreten ve tüketicinin isteklerine cevap veren bir üretim sistemidir . Kalite anlayışı, 1960'lı yıllardan itibaren kendini yenileyerek insan odaklı olmaya başlamıştır. Kalitenin sadece üretim kontrolüyle görevli kişilerin değil tüm çalışanların sorumluluğunda olduğu ön plana çıkarılmıştır. Firmalar arasında yapılacak rekabetin üretim niceliğiyle değil üretilen malın kalitesiyle olması gerektiği düşüncesi ön plana çıkmıştır. Tarihin ilk çağlarında kalitenin iyileştirilmesi amacıyla standart ölçülerin geliştirildiği ve üretimin buna göre yapılmaya çalışıldığı bilinen bir gerçektir. Kalite ile ilgili kayıtlar, MÖ 2150 yılına kadar uzanır. Ünlü Hammurabi Kanunları'nın 229. maddesinde şu ifadeler yer almaktadır: "Eğer bir inşaat ustası bir ev yapar ve yapılan ev yeterince sağlam olmayıp sahibinin üstüne çökerek ölümüne sebep olursa, o inşaat ustasının başı uçurulur." Bu ifadeden anlaşılacağı gibi kalite ile ilgili çalışmalar, en ilkel biçimiyle de olsa, milattan önceki yıllarda başlamış ve günümüze kadar gelişerek devam etmiştir. 16, 17 ve 18. yüzyıllar kalite iyileştirme adına yeni buluşlara sahne olmuş, matbaa, Vernier skalası, ilk mikrometrenin bulunması bu döneme rastlamaktadır. Kalite konusunda bulunduğumuz yüzyılın ilk yarısında genellikle üzerinde durulan konu, üretim süreçlerini kontrol altına almaktır. Bu çabalar, süreçleri düzeltmekten çok "onun iyi işleyip işlemediği, başka bir deyişle, "ne kadar hatalı çıktı ürettiği" ile ilgili olmuştur. Bu amaçla, Önemli bir rekabet avantajı olarak düşünülen kalite, geniş kapsamlı bir kavramdır ve değişik boyutlarıyla incelenmek durumundadır. Toplam kalite yönetiminin bir maliyeti vardır. Bu maliyet işletmelerin geleceğine ilişkin yatırım maliyeti olarak değerlendirilmelidir. İşletmelerin uzun vadeli başarılarını güvence altına almaları, TKY ve sürekli iyileştirme faaliyetlerine yapacakları yatırımlarla doğru orantılıdır. Kaliteyi iyileştirip toplam maliyeti düşürmek, müşterileri memnun etmek ve bunları sürekli hale getirebilmek dinamik bir sorun olup, karlılığın temel kavramı olan kalite maliyetleri, TKY sisteminin tamamlayıcısıdır. Kalite maliyetleri, olabilecek hatalara engel olmak amacıyla yürütülen faaliyetler, planlı kalite muayeneleri ve ürünün üretimi esnasında veya müşteriye teslimden sonra görülen hataların sonucunda meydana gelen maliyetlerdir. Üretilecek ürünün kalitesine etki eden iç ve dış faktörler şunlardır; David Garvin’in bu yaklaşımına göre; Kalite “doğal mükemmellik” olarak görülmektedir. Standartlar ve başarı konularında taviz verilmez ve kalite mutlak ve evrensel bir olgudur. Bu yaklaşımın açısından kalite; basit, analiz edilemeyen ancak tecrübeyle ayırt edilebilme imkânı olan, soyut, fakat zamanla görüşümüzün değişebildiği bir şeydir. Bu yaklaşımla beraber bir ürün veya hizmeti alan müşteride kalite görüşünün geliştiği ve değiştiği bilinmektedir. Ürün bazlı kalite yaklaşımına göre kalite, çıktıların müşterilerin ihtiyaçlarını ve isteklerini karşılayabilme düzeyidir. Garvin’in tanımladığı ürün bazlı yaklaşıma göre ele alırsak, ürünün fiyatlandırmada kullanılan özelliklerinin içerdiği fiyatlandırılmamış niteliklerinin tümüdür. Bu yaklaşım, özellikle şirketlerin pazarlama departmanları tarafından dikkate alınır ve kullanılır. Çünkü ürün kalitesini arttırmanın birinci aşaması, ürünün kalitesini arttıracak niteliklerin pazar araştırması ile belirlenmesidir. Ürün bazlı yaklaşımda, kalitenin performans, donanım ve kullanım ömrü boyutları göz önünde bulundurulmalıdır. Çünkü bu tanımlama bu üç boyutta önemli ölçüde iyileşme olmasını sağlar.Ancak bir dezavantaj olarak da, birim maliyetlerin yükselmesine sebep olur. Garvin’in değer bazlı kalite yaklaşımına göre kalite, ürünün kabul edilebilir bir fiyattaki performansı veya kabul edilebilir maliyetteki uygunluğudur.Bu yaklaşım 1980’lerden itibaren yaygınlaşmakta ve değer kavramı işletmelerin gözünde önem kazanmaktadır. Bu tanımlama kalitenin, standartlara uygunluk, kusursuzluk,güvenilirlik, estetik boyutlarını kapsar. Bu yaklaşım, üretim bazlı kalite ve müşteri bazlı kalite yaklaşımlarını bir başlık altında toplayıp, rekabet edebilirliğin kalite bileşeni ile maliyet bileşeni arasında bağlantı kurmayı hedefler. Buradan şu sonucu çıkarabiliriz; eğer ürün sınırlı bir kesimde alıcı bulabiliyor ise bu ürün kaliteli olarak nitelendirilemez. Değer= Faydalar – Maliyetler. Bu formülü irdelediğimizde, tüketicinin gözünde oluşan değerin fayda ve maliyet bileşenlerinden oluştuğu görülür. Fayda, müşterinin satın aldığı üründen beklediği niteliklerdir..Fiyat, satın almada önemli bir etken de olsa, işletmeler müşteriye ulaşacak faydayı arttırarak, ürünün değerini yani kalitesini arttırabilirler. Üretim bazlı yaklaşım Garvin’in ortaya koyduğu yaklaşıma göre üretilen ürünün dizaynının, özelliklerinin, kullanılan malzemelerinin önceden belirlenmiş değerlerle örtüşme miktarıdır. Ürün bu değerlerle örtüştüğü ölçüde kalitelidir. Böylece dizayndan sapmama garantisi sağlanmaya çalışılmıştır. Russell ve Taylor tarafından “uygunluk derecesi” olarak tanımlanmıştır. Genichi Taguchi 1995’te “Tasarım özelliklerine uygunluk” şeklinde kaliteyi tanımlamıştır. Crosby için ise katle “spesifikasyonlara uygunluk”tur. Bu noktada parametreler önceden belirlenmiş standartlar, örtüşme derecesi, emniyetlilik derecesidir. Emniyetlilik derecesi ürünün ne kadar sıklıkla bozulduğunun göstergesidir. Firmaya avantajı üretim maliyetlerini düşürme doğrultusunda bir yaklaşım olmasıdır. Sıfır hata, Altı Sigma gibi yöntemleri kullanarak kaliteyi artırmaya çalışır. Böylece hata kaynaklı mali yük de indirgenmiş olur. Yaklaşımın dezavantajı ise müşteriyi arka plana atmasıdır. Müşterilerin ürünlerin özelliklerini detaylı olarak bilme durumları her zaman olmayabilir ve tercihlerini bu yönde kullanmıyor olabilirler. Bu ayrıntıları yaklaşım göz ardı etmiştir. Ürünün iç özellikleri teknolojinin ve müşteri isteklerinin değişmesi ile eski kalabilir. Bu durum da satışları etkileyecektir. Tüketici bazlı yaklaşımda kalite; ürünün tüketicin belirlediği ihtiyaçlara, isteklere uyma derecesidir. Tüketicinin beklentilerine uyduğu veya beklentileri geçtiği ölçüde ürün kaliteli sayılır. William Edwards Deming bu şekilde düşünen kişilerdendir ve müşteriyi üretimin odağı olarak düşünür. Ve müşterinin isteklerinin yanında fiyatların da müşterinin alım gücüne göre düzenlenmesi gerektiğini belirtir. Juran 1974’te “kullanıma uygunluk” şeklinde bir tanımı uygun görür. Ayrıca ürünün hatasız olması gerektiğini de belirtir. Philip Kotler’e göre “kalite, ürünün müşteriler tarafından değinilen veya ima edilen istekleri karşılayabilme yeteneğine sahip niteliklerinin toplamıdır". Bu yaklaşıma göre parametreler ürünün imajı, estetiğidir. Pazarlamacılarca daha çok tercih edilen bir yaklaşımdır. Yaklaşımın dezavantajı maliyette ekonomikliği gözetmemesi, müşteri ihtiyaçlarına uygunluk doğrultusunda giderlerin artmasına izin vermesidir. Diğer bir nokta ise müşteri çeşitliliğinden dolayı isteklerin farklı olacağı gerçeğidir. Ve her isteğe uygun ürün tasarlamanın güçlüğüdür. Buna örnek olarak otomobillerden tüketicilerin beklentilerinin zamanla nasıl değiştiğine bakabiliriz. 1970'lerde bir otomobili tipine bakarak alan tüketici, 75te yakıt açısından tasarruflu olup olmadığına, 80lerde emniyetliliğine ve 1990'larda güvenli olup olmadığına bakarak seçimini yapmıştır. Bu da zamanla otomobilin kaliteliliğinin müşteri açısından değiştiğini, üreticilerin de bu değişimle paralel bir anlayışla ürün üreterek müşteri tatminini sağlayabileceklerini gösterir. Avantajı ise müşteri ihtiyaçlarına hızlı cevap verebilmesidir. Uyum kabiliyeti bu anlamda yüksektir. Ulukayın Ulukayın – Türk, Altay, Çuvaş, Yakut, Moğol ve Macar mitolojilerinde, halk inancında ve şamanizmde Yaşam Ağacı. Uluğkayın, Ulıkadhın, Olokaygın şeklinde de söylenir. Baykayın, Baykadhın, Paykaygın olarak da bilinir. Eşanlamlı olarak Bayterek (Beyterek, Begterek) veya Ulubuk (Olobuk, Olıbuk) da denir. Yerle göğü birbirine bağlayan yaşam ağacıdır. Yakutlarda Luk Mas (Aal Luuk Mas, Ağal Luğuk Mas) denilir. Kayra Han tarafından dikilmiştir. Dünya ile birlikte yaratılmıştır. Dünyanın, yeraltının ve gökyüzünün tam merkezindedir. Dalları gökyüzünü ayakta tutar. Kökleri toprağın tüm katlarını delip yeraltı okyanusuna kadar uzanır. Öksökö kuşu etrafında dönerek uçar ve bazen de tepesine konar. Dokuz boy (Türklerin dokuz kavmi veya yeryüzündeki dokuz büyük insan ırkı) bu ağacın dokuz dalından türemiştir. Umay Ana Yaşam Ağacı’nın sahibidir ve yeryüzüne inerken bu ağacı kullanır. Kübey Hanım bu ağacın içinde yaşar. Kökleri yeraltına, dalları gökyüzüne uzar. Köklerinden yaşam suyu (Bengüsu) akar. Her dalı, altından yetmiş yapraklı olarak tanımlanır. Yapraklarının büyüklüğü birer at derisi kadardır. Türk mitolojisinde çok önemli bir yere sahiptir. Gökleri delip bilinmez yüksekliklere çıkar. Uluğ Kayın’ın dallarından biri Güneşe biri de Aya uzanır. Tepesinde Ülgen oturur. Bazen bir çam ağacı olarak kabul edilir. Ağacın bir yanında ay bir yanında ise Güneş bulunur. Bazen Demirdağ’ın üzerinde durduğu kabul edilir. Sekiz gölgeli, dokuz köklü olarak anılır. İnsanların ruhları bu ağacın dalları arasında uçuşur durur. Bu ruhlar küçük kuşlara benzerler. Osmanlı Devlet’nin kurucusu Osman Bey’in rüyasında gördüğü, büyüyüp tüm Dünyayı kaplaya ağaç da Uluğ Kayın’a benzemektedir. Ağaca bez (çaput) bağlayarak dilekte bulunma da yine Uluğ Kayın ile bağlantılı görünmektedir. İlge denilen reçinesi, onu yiyenlere müthiş bir güç verir. Çuvaş bayrağında sembolize edilmiş bir hayat ağacı vardır. Maniheizm’in etkisiyle Yaşam Ağacı’nın karşıtı olan Ölüm Ağacı da Türk kültürüne girmiştir fakat çok fazla yaygınlaşmamıştır. Bazen aynı kökten çıkan iki ağaç olarak adlandırılır ki, bu durum iki zirvesi olan Dünya Dağı ile de uygun düşer. Mani dini ile bu ikiz ağaçlardan birine Ölüm işlevi yüklenmiştir. Hayat Ağacına hemen hemen aynı özelliklerle ama biraz daha ayrıntısız ve basit olarak Macar mitolojisinde de veya adıyla rastlanır. İsim Macarcadır ama motif Ural-Altay düşünüşüne aittir. Macarlara göre şaman trans halindeki yolculuğunda bu ağaca tırmanarak göğe çıkar. Yakutlara göre cennette büyüyen Yaşam Ağacıdır. Tanrıça Kıpay-Hotun bu ağaçta yaşar ve göğüslerini insanlığı beslemek için kullanırdı. Dört nehrin ortaya çıktığı bu ağacın dibinde bir ejderha yatıyordu. Çalama, Türk halk inancında kutsal sayılan bir nesneye veya varlığa çaput bağlama anlamına gelir. Ağaçlara bez ve çaput bağlama uygulamasıdır. Yapılan eyleme Çalama/Calama denir. Uluğ Kayın inancıyla bağlantılıdır. Mayalamak sözcüğü Türkçede Çalmak fiili ile ifade edilir. Bu bağlamda bir düşüncenin, isteğin kutlu bir yere mayalanması gibi algılanabilir. Kurbanlık koçlara kurdele bağlanması da yine bu anlayışla alakalıdır. İslam dini bu tür yaklaşımları kesin olarak yasaklamıştır. Çalamak (çaput bağlamak) fiili ile de kullanılır. Çalmak sözcüğünün bir anlamı da kumaşı kesmek olarak yer alır. Yal/Al anlayışı ile de bağlantılı olabilir. Turuğ, Türk ve Moğol şamanizminde Şaman Ağacı. Moğollar Toruğ derler. Tanrı ilk şamanı yarattığında onun evinin önüne sekiz dallı bir ağaç dikmiştir. Bu nedenle her şaman kendisini temsil eden bir ağaç diker. Bu ağaca “Turuğ” adı verilir. Turuğ, kelime anlamı olarak dayanıklı, yerinde duran, ölümsüz demektir. Tör/Törü/Türe/Törö/Turo/Turu sözcükleri Moğolcada da emir, düzen ve bunun yanında evlilik ve doğum anlamlarını bünyesinde barındırır. Serge, Türk, Altay, Yakut ve Dolgan halk kültüründe ve mitolojisinde Kutlu Direk. Sergey veya Sergen de denir. At bağlamak için kurulan direk. Bu direğin koruyucu ruhunun (İyesinin) bulunduğuna inanılır. Genel sergenlerin dışında avluya dikilen özel At Sergenleri vardır. Kiyi Serge / Gelin Sergeni’ne sadece gelinin atı bağlanabilir. Ayrıca ulu bayramlarda dikilen özel sergenler olur. Yerin, suyun ruhlarının manevi desteğini, alabilmek için sayıları üç veya dokuz olan sergenler de mevcuttur. İnekler için dikilen serge de vardır ve buna at bağlanılmaz. Sergeler ağaçlarla, yeleden yapılan süslerle donatılır. Sergenin başına tahtadan atbaşı simgesi konur. Bazı masallarda yer altı, yeryüzü ve gökyüzünü birbirine bağlayan Altın Direk ile eşdeğer görülür. Zenginliği, saygınlığı ve gücü temsil eder. Yeryüzündeki kısmına kahramanlar, yeraltındaki bölümüne Erlik, gökyüzündeki parçasına ise Ülgen atını bağlar. Sözcük, Sırık kelimesi ile bağlantılıdır. Sermek fiilinden gelir. Kayın Türkçede Akrabalık ilişkilerini de içeren bir sözcüktür. Örneğin Kayın-Ana (Kaynana), Kayın-Ata (Kaynata) gibi. Bu tamlamalar kayın ağacı ile ilişkili olarak ortaya çıkan akrabalık bağlarını ifade eder ki, muhtemelen geçmiş çağlarda evlilik törenlerinin bu ağacın altında yapılması ile alakalıdır. Tarkan (unvan) Tarkan, Türklerde ve Moğollarda demirci, demir ustası ve aynı zamanda devlet görevlisi veya savaşçı/asker demektir. İslamiyet öncesi Türk devletlerinde generallere verilen ad. Tarhan, Targan, Dargan, Darkan olarak da söylenir. Tarkanların, toplumda saygın bir konumu vardır. Hatta zaman zaman Türk ve Moğol devletlerinde tarkanlar vergi dışı tutulmuşlardır. O kadar ki, tarkanlık yüksek bir unvandır. Sezgin Burak tarafından oluşturulmuş Tarkan adlı bir Hun savaşçısının çizgi öyküleri 1967 yılında yayınlanmaya başlamış ve özgün bir karakter haline gelmiş, daha sonra da filmleri çevrilmiştir. Bu öyküler pek çok kültürel unsuru bünyesinde barındırmıştır. Örneğin kahramanın yanında dolaşan bir kurdu vardır ve onun ayrılmaz bir arkadaşıdır.Bir kurt tarafından büyütülür. Ailesini katleden Alan Kralı Kostok'tan intikam alır. Atilla Han’ın fedaisi ve ona hizmet bir savaşçı olarak görünür. Gülmeyen yüzü, hedefinden şaşmayan kişiliği, cesurluğu, iyi silah kullanması öykülerde hep öne çıkar. Avrupa mitolojisindeki motiflerden zaman zaman yararlanılır. Örneğin dünya egemenliğini simgeleyen Marsın Kılıcını arar. Vikingler ile savaşır. Çinliler Tarkan’ın peşinden Avrupanın içlerine kadar gelir onu takip ederler. Roma askerleri dövüşür. Kendisinin Hun Türkü olduğunu ara sıra vurgular. 1969 yılında ilk Tarkan filmi Mars'ın Kılıcı, daha sonra Gümüş Eyer, Viking Kanı, Altın Madalyon ve Güçlü Kahraman maceraları sinemaya aktarılmıştır. Türklerde tarkanların adını taşıyan Darhan adlı bir savaşçı/demirci tanrısı bile vardır. Manas Han, demircisine Darkan unvanıyla seslenir. Manasın kendisi de zaman zaman Darkana benzetilir. (Tar/Dar) kökünden türemiştir. Eski Altaycada ve Eski Moğolcada yaymak, germek anlamları içeren bir köktür. Aynı zamanda saldırmak anlamını da içerir. Tarkan/Tarhan Türk-Moğol devletlerinde ayrıcalık tanınmış kişileri de ifade etmek için kullanılır. Moğolcada Usta şeklinde bir anlam genişlemesine uğramıştır. Türk kelimesiyle de bağlantılı olduğu öne sürülür. 1979 Cumhurbaşkanlığı Kupası 1979 Cumhurbaşkanlığı Kupası, 1978-79 Türkiye 1. Futbol Ligini şampiyonlukla tamamlayan Trabzonspor ile 1978-79 Türkiye Kupası şampiyonu Fenerbahçe arasında oynanan 14. Cumhurbaşkanlığı Kupası maçıdır. 17 Haziran 1979'de, Ankara 19 Mayıs Stadyumu'nda oynanan ve normal süresi 1-1 biten maçı Trabzonspor, uzatmalarda Selahattin Babul'un attığı golle 2-1 kazanarak kupanın sahibi oldu. 1978 Cumhurbaşkanlığı Kupası 1978 Cumhurbaşkanlığı Kupası, 1. Lig'in 1977-78 sezonunu şampiyonlukla tamamlayan Fenerbahçe ile 1977-78 sezonu Türkiye Kupası şampiyonu Trabzonspor arasında oynanan 13. Cumhurbaşkanlığı Kupası maçıdır. 13 Haziran 1978'de, Ankara 19 Mayıs Stadyumu'nda oynanan maçı Trabzonspor, Yaşar Alemdaroğlu'nun attığı golle 1-0 kazanarak kupanın sahibi oldu. Friedrich Wilhelm Kritzinger Dr. Friedrich Wilhelm Kritzinger (14 Nisan 1890 – 5 Nisan 1947), Nasyonal Sosyalizm döneminde bir Alman Reich Başbakanlık resmi ve devlet sekreteriydi. Kritzinger, Hans Lammers altında Reich Başbakanlık başkan yardımcısı oldu ve Wannsee Konferansı'na Lammer'in temsilcisi olarak katıldı. 1908 yılında Abitur'a katıldı ve hukuk okudu. I. Dünya Savaşı'nda, 1914-1918 yılları arasında, Alman askeriyesinde yedek teğmen rütbesiyle görev yaptı. 1921 yılında sınavı geçti ve daha sonra Adalet Bakanlığı Reich asistanı olarak çalıştı. 1925-1926 yılında Prusya Ticaret Bakanlığı bünyesinde çalıştı ve 1926 yılında Adalet Bakanlığı'na geri döndü. 1938 yılında Nazi Partisi'ne katıldı. Şubat 1938'de Kritzinger, resmi Daimi Sekreteri B Bölümü Başkanı olarak, Reich Başbakanlığına aktarıldı. 1942 yılının başından itibaren Kritzinger Devlet Sekreteri olarak atandı. Kritzinger Wannsee Konferansı'nın katılımcılarından biriydi. Konferansın ardından, Başbakanlık görevinden istifa etmeye çalıştı ancak istifasını, "onsuz daha kötü olurdu" gerekçesiyle reddedildi. Kritzinger II. Dünya Savaşı'nın sonunda 1946 yılında, Konferansa katılan ve hayatta kalan üyeleri ile birlikte tutuklandı. Nürnberg Duruşmaları sırasında bir tanık olarak, Nazi Rejimi tarafından işlenen zulümlerden dolayı utanç içinde olduğunu ilan etti. Kritzinger serbest bırakıldı ve ertesi yıl Nürnberg'de öldü. Yalçuk Yalçuk – Türk ve Altay mitolojisinde Ay Tanrı. Ay Ata veya Uyah (Ucah) Ata olarak da bilinir. Moğollar Sar (Saran) Ecege derler. Bir mağarada meydana gelmiştir. Bu mağara bir çeşit ana rahmi olarak simgeselleşmiştir. Göğün altıncı katında oturur. Bazı Türk boyları aydan türediklerine inanırlar. Bazı destanlarda Oğuz Han’ın soyunun Ay Ata’ya kadar gittiği anlatılır. Moğolların kutlu Ana’sı Alankova da Ay Işığı’ndan hamile kalmıştır. Oğuz Kağan’ın atalarının soyu Ay Ata’ya kadar uzanır. Sagağansar (Sagansar) veya Sagağalgan (Sagalgan) yani “Ak Ay” dedikleri törenin bu tanrı ile bağlantısı olması muhtemeledir. Masallarda anlatılan Ay Dede motifi de yine bu anlayışın bir uzantısıdır. Bazı Türk boylarında nadiren de olsa dişil bir varlık olarak görülür. Göğün altıncı katında oturur. Parlaklığı, ışığı ve güzelliği sembolize eder. Ay’ın hilal şekli sembolize edilmiş iki boğa boynuzunu andırır ki, Ay ve Boğa unsurlarının birbirleriyle ilişkilendirilmesinin farklı bir yönünü ortaya koyar. Boğa ilk defa Sümerlerde kabul edilmiştir, ayrıca Aya adlı Sümer Tanrıçası güneşin karısı olarak ifade edilir, yani bu Tanrıçanın Türkçedeki Ay olması muhtemeldir. Ural Batır söylencesinde Gök Tanrısı Samrav’ın iki karısı vardır birisinin adı Ay Ana’dır. (Diğeri de Güneş Ana’dır.) Pek çok medeniyette ay dişil olarak tasavvur edilmiş ve güzelliğin simgesi olarak algılanmıştır. (Yal) kökünden türemiştir. Ateş anlamı içerir. Yalazlanmak sözcüğü ile aynı köktendir. Türkçede Yal/Cal, Moğolcada Zal kökü ışıldamak, parıldamak, ışık yaymak manalarını içerir. YayÄ±k Han Yayık Han (Azerice: "Yayıx", Kazakça: "Жайық", Kırgızca: "Жайык", Rusça: "Дьайык") - Türk ve Altay mitolojisinde Irmak Tanrısı. Cayık (Tayık, Dayık) Han da denir. Irmaklardan ve göllerden sorumludur. 17 ırmağın kavuştuğu yerde yaşar. Irmaklara, rüzgarlara ve sulara hükmeder. Kamçısı şimşektir. Büyük Tufandan sonra gökyüzüne çıkmıştır. Su Yılanı veya Su Ejderi kılığına bürünebilir. Yerlerden sular fışkırtır. İnsanları kötülüklerden korur. Dizgini gökkuşağı, kamçısı boz alevdir. Kendisine Yayık Kaldırma adı verilen saçı (cansız nesne kurban etme) törenleri yapılır. İlkbaharda davarların ve atların avuzları (ilk sütleri) ile bulgur karıştırılarak yapılan lapalar ırmaklara saçılır. Göğün üçüncü katında oturur. Şamanlara düşünsel yolculuklarında yardım eder. Koruçı (Korucu / Koruyucu) olarak nitelenir. Kazak ve Kırgız hikâye ve söylentilerinde Tepegözü kör eden kahramanın adı da "Yayık" (Jayık) olarak geçer. Şaman âyin ve törenlerinde "Yayık Han"ın oldukça önemli bir yeri vardır. Onun görüntüsünü beyaz kumaştan yaparlar. Tölöslerin "Tayık" dedikleri ve yalnız ağır belâlar geldiğinde yakardıkları bu ruhu "Koruçı" olarak tanımladıkları da kaydedilmiştir. Altaylar, ırmaklar taştığı zaman, "Yayık sudan çıktı" derler, çünkü mekanı 17 deniz veya ırmağın kavşağında olan Yayık Han coşup, taşan suların ruhudur ve yeryüzündeki tüm sular ona aittir. Asya Türk lehçelerinde Cayık/Jayık sözcüğü tufan, taşkın anlamlarında kullanılır. genel olarak sel gelmesi, suların yükselmesi, ırmakların ve göllerin taşması demektir. Türk halk kültüründe ve anlatılarda yeryüzünü suların kapladığı “Büyük Tûfan” için kullanılan bir tâbirdir. Bu veyâ benzeri söylenceler yeryüzündeki pek çok kültürde yer alır fakat ilk kez Sümerlerde bahsi geçer. Altayların kökleri çok eski çağlara kadar uzandığı anlaşılan bir söylencesinde sulara hükmeden “Cayık” (Yayık/Jayık) adlı tanrının Tûfan’dan sonra gökyüzüne çıktığı söylenir. (Yay/Yaz) kökünden türemiştir. Engin, yaygın veya kurban etmek manalarını taşır. Ayrıca bu kökün yaratmak anlamı da bulunur. Engin, her tarafı kaplayan demektir. Bazı ırmaklara genişliği ve sularının bolluğu nedeniyle bu ad verildiği bilinmektedir. Taşmak anlamını da içerir. Yayılmak fiili ve Yaygın sözcüğü ile aynı kökten türemiştir. Yaratmak ve kurban etmek mânâsı da kökte mevcuttur. Savaş silahı olan Yay kelimesi ile doğrudan bağlantılıdır. Anadolu’da “Yayık” adı verilen ahşap araç sütün yağını çıkarmak veyâ ayran çalkalamak için kullanılır. Dolayısıyla çalkalama, sallama gibi mânâları da ihtivâ eder. StavuÃ§ani Muharebesi Stavuchany Muharebesi, 17 Ağustos 1739'da Osmanlı Devleti ve Rusya arasında yapılmış ve Rus İmparatorluğunun zaferi ile sonuçlanan muharebenin adıdır. Bugün Ukrayna topraklarında kalan Stavuchany Hotin Kalesinin 12 km güneybatısında Osmanlı'nın eski Boğdan bölgesinde kalan bir kasabadır. Mareşal Münnich komutasındaki yaklaşık 61.000 asker ve 250 topa sahip Rus ordusu Rus ilerlemesini durdurmak için gelen Serasker Veli Paşa komutasındaki 80-90.000 kişilik Osmanlı ordusu ile Stavuchany'de korumalı tepelerde karşı karşıya gelmişlerdir. Savaş Osmanlı ordusunun Rus ordusunu kuşatmak için saldırıya geçmesi ile başlamıştır. Rus ordusu Osmanlı ordusunun arkadan ve kanatlardan yapılan saldırılarını geri püskürtmüştür. Bunun ardında Mareşal Münnich göz boyamaya yönelik Osmanlı sol kanadına göstermelik bir saldırı yapmıştır. Bu saldırıya aldanıp sol kanadı korumaya çalışan Osmanlı ordusu merkez kanadı korumasız bırakmış sonuçta Ruslar, hızla korumasız Osmanlı merkezine saldırmışlardır. Merkez kanada saldırıya kadar ağır zayiat veren Rus ordusu bu saldırıda tam aksine Osmanlı ordusuna ağır zayiat verdirmiştir.Merkez kanada saldırı esnasında Osmanlıların 1000 askerine karşılık Ruslar sadece 13 ölü ve 50 yaralı kaybetmişlerdir bunun yanında, 50 Osmanlı topunu da ele geçirmişlerdir. Stratejik mevkilerin Rusların eline geçmesi ve merkez kanadın çökmesi neticesi Osmanlı ordusu geri çekilmek zorunda kalmıştır.Savaşın hemen ardından Ruslar 19 Ağustos'ta Hotin Kalesi'ni ve Boğdan'ın pek çok bölgesini kısa sürede ele geçirmiş ve Eflak'a doğru ilerlemeyi planlamışlardır. Ancak Rusya'nın müttefiki olan Avusturya, Osmanlı ordusuna karşı yenilmesi neticesi 18 Eylül'de Belgrad Antlaşması'nı imzalayıp savaştan çekilmiştir. Sonuçta Rus İmparatorluğu savaşta yalnız kalmıştır; sonrasında Avusturya'ya karşı zafer kazanmış, Bosna ve Sırbistan'daki boşta kalan Osmanlı ordularının kendi üzerilerine gönderileceğini anlayan yine yardım ve lojistik desteği zayıflamış Ruslar, bir de yaklaşan bir İsveç saldırısı ortaya çıkınca barış istemek zorunda kalmış ve Belgrad Antlaşması'nın devamı niteliğinde Niş Antlaşması ile bu muharebede kazanılan bütün yerleri Osmanlı'ya geri vermek ve Azak Kalesi'nin ise yıkılarak kendilerine teslimi ile yetinmek zorunda kalmıştır. Bu manada bu muharebenin kazanılması Ruslara pratik anlamda bir kazanç getirmemiştir. KÃ¼bey Kübey Hanım (Yakutça: "Күбэй") - Türk ve Altay mitolojisinde Doğum Tanrıçası. Kubay Ana olarak da bilinir. Doğum yapan kadınları korur. Dişiliğin simgeselleştiği tanrıçadır. Süt gölünden yanındaki tulumlarla getirdiği sütü doğacak çocuğun ağzına damlatır. Böylece daha fazla süt isteyen çocuk dışarıya çıkmak ister. Çocuğa ruh verir. Yaşam ağacı Ulukayın’ın içinde yaşar. Bu ağacın kökünden Bengisu (Yaşam Suyu)akar. Yarı beline kadar çıplaktır. Ayakları ve bacakları ağaç kökünü andırır. Göğsünden sağaltıcı özelliği olan bir süt verir. Orta yaşlı bir görünümü vardır. Bedeni şişman değildir. Ciddi bakışlıdır. Uzun saçları vardır. Çocukların ve kadınların koruyucusudur. Yaşam ağacı ve Kübey ışık saçarlar. Hamile kadın doğum yaparken gökten inip onun yanında durur. Fakat kadın onu göremez. Kadının ağrılarını hafifletir. Çocuk doğduktan üç gün sonra gider. Yeryüzünde saf ve temiz olan şeyleri korur. Temizlik Tanrıçası olarak da görülür. (Küb/Küp) kökünden türemiştir. Aynı kökten geldiği küpeyi (kadın süsü) çağrıştırır, küp (büyük çömlek) ise şişkinlik anlamı bildirir ki, topraktan olması itibarıyla de bir çeşit ana rahmini simgeler. Türkçe, Moğolca ve Tunguzcada Küb/Kub/Kuv/Küv kökü şişkin, kabarık olayı belirtir. Temizlik anlamını içerir. Kubaşmak, yardımlaşmak anlamına gelir. Türkçede Küb kökü (Tatarcada Küye) ve Tunguzcada vurmak anlamı içerir ki, doğacak çocuğun tekmeleriyle alakalı olabilir. Kırgızcada Kübü, Türkmencede Göbe yine vurmayı belirtir. Eski Türkçe Kuva/Kuba, Moğolca Gova/Guva sözcükleri güzellik ve aydınlık manası da taşır. Eski Altay, Moğol ve Tunguz dillerinde Kü/Küb/Hü/Hüb/Hüv kökü bilgelik ve ün gibi manaları da barındırır. Tiergarten Tiergarten (Almanca: "Hayvanat Bahçesi") Berlin'in merkezinde yer alan Mitte ilçesinde bulunan bir semt. İçinde bulunan ve semtle aynı adı taşıyan parkıyla ünlüdür. Semt, Alman yeniden birleşmesi öncesi Batı Berlin'in bir parçasıydı. 2001 Berlin İdarî Reformundan önce Tiergarten şu anki Tiergarten "Bezirk"ini (eskiden "Tiergarten-Süd" olarak anılıyordu) de içine alan ilçenin de adıydı. Daha önceleri Brandenburg elektörleri için bir avlanma sahası olarak kullanılan "Großer Tiergarten" parkının günümüzdeki tasarımı 1830'larda peyzaj mimarı Peter Joseph Lenné tarafından yapılmıştır. 1894 yılında mimar Paul Wallot tarafından tamamlanan Reichstag binası Alman İmparatorluğu meclisi olarak hizmete açılmıştır. "Haus der Kulturen der Welt" binası ile Reichstag arasında kalan çim alan, 1844'te inşa edilen ve Reichstag yangını sonrası meclis binası olarak hizmet veren Krolloper opera binasının sahnesini oluşturuyordu. "Krolloper" daha sonra 1943 yılında II. Dünya Savaşı'nda Berlin'in bombalanması sırasında yıkıldı. 15 Ocak 1919'da sosyalist Karl Liebknecht, Freikorps askerleri tarafından park içindeki "Neuer See" gölü yakınlarında vuruldu. Aynı gün öldürülen Rosa Luxemburg'un cesedi ise 1 Haziran 1919'da yakınlardaki Landwehrkanal'da bulundu. Magnus Hirschfeld tarafından kurulan ilk "Institut für Sexualwissenschaft" (Seks Araştırmaları Enstitüsü) günümüzde "Haus der Kulturen der Welt"'in bulunduğu yerin yakınlarındaki eski "In den Zelten" sokağında 1919 yılında açılmıştır. Enstitü 1933 yılında Naziler tarafından kapatılmıştır. 1944 sonrası parktaki ormanlık alanın çoğu yok edildi. Parktaki ağaçlar, çoğu yerle bir olan şehirde yakacak olarak kullanıldı. 1945'te Sovyetler Birliği, Brandenburg Kapısı yakınlarındaki Tiergarten'ın ana arterlerinden biri olan Straße des 17. Juni caddesi boyunca bir savaş anıtı yapmıştır. Civardaki evler dışında semtte birçok meclis binası ve hükûmet kurumları bulunmaktadır. Bunların dışında Alman Başbakanı'nın köşkü, Bellevue Sarayı ve çan kulesi de Tiergarten parkı içinde yer almaktadır. Zafer Sütunu ("Siegessäule"), Bismarck Anıtı ve Prusyalı generallerin heykelleri gibi birçok anıtı da barındırmaktadır. Bu heykellerin çoğu Naziler tarafından günümüzdeki yerlerine taşınmadan önce Reichstag binasına yüzleri dönük şekilde dikilmişti. Zafer Sütunundan başlayan ağaçlarla çevrili yaya yolu kenarında da 18. yüzyılda Prusyalı aristokratların avlanırken canlandırıldığı heykeller bulunmaktadır. Brandenburg Kapısı ve Potsdamer Platz semtin batı ucunda, Doğu ve Batı Berlin arasındaki eski sınırda yer almaktadır. Buranın yakınlarında Berlin Filarmoni Orkestrasına ev sahipliği yapan "Berliner Philharmonie" binasından Neue Nationalgalerie müzesine uzanan "Kulturforum" yer almaktadır. Bunların arasında 1845 yılında inşa edilen neoklasik Saint Matthew Kilisesi, Gemäldegalerie müzesi ve Berlin Şehir Kütüphanesi ("Staatsbibliothek") bulunmaktadır. Tiergartenstraße'deki Berliner Philharmonie yanındaki otobüs istasyonunun yerinde bulunan bir villa, Nazilerin T4 operasyonunda ötanazi için kullandıkları yerdi. Buraya günümüzde bir anıt yapılmıştır. Park ve Landwehrkanal arasında kalan bölge Emil Fahrenkamp'ın 1932'de yapılan Shell-Haus'unun, birçok elçiliğin ve 1944'te Claus von Stauffenberg ile birlikte 20 Temmuz suikast girişimi komplocularının vurulduğu yer olan Bendlerblock'un bulunduğu yerdir. bulunduğu yerdir. Günümüzde, yapı Federal Savunma Bakanlığı'nın ikinci merkezi olarak hizmet vermektedir. Civarda Hristiyan Demokrat Birliği merkezi, Konrad Adenauer Vakfı ve Friedrich Ebert Vakfı akademileri Bauhaus Arşivi ve Französisches Gymnasium ile Canisius-Kolleg liseleri bulunmaktadır. Batı yönünde Charlottenburg sınırındaki bölge ise Berlin Zoolojik Bahçesine ev sahipliği yapmaktadır. 1996-2003 yılları arası ve 2006 yılında Zafer Sütunu ve Straße des 17. Juni'de Love parade ve 2 Temmuz 2005'te Alman Live 8 konseri düzenlenmiştir. 1987'den beri her yıl düzenlenen Berlin Maratonunun başlangıcı da buradan yapılmaktadır. 24 Temmuz 2008'de Barrack Obama, Zafer Sütunu önünde 200.000'in üzerinde insana seslenmiştir. Kısaca Tiergarten olarak bilinen "Großer Tiergarten" parkı, 210 hektarlık alanıyla Berlin'in en büyük şehir parkıdır. Mélissa Désormeaux-Poulin Mélissa Désormeaux-Poulin (d. 1981; Quebec), Kanadalı oyuncu. Oyunculuk kariyerine ilk olarak 'Magic Crunch de Magic Post' isimli bir mısır gevreği reklamında rol alarak başlayan oyuncu, daha sonra 1989'la 1993 yılları arasında yayınlanan 'Jamais deux sans toi'da ve 1990 tarihli 'Une faim de loup'de yer almıştır. Genellikle televizyon dizi ve filmlerinde oyunculuk yapan oyuncu, en son Wajdi Mouawad'ın aynı isimli tiyatro oyunundan sinemaya uyarlanan, Kanada yapımı İçimdeki Yangın isimli filmde Jeanne Marwan rolünü oynamış ve bu film, onun uluslararası çapta tanınmasını sağlamıştır. William JÃ¸hnk Nielsen William Jøhnk Nielsen (d. 5 Temmuz 1997; Hundested, Danimarka), Danimarkalı oyuncu. Danimarka'nın Hundested bölgesinde 1997 yılında doğan oyuncu, küçük yaşlardan itibaren oyunculukla ilgilenmeye başladı. Danimarka haricinde Malezya ve Almanya'da da yaşayan oyuncu, Budist olduğunu da açıklamıştır. 2011 yılında Altın Küre ve Oscar ödül törenlerinden "En İyi Yabancı Film" kategorisinde ödül alan 2010 tarihli "Hævnen" isimli Danimarka yapımı filmde annesini kaybetmiş ve babasıyla yaşayan Christian rolünü canlandıran oyuncu, böylelikle ilk sinema deneyimini 13 yaşında elde etmiştir. GroÃŸer Tiergarten Großer Tiergarten, ya da kısaca Tiergarten, Berlin'in merkezinde Tiergarten semtinde bulunan bir Alman şehir parkı. Park 210 hektar yüzölçümüne sahiptir; ve bu büyüklüğüyle Almanya'daki şehir parkları içinde Münih'teki Englischer Garten'dan sonra ikinci durumdadır. Großer Tiergarten () ilk olarak elektörler tarafından av sahası olarak kullanılıyordu. 1830'dan itibaren Peter Joseph Lenné tarafından modern bir şehir parkı haline getirilmiştir. 1961-1989 yılları arasında doğu sınırları Berlin Duvarı ile bölünmüştür. Kuzey'da bulunan Moabit semtinde de aynı isimde bir park bulunduğundan bu parka Großer ve kuzeydeki daha küçük olanına da Kleiner Tiergarten denmiştir. Tiergarten 210 hektara yakın yüzölçümüyle "Tempelhofer Park"'ın ardından Berlin'deki en büyük ikinci park alanı ve Almanya'daki üçüncü en büyük şehir içi park alanıdır. Park, Tiergarten "Ortsteil"'ın kuzey ve merkez bölgelerinde yer alırken kuzeyinde Spree nehriyle sınırlandırılmıştır. Kuzeybatı sınırında "Hansaviertel" mahallesi ve güneybatı sınırında Berlin Zoolojik Bahçesi bulunmaktadır. Doğuda Brandenburg Kapısı'nda sona eren "Straße des 17. Juni", parkın en büyük caddesidir. Diğer ana yolları ise "Altonaer Straße", "Spreeweg" ve "Hofjägerallee"dir. Parkın ortasındaki "Großer Stern" ("Büyük Yıldız") isimle meydanın ortasında "Siegessäule" (Zafer sütunu) yer alır. Brandenburg Kapısı dışında parkın yakınında bulunanönemli yapılar "Sovyet Savaş Anıtı", Reichstag, Bundestag, yeni merkez demiryolu istasyonu ve güneydoğu sınırında Katledilen Avrupalı Yahudiler Anıtı ile Potsdamer Platz'dır. Parka, "Tiergarten" ve "Bellevue" istasyonlarından S-Bahn ile ulaşmak mümkündür. Natan GoÅŸen Natan Goşen (d. 6 Ağustos 1986; Lod, İsrail), İsrailli müzisyen. İsrail'in Lod kentinde dünyaya gelen müzisyen, daha sonra Tel Aviv'de büyümüştür ve halen daha bu şehirde yaşamaktadır. 2010 yılında Ronnie Dalumi'nin albümüne bestelerini vererek müzik kariyerine başlangıç yapan Goşen, daha sonra ise 2011'in ilk aylarında ilk teklisi "Kol Ma Şeyeş Li"yi yayınlamıştır. Şarkı Glgltz isimli popüler İsrail müzik radyosunda oldukça ses getirmiş ve bu başarıyla müzisyen "Yılın Keşfi" ödülüne sahip olmuştur. 2011 yılı içerisinde "Eifo At" ve "Gvulot Higayon"u da yayınlayan müzisyen, Kasım ayında ise kendi adını taşıyan ilk stüdyo albümünü piyasaya sürmüş ve albümünün promosyonunu "Yodea" isimli şarkıyla gerçekleştirmiştir. Reich işgal altındaki Doğu Toprakları Bakanlığı Reich işgal altındaki Doğu Toprakları Bakanlığı, Temmuz 1941 tarihinde Adolf Hitler tarafından oluşturulan ve Baltık Alman ve Nazi teorik uzmanı Alfred Rosenberg tarafından başkanlığı yapılan bir bakanlıktı. Alfred Meyer Rosenberg'in yardımcısı olmuştur. Bu bakanlık, Doğu Avrupa ve Rusya'da Almanlar tarafından ele geçirilen