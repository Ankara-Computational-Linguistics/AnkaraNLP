yasası egemen olur. Eisenach'cıların Gotha'da verdikleri ideolojik ödün partinin daha sonraki gelişmesi üzerinde ağır bir etki yaptı. Lassalle'cılarla birleşmeden sonra doğan teorik kargaşa işçi hareketine zarar verdi. Berlin Ünivesitesi'nin kadro dışı öğretim üyesi, bilgili fakat yeteneksiz doçent Dühring ,kendisinin yeni bir reformcu olduğunu sanıyor ve icat ettiği görüşler sisteminin felsefe ve politik ekonomide devrim yaratacağını ilan ediyordu. Eugene Dühring tüm düğmeleri ilikli şık bir redingot giyen, heybetli görünümlü, yaşlı bir baydı. Gözleri kördü ve görmeyen gözlerini koyu kül rengi camlı gözlüğüyle gizliyordu. Onun karakterinin en önemli özelliği, yeteneklerine hiç de uygun düşmeyen kendisini beğenmişliğiydi. Dühring'in görüşleri anlaşılmaz ve bayağı olduğu ölçüde, anlamayanların önemli kabul etmelerinden dolayı inandırıcı da görünmüyordu. Bu oldukça sıkıcı, ufku dar ukalanın, tipik küçük burjuva sosyalistinin görüşleri Almanya sosyal demokrasisinin bazı önderlerinin bakış açılarıyla örtüşüyordu ve onlar gayretle işçilerin beyinlerini bu görüşlerle dolduruyorlardı. Sosyalist basında Dühring'e övgüler yağdıran makaleler çıkıyordu. Anlaşılmaz düşüncelerin zenginliği ve tumturaklı söz kalabalığından başı dönen birkaç cahil yeni ‘sisteme' hayrandılar. Hiçbir şey okumadan her şeyi sürü içgüdüsüyle yargılayanları ikna etmişlerdi. Endişelenen Wilhelm Liebknecht, teorik destek için Marx ve Engels'e başvurdu ve bu desteği aldı. Marx'ı, ‘Kapital' üzerindeki çalışmalarından alıkoymamak için bu aklıevvel Berlinli bilim adamını tepelemek görevini yorulmak bilmeyen General üstlendi. Ancak, değişmez arkadaş dayanışması kuralından yola çıkan Marx, onun tüm çalışmasını dikkatle okumakla kalmayıp, Dühring'e karşı hazırlanan kitabın politik ekonomi tarihiyle ilgili bir bölümünü de kendisi yazdı. 1877 yılı başında Almanya ‘Sosyal Demokrat Gazetesi' ‘İleri'de ‘Eugene Dühring'in Bilimde Yaptığı Devrim' adı altında Engels'in makaleler serisi yayımlanmaya başlandı. Bir yıl sonra bu makaleler ‘Anti-Dühring' adıyla bir kitap olarak yayımlandı. Dühring kendi ‘sistem'inde bilim dallarını çok geniş bir çerçevede kucaklamaya yeltenmişti. Onun teorik savlarını birbiri ardına yalanlaması ve çürütmesi gerektiğinden, Engels, çok çeşitli konularda –madde ve hareket konseptinden ahlaki düşüncelerin geçici özüne, Darwin'in doğal seleksiyonundan geleceğin toplumunda genç kuşağın eğitimine kadar– yazmak zorunda kaldı. Dühring ile mücadelede Engels tarafından, doğa biliminin, politik ekonominin, felsefe ve diğer bilimlerin en önemli sorunlarının ele alındığı kendine özgü yeni bir ansiklopedi oluşturuldu. Engels, mantıksal sıralamalı materyalist dünya görüşünü, felsefi idealizmin yalanları ve karmaşıklığına karşı mükemmel bir şekilde savunmuştu. Matematik, kimya, fizik ve biyolojiden alınan çok sayıdaki örnekte Engels, tarihte de olayların görünürdeki rastlantısallığı üzerinde egemen olan aynı diyalektik hareket yasalarının, sayısız değişimlerin kaosu arasından doğada da kendisine yol açmakta olduğunu göstermişti. Keskin bir ironi, derin, bilimsel analitik düşünce ve çıkarımlarla yüklü ‘Anti-Dühring'te mükemmel kıyaslamalar birbirini izliyordu. Kitabın sayfaları satirik çıkışlar ve öfkeli saldırılar yüklü bir zenginlik taşıyordu. Kendi düşüncelerine saplanıp kalan Dühring'in dar kafalılığı ve skolastik şarlatanlığının karşısına güçlü bir gazeteci ve yazar olan Engels'in kristal gibi berrak ve mantıklı tarzı çıkıyor, rakibinin soyut, bulanık düşünceleri karşısında Engels onun hayali biliminin asıl özünü su yüzüne çıkarıyordu. *** Komün'ün yenilgisinden sonra yeryüzü bunaltıcı ve iç karartıcıydı. Rusya'da II. Aleksandr, halkın boynundaki ilmeği yavaş yavaş sıkmaya devam ediyordu. Ara sıra özgürlük düşkünlerine onları aldatabilmek için önemsiz sadakalar veriyordu. İktidarı döneminde benimsediği politika ona acımasız düşmanlar kazandırıyor, özellikle halktaki ahlaki değerlerin temsilcisi olan öğrenci gençlik arasında memnuniyetsizlik ve güvensizlik uyandırıyordu. Marx ve Engels Rusya'da olup bitenler konusunda ayrıntılı bir şekilde bilgilendiriliyorlardı. Bebel'e mektubunda Engels şunları yazıyordu Almanya ve Avusturya'yı saymazsak, çok dikkatli bir şekilde incelememiz gereken ülke olarak geriye Rusya kalıyor. Şu anda, söz yerindeyse, iktidar partisi olan Rusya Saray Partisi, 1861 ‘yeni çağı' ve izleyen yıllar içinde verdiği ödünleri geri almaya kalkışıyor. *** Karlsbad sularıyla üç yıldır süren tedavi Marx'a büyük bir yarar sağlamıştı. Böbreğindeki cehennemi ağrılar onu yoklamıyordu artık. Ve Lenchen Marx'ın iştahının onu mutfakta düş kırıklığına uğratmadığını mutlulukla belirtiyordu. Yalnızca öksürük geçmemişti. 1876 Ağustosu'nda, Marx Karlsbad'taki ‘Germania' otelinden arkadaşına şu bilgiyi veriyordu Sonunda Weiden'e ancak gece yarısı gelebildik. Buradaki tek otel yine doluydu ve sabahın saat 4'üne kadar yolcu salonunun sert sandalyelerinde yatmak zorunda kaldık. Sonuç olarak, Köln ve Karlsbad arasındaki yol 28 saatimizi aldı... Karlsbad'a geldiğimizde herkesin katlanılmaz sıcaktan şikayetini dinledik (son 6 haftadır bir kez dahi yağmur yağmamış). Bu şikayetin haklılığına biz kendi deneyimimizle inandık... Eskiden bildiğimiz ve biraz katlanılabilir dağ geçitlerini aradık... Yolda kendisini çok kötü hisseden Tussycik burada belirgin biçimde düzeliyor, Karlsbad beni de, her zaman olduğu gibi çok iyi etkiliyor. Son aylarda yeniden nükseden baş ağrılarım, şimdi tamamen geçti. Doktor Fleckles beni son derece şaşırtan bir haber verdi. Geçen yıl tanıştığım ve çok ilginç bir bayan olan Parisli kuzeni Bayan Wollmann'ın burada olup olmadığını sordum ona. O bana, Wollmann'ın kocasının tüm varlığını üstelik karısının da varlığını Paris Borsası'nda yitirdiğini, öyle ki yoksullaşan ailenin Almanya'da ücra bir köşeye yerleştiğini söyledi. Bu öyküde ilginç olan şudur ki Bay Wollmann, bir boya fabrikası sahibi olarak Paris'te büyük bir servet elde etti borsada hiçbir zaman oynamamıştı, iş için kendisine gerekli olan paraları (karısının da paralarını) rahatlıkla Avusturya devlet tahvillerine yatırmıştı. Birden aklına esiyor ve Avusturya devleti ona güven verici gelmiyor, tüm tahvillerini gizlice, karısının ve kendisinin dostu olan Heine ve Rotschild'in haberi olmadan –Türk ve Peru tahvilleriyle.– borsada son kuruşuna kadar oynuyor. Bir süre önce Paris'te kiraladıkları bir dairenin onarımıyla meşgul olan zavallı karısı bir sabah birdenbire hiç hazırlıksız yoksullaştığını öğreniyor. (Breslau Ünivesitesi'nde tıp doktoru olan) Profesör Friedberg bugün bana büyük Lasker'in ‘Bir Erkek Ruhunun Yaşam Deneyimi' adı altında anonim yazılardan derlediği bir kitap yayımladığını söyledi. Bu kutsal heyecan Bay Berthold Auerbach'ın övgülü önsözü ya da giriş yazısıyla başlıyor. Lasker'in yaşam deneyimi tüm kızların ona âşık olduğu ve onun bu kızların hepsiyle birlikte evlenmek şöyle dursun, onlardan bir tanesiyle dahi ilişkiyi neden sonuca götürmediğini açıklamasından oluşuyor. Bu, paçavra bir ruhun gerçek Odysseus'u olmalı. Hemen ardından çok korkunç bir parodi doğdu (bu da anonim) yazarın ağabeyi Otto, son derece yüklü bir harcamayla ‘Deneyim'in var olan tüm nüshalarını satın aldı. ‘Görevim' beni çalışma masasından ayırıyor. Bu nedenle sıcak alkalik suyunun sersemletici etkisi birkaç satır daha karalamama izin verirse, bir dahaki sefere görüşmek üzere. Madam Lizzy'ye yürekten selamlar. Senin Mağripli Engels Ramsgate'den Marx'a hemen yanıt veriyordu Sevgili Mağripli. Mektubun buraya salı günü ulaştı ve şimdi kızlarının elinde geziyor. Köln'den Karlsbad'a dek süren 28 saatlik gezinize herkes üzülüyor, buna karşılık bu serüvenleri yaşamanıza yardımcı olan Bavyera ‘sıvısı'nın miktarı konusunda çokları bahis tutuyor. Lenchen, Jenny ve Lafargue'larla pazar gününü birlikte geçirdiği Hastings'ten bir hafta önce pazartesi günü döndü kendisini çok iyi hissetmiyordu, ama yine de yüzmeye gitti ve bu sırada iki gün süren korkunç bir baş ağrısına yakalandı ikinci denemesi durumu daha da fenalaştırdı ve bu nedenle suya girmekten vazgeçmek zorunda kaldı. Lenchen salı günü eve gitti ve ertesi, yani üçüncü gün, en azından altı hafta öncesine göre çok daha iyi görünen karın geldi. Çok koşuyor, iştahı iyi, galiba, çok iyi de uyuyor. Lizzy ile kumda yürüyüş yapıyorlar, istasyonda onlara bir bardak şarap verdikten sonra artık mektup yazmalarına gerek kalmadığı için mutlu oldular. Deniz suyu Lizzy'ye çok iyi geldi, umarım bu kez tüm kış ona yeter. Marx Karlsbad'dan dönerken kızıyla birlikte Kreuznach'ı ziyaret etti. Bu hoş sayfiye yerini, bahçe-şehri eskiden beri onun için çok değerliydi. Orada evlenmiş ve nikâhtan sonra ilk üç gününü orada geçirmişti. Bu gölgelik parkın tuzlu kaynaklar arasındaki her köşesi Karl'a Jenny'yi ve yedi yıllık bekleyişten sonra nihayet sonsuza dek birbirlerine kavuştukları zamanı anımsatıyordu. Dul kalan Carolina von Westphalen'in yaşadığı küçük ev değişmemişti ve misafir odasında, rahmetli baronesin otuz yıldan fazla bir süre önce çaldığı piyano duruyordu. Kreuznach'ın sokaklarında Marx'ı hüzünlü düşünceler kuşatmıştı. Pek çok arkadaşı ebediyen yoklardı artık. Düşmanları da ölmüştü. Bakunin'in kısa süre önce ölümü, onu artık sonsuza dek susturmuştu. Bakunin ölümünden önce yerleştiği Bern'de satılık iftiracı Karl Vogt'un yakın akrabası Adolf Vogt tarafından özel bir sempati ve himaye görmüştü. Öğretisinin lanetli düşmanının ölümünü öğrenince, Marx, hiç doymaz iktidar düşkünü ve ikiyüzlü Yanus'un çelişkilerle dolu ve korkunç yaşamını düşündü ister istemez. Marx, Bakunin'in kendisine yazdığı mektubu anımsadı. Bu mektup, daha sonra olanlara hiç de uygun düşmemişti. Bakunin Birliğe ne kadar kötülük yapmıştı. Onun Marx'a dönük iftira fırtınası tüm dünyada uzun süre hüküm sürmüştü. On yıldan daha az bir süre önce Bakunin Marx'a şunları söylüyordu Eski dostum, herhangi bir başka zamandakinden daha iyi anlıyorum, aramızda ulusal ya da yalnızca siyasal yeltenişlerin patikalarında yolunu yitirenlerle alay ederek – ardından bizi de davet edip– o büyük yolu seçmekte ne kadar haklıydın. Ben şimdi, senin yirmi yıldan fazla bir süre önce başladığın işi yapıyorum. Bern Kongresi'nde burjuvaziye verdiğim eğitici ve açık dersten bu yana şimdi artık ben emekçilerin dünyasından başka bir topluluk, başka bir çevre bilmiyorum. Benim anayurdum artık, kurucularından biri olduğun Enternasyonal olacaktır. Görüyorsun ki değerli dostum, dolayısıyla ben senin öğrencinim ve bundan gurur duyuyorum. Söyleyeceklerim bundan ibarettir. Benden ne kadar da nefret ederdi. diye düşündü Marx. İçinden geçenleri hiç de yansıtmayan sözlerde değil de, gerçekte ne isterdi acaba. Kreuznach'ta bulunduğu kısa süre içinde Marx, Eleanor ile birlikte kendisi için değeri ve anısı olan yerleri parkın gölgelik köşelerini, tuz kristallerinin birer sarkıt halini aldığı, elmas parlaklığını alarak kolonlar oluşturduğu, taşları rengarenk çelenklere dönüştürdüğü görülmeye değer mağaraları gezdiler. Kreuznach bahçelerinde hava Karl ve Jenny'nin o unutulmaz gençlik yıllarında olduğu gibi çiçekler ve otlarla beslenmiş olarak hafiften tuzluydu. Marx birkaç kez de Prag'a gitmiş, Prag'ın ortaçağ saraylarını, şövalye turnuvaları için ayrılmış gri, uğultulu salonlarını, simyacıların sokaklarını, bulvarlardaki ak ağaçlı parkları ve geç dönem tapınak gotiğinin sert çizgilerini hayranlıkla seyretmişti. Karlsbad'da Marx açık havada sayfiye çevresinde geziler yaparak on iki saat geçiriyordu. Bazen tek başına gezmeye gidiyor ve dağdaki ormanlarda kaybolup dönüş yolunu bulamamak onu çok eğlendiriyordu. Bir keresinde su tedavisi gören ünlü Rus sosyoloğu, hukukçu Kovalevski ile tanışıp çabucak arkadaş oldu. Her ikisi de bilim, sanat ve politika üzerine çok değişik konularda söyleşerek Bohemya'nın muhteşem dağlarında uzun yürüyüşler yapıyorlardı. Değişik fabrikalardan, en iyi biraları sunmakla ünlü bir tavernayı sık sık ziyaret ediyorlardı. Taverna her zaman kalabalıktı. Buranın müşterileri yıldan yıla değişmiyor ama gitgide zıtlıklar oluşturuyorlar ya fıçı gibi şişmanlar ya da sırık gibi zayıflar, diyordu Marx. Gördüğünüz gibi, tüm Karlsbad küçük burjuvaları bugün toplanmışlar ve gruplara bölünmüş yeniden hararetle tartışıyorlar. Biliyor musunuz, neyi tartışıyorlar. Kovalevski bilmiyordu ve Marx ona göz kırparak alaylı bir ciddiyetle sürdürdü konuşmasını. Eski Pilsen, Bürger birası ve ‘anonim şirket' birasının göreceli üstünlüklerini. Az önce bir ihtiyarın, hiç zorlanmadan on beş bardak siyah birayı içebileceğini açıkladığını duydum. Fakat bir diğeri ona, daha önce tek marka taraftarı, yani sıkı bir parti adamı olduğu, fakat şimdi basit görüş ayrılıklarını aştığı ve tüm fabrikaların her türlü birasını seve seve içtiği, yanıtını verdi. Maksim Maksimoviç gök gürültüsünü andırır bir sesle gülmeye başlayınca birahanede herkes ona döndü ve onun şık kostümü içindeki dev cüssesi karşısında şaşkına dönmüş olarak bardaklarını mermer masaların üzerine bıraktılar. Geldiği günden bu yana Marx'ı izleyen, kıyafet değiştirmiş ve birahanenin kapısı önünde volta atan iki ajan kendi aralarında fısıltıyla konuşmaya başladılar. Onları fark eden Marx neşeli bir alaycılıkla konuşmasını sürdürüyordu Aynı soyadı taşırız –Viyana Polis Müdürüdür–, o kadar nazik ki, Karlsbad'a bu kez de benimle aynı zamanda geldi. Gayretli bir genç. İşte gayretli bir çalışma ve görevi yerine getirme örneği. Ama, biz içkilere dönelim. Eminim, terasta oturan şu şık Berlinliler şimdi de çok önemli bir konuyu, buranın restoranlarındaki kahvelerin kalitesini tartışıyorlar. Fakat, ben en iyi kahvenin Schönbrunnen Bahçesi'ndeki restoranda verildiğini savunanlara katılıyorum. Maksim Maksimoviç Kovalevski onu yalnızca karakterinin özgünlüğüyle ve derin bilgisiyle değil, dış görünümüyle de kendisini tanıyan herkeste olduğu gibi oldukça hatırı sayılır bir etki uyandırmıştı. O, mükemmel yapılı, endamı yerinde bir devdi. Çok uzun boylu, geniş omuzlu Kovalevski omuzlarında gökkubbeyi taşıyan mitolojik Atlantların heykelleri için model olabilirdi. Vücut yapısına uygun olarak Kovalevski'nin sesi ince, melodik ve son derece güçlüydü. Hatta fısıltıyla konuşmaya yeltendiğinde bile, sesi Karlsbad'daki anacaddenin bir ucundan diğer ucuna duyuluyordu. Evet bu bir dev, demişti Eleanor bu irikıyım, bir toprak ağası gibi bakımlı Rus'u ilk kez gördüğünde. Rusya'yı sürekli inceleyen Marx, Maksim Maksimoviç'te bir dostu bulmuştu, fakat, toplumsal dünya görüşü ve hedeflerdeki tam ayrılığı vurgulayarak kendisinin de belirttiği gibi bu ‘dostluk' yalnızca ‘bilim' alanındaydı. Son derece yetenekli, genç bir Rus bilim adamı olan Kovalevski, 1876 yılında Marx'ı Londra'da sık sık ziyaret ediyordu. Sempatik davranışları, iyi yürekliliği ve sosyalliğiyle Maksim Maksimoviç, diğer insanların o yıllarda büyük bir elemeden geçerek girebildikleri MaitlandPark Road, 41 numaralı evin istenen konuğu olmuştu. Marx kendisiyle tanışma fırsatı yakalamış ünlü Avrupalı yazarlardan dahi gazete ve dergilerin pervasızlığını gerekçe göstererek kaçınıyordu. Üstelik, zaman onun için çok değerliydi. Fakat Kovalevski, samimi bir kabul görüyordu. Kovalevski kendisine gelmeden kısa bir süre önce Amerika'da da bulunmuştu ve Marx ‘Kapital'in ikinci cildinde Birleşik Devletler ve Rusya'da sermaye birikimi konusuna önemli bir yer ayırmak istiyordu. Aynı zamanda Marx'ı Kovalevski'nin esaslı bir şekilde bildiği Rus ekonomik ve tarihsel literatürü de ilgilendiriyordu. Bu Rus konuğun ziyareti yalnızca Marx'ın değil, Jenny'nin de hoşuna gidiyordu. Marx'ın karısı bu sıralar Rus edebiyatını büyük bir gayretle inceliyordu ve hatta bu konuda ‘Frankfurt Gazetesi'nde yazı da yazmıştı. Çok bilgili olan Kovalevski, söyleşiyle bitirilmeyecek bir kaynak, oldukça akıllı bir insandı. Özellikle genel tarihi ve hukuk bilimini derinlemesine biliyordu. Marx taraftarı olmamasına karşın, onun bilgisi ve çalışkanlığına, siyasal mücadeledeki tutkusuna layık olduğu değeri veriyor, ‘Kapital'in yazarı ve Enternasyonal'in önderinde sözde büyük insanlarla hiçbir kıyaslama kabul etmeyecek bir devin ruhunu hissediyordu. Kovalevski Marx'tan oldukça küçüktü, fakat büyüğün küçüğe küçümseyen bakışının gölgesini dahi hiçbir zaman onda görmemişti. Marx'la tanışmaktan gurur duyuyordu, akli ve ahlaki açıdan haklı olarak büyük kabul edilebilecek, insanlığın önderlerinden biriyle tanışma şerefine eriştiği için mutluluk duyuyordu. Maitland-Park Road'daki yarım daire şeklindeki bahçenin yanı başındaki evin eşiğinde genellikle Helene Demuth Kovalevski'yi güleryüzle karşılardı. Biraz kilo almıştı, fakat yine de henüz elli küsur olan yaşının epeyce altında görünüyordu ve eskiden olduğu gibi, ev işlerindeki görevlerinin kolaylıkla üstesinden geliyordu. Geçmişte olduğu gibi Lenchen satrançta Marx'ın değişmez partneriydi ve onu sık sık yeniyordu. Damanın usta oyuncusu Marx satrançta çok güçlü değildi. Kovalevski Marx'ı sık sık geniş, aydınlık evin birinci katında misafir odasının yanı başındaki kütüphanede buluyordu. Marx çalışmaya kendisini o denli kaptırmış oluyordu ki, bir konuğun geldiğini hemen fark edemiyordu. Yazmaktan, çeşitli dillerde okuduğu kitaplar ve gazetelerden isteksizce kopuyordu. Maksim Maksimoviç İtalyanca, İspanyolca, Rusça, Almanca ve İngilizce basın yazıları arasında ‘Romen' yazılı bir muhasebe gazetesi de görmüştü. Ev sahibi yalnızca Romenceyi değil, Sırpça ve Rusça'yı da serbestçe biliyordu. Marx'ın zamanının çoğunu geçirdiği kütüphane üç pencereli büyük bir odaydı. Duvar boyunca Marx'ın çalışmaları için kullandığı istisnai başvuru kitaplarıyla tıka basa dolu dolaplar ve raflar diziliydi. Bazı kitaplar sandalyelerde ve divanda açık olarak duruyordu. Bu aralar Marx, Rusya tarihine çok zaman ayırmıştı. Kostromov'un ‘Tarihsel Monografiler'inden Racine'e ilişkin yazılanları almıştı. Vasilçikov'un Rusya'da ve diğer Avrupa devletlerinde tarım ve toprak mülkiyetine ilişkin incelemesini dikkatle okumuştu. Çalışma odasındaki dolaplardan birisi ve açık raflar özellikle Rusça kitaplara ayrılmıştı. Bunların tümünün adlarını Marx katalog tipinde bir ajandaya özenle kaydetmişti. Listenin adını da ‘Kütüphanemdeki Rusça Kitaplar' koymuştu. Marx, Maksim Maksimoviç Kovalevski'yi yeni yılı evlerinde, onlarla beraber kutlaması için davet etti. Akşam yemeğine başka konuklar da bekleniyordu. Konuklar gelinceye kadar Marx ondan Petersburg'dan aldığı Çuprov'un kitabına dayanarak Rusya'daki demiryolu işletmeciliğine ilişkin bilgiler aldı. Daha sonra söyleşi dünya ekonomi tarihinin sorunlarına kaydı. Kovalevski, Marx'ın İngiliz Jevons'un önderlik ettiği politik ekonomide yeni matematiksel yönelimin önemini kontrol etmek için sürdürdüğü matematik, diferansiyel ve integral hesapları üzerine çalışmalarını şaşkınlıkla öğrenmişti. Marx'ı ziyaret eden herkes gibi, genç Rus bilim adamı da daha ilk karşılaşmalarında Marx'ın karısı karşısında büyülenmişti. Dış görünüşündeki soyluluk, günlük gereksinimlerle mücadelede stoacılık, her bakımdan olgun tavırlar ve bütün bunların yanı sıra hareketlerindeki yalınlık, hafiften alaycı ve keskin zekası Jenny'yi yakından tanıyan herkesi etkisi altına alıyordu. Eski yılı uğurlama gecesinde koyu lacivert tafta kıyafeti ve siyah dantelalı peleriniyle şık giyimli Jenny oldukça genç görünüyordu. Dudağının üstüne yerleşmiş olan kırışıklıklar nedeniyle beliren üzüntüsü, güzel dişlerini açığa çıkaran gülümsemesinde, hâlâ ışıldayan kocaman gözlerinin parıltısında yok oluyordu. Ne mutlu ki, bugün Challey'nin sağlığı yerinde. O birkaç gün bir ip cambazı gibi, griple göğüs zarı iltihabı arasında denge sağladı, diyordu Jenny Kovalevski'yle selamlaşırken. Londra'nın kışını ancak Dante'nin cehennemiyle kıyaslayabilirsiniz. Bu neredeyse sürekli gece demektir. Saat ikiden-üçten sonra lambaları yakarız. Umarım, gelen yılda günümüz gericiliğinin engereklerinin hem küçükleri hem de büyükleriyle layıkıyla savaşabilmek için yeterince güçlü oluruz, diye yanıt verdi Kovalevski nazikçe koltuğu Jenny'e yaklaştırırken. Rica ederim, yeni yılda Mağripli'ye geçen yılki kadar çok Rusça kitap hediye etmeyin. Yoksa o başyapıtını bitiremeyecek ve ben sizi cezalandırmak zorunda kalacağım Bay Kovalevski. Yani en lezzetli yemeklerden mahrum kalacaksınız. Elbette, sizin yemek düşkünü olduğunuzu biliyorum. Size köfte vermeyeceğim. O halde Doktor Marx artık benden Rusya'daki kredi operasyonlarının gidişine ilişkin bir tek devlet yayını almayacak. İşte bu iyi. Bay Engels kocamda üç metreküp Rusça kitap biriktiğini söylüyor. Konuşma bu şakacı tonda sürüp gidiyordu. Bir süre sonra misafir odasına Engels ve karısı girdi. Lizzy ve Jenny nazikçe öpüştüler. Marx'ın evinde utangaçlık, sıkılganlık hiç hissedilmezdi. rahatsızlık, Kutlama masası lezzetli yemeklerle doluydu. Masanın demirbaşları, büyük bir şapka kutusuna benzeyen kuru gevrek ve puding baş köşeyi almışlardı. Doğrudan yapraklarda büyüyen geleneksel kızıl yemişli açık yeşil çoban püskülünün dalı pudingin şekerle kaplı, perdahlanmış üst yüzeyini süslüyordu. Engels'in çok sevdiği çekirdeksiz kuru üzümlü uzunca iki nefis kek, meyveler ve çok sayıda şarap ve şampanya şişesiyle, vazolarla birlikte masanın iki yanını süslüyordu. Her şey muhteşem, bu çoban püskülünde ne kadar da yemiş var, diyordu Lizzy. Geçenlerde Almanya'daki arkadaşlarımıza birkaç puding gönderdik ve Friedrich yaramaz bir çocuk gibi, kaçak mal aramak için her şeyi koklayan gümrük memurlarının burunlarına batması için, kutunun içine yine böyle dikenli dallar koydu. Lenchen, hamura ne kadar üzüm koyuyorsunuz. Lizzy eşsiz bir aşçıydı ve herhangi bir yemeği hazırlamayı öğrenme fırsatını hiçbir zaman kaçırmazdı. Lenchen tartın özellikle nasıl hazırlanacağı konusunda gururlanarak aydınlatıyordu. Bademli böreğe meyve şekerlemesi katılıp katılmayacağını tartışıyorlardı heyecanla. Jenny hoş bir gülümsemeyle onların hararetli konuşmasına kulak kabartıyordu. Kilise tarafından cezalandırılan günahlar arasında boğaz düşkünlüğü de var, fakat ben, Papa'nın yerinde olsam tatlılara dokunmazdım, tatlılar olmadan ev kadınları masalarını neyle süsleyeceklerini bilemezlerdi, dedi bayanlar arasında oturan Marx'ın kız kardeşi Louise Juta. Ben, dünyada en iyi pastacının şimdi özellikle Vatikan'da olduğunu duydum, dedi Helene Demuth. Marx, Engels ve Kovalevski ayakta Avrupa'daki toplumsal hareketlerin öncülerinden söz ediyorlardı. Jenny onları akşam yemeğine çağırmak için geldiğinde, General konuşmasını tamamlıyordu. Kısacası, onun kocası önden demokrat, arkadan sosyalist, ve dolayısıyla dört yandan ortadoks ve demokratik sosyalist, diyordu. Yanıt olarak Kovalevski'nin gürültülüydü. dostça bir kahkaha geldi. kahkahaları oldukça Oldukça uzak görüşlü ve Paris Komünü'nden korkan bir Rus politik kodaman tanıyordum, dedi Kovalevski geniş geniş gülerek. Fotoğraflarını hediye ederken onlara karmaşık ve anlaşılmaz şekilde şu iki sözcüğü yazardı ‘Sözlerle söylenmiştir.' Ve dostlar neşeyle yeniden gülmeye başladılar. Jenny onları masaya çağırdı. Yemekte Marx, Kovalevski'yle, tanışı olan Olga Alekseyevna Novikova'dan söz etti. Bu, 36 yaşında, erkek tipli, sınırlı yetenekleri olan bir yazardı ve bir zamanların Darya Hristoforovna Liveni'si gibi, diplomatik alanda etki sahibi olmaya çalışıyordu. Fakat Novikova'da, rahmetli prenseste olan unvan, akıl, nezaket ve kadınsı alımlılık yoktu. Ama o Gladstone'un hoşuna gitmeyi başarmıştı. Politikasını sürekli ödünler ve gizli anlaşmalar üstüne kuran bu dikkatli, usta ve fevkalade hatip bundan bir yıl önce Liberal Parti yöneticiliği görevinden ayrıldı ve bütün işlerden elini çekti. Ve hiçbir başbakanın altmış yaşından sonra önemli bir şey yapamadığını açıkladı. Fakat 1876 yılında yeniden hükümet başkanlığı görevine geldi. Bugünlerde, diyordu Kovalevski, Bay Gladstone tiyatroda İngiltere ile Rusya arasında bir ittifakın artık var olduğunu vurgulamak için göstere göstere locada Bayan Novikova'ya gelmiş tabii ki onun bana söylediklerini aktarıyorum. Ardından da silüeti kuleye benzeyen bu bayanın elini tutmuş... Dragona benzeyen, diye düzeltti Marx. Tıpkı öyle. Kalabalık, iki büyük devletin saygıdeğer temsilcilerine yol açmak için saygıyla iki yana ayrılmış. Bu son derece muhteşem bir gelişmeymiş. Söyler misiniz, Bay Kovalevski, çok güzel bir bayan olan Eleanor Terry hakkında ne düşünüyorsunuz. diye söze girdi Eleanor. Onun, günümüzün en mükemmel aktrisi olduğu doğru değil mi. O, Othello'da eşsiz oynuyor. Bu rol için Shakespeare bile daha uygununu bulamazdı. Eşsiz Dure benim daha çok hoşuma gidiyor, diye yanıtladı Maksim Maksimoviç. Fakat Terry gerçekten de muhteşem. Onun figürü orantı bakımından kusursuz. Doğa ondaki her şeyi o denli ölçülü yaratmış ki uzun mu kısa mı, şişman mı, zayıf mı anlamıyorsun. Fakat, Bayan Marx, adaşınız Eleanor Dure'nin rol yeteneğinden çok beni, sesi heyecanlandırıyor. Oo. Neredeyse tören anını kaçırıyorduk. Elveda, eski yıl. Mağripli, General, kadehleri doldurmanın zamanı, diye haykırdı Tussy. Büyük duvar saatlerinin geceyarısı zili çaldı. 1877 yılına selam. Tüm dilekleriniz gerçekleşsin. Yaşa, hurra. Herkes ayağa kalktı ve kadeh tokuşturdu. Hukukçulara içelim, dedi Bayan Juta. Bizim masamızda iki hukukçu var Karl ve Bay Kovalevski. Ben oğlumun da bu birliğe dahil olmasını çok istiyorum. Sözüm yok, dedi Maksim Maksimoviç. Hukukçular son derece kültürlü ve güzel konuşma ustası olmalıdırlar. Onların defalarca devrimlere önderlik yapmış olmaları rastlantı değildir. Ama, barikatların her iki tarafında yer alarak, diye düzeltti Marx. Bu doğru. Çiçeron'dan bu yana ve günümüzde Robespierre, Desmoulins, Brissot gibilerini anımsamak yeterlidir. Ve çok dürüst bir Komüncü olan Rigault, diye anımsattı Jennychen. Ve şimdi, dedi Jenny Marx, bir aile sırrını açıklıyorum. Yeni yıla biz, doğum gününü akıllıca 1 Ocak olarak seçen dostumuz, sevgili Lenchen'i kutlayarak başlıyoruz. Bu sözlerle Jenny arkadaşını sıkıca kucakladı. Mutluluk çığlıkları ve sağa sola itilen sandalyeler yüzünden odada gürültü kopmuştu. Herkes Lenchen'e yaklaşmıştı. Gözden kaybolmuş olan Eleanor üzerinde 54 incecik mumun titreyerek yandığı kocaman, yuvarlak bir turtayla döndü. Marx ailesinin tüm üyeleri, bir süre önce aileyi ziyarete gelmiş olan kız kardeş Louise Juta ve saf görünümlü, uzun boylu iki oğlu dahil, önceden hazırlanmış hediyelerle ağırbaşlı bir edayla Lenchen'e yaklaştılar. Beklemediği bu durum karşısında yüzü kızaran Lenchen şaşkın şaşkın herkese teşekkür etti, fakat Karl kendisi ve Jenny adına, içinde lacivert atlas üzerinde uzun zincirli bir saat olan küçük kutuyu uzatınca suratını astı ve Karl'ın kulağına eğilerek tehditkâr bir tavırla bir şeyler fısıldadı Paraları böyle savurmana kim izin verdi. Deliler. Kimsin sen, maliye bakanı mısın. Keşke o paraları bana verseydin de alacaklılarla ödeşseydim. Karl komik bir görünümle derin bir nefes aldı ve ellerini havaya kaldırdı. Fakat yanıt vermedi. Ardından Engels ve Lizzy geldi. Onlar Lenchen'e elbiselik kadife getirmişlerdi. Bayan Juta, harika bir yün İskoç şalı hediye etti, Eleanor ise içinde lavanta kokan ‘Atkinson' marka ünlü İngiliz sabunu bulunan ve kendi elleriyle diktiği mendil torbası hediye ediyordu. Helene Demuth'u en son Kovalevski kutladı. Kocaman başını eğerek ona uzun ömür diledi ve büyük Karl Marx ailesinin iyi yürekli dahisi olarak adlandırdı. Ardından Engels, ustalıkla bir damla dahi dökmeden, art arda birkaç şişe şampanya açtı ve yeniyıl kutlaması devam etti. Mutluluk doruğa ulaşmıştı. Tussy iki kuzeni Henry ve Charles Juta'ya komutlar vererek birlikte oyuna başladılar. Misafir odasındaki sandalyeler bir halka şeklinde dizilmişlerdi. İlk önce hazırcevaplık yarışması yapıldı. Bir top gibi ortaya fırlatılan soruya hiç düşünmeden yanıt vermek gerekiyordu. Milosskaya'nın Venüs'ünün ellerine ne oldu. diye sordu Eleanor Kovalevski'ye bakıp gözlerini kırpıştırarak. Kovalevski gözlerini yanı başında oturan Marx'ın kız kardeşine çevirdi ve onun dolgun dirseğindeki çukuru fark ederek nazikçe yanıt verdi. Affedersiniz, doğa tanrıçanın ellerini çalarak Bayan Juta'nın bedeninde gizledi. Yanıt alkışlarla karşılandı. Oyun bir süre daha devam etti, fakat daha sonra sıkmaya başladı. O zaman Eleanor ortaya çıktı ve açıkladı Ben sirk müdürüyüm. Ya biz kimiz. diye sordu Engels. Siz hepiniz, Mağripli ve sen de dahil General, eğitilmiş vahşi hayvanlarsınız. Rica ederim, gülmeyin. Şimdi her birinizin hangi hayvan olacağını söyleyeceğim, ama bu kesinlikle gizli kalacak. Tussy, galiba, gerçekten de sirk müdürüsün. Ama, rica ederim beni domuz yapma, diye yeniden haykırdı Engels. Eşek de yapma, onlardan yeryüzünde zaten çok var, dedi Kovalevski. Sakin olun, belki de size aslan olmak düşer. Ama, ben kükremeyi bilmiyorum. Benden söz ediyorsanız, ben fil olmaya can atıyorum. Ortak kanı, benim sesimin ormanlara uygun olduğudur, dedi Kovalevski. Rica ederim sirk müdürünü ve baş hayvan terbiyecisini dinleyin. diye bağırdı Tussy, emredercesine. Herkes sustu, fakat herkes birbirine bakarak gülmeye devam ediyordu. Şimdi susun. Herkesin kulağına onun hangi hayvan olduğunu söyleyeceğim, ardından sırayla ‘bir-iki-üç' sizi arenaya çağıracağım. Hayvanlar, doğanın kendilerine verdiği sesi çıkararak öne fırlamak zorundadırlar. Kaplan kükresin, çakal ulusun. Eleanor oyunculardan her birinin kulağına bir şeyler fısıldadı ve odanın ortasında durdu. Başlayın. Engels komik bir şekilde yüzünü buruşturarak ileri fırladı. Marx gözlerini kısarak sandalyenin arkalığına atladı. Eleanor üçe kadar saydı ve yüksek sesle haykırdı Köpek. Herkes anında yerinden fırladı ve odanın ortasına toplanıp kudurmuşçasına ulumaya başladı. Ardından, hepsi aynı hayvanı canlandırmak gibi kendilerine kötü bir şaka yapıldığını fark ederek katıla katıla güldüler. Özellikle Engels yüzü kıpkırmızı kesilmiş bir halde ve gözyaşları içinde kendini tutamayarak gülüyordu. Marx ve Kovalevski de ondan geri kalmıyordu. Bayan Juta gülmesi mi yoksa gücenmesi mi gerektiğini bilmiyordu. Köpeği öylesine kudurmuş bir şekilde canlandırmıştı ki, kendisini kötü hisediyordu ve gücenmek geliyordu içinden. Ama, diğerlerinin hareketleri onu hemen sakinleştirdi. Tussy ise emrindeki gençlere sandalyeleri köşeye çekmelerini emretti ve kendisi piyanonun başına oturup marş çalmaya başladı. İlk dans için Marx, Jenny'yi davet etti. İkisi de çok iyi dansçılardı. Doğrusu, Marx dans ederken daima biraz sıkılır ve başlangıçta tutuk hareket ederdi. Fakat, müzik ağır ağır herkesi sarmıştı ve o dönerken adeta gençleşiyordu. Netleşmemiş anılarını dirilten çok şey onun ruhunu gençleştiriyordu. Kendisini ve Jenny'yi Paris'te görüyordu. Neşeli balolarda dans ediyorlardı, ayrıca Marx'ın eli Jenny'in belini çevreliyor ve çok yakınında, yanı başında sevdiği yaldızlı ela gözler parıldıyordu. Jenny geçmişi anımsıyordu ve yüzüne tatlı bir gülümseme oturmuştu. Daha sonra Marx Lizzy'ye geldi ve onunla vals yaptı, Kovalevski ise Bayan Louise Juta'yı davet etmişti. Danstan sonra onu divana götürdü ve yanı başındaki koltuğa oturdu. Kapstadt'lı varlıklı bir kitapçının karısı devekuşu tüyünden yelpazesini sallarken Kovalevski'ye ‘İnanın Marx'la biz hiç de öyle sıradan insanların çocukları değiliz. Babamız avukat. Eğer Trier'e yolunuz düşerse, bizim herkesin saygı duyduğu, iyi, yoksul olmayan bir aileden olduğumuzu duyarsınız. Karl daha küçükken, tüm bu kızıllar gibi onun da böyle bir çevreye düşeceğini kim bilebilirdi ki,' diyordu. Maksim Maksimoviç alaycı gülüşünü gür sakallarıyla gizleyerek, Bayan Juta'yı kardeşinin en iyi insanlar arasında nasıl büyük bir saygı gördüğünü, onun tüm ilişkilerinde nasıl bir düşünce devi olduğunu anlatarak boş yere sakinleştirmeye çalışıyordu. Bayan Juta yine de üzüntüyle derin nefes alıp yakınmaya devam edecekti. Kız kardeşinin kendine yönelik şikayetlerini duyan Marx, neşeyle gülmekten kendini alamıyordu. Maksim Maksimoviç'in oturduğu koltuğun yanı başında küçük, mozaik bir masa duruyordu. Bu masada dama oynuyorlar, mektup yazıyorlardı. Masa, saçaklı bir pelüş örtüyle kaplıydı. Metal pençelerle sıkıştırılmış camın altında Marx'ın yeni fotoğrafı vardı. Kovalevski fotoğrafı eline aldı ve dikkatle incelemeye başladı. Marx'ın fotoğrafı, mühürden anlaşıldığı kadarıyla Regent-Park Road, 224 no'lu en iyi fotoğraf stüdyolarından birinde, koltukta otururken çekilmişti. Emekçilerin önderinin aslana benzeyen kafasındaki soyluluk ve önemlilik Rus bilim adamını bir kez daha şaşırtmıştı. Kardeşinizin harikulade gözleri var, diyordu Bayan Juta'ya dönerek. Dikkat edin, onun kaşları dıştan nasıl aşağıya doğru bakıyor. Bu, pek çok üstün yetenekli insanda fark ettiğim ilginç bir özellik. Örneğin, Newton'un, Hegel'in, Beethoven'ın portrelerini anımsayın. Bayan Juta şaşkınlıkla muhatabına bakıyordu. Bu biçim gözler yarım düzinedir ve, kuşkusuz, üstün yetenekli insanlara özgüdür, diye devam etti Kovalevski. Engels ve Kovalevski bayanlar ve gençlerin neşeli kampanyasından ayrılıp ev sahibinin ardından onun çalışma odasına puro ve birer fincan kahveyle likör içmeye gittiklerinde, gece oldukça ilerlemişti. Dünya işçi hareketinin iki liderinin yüreği için daha değerli olan tüm dünyadaki, özellikle de Almanya'daki sosyal demokrat davasından söz ediyorlardı. Marx genç devrimci Bebel'i övdü, Liebknecht için yarı ciddi yarı öfkeli onun Lassalle'cıların kötü etkisinden kurtulamamış bir inatçı olduğunu söyledi. Kadrosuz Alman doçentinin kafasına yeni bir düşünce sokmak zor, Liebknecht de aynı soydan, dedi gülerek. Berlin'den, akılsız bir anarşistin ihtiyar Alman imparatoru Wilhelm'e suikast düzenlediğine ilişkin alınan haberden söz edilince, Marx'ın belirgin bir şekilde canı sıkıldı. Kahretsin, lanet olsun o teröriste ve onu bu iğrenç provakasyona sürükleyenlere. Kapitalizmin kötülüğü ağzında diş kalmamış bu ihtiyar eşekte değil ki. Bugün Bismarck'ın ne kadar da sevinçli olduğunu bilmek zor değil. Şimdi o titrek, büyük toprak sahiplerinin isterik çığlıkları ve tamtamları altında sosyalistler üzerine yeni bir yürüyüş olanağına sahip. Mutlaka tüm ülkede devrimcileri kovuşturmaya başlamışlardır. Kovalevski bir üniversitede ders vermesi gerektiği için Moskova'ya dönmeden önce, Marx ve Engels'le veda anlamında birkaç saat geçirdi. Onlarla söyleşilerinde pek çok yeni düşünce ve bilgiler edindi. Onlar bu kez de sanat, edebiyat, tarih ve politikadan çok söz ettiler. Kovalevski Marx'la tanışmamış olsaydı, daha sonradan onun bilimsel başarılarını belirleyen branşlarla ilgilenmemiş olacaktı. Bir hukukçu olarak Marx, Rus bilim adamına yönetsel adalet konusunda geniş çaplı bir yazı yazmasını, ayrıca tarım toplumunun geçmişini ele almasını öğütlüyordu. Marx'ı özellikle bilimsel eleştiri ilgilendiriyordu. O, Kovalevski'nin yayımladığı ‘Eleştirel Yorum'un oldukça titiz okurlarından biriydi. Rus bilim adamıyla vedalaşırken, Marx, onun yüzüne bakarak, Unutmayın, mantıklı düşünmek yalnızca diyalektik yöntemi izleyerek mümkündür, dedi. *** 1877 yılı başında Marx, Moskova'daki Kovalevski'ye şunları yazıyordu Değerli dostum. Partiye büyük hizmetler vermiş bir Rus bayanın parasal sıkıntılar nedeniyle kocası için Moskova'da avukat bulamadığını öğrendim. Onun kocası hakkında hiçbir şey bilmiyorum, suçlu mu suçsuz mu, bilmiyorum, fakat, mahkeme süreci Sibirya'ya sürgünle bitebileceğinden ve Bayan suçsuz kabul ettiği kocasını takip etmek istediğinden en azından onu savunacak birini bulmasına yardımcı olmanız son derece önemlidir. Bayan mülkünün idaresini kocasına vermiş ve kendisi neler olduğunu hiç bilmiyor, bu durumda ona ancak bir avukat yardımcı olabilir. Sizin tanıdığınız ve benim de halkın kurtuluşu yolunda sadık bir dost olarak saygı duyduğum Bay Taneyev belki de Moskova'da böylesine nankör bir dava üstlenebilecek tek kişidir. Eğer benim adıma bir dostumuzun son derece ağır durumuna el atmasını rica ederseniz, size çok minnettar kalacağım. Sizin Karl Marx Marx'ın, adına ricada bulunduğu bayan ‘Kupa Valesi Kulübü'nün şantajcı ve dolandırıcılarının kirli işlerinden dolayı sanık sandalyesine oturan yoksullaşmış saraylı Davidovski'yle evlenen Paris Komünü'nün kahramanı Dmitriyeva idi. İvan Mihailoviç Davidovski, manevi açıdan zayıf, kumral saçlı, yakışıklı, iyi yürekli bir adamdı. O, Yelizaveta Lukiniçna'nın gönlünü fethetmekle kalmamış, güvenini de kazanmıştı. Dmitriyeva'nın kocasının hiçbir kötülüğe karışmadığından kuşkusu yoktu. Onun felaketi, zayıf karakterinde ve son derece iyi yürekliliğindeydi. Her iki özellik de kısmen bu istikrarsız insana özgüydü. Dört yıl okuduktan sonra, tıpkı başladığı diğer işlerde olduğu gibi, bitirmesine ramak kala üniversiteyi bırakmıştı. Davidovski, aşırı para kazanmak için kuşkulu her girişimde bulunan ve hep sonunda eli boş kalan bir hayalciydi. Bir şekilde zenginleşmeyi ve başarısızlık durumundan sıyrılmayı umut ederek bu kez de dolandırıcı ve yankesicilerin içine düşmüştü. Dmitriyeva'nın arkadaşı olan Nikolay İsakoviç Utin, onu, kendine layık olmayan bu insanla evlenmemesi için boşu boşuna ikna etmeye çalışmıştı. Güçlü duyguları gözlerini bağlamış ve sağduyusunu yitirmişti, ve o hiç hesapsız Davidovski ile yaşamını birleştirmişti. Davidovski'yi tutukladıklarında, Utin bu olayı Marx'a bildirmiş ve Marx derhal konuyla ilgilenmişti. ‘Kupa Valesi' duruşmasında Yelizaveta Lukiniçna kocasını savundu. O, kocasının düşmanlar tarafından suçsuz yere iftira atılan ahlaklı ve son derece dürüst bir insan olduğunu iddia ediyordu. Mahkeme Davidovski'yi Yeremeyev adında bir zengini içirip karşılıksız çek koçanlarını, ayrıca yirmi bin rublelik bir çeki imzalamaya ikna ederek hileyle elinden almaktan suçlu bulup tüm mülkiyet haklarından mahrumiyet ve Sibirya'ya sürgün cezasına çarptırmıştı. Kocasına inanmış olan Yelizaveta Lukiniçna iki çocuğuyla birlikte onun ardından gitmiş ve Krasnoyarsk eyaletine yerleşmişti. Orada, önce Yeniseyk kentine, ardından Moskova yolu üzerinde büyük bir köy olan Zaledeva'ya yerleşip büyük iki katlı bir ev aldı. İnek ve at bakarak kendisini tümüyle ailesine ve ev işlerine adadı. El attığı her konuda yetenekli, meraklı olan Dmitriyeva soğuğa dayanıklı bir patates türü üretmeyi başarmış, çocuklarına başarıyla yabancı diller, değişik bilimler ve müzik öğretmişti. Geceleri evden çıkıyor uzun uzun yıldızlara bakıyor, gökyüzünü inceliyordu. Suskun, sert ve hatta somurtkan biri olarak insanlardan kaçıyordu, insanlar da onu geceleri uyumaması, durmadan dolaşması ve astronomi tutkusundan dolayı ruh hastası kabul ediyordu. Eskisi gibi çok güzel bir kadındı uzun boylu, hafif dolgun, siyah saçları ve olağanüstü büyük, gülmeyen siyah gözleri vardı. Kimse onun geçmişini bilmiyordu, ve çok ender olarak Marx'ın arkadaşı ve Enternasyonal'in üyesi olduğundan söz ettiğinde, köyde yıldan yıla sayıları daha da artan politik sürgünler ona inanmıyorlardı. *** İnsan zamanla uzun yaşamı boyunca yinelenen rahatsızlıklara alışır ve kendisini mermi kovanındaki bir barut gibi saran hastalıklardan birinde ölümün olduğunu düşünmez. 60 yaşından sonra Jenny Marx hastalanmaya başladı. Hiçbir şeyin yararı olmuyordu ne deniz kıyısına gitmesi, ne Londralı, Manchesterli, Neynarlı, Parisli doktorların tavsiyeleri. Marx sevgili karısının yüzüne endişeyle bakıyor ve hatlarının keskinleştiğini, derisinin kül rengini almış olduğunu, kuruduğunu fark ediyordu. Bazen de güzel siyah gözlerindeki parıltının birden söndüğünü ve yerini endişeye bıraktığını fark ediyordu. Kaşları artık solmuş bir leylağı anımsatıyordu. Hızla zayıflamıştı, ağrıları, artan güçsüzlüğünü gizliyordu. Lizzy de zayıflamıştı. Engels onu Londra'dan Eastbourne ya da Ramsgate'e defalarca denize götürmüştü boş yere. Hastalık geçici olduğunda yardımcı olan her şey –hava, güneş, huzur, yakınların ilgisi ve şefkati– hastalık ölümcül olunca hiçbir yarar sağlamıyordu. Tıp da artık ona hiçbir şekilde yardımcı olamıyordu. Yokoluşa giden zaman hızla yaklaşıyordu. Doktorlar artık hiçbir umut vaat edemiyorlardı. Durumu kabullenmiş olan Lizzy eski şamdanlardaki mumlara kayıtsızca, gözlerini kırpmadan bakarak yatıyordu. Acı içindeki Engels onun yanıbaşında oturuyordu. Karısının yaşamını uzatabilmek için acı içinde çareler arıyordu. Edilgenlik onun doğasına tersti. Güçsüzlüğünün farkında olmak onu bunaltıyordu. Uzun süren dalgınlıktan sonra belirgin biçimde canlı bir tavırla Engels Canım, dedi. Anımsıyor musun, çok önceleri, seninle mutlaka resmi nikah kıyacağıma yemin etmiştim. Eğer itirazın yoksa, bugün evlenebiliriz. Neden erteleyelim, değil mi. derken Friedrich'in yüzü aydınlanmıştı. Ölmekte olan karısına umutla eğildi, Lizzy'nin kül gibi olmuş yüzünün pembeleştiğini fark etti. Teşekkürler Freddy, eğer gerçekten nikahlanırsak çok mutlu olurum, canım, diye fısıldadı ve gözlerini kapattı. O, bana inanmıyor, diye geçirdi içinden Engels acıyla. Hemen ardından karısını hastabakıcıya bırakarak evden çıktı. Engels belediyeden birkaç temsilciyle döndüğünde akşamın geç saatleriydi. Beyaz kolalı gömlekli siyah kostümler ve parıl parıl parlayan potinleriyle bu beyefendiler, her törene aynı ölçüde uygundular nikah, vaftiz ya da cenaze. Lizzy yarı baygın haldeydi artık. Bilinci kâh açılıyor, kâh kapanıyordu. Engels, tam on beş yıl aşk ve huzurla yaşadığı kadının küçücük güçsüz elini öptü ve ona seslendi. Hastabakıcı bronz şamdanlardaki mumları değiştirdi, Lizzy koyu bir sisle kaplı gözlerini açtı. Engels ve Lizzy Burns'ün nikahı yasalara göre kıyıldı. Ardından tanıklar yemek salonunda şampanya içtiler, paralarını aldılar ve evlerinin yolunu tuttular. Engels can çekişen karısının başucundaki yerini yeniden aldı. Mutluluğun karısından ölümü bir süre de olsa uzaklaştıracağına ilişkin son umut da boşa çıkmıştı. Can çekişen Lizzy uyuklama sürecine girmiş ve sessizce, fazla acı çekmeden ertesi gün 13 30'da ölmüştü. Lizzy'nin ölümü, Eleanor'un yaşamında ilk büyük acı idi. Onun ikinci baba evi, Engels'in eviydi. Küçük Tussy'nin akıl hocası ve en küçük sırlarını dahi güvenerek paylaştığı Lizzy'nin sürprizleri, hediyeleri ve şefkatinin beklediği Manchester'e gitmeyi çocukluğundan beri severdi. Birlikte İrlanda'ya gitmişlerdi, sık sık deniz kıyısına gidiyorlardı ve Londra'da birlikte çok zaman geçirmişlerdi. Eleanor ikinci annesi ve arkadaşının tabutu üzerinde acıyla ağlıyordu. Lizzy'yi düşünürken, Manchester'deki büyük evde kendisini ergenliğe yeni adım atmış biri olarak görürdü. Engels'in karısı ona el işlerini ve ev işlerini sabırla öğretir, daha sonra ayakları üzerine kurulabilmek ve köylü, emekçi geçmişine, anayurduna, Fenier'lerin mücadelelerine ilişkin uzun uzun öyküler anlatabilmek için metal tandırlarla ısıtılmış örtü altındaki karyolaya yatırırdı. Bir düet oluşturup sık sık İrlanda şarkıları söylerler ya da el ele tutuşup tekstil başkentinin çevresinde gezmeye giderlerdi. Gençliğe özgü sertlikle ve sağlamlıkla, onun yaşamına girme cesaretini göstererek ölüme isyan etmiş ve birkaç saat hıçkıra hıçkıra ağlayarak bitkin bir halde huzursuzca, ağır bir uykuya dalmıştı. Giderek durumu kabulleniyordu, fakat sinirleri altüst olmuştu. Lizzy Engels'in cenazesini uğurlamaya Krasotski de gelmişti. En son toprak parçası da mezarın üzerine atıldığında sakin, güzel bir sonbahar ikindisi çökmüştü. Her şey sona ermişti. Liza mezarlıktaki ağaçlı yolda ağır ağır yürüyordu. Ölümcül derecede hastaydı, bunu biliyordu. Ayakları şişmiş ve yine şiş içindeki yüzü çok değişmişti. Fakat korktuğu ölüm değil, hastalık ve güçsüzlüktü. İnsanlara yük olmak, yeryüzündeki mutsuzlukların en kötüsü gibi geliyordu ona. Tüm yaşamı boyunca istediği gibi, boş gezen birisi olmamak için yoksul ailelerin çocuklarına ücretsiz müzik, yabancı dil dersleri veriyordu. Paraları çoktan bitmişti ve güç bela yaşamaya çalışıyordu, fakat bunu kimse bilmiyordu ve eskiden olduğu gibi onu zengin kabul ederek birtakım gereksinimler için sürekli başvuruyorlardı. İnsanlara yardım edememek yaşlı, yorgun kadına son derece ağır geliyordu ve o ilk kez bu yaşamdan gitmesi gerektiğini düşünmeye başladı. Düğünden sonra birazcık parasal değeri olan her şeyi almış olan Asya, ona çok ender olarak, daha çok da para gerektiğinde veya kocasıyla kavga ettiğinde yazardı. Biraz düzelmiş olan Jean Stock bekçi olarak çalışıyordu. İşsizlikten utanıyor, asalaklık olarak adlandırıyordu ve gücü ölçüsünde eski arkadaşının yaşamını renklendirmeye çalışıyordu. Krasotski mezarlıkta uzun uzun dolaştı, durup durup mezar yazıtlarını okudu. Çoktandır bakımsız kalmış, geçen zaman ve kötü hava koşulları sonucu çökmüş bir mezarın toprak setinde, yan yatmış bir kaide üzerinde kanadı kırılmış bir melek tasviri vardı. Altında güçlükle okunan harflerle şunlar yazılıydı Savaşta cesur, İşkencede dirençli, Aşkta savunmasız. Liza taşın üzerinde elini gezdirdi ve görmekten çok dokunarak bir Slav ismi buldu, fakat ölüm tarihi ve soyadı tümüyle silinmişti. Anlaşılan, burada bir yurttaşı toprağa verilmişti. O, hangi çarpışmada kahramanlık göstermiş, hangi işkencelere maruz kalmış ve yüreğine tedavisi olmayan yarayı kim açmıştı. Bunların yanıtlarını aramak boşunaydı. Çoktan unutulmuş bu mezar insanların düşünce ve duygularındaki yerini çoktan yitirmiş olmalıydı. Liza mezarlıkta dinleniyordu. Mezarlık onu garip bir huzura kavuşturmuştu. Kocasının ve Komüncü dostlarının ölümünden sonra, ölümün kaçınılmazlığı düşüncesi onda en küçük bir memnuniyetsizlik ve protesto uyandırmıyordu. Bu yalnızca ölmeyi değil, fakat yazgının en değerli armağanını en iyi şekilde değerlendirmek için yaşamayı da öğreten bir kaçınılmazlıktı. Jenny Marx gibi Liza da, nankörlüğün insanın en kötü özelliği olduğunu düşünüyordu. O, bu sözcükten yapılan iyilik, lütuf, ihtimam, hizmet, kaygının karşılığı olarak sadece minnettarlığın olmamasını değil, insanlığa ve doğaya karşı nankörlüğü de anlıyordu. Yaşam, karanlıktaki bir ışıktır, onu gören bizlere ne mutlu, diye yazdı küçük defterine. Sahip olduklarımızdan dolayı minnettarız. Bir çiçek ya da bir ağaç, bir kuş ya da bir kelebek var olmaktan zevk alır, sahip olduğu her şeyi verir ve yok olur. Bir yağmur damlasının, bir ışığın ve geceleyin gökyüzü sessizliğinin değerini bilir. İnsan yeryüzündeki tüm canlıların en memnuniyetsizidir. Ama, bununla birlikte doğadan her şeyin en fazlasını almıştır. Nankörlüğü çirkin olarak adlandıranlara minnettarız. Nankörlük, kötülüğün şeytanca zincirinin bir halkasıdır, kıskançlık ve yalancılık gibi tehlikelidir. İnsanlar nankörlüğü tümüyle yok etselerdi kötü olan çok şeyin önüne geçilebilirdi. Ve Liza, yaşamı tümüyle neşesi ve acısıyla, sıkıcılığıyla ve hareketliliğiyle, karmaşıklığı ve yalınlığıyla, kolaylıkları ve zorluklarıyla, bitmez bir kavrayış, düşünce ve duygu, çabalama ve başarı getiren, daima çok yönlülüğü ve sürprizleriyle, yani mutluluklarıyla tanımış olmanın bedelini fazlasıyla ödemişti. *** Yeryüzünde gergin, huzursuz bir yaşam vardı, insanların bir yerlerde savaşmadığı günler enderdi. Slav boylarının Bosna'da, Hersek'te ve Bulgaristan'da Türk boyunduruğuna karşı ayaklanması, Rus çarı ve onun diplomatlarını, Kırım Savaşı başarısızlığından sonra Balkanlar'da oldukça sarsılan etkisini güçlendirmek uğruna bu ülkelerin Hıristiyan nüfusuna özerklik tanınması talebinde bulunmaya teşvik etti. Uluslararası arenada yitirdiği prestiji yeniden kazanmak ve ülke içinde gerginleşen siyasal havayı yumuşatma çabasıyla Çarlık ‘Slav kardeşlerini korumak' için Türkiye'ye karşı çıktı. İngiltere ve diğer batılı devletler İstanbul'daki elçileri aracılığıyla, Türkler'den, ayaklanan Slavlar'a karşı acımasız bir katliama başvurması talebinde bulundular. Rusya'yı Avrupa'da su yüzüne çıkan diğer çelişkilerden uzak tutmak için II. Aleksandr'ı Yakın Doğu'da bir savaşa her yola başvurarak teşvik ediyordu. Nisan 1877'de Rusya, Türkiye'ye savaş ilan etti ve Haziran'da Rus Ordusu Bulgaristan kıyısından Tuna nehrini zorla geçti. Şipka geçidinin kahramanca savunması, Türklerin Aladus dağında bozguna uğraması, Kars'ın kuşatılması, Plevne'nin düşmesi ve bu kenti savunan Türk askerlerinin esir alınması, Suvorov'un benzersiz Alp dağları seferi, Rus ordusunun en önde gelen güçlerinin Balkan dağlarını kışın geçmesi ve sonunda Sofya'nın, Filibe'nin, Edirne'nin kurtuluşu, ayrıca Türkler'in başkentinin yakınlarına kadar gelinmesi Rusların tüm bu zaferleri Romanya, Sırbistan ve Karadağ'a bağımsızlık, ayrıca Bulgaristan'ın bağımlılıktan tümüyle kurtulmasını sağladı. Acarya, Batum ve Ermenistan'ın, artık Rusya devletine dahil olan çok sayıda köyü Türklerin egemenliğinden çıktı. Doğaldır ki, Marx ve Engels'in, kendi ülkesi ve Batı'da devrimci hareketin acımasız celladı rolüne defalarca soyunan Rus Çarı'ndan yana olmaları mümkün değildi. Marx daha o zaman, gerici çarlık rejiminin askeri felaketler ateşinde yok olmaya mahkûm olduğunu öngörmüştü. Bu kriz, diye yazıyordu Marx, Avrupa'nın tarihinde yeni bir dönüm noktasıdır. Durumunu Rusça orijinal gayrıresmi ve resmi (resmi olanlara sınırlı sayıda kişiler ulaşabilir ve bana da ancak Petersburg'daki arkadaşlarım tarafından sağlanmıştı) kaynaklardan okuduğum Rusya çoktandır bir devrimin eşiğindedir bunun için tüm öğeler hazırdır. Rus toplumunun tüm katmanları bugün ekonomik, moral ve entelektüel açıdan tam bir bozulma durumundadır. Hemen hemen yirmi yıl boyunca Marx ve Engels, Rusya'yı dikkatle inceleyerek, tüm dünyada büyük bir gürültü koparacak devrimin özellikle çelişkilerle dolu bu büyük devlette başlayacağının coşkulu bir beklentisi içinde oldular. Bu kuzey ülkesinin çok farklı büyük misyonuna olan inançlarını bir an olsun yitirmediler ve Rus emekçilerin çarlığı devirerek ilk sosyalizmin kurucusu olacakları zamana kadar yaşamayı düşlediler. *** Lizzy Engels'in ölümü Jenny'de ağır bir yara açmıştı. O andan itibaren kendisini muayene eden çok sayıda doktor bir tanı koyamasa da o olacakları sezmişti Kendi yaşamı da sonuna yaklaşıyordu. Yavaş, acı verici bir ölüm başlamıştı. Jenny bu keşfini gizliyordu ve bu durum onu dış görünüş olarak pes ettiremiyordu. Geleceğe gururla ve cesaretle bakıyordu. Antikçağ kahramanları Grakhovların annesi, korkusuz dişi kartal Korneliya gibi kadınların ona tarihteki en önemli kadınlar olarak gelmesi bir rastlantı değildi. Fakat yakınları telaşa düştüler ve uzun süre kendilerini avutarak Jenny'nin sağlığına kavuşacağı ihtimaline inandılar. İnsanlara sevgisi ve onlara düş kırıklığı yaşatmama arzusuyla Jenny'nin gösterdiği metanet Karl'ı, çocukları ve Lenchen'i iyimser beklentiye yöneltiyordu. Hatta hiçbir kuşku kalmadığında ve ölüm cezası gibi korkunç tanı telaffuz edildiğinde, Jenny tanıyı gülümsemeyle karşıladı ve evin içindeki korku bulutunu kendisini çok iyi hissettiği ve doktorların yanıldığı konusunda telkinlerle dağıtmaya çalıştı. Kanser. Jenny, insanı ürperten düşüncelere dalmış olarak tek başına oturuyordu. Demek ki bu daha bir-iki yıl sürebilirdi. Her canlı attığı ilk adımdan itibaren mezara, bir adım daha yaklaşır ve son nefesini ne zaman vereceğini bilmez. Geceler hakkında da ancak sabahları uyandıklarında düşünürler. Ama, kolay, ani ölüm ona yazgı değildi. Yaşam, bir umut parıltısı olmadan uzayan bir can çekişme süreci olmuştu. Ancak, Jenny kendisi için kaygılanmıyordu. Zavallı, bitkin düşmüş Mağripli, Lenchen, çocuklar. Jenny soran bakışlarla takvime göz attı. Bu takvimde, kendisi için uğursuz olacak tarih var mıydı, yoksa erteleme mi olacaktı, olacaksa ne kadardı. Ya doktorların tahmin ettiğinden fazla yaşarsam. Benim için tedavisi imkansız bir hastalık olan uçurumdan ölümün dipsiz kuyusuna ne zaman düşeceğimi kim biliyor. Challey'yi benim yaşamıma ilişkin sürekli endişeden kurtarmak, yaşamımın bu eve getirdiği ve böylece evi infaz çağrısını bekleyen ölüm mahkûmunun hücresine dönüştüren ölümle iç içelikten kurtarmalıyım. Uzun sürecek aylar boyunca zavallı Tussy'nin üstelik zor geçen gençliğini karartmak istemem. Benim sonsuz değerli sevgililerim. Ve odada kimsenin olmamasından yararlanarak Jenny gözyaşlarına sığındı, acıyla ve sessizce ağlamaya başladı. O, tüm irade gücünü, ölüm düşüncesine yer vermemeye yönlendirenlerden değildi. Jenny'nin cesur ve samimi ruhu hiçbir zaman tehlike ve felaketlerle yüz yüze gelmekten korkmamıştı. Kendisi için değil, yakınları için acı çekiyordu ve evini dolduran hayaletleri başından atmanın yolunu bulmuştu. Hiç kimse Jenny'yi bu kadar sakin ve canlı görmemişti. Eskisine göre daha sık olarak tiyatroları ve konserleri ziyaret etmeye başladı. dükkânlara seve seve alışverişe gidiyor, eğer kızları ve torunları için bir şeyler alabilirse mutlu oluyordu. Hediye vermek onun daimi bir tutkusuydu. Fakat Marx şok olmuştu. Ruhsal olarak bir granit sağlamlığındaki bu insan tam anlamıyla şaşkına dönmüştü. Tüm yaşamı boyunca Jenny'ye duyduğu aşk şimdi yeni bir şiddetle, müthiş bir güçle daha da belirginlik kazanmıştı. Bir hastaya Karl'ın yaptığı gibi ancak Lenchen bakabilir, onu eğlendirebilir, şımartabilir, ona özen gösterebilirdi. Karl, yıllardır artık bir parçası olmuş insandan ayrılma zorunluluğu düşüncesini inatla kafasında siliyordu. Jenny için kurtuluş olmadığı düşüncesi onu çıldıracak boyuta getirdiğinde matematiğe sarılıyor ve en karmaşık problemlerin çözümünde, bitmek bilmeyen ve zihnini sonuna kadar meşgul eden bu bilimin en zor formüllerinde teselli buluyordu. Çocuğum benim, koca çocuğum, diyordu hasta kaşları, sakalı ve bıyıkları tamamen beyazlamış Karl'a bakarak. Ben kendimi gitgide daha iyi hissediyorum. Sen de bilirsin ki bu doktor müsveddeleri her şeyi kapkara görürler. Kocası Jenny için ne kadar korkuyorsa Jenny de kocası için o denli acı çekiyordu. Ve ikisi de, birbirinden gizleyerek yaklaşan ayrılığın endişesi ve birbirlerine acıma duygusu içinde kıvranıyorlardı. Sanki tüm yaşamlarını yeniden yaşıyorlardı Her şeyi yeni baştan yaşıyorlar, düşünüyorlar, konuşuyorlardı. Anımsıyor musun Challey… Dean-Street'ten Grafton-Terrace'a nasıl geçmiştik. Öylesine mutluydum ki, dairenin kirası topu topu yılda 36 sterlindi, çok ucuzdu. Şanslıydık. Sonbahardı. Ev çok küçüktü ama bize masallardaki saray gibi geliyordu. Ve biz orada ilk kez, ev sahibinin kiralık mobilyalarını değil, kendi mobilyamızı kullanıyorduk. Kendi karyolanda yatmanın, kendi sandalyende oturmanın ne harika bir şey olduğunu şimdi bile hissediyorum. Misafir odasında rokoko stilindeki yaldızlı mobilya, doğrusunu söylemek gerekirse, çok çirkindi, ama muhteşem geliyordu bize. Ne de olsa ikinci el mobilya almıştık. Evet, Jenny, hepsi döküntüydü, koltukların burma ayakları sürekli bozulurdu, diyerek gülümsedi Marx. Ancak, sarayımızın görkemini gereği gibi duyurabilmek için davul ve borazanımız eksikti. O zamanlar ne kadar genç ve sağlıklıydık. Bunu söyler söylemez Jenny birden tökezledi ve Marx'ın bir anda rengi attı. Bazen el ele verip Hampstead Head'e çıkıyorlardı ve Jenny'nin yolda dinlenebilmesi için Marx yanına battaniye alıyor ve ağaçlar altındaki güzel yerlere Jenny'nin dinlenmesi için seriyordu. Sık sık Londra'yı kuşatıp gözden kaybederdi ve kent bu tepelerden gri bir denizin dalgaları gibi görünürdü. Dorukta yine Jack Straw amcanın aşevi vardı ve Karl ile Jenny'nin sevdiği pencereden uzaktaki Highgate mezarlığı görünüyordu. Bodur ağaçlar arasından anıtlar ve mezar taşları görünüyordu. Karl Jenny'yi aceleyle bu rahat aşevinin karşı köşesine götürdü. Orada, şöminenin yanında Jenny'ye siyah bira ve peynirli sandviç ısmarladı. Jenny tatlı tatlı gülümsüyordu ve Karl bir an için onun hastalığını unutmuştu. Her ikisi de sanki iki yaşlı hasta insan değil, yaşama yeni başlayan, birbirlerini seven yeni evliler gibi hissediyorlardı. Jenny, ağır ağır can çekiştiği bu yıllarda bile, dünyada olup bitenlerle hararetle ilgilniyordu. Yatağa mahkûm olduğu sıralar mücadeleye katılamıyordu, fakat hastalık kendisine merhametli davrandığında ve kendisi de fazla fiziksel acı çekmediği zaman kocasından, düşünce yoldaşlarının onlara gelmesini rica ediyor, onların konuşmalarını seve seve dinliyor ve tartışmalara kendisi de katılıyordu. 1878 yılında Bismarck Alman Reichstagında sosyalistlere karşı sert saldırılar içeren bir yasayı kabul ettirmeyi başardı. Sosyal Demokrat partinin kökünü kazımak ve emekçileri maden ve demir-çelik devlerinin, ayrıca toprak ağası güruhunun eline teslim etme hesapları yapıyordu. Sosyal Demokrat Parti yasadışı ilan edildi ve o andan itibaren legal faaliyeti zorla engellendi. Parti yönetimi bu darbeye hazır değildi. Kararsızlar anarşistlerin saflarına geçtiler, partide ön saflarda yer alanlar, özellikle parlamento fraksiyonundakiler hemen illegal duruma geçmek yerine partiyi lağvetmeye çalıştılar. Marx ve Engels Bebel, Liebknecht ve diğerlerine uzlaşmaya karşı olduklarını ifade eden ve Alman Sosyal Demokrat Partisi için tek doğru siyasal çizginin illegaliteye başvurup mücadelenin devamını savunan bir açıklama gönderdiler. Marx ve Engels şunları yazıyorlardı Kararlı siyasal muhalefet yerine, genel bir arabuluculuk hükümete ve burjuvaziye karşı mücadele yerine, onları iknaya ve kendi tarafına çekmeye yelteniş baskılara karşı şiddetli direniş yerine uysalca bir itaat ve hürmet, yani ceza hak edilmiş durumda. Proletaryanın önderleri bir proletarya partisinin bu tavrının kabul edilmezliğine işaret ediyorlardı sert bir dille Eğer yazdıkları gibi düşünüyorlarsa, partiyi terk etmek ya da en azından aldıkları görevlerden vazgeçmek zorundadırlar, diyorlardı Marx ve Engels, uzlaşmacıları parti yönetiminden tasfiye etmek arzusuyla. Sosyal demokrat yönetimin uzlaşmacı tutumuna karşı çıkarak, kendini gösteren oportünizmin sınıfsal-siyasal ve ideolojik kaynaklarını gösteriyorlardı. Gönderdikleri yazıda, partinin proleter çizgisi, Marx ve Engels'in tutumu, onların devrimci ilkeleri sağlam bir şekilde temellendirilmişti. Bize gelince, diye yazıyorlardı Marx ve Engels, geçmişimize uygun olarak önümüzde yalnızca tek bir yol var. Hemen hemen kırk yıl boyunca biz, sınıf mücadelesini tarihin itici gücü ve özellikle de burjuvazi ile proletarya arasındaki sınıf savaşını çağdaş toplumsal devrimin güçlü bir itkisi olarak ön plana çıkardık, bu nedenle biz, bu sınıf savaşını hareketin dışına itmeye kalkışanlarla aynı yolda yürüyemeyiz. Marx ve Engels'in kararlı çıkışlarının etkisiyle uzlaşmacılar geri adım attılar. Emekçi kitlelerinin sınıfsal içgüdüsü, eleştiri, Marx ve Engels'in öğütleri ve yardımları Alman Partisi'nde ortaya çıkmış olan ağır durumu düzeltti. Bismarck'ın Almanya'da Sosyal Demokrat Partiyi yasaklayan ve katı bir tavırla onun faaliyetlerini takibe alan yasaya rağmen, parti saflarını güçlendirmeyi, yeniden örgütlenmeyi, legal ve illegal çalışma yöntemlerini kullanarak ve birleştirerek halka giden doğru yolu bulmayı başardı. Yalnızca Almanya'da değil, Fransa'da da işçi hareketi, Paris Komünü'nün trajik sonuna ve burjuvazinin onların savunuculularıyla hâlâ süren hesaplaşmasına rağmen yeniden güçlendi. İhtiyar Thiers, sosyalizmin ebediyen öldüğünü ilan ederken yanılmıştı. Yüz bin Komüncüye vahşice kıyarken de yanlış hesap yapmıştı. 1876'da askeri mahkemeler her şüpheliyi kurşuna dizerken, Paris'te ilk işçi kongresi toplanmıştı. Ve gündemde en sıradan sorunlar varken, Fransız proletaryası varlığını ve birlik içinde olduğunu yeniden anımsatmıştı. Tüm Fransa'da küçük ve büyük çaplı fabrikalar yaygınlaşıyor ve onlarla birlikte sanayi işçilerinin sayısı da artıyordu. Emekçilerin yeni yöneticileri de ortaya çıkıyordu. Bunlardan birisi de ateşleyici konuşmaları, doğuştan polemik yeteneği, zekası, proletarya hareketinde bir maya etkisi olan Jules Guesde idi. Lyon'da boyun eğişi ve uyuşmaya hazır oluşuyla dikkat çeken ilkine hiç de benzemediği için hükümet ve fabrika patronlarını korkutan ikinci işçi kongresi toplandı. Guesde ve yoldaşları, başlayan kovuşturmalara karşın teslim olmadılar ve Marseille'de, 3. Kongre'de çoğunluğu elde ederek Fransa Sosyalist Partisi adını aldılar. 1880 yılı ilkbaharında Guesde, Marx, Engels ve Lafargue ile artık ortaya çıkmış olan partinin seçim bildirgesini oluşturmak için Londra'ya geldi. Uzun tartışmalardan sonra ortak asgari programda görüş birliğine vardılar. Bu programda, komünizmin amaçlarının açıklanmasına dönük kısa bir girişten sonra işçi hareketinin özelliklerinden doğan talepler sıralanıyordu. Marx programı, uzun bir süredir işçi hareketinin kendi konumunu anlamasını engelleyen tümceler üzerindeki bulutu dağıtan bir araç olarak değerlendiriyordu. Marx, sonunda Fransa'da, bir zamanlar hüküm süren kaotik hiziplerin yerine gerçek, organize bir işçi hareketinin doğduğu çıkarımını yapıyordu. İki Komün sürgünü Paul Lafargue ve Charles Longuet'nin anayurtlarına dönme kararlarını onaylıyordu. O sıralar Fransız Hükümeti Komüncüler için af çıkarmıştı. Paris'te Paul Lafargue, Guesde ile birlikte çalışmaya başladı, Longuet ise Clémenceaus tarafından yayımlanan ‘Adalet' gazetesinde saygın bir görev olan redaktörlüğe getirildi. Longuet ailesiyle birlikte, at arabasıyla başkente 20 dakika uzaklıktaki küçük bir banliyö olan Argenteuil'e yerleşti. 1880 yılında af kapsamına giren sürgündeki Komüncüler Paris'e döndü. Auguste Blanqui de hapisten çıktı. Artık yetmiş dört yaşındaydı ve bu sürenin otuz yıldan fazlasını cezaevlerinde geçirmişti. Blanqui tamamen kamburlaşmış, kurumuştu ve boyu on yaşındaki bir çocuk gibi kısacık kalmıştı fakat bu küçücük vücutta güçlü bir bilinç ve zaptedilmez bir ruh yaşıyordu. Gözleri yine eskisi gibi yanan iki meşaleyi andırıyordu ve sesi hükmediciliği ve gücünü, konuşması ise muntazam yalınlığını koruyordu. Bir zamanlar onun arkadaşı, daha sonra düşmanı olan ve Marx'ın soyadına gönderme yaparak ‘devrimin sakalı' olarak adlandırdığı Barbès, on yıl önce ölmüştü. Büyük isyancının tutukluluk yıllarında Fransa'da çok şey değişmiş, çok sayıda dava yoldaşı ölmüştü, fakat o hiçbir zaman kendini yalnız hissetmemişti. Blanqui çoktandır yalnızca bir efsane değil, cesaret ve düşüncesine bağlılığın bayrağı olmuştu. Uzun yıllar prangalar ve kelepçelerle yaşamış, ama teslim olmamıştı. Ve onun ailesi, tüm insanlıktı. Kristal kadar temiz devrimciler için yalnızlık diye bir şey yoktur. 14 Temmuz 1789 Büyük Fransız Devrimi günlerinde halk Bastille'i yıktığında, zindanda canlı canlı birkaç on yıldır yatan bir mahkûm özgürlüğüne kavuşmuştu. Hazineyi soymak ve saray entrikaları suçundan mahkûm olmuştu. Halk onu tanımıyordu. Ne arkasında bıraktığı ve onu bekleyen bir karısı vardı, ne de çocuğu. Bu kadar uzun süre sonra yıkılan evinin bulunduğu sokağı dahi bulamamıştı. İhtiyar kendisini canlılar arasında ölü gibi hissetmiş, yalnızlık ve yaşamının bir hedefi olmadığı bilinciyle kısa süre sonra ölmüştü. Ama Blanqui öyle değildi. Hapishanelerin kapıları açıldığında halk coşku çığlıklarıyla, bir evlat saygısı göstererek karşılıyordu korkusuz militanı. Hapisten çıkar çıkmaz Auguste Blanqui çökmüşlüğüne ve ilerlemiş yaşına rağmen yollara düştü. Ülkesinin pek çok kentini dolaştı, işçi toplantılarında konuşmalar yaptı, yarım yüzyıldan fazla bağlılığını koruduğu düşüncelerini hararetle savundu ve burjuvazinin adaletsizliği ve zorbalığına karşı mücadele çağrısı yaptı. Ölümünden bir yıl önce ‘Ne Tanrı, Ne Patron' adını verdiği bir gazete kurdu. Bu gazetenin yazıişleri daha ilk sayısında abonelerine şu bilgiyi veriyordu Yarın Çernişevski'nin nihilist romanı ‘Nasıl Yapmalı. 'nın yayımına başlıyoruz. Büyük Rus düşünürünün düşüncelerine katılmamakla birlikte bu orijinal yapıtın olağanüstü başarısını teslim ediyoruz. Önsözünde, Rus roman yazarının, kuşkusuz, yüzyılların en derin ve en akıllı düşünürlerinden biri olduğun belirtiliyordu. Blanqui'ci Komüncüler, temeli Paris Komünü barikatlarında atılmış mücadeleyi başlattıklarını ve büyük Rus devrimci demokratının yapıtının esin kaynağı olduğunu ilan ettiler. Aynı dönemde Eugène Pottier Amerika'dan, Jean Stock da Londra'dan Paris'e, anayurtlarına dönmüşlerdi. ‘Enternasyonal' dizelerinin şairi tedavisi olanaksız derecede hastaydı, fakat yine de işçi sınıfının gelecekteki zaferine olan inançla doluydu. ‘Ne Tanrı, Ne Patron' gazetesinin başredaktörünün küçücük çalışma odasında üç düşünce yoldaşı buluşmuşlardı. Eugène Pottier sağ ayağı üzerinde aksayarak ve bastona tutunarak ağır hasta vücudunu güçlükle hareket ettiriyordu. Jean Stock sararıp solmuştu, boğuk boğuk öksürüyordu. Aralarında yalnızca Blanqui eskisi gibi hareketli ve diri kalmıştı. Kağıtlar yığılı masanın karşısındaki sandalyeye oturduktan sonra Stock ve Pottier'den yaşamlarının son yılları konusunda kendisini bilgilendirmelerini talep ediyordu. Ben lanetli okyanus ötesi ülkede kumaş çizimcisi olmak istedim yeniden, fakat bunun için para, sermaye gerekliydi, dedi şair. Orada temizlikçi ve baca temizleyicisi bile iş bulabilmek için aracılara para ödemek zorunda. Yaşıma ve sağlığıma uygun olmayan iki yıllık ağır bir işten sonra vücudumun yarısını alıp götüren felç musallat oldu başıma. Uyuşmuş kaslarla dolu, kimsenin işine yaramayan deriden bir torbaya dönünce neler yaşadığımı siz kolaylıkla tahmin edebilirsiniz. Ama ben anayurda dönmeyi ve Komün'ün zaferine kadar yaşamayı umut ettim. Ve şimdi sizinleyim. Eğer yeryüzünde benim sağlığımda ya da benden sonra komünizm zafere ulaşmazsa şeytan alsın beni. Ya sen delikanlı. dedi Blanqui, çökmüş keskin gözleriyle Stock'un yüzüne bakarak. Kırık kanatlı melek heykeline dönmüşsün. Sessiz ve solgun. Babanı tanırdım, civa gibi bir insandı eğer senin gibi mezardan kaçma şansını yakalasaydı, yaşamının geri kalan günlerini nasıl geçireceğini bilirdi. Yiyecek uğruna, düşünme uğruna işsiz ve uykusuz kalmak için, Pèré Lachaise çatışmasından kurtulmaya değmezdi. Ah, senin gibi genç olsaydım. Aramızda en azından otuz yaş fark var. Sönmüş lambanı yak ve insanların arasına gir. Onlara senin ateşin gerekli. Biz bozulmak hakkına sahip değiliz. Bir devrimci mezarda dahi ateş saçmalı. Ve orada Blanqui, Jean'a gazetesinde ve açmayı tasarladığı kulüpte çalışmayı önerdi. ‘Ne Tanrı Ne Patron' gazetesinin yazıişlerinden çıktıktan sonra Pottier ve Stock küçük bir cafe'ye girdiler ve birer bardak içecek ısmarladılar. Şair eski makiniste Liza'yı sordu. Ben kurtuluşumu, o kadına borçluyum. O benim Paris'ten kaçmama, daha sonra da para vererek Londra'dan Amerika'ya gitmeme yardımcı oldu. Onun cesareti ve iyiliği olmasaydı, Versalles'lıların kurşunlarından ve cana susamış ölümden kurtulamazdım. Ona tüm bunlar için teşekkür etmem gerektiğini okyanusta anımsadım ancak. Onu yeniden görmek isterdim. Artık geç, dostum. Bayan Krasotski öleli bir yılı geçti. Ne diyorsun sen. Olamaz. Şiiri o kadar seven ve şiire o kadar duyarlı birisiydi ki. Ona tüm yeni şiirlerimi okumak isterdim, derken Pottier'nin yüzü içten acıyla gerildi, Ezop'a benzerliği daha da belirginleşti. Nasıl öldü. Hiç acı çekmeden, aniden, herkesin isteyebileceği bir son. İki küçük kız öğrencisi yanındaymış, piyano dersindelermiş. Piyano çalarken birden müzik sesi durmuş, ihtiyarın başı tuşlara düşmüş. Kendisinin isteğine bağlı olarak hiç tören yapmadan yoksullar mezarlığında toprağa verdik. Adil bir kadındı. Birileri vardır böbürlenir ve tüm yaşamları boyunca çok değerli olduklarını sanırlar, diğerleri ise kendi değerlerini bilmezler. Ah, Krasotski nasıl yaptı bunu. Haklısın, Pottier. İnsanların değeri konusunda çok düşünürüm. İşte değer ile fiyat arasındaki farka bir örnek... Jean, beni kurtar bu politik ekonomi dersinden. Bu bilim bir şairin ruhuna hitap etmiyor. Düşüncelerimi bölme. İşte insanın fiyatının değişken olduğunu ve düşebileceğini, ama aynı zamanda, değerinin artabileceğini düşünmüşümdür hep. Ben anlamam, dedi Pottier sıkıldığını açık açık belli ederek ve ayağa kalktı. Hayır, bekle Eugène, beni anlamalısın, dedi Stock, öfkelenmişti. Peki, moruk, ama kısa kes. Dinle, örneğin, Blanqui. Onun değeri büyüktür, bunu tarih de söyleyecektir şu burjuvaya sor –onu ben tanıyorum, bir sucuk fabrikasının sahibidir– o Blanqui'nin beş kuruş etmeyeceğini söyleyecektir. İşte benim teorimi anladın, dedi eski makinist mutlulukla ve sevinçle Pottier'nin elini sıkmaya başladı. Unutma, insanın fiyatı sık sık düşer özellikle cahillerin ve onun düşmanlarının gözünde, ama değeri hep artar. Sen yalnızca ekonomist değil, filozofsun da, kardeş, diye sözcükleri uzatarak söyledi şair ve yeniden oturdu. Şiir ve resimde, yaratıcıları hayattayken o kadar çok yapıt değersiz görüldü, ama şimdi o yapıtlar sonsuza dek korunuyorlar ve en iyi çiçekler gibi yeryüzünü süslüyorlar. *** Alman Sosyal-Demokrat Partisi'nin yetkilileri kovuşturuluyor, tutuklanıyordu aileleri ise evsiz ve yiyeceksiz kalıyorlardı. Jenny bu olaylardan çok etkileniyordu ve kendi yeraltı çalışmaları ve illegal yayın dağıtımı konusundaki büyük deneyiminden yararlanarak, Almanya'dan Marx'ı ziyarete gelen dava yoldaşlarına çok önemli öğütler veriyordu. Ülkesindeki baskı ve teröre karşı kızışan savaşın sürmesinden mutluydu. Marx ve Engels'in direktifleri doğrultusunda illegal bir örgüt kuruldu ve Liebknecht'le Bebel partiyi yeniden harekete geçirdiler. El ilanları ve çağrıları basan illegal bir matbaa kuruldu. Gençlik ve kadın örgütleri oluşturuldu, emekçiler yeniden derin bir illegalitede buluştular. Bu, zor ve tehlikeliydi, fakat buna karşılık devrimci militanların cesur kuşaklarını çelikleştiriyordu. Jenny sürekli, İsviçre'de Almanlar için yayımlanan Sosyal Demokrat gazetesini okuyordu. Alman SosyalDemokrat Partisi'nin küçük bir İsviçre kenti olan Viden'deki ilk karşıladı. illegal kongresini coşkuyla Devrim mücadelesi kurbansız düşünülemez. Alman hapishaneleri doluydu, polisle çatışmalarda, protesto gösterilerine katılanlar ölmüşlerdi bazı devrimciler yurtdışına kaçmak zorunda kalmışlardı. Londra'da ölümle pençeleşen Jenny olanakları ölçüsünde onlara defalarca evinde yardımcı olmuştu. Eskisi gibi, Marx'ın karısını yakından tanıyan herkes onun özgün zekasına, ölçülülüğüne, bilgilerine kayıtsız kalamıyordu. Bu sıralarda bir ara Londra'ya August Bebel gelmişti. Jenny onu görmek istiyordu. Kendisini çok kötü hissediyordu ve Marx, konuğunu hastanın odasına bırakırken on beş dakikadan fazla oturmamasını rica etmişti. Fakat bu süreyi çoktan geçmesine karşın Bebel, Jenny'nin yanından ayrılmıyordu. Bebel onda, Almanya'daki en karmaşık siyasal değişimleri mükemmel bir şekilde değerlendiren, kendisinin de beklemediği kadar muhteşem bir insan ve fevkalede bir muhatap bulmuştu. Marx ailesi üzerinde Londra sisi gibi simsiyah bir umutsuzluk dolaşıyordu. Keşke zamanı durdurabilmek ve böylece bu değerli insanın yaşam süresini uzatabilmek mümkün olabilseydi. Fakat günler acımasız bir vurdumduymazlıkla geçiyordu. Yalnızca tasaya yüz vermeyen Jenny herkesin içinde kendisini mükemmel hissettiğini söylüyordu. Gitgide artan güçsüzlüğüne karşın sık sık tiyatroya gidiyor ve konuk kabul ediyordu. Jenny için, Karl'la birlikte Eleanor ve Lenchen de endişe içindelerdi. Engels'in üzüntüsü iki kat daha fazlaydı, Jenny için üzülüyor ve onun sonunun Karl'ı da yok edeceğini görüyordu. Çek defteri yanımda, diye yazıyordu Marx'a, seyahatteyken, bir şeyler gerekliyse, çekinme ve yaklaşık olarak gerekli miktarı belirt. Karını hiçbir şeyden mahrum bırakmamalısın, o istediği her şeye ya da, sizin düşüncenize göre, kendisine mutluluk veren her şeye sahip olmalı. Tam böyle bir zamanda Jennychen Longuet'nin dördüncü oğlu Marcel doğdu. Mutlu olan dede Fransa'ya şunları yazıyordu Sevgili Jennychen. Başarılı doğumunu kutluyorum en azından, sen bize yazı yazabildiğine göre, her şeyin yolunda olduğunu sanıyorum. Ailemizin ‘kadınların yarışı', ‘yeni konuğun' gelişiyle insan soyunun ‘en iyi yarısının' sayısının artacağını umuyor ben ise tarihin bu dönemecinde doğan çocuklardan ‘erkek cins' olanı tercih ediyorum. Onların önünde, insanlığın bir zamanlar yaşamış olduğu devrim süreci var. Şimdi yaşlı ‘olmak' ve görmek yerine yalnızca öngörmek olanağına sahip olmak kötü. ‘Yeni konuk' hemen hemen senin, Jenny'nin ve benim doğum günümde dünyaya geldi. O da bizim gibi, neşeli mayıs ayında teşrif etti. Annen bana, anlaşılacağı gibi, (belki Tussy kendisi yazmaya zaman bulacaktır) sana en iyi dileklerini iletmem görevini verdi, fakat eğer insanların güçsüzlüğünü gizlemekten öteye gitmiyorsa, yalnızca ‘dilekte bulunmak' neye yarar. Umarım, zamanla uygun bir hizmetçi bulursun ve ‘ev işleriniz' yoluna girer. Böyle kritik bir anda senin bu denli çok uğraşın olması beni biraz endişelendiriyor. Son mektubuna bakılırsa, Johnny'nin sağlığı düzeliyor. O gerçekten de, şahsen tanışma şerefine eriştiğim diğer üç çocuk içinde en zayıf olanı. Ona, dün parkta gezerken, –bizim Maitland-Park'ta– birden bana parkın dev cüsseli bekçisinin geldiğini ve vedalaşırken, görevini bıraktığı ve yerine daha genç ‘kuvvetlerin' geleceği gibi önemli bir haberi ilettiğini bildir. Onunla birlikte ‘Lord Southhampton'un kodamanlarından biri daha yok oluyor. Londra'da son zamanlarda, John Bull'a alicenaplığından dolayı hayran olma zevki tattırdığı için Disraeli'ye övgü budalalığı başgösterdi. Tabuta girmeden önce ‘azametle' göklere çıkardıkları insanı çürük elmalar ve çürük yumurtalarla karşılayan aynı insanlar değil miydi. Bu aynı zamanda ‘alt sınıflara', onların ‘doğal başkanları', ‘sıcak koltuklar' uğruna birbirlerinin boğazına sarılsalar da ölümün, ‘egemen sınıfların' önderlerinin daima ‘yüce ve mükemmel insanlar' olduğu gerçeğini ortaya çıkardığını öğretiyor. Gladstone çok ince bir düzenbazlık yaptı – ama bunu yalnızca kalın kafalılar… partisi anlamıyor– (İngiltere'de de olduğu gibi) İrlanda'da toprağın değeri düşürülmeden hemen önce, Birleşik Devletler'den tahıl ve canlı hayvan dışalımı sonucu, toprak sahiplerinin hazineye artık gerçek değerinin çok altında bir fiyata toprak satabilmeleri için devlet hazinesini onların emrine sundu. İstisnai olarak hiç de İrlanda'nın güçlükleri olmayan, İrlanda'daki toprak sorununun gerçek güçlükleri o denli büyük ki, sorunun tek doğru çözüm yolu İrlandalılara home rule otonomi sağlamak ve böylece onları sorunu çözmeye zorlamaktır. Fakat John Bull bunu anlamayacak kadar kördür. Şu anda Engels de geldi. Sana yürekten selam gönderiyor. Mektubu postaya verme zamanı olduğu ve erteleyemeyeceğim için burada kesmek zorundayım. Jenny, Harry ve ‘sevimli' Wolf'e (gerçekten de harika bir çocuk), ayrıca baba Longuet'ye selamlar. Senin Old Nick Havanın kapalı olduğu iç karartıcı bir gün Jenny kendisini oldukça kötü hissediyordu. Lenchen onun başucunda, sevgili afacanı Jonny Longuet için minnacık çoraplar örüyordu. Jenny düşüncelere dalmıştı ve onun hızla zayıflamış kül rengi yüzünde, çektiği acılara rağmen, bazen hafif, tatlı bir gülümseme beliriyordu. Biliyor musun ne düşünüyorum, Nym. diye sordu arkadaşına. Bir an önce iyileşmeyi, diye yanıt verdi Lenchen ve heyecanını gizleyebilmek için öksürdü. Hayır, Lenchen, bizim birbirimizi aldatmamıza gerek yok. Sen duyguları vasat bir kadın değilsin, sen çok güçlü bir insansın, fakat daha da güçlü olman gerekecek. Ben olmadığımda zavallı Mağripli'ye destek olacaksın. O, günlük yaşamda koca bir çocuk ve yokluğum onun için çetin bir deneyim olacak. Ben onun dayanamayacağından korkuyorum. Sen ve Engels onun dayanabilmesine yardımcı olacaksınız. Ağlama öyle hemen. Bensiz kalacağınız zaman üzerine konuşmayacağız. Biliyor musun, Lenchen, bugün hep Mağripli'nin bana yazdığı şiirleri anımsadım. O hiçbir zaman iyi bir şair olmadı, ama, her dizeye çok içten duygular yükleme yeteneğini gösterdi. O seni sevdi, seviyor ve hep sevecek, dedi Lenchen. Ve ben de, sevgili Jenny. Laf aramızda, Bayan Marx gibi bir kadını sevmeyecek bir insan düşünemiyorum. Bu saçmalık ama. Pekiyi, pekiyi kızma. Ben Karl'a, sana, çocuklara ve diğer birçok insana gerekli olduğumu biliyorum, hiç de ölmeye niyetim yok. Hayır, hayır. Yaşayacağım. İnan bana. Bu arada giriş kapısı çaldı ve Lenchen el işini bırakıp odadan çıktı. Jenny yastığın altından el yazması şiirlerin olduğu defteri çıkardı, masanın üzerindeki lambayı kendine doğru çekti ve ondokuz yaşındaki Marx'ın kendisine yazdığı soneleri okumaya başladı. Kocasıyla birlikte bu acemi şiir denemeleriyle ne kadar da alay ederlerdi. Uydurma, etkisi zayıf düşünceler, diyordu Marx kendi şiirleri konusunda. Ama, bunlarda ne büyük bir aşk gizli, diye itiraz ediyordu içinden Jenny. Jenny. Gül. Neden tüm şiirlerin Bendeki adı aynı ‘Jenny'ye' diye şaşırdın mı. Çünkü yeryüzünde bir tek sen varsın. Benim için esin kaynağı, Dehamın avuntusu, ruhumu aydınlatan Bir umut ışığısın. her şeyi senin adında görürüm. Jenny adı her harfiyle bir mucizedir. Onun çıkardığı ses büyüler beni, Onun melodisi benim için her yerde Büyüleyici bir masaldaki iyi ruh gibi Bir ilkbahar gecesinde ayın titreyişi gibi, Altın telli bir sitar'ın ince sesi gibi. Jenny arkasındaki yastıklara yaslandı ve gözlerini kapattı. Kendisini o denli zayıf hissediyordu ki, sanki damarlarını kesmişlerdi de yaşam tüm kanıyla birlikte vücudunu terk ediyordu. Ve belleğinde sevdiği insanın duyuluyordu. Jenny gülümsüyordu soneleri Senin adınla saymadan sayfaları Binlerce kitap doldurabilirim. Öyle ki, kitaplarda düşüncelerimin, Alemi uğuldasın, İrademin, eylemlerimin kaynağı fışkırsın. Ebedi çehre belirdi yaşamda Ve tüm şiir dünyası doğdu, Ve evrenin tükenmez ışığı, ve tanrıların coşkusu, yeryüzünün hüznü. Jenny