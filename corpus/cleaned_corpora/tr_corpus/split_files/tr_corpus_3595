Ebû Bekr'dir. Bâzı kaynaklarda olağanüstü bâzı hallere şahit olmasından dolayı "evliyanın büyüklerinden" diye anılır. Henüz altı yaşında babasını kaybeden Suyûtî, babasının dostu Kadı İzzeddîn Ahmed bin Kinânî'nin koruması altında büyüyüp iyi bir eğitim aldı, yedi veya sekiz yaşında Kur'ân'ı hıfsetti. 17 yaşında Şerh Lül-İstiaza va'il Basmali adlı ilk eserini yazdı. Hadis alanında o zamanlar otorite kabul edilen Takiyuddîn Şiblî el-Hanefî'nin yanında dört sene kalarak dersler aldı. Tefsir, usul, meanî ile fıkıh, nahiv, bedî, beyân, lügat ilimlerinin icazetini ise Allâme Muhyiddîn Kafiyeci’nin yanında kaldığı 14 senede aldı, daha birçok sahada söz sahibi oldu. Hadis alanında kısa sürede büyük başarılar elde etti ve zamanın müderrisleri tarafından dersleri takip edilmeye başlandı. Daha sonra Şam, Yemen, Hindistan, Sudan ve hac için Mekke'ye seyahatler yaptı. Kahire'ye dönüşünde Nil Nehri'ndeki bir adaya çekilerek kitaplarını yazdı. Suyûtî'nin iki yüz bin civarında hadisi ezberlediği söylenir. Ayrıca Celâleddîn Muhammed bin Ahmed Mısrî'nin H. 864'te vefat edince yarıda bıraktığı tefsiri tamamlamış, Celaleyn Tefsiri adıyla yayınlanmıştır. Celâleddîn Suyûtî, altı yüze yakın kitap yazmıştır. Eserlerini Kur'ânî ilimler, hadis, fıkıh, dil ve edebiyat, usul, beyan ve tasavvuf ile muhtelif meseleler olmak üzere altı sınıfa ayırdı. Suyûtî, bunların dışında tarih, ahlâk, tıp ve daha birçok alanda önemli eserler yazmıştır. Bunlar arasında İslâm dünyasında isim yapmış olanlar şunlardır: 2007 Copa América Finali 2007 Copa América Finali, 15 Temmuz 2007'de 2007 Copa América'nın ev sahibi Venezuela'nın Maracaibo şehrinde Brezilya ile Arjantin arasında oynanan ve Güney Amerika şampiyonunun belirlendiği maç. Bu maç 1975'ten beri Brezilya'nın 6. Copa América finali olurken Arjantin de 3. kez final oynamıştır. Karşılaşmayı Júlio Baptista, Dani Alves ve Roberto Ayala'nın kendi kalesine attığı gollerle 3-0 kazanan Brezilya 8. kez Güney Amerika şampiyonu olmuştur. Parmak alfabesi Parmak alfabesi (), yazı sistemi kullanılarak harflerin veya sayı sistemi kullanılarak sayıların el ve parmaklar ile temsili şekilde kullanılmasıdır. Bu alfabe işitme engellilerin eğitimi ve iletişimi amacıyla işaret dili olarak tüm dünyada yaygın bir biçimde kullanılmaktadır. Dünya üzerinde kullanılan bir işaret dili olan parmak alfabesinde zamanla ülkelere göre bazı küçük değişiklikler oluşmuştur. Tarihte parmak alfabesi, şifrelerde ve kolay hafızada tutma teknikleri ile dini eğitimler de dahil olmak üzere veya benzer şekillerde pek çok alanda kullanılmıştır. Elle iletişim farklı haberleşme türlerinde olduğu gibi görsel veya dokunsal imza olarak algılanıp uygulanabilir. Parmak alfabesi en basit şekli ile, el ile boşluğa çizilerek gösterilen harflerin takip edilerek anlaşılması olarak uygulanabilir. Bu iletişim Amerikan İşaret Dili , Fransız İşaret Dili ve İrlanda İşaret Dilinde olduğu gibi tek elle veya İngiliz İşaret Dilinde olduğu gibi iki el kullanılarak da uygulamada farklılıklar gösterebilir. Dünya'da çok fazla kullanılan günümüzdeki modern Latin alfabesi ve aynı dil ailesindeki Eski Latince'yi temsil için kullanılan iki tür parmak (el) alfabesi bulunmaktadır. Günümüz Latin alfabesi için kullanılan parmak alfabesinin tarihi 15. yüzyıldan itibaren Avrupa'da kullanılmaya başlanmış ve geçmişi takip edilebilmiştir. Bu parmak alfabesi genelde tek el kullanılarak üretiliyordu. Bu alfabe ilk olarak İspanyol rahipler tarafından üzerinde çalışılarak kullanılmaya başlandığı açıklanmış ve 18. yüzyılda Paris'te bulunan Charles-Michel de L'Épée İşitme Engelliler Okulu tarafından kabul edilerek kullanılmaya başlanılmıştır. Daha sonra burada parmak alfabesini öğrenen eğitimciler tarafından 19. ve 20. yüzyılda öncelikle Paris'teki işitme engelliler toplulukları arasında yayılmaya başlamıştır. Zamanla yayılan parmak alfabesi, fonetik değişikliklerin getirdiği özel karakterlerin kullanılması zorunluluğu ile uygunsuz kelimelerin kullanılmasından dolayı, yerel formlara uyarlanarak ikinci elinde kullanılmaya başlandığı ufak değişikliklere uğramıştır. Parmak alfabesinin günümüz çağdaş kullanımlarında Amerikan İşaret Dili ve Uluslararası İşaret Dili uygulamaları bulunmaktadır. İki el kullanılarak uygulanan işaret dillerine örnek olarak; İngiltere, İskoçya, Galler, Eski Yugoslavya ve Türk işaret dilleri gösterilebilir. BANZSL grup dili ile Türkçede örneğin; b, c, d, k ( p, ç, t, k ) gibi sessiz harfler ve a, e, i, o ve u ( İ, ö, ü ) gibi sesli harflerin parmak alfabesinde kullanılmasında benzer temsili el hareketleri bulunur. Bu durum edebiyat açısından, basitçe benzeşme gösteren harflerin kullanılmasında, üstün olan harfin önüne diğer el ile ikinci bir anlam oluşturacak şekilde gösterilmesi neticesinde temsil edilmesi olarak açıklanabilir. Bu durumda baskın olan el sağ veya sol el olabilir. Dokunsal imzayı kullanan kişi, bu durumda ikinci el olarak farklı anlatım yapmak istediği kişiye en yakın olan elini, asıl temsil etmesi amacıyla harf olarak gösterdiği elin önüne getirerek söylemek istediği harfi belirtir. İşaret dilinde bazen yaygın olarak kullanılan harf veya sayı için tek el de kullanılabilir. Arap alfabesine dayalı parmak alfabesinde, Etiyopyaca hecelemelerinde ve Korece Hangul yazı sistemlerinin kullanılmasında daha az veya bazen daha fazla işaret dili kullanılmaktadır. Buna benzemeyen Çin, Japon, Devanagari, İbrani, Yunan, Tay ve Rus alfabalerinde ise yine aynı şekilde farklı olarak yer alan harflerin nasıl bir şekilde gösterileceğine yönelik çalışmalar neticesindeki uygulamalar yaygınlaşarak kullanılmaya başlanmıştır. Parmak alfabesinin eğitimciler arasında zamanla giderek yaygınlaşmasıyla birlikte çoklu veya ülkelere özgü yapılarda işitme engellilerin yardımcısı olan bir yapıya kavuşmuştur. Parmak alfabesi işaret dili ve konuşma dili arasında bir nevi köprü vazifesi görmüştür. Parmak alfabesi hem pratik olması hem de işitme engellilerin toplumu anlaması ile kendilerini bu şekilde anlatması nedeniyle ülkelerin yasalarına göre değişilik göstermekle birlikte ikinci bir kayıt dili olmuştur. Bu nedenle parmak alfabeleri olan işaret dilleri pek çok ülkede ikinci dil olarak kabul görmüştür. Dünya ülkelerinde konuşulan dillere ek olarak işitme engellilerin sözlerini temsil etmesi amacıyla kullanılan başkaca bir dil bulunmamaktadır. İşaret dillerinin uygulanması bu sebeple oldukça gelişmiş ve yaygınlaşmıştır. İşitme Engellilerin konuşmalarının azaltılması amacıyla düşünülen gravürler (Bonet, 1620) Ebü’l-Berekât Nesefî Ebü’l-Berekât Nesefî (1223 - 1310), Hanefi fıkıh, kelam ve tefsir alimi. Günümüzde Özbekistan sınırları içinde bulanan, şimdiki adı ise Karşi olan Nesef şehrinde 1223 tarihinde doğdu. Dönemin bilim merkzi olan Buhara'da Kerderî, Darîr ve Hâherzâde gibi üstadlardan ders aldığı, fıkıh, usul ve hadiste allame derecesinde bir alim; Hanefi mezhebinde büyük bir müctehid olduğu kayıtlara geçmiştir. Buhara, Moğol istalısında yıkılınca Kirman şehrine giderek bu şehirdeki Kutbiyye Sultâniyye Medresesi'nde uzun yıllar ders verdi. Kaynaklarda 1310 yılında Bağdad'a gittiği aynı yıl memleketine dönerken Huzistan'da vefat ettiği geçmektedir. Tesbit edilen yirmi bir eserinden önemli ve meşhur olanları şunlardır: KÄ±zma birader Kızma birader 2 ila 4 oyuncu ile oynanan bir masa oyunudur. Alman klasik masa oyunlarindan sayilan bu oyun bir Hint masa oyunu olan "Pachisi" ile benzerlikler gösterir. Her oyuncu 4 adet piyonla oyuna başlar. Oyuncular piyonlarını oyun alanına çıkarabilmek için zar ile 6 atması gerekir. Aynı karede iki piyon bulunamaz. Eğer rakibin piyonu aynı kareye gelirse burada bulunan piyon kaleye geri gönderilir. Bu işleme "piyon kırma" denir. Oyuncular zar ile 6 atmak şartıyla istediği kadar piyonunu oyun alanına çıkarabilir. Oyun alanında diğer piyonların üzerinden atlanabilir. Geleceğin askeri Geleceğin askeri, Amerika Birleşik Devletleri ve ortakları tarafından 1990'lı yılların sonun'da oluşun çok uluslu olan bir projeye verilen kapsamlı bir addır. Geleceğin askeri ve de ABD'de askere kaydedilen ancak askere alınmakta geciktirilen bir askerdir. Geleceğin askeri ve de NATO ve barış ortaklığı üyeleri için yapılan başlıca ulaslararası olan bir sergiye verilen addır. Geleceğin Türk Askeri veya geleceğin Mehmetciği'de Tek Er programı olarak bildiriliyor. Savunma Sanayi Müsteşarı Murat Bayar , Geleceğin Mehmetciği Sempozyum ve Sergisi (23 Aralık 2008)'de Tek Er Modernizasyonu'nu anlattı . Geleceğin askerinin maliyeti 30-80 bin amerikan dollari tahmin ediliyor. Düşman kara kuvvetlerine üstün olmak, bir orta kara merkezli savaş askerini bir dizi entegre yüksek teknolojiye sahip üniforma ve donanımlarla donatmakla gerçekleştirilecek. Bunlar bir sıra Gerçek zamanlı ve kayıtlanmış savaş alanı bilgi kaynaklarına bağlanacak. Askerlerin ihtiyaç duyacakları sadece mevcut teçhizatın (tüfek, tabanca, askeri bıçak, miğfer, vücut zırhı, askeri üniforma) yüksek varyantı değil, aynı zaman'da yeni biçim teçhizata'da ki savaş alanın'da savaş düzeni almakta uygulanabilir teknolojilerinin yeni türleri ve birleşimleri gibi mümkün olacak, ihtiyac duyacaklar. Geleceğin askeri sergisi bir uluslararası sergidir ki "Dismounted Soldier" projesi'nin bireysel parçaları sorusuna odaklanıyor ؛ Şöyle ki geleceğin askerinin entegre sistemini yerine getirme'de uluslararası işbirliği için yeni teknolojiler ve maddeler, kavramlar ve fırsatlar üzerinde ve bu gelecek askerinin savaş ve barış zamanı operasyonlar'da bireysel parçalarının birlikte işlerliğini güvenceye almak üzerinde yürütülen araştırmaların sonuçlarına odaklanıyor. Geleceğin askerinin sonuncu sergisi ekim 2012'de Prag'da gerçekleşti. Olay National Armaments Director'un desteği ile Çek Cumhuriyeti'nin savunma bakanlığında düzenlendi. Projenin başarısı için hayati olan konu, kara savaş askerlerinin yeni kabiliyetlerini kullanmak için psikolojik ve taktiksel hazırlanmalarıdır. Çeşitli geleceğe ait asker programları ağır şekilde yatırımlanıb ve dünyanın dört bir yanın'da başlanmış durumun'da ki filen bu ülkeleri kapsıyor : Gelecek askerinin bir takım ilkel teçhizatı 2003'te Irak'ın işgalinde denendi. Başka, uzun süreli fazla amaçlar askerlerin bireysel mekanik dış iskelet, aktif gizleme ve sibernetik artışına bağlı olarak gerçekleştirilmesi gelecek onyıllara'dek böyle teknolojinin ilgili gelişmemişliğinden dolayı olası değil. Virginia Kolonisi Virjinya kolonisi 1607'den Amerikan Devrimine kadar bütün bir 16. yüzyıl boyunca İngiltere'nin (1707'den sonra da Britanya'nın) Kuzey Amerika'daki kolonilerinden biridir. Virjinya adı (İngilizce:Virginia) 1584 yılında Sir Walter Raleigh tarafından, hiç evlenmemiş olan Kraliçe I. Elizabeth'e ithafen verilmiştir. 17. yüzyılın ortalarındaki İngiliz İç Savaşı'ndan sonra II. Charles, koloninin kraliyete ne kadar sadık olduğunu vurgulamak için başına Eski Dominyon (İngilizce: Old Dominyon) eki koymuştur. Koloni, 1776 yılında Birleşik Krallıktan bağımsızlığını kazanınca Birleşik Devletleri oluşturan 13 koloniden birisi oldu ve "Eski Dominyon" tanımlamasını resmi slogan olarak kullanmaya devam etti. Bugünkü Batı Virginia, Kentucky, Indiana ve Illinois eyaletlerinin tamamı ile Ohio eyaletinin belli kısımları bir zamanlar Virjinya eyaletine ait olan topraklarda ortaya çıktılar. Virjinya adı İngiltere'nin, Kuzey Amerika'daki en eski hak iddialarını da gösterir. Sir Walter Raleigh, 1584 yılında Philip Amadas ve Arthur Barlowe'yi şimdiki Kuzey Karolina bölgesini keşfetmeleri için bölgeye gönderir. İkili geri döndüklerinde burada "Wingandacoa" denilen bir ülke olduğu ve bu ülkenin de "Wingina" adında bir kralının olduğu bilgisini getirirler. Kraliçe I. Elizabeth'in daha sonraları Virgin Quenn (Türkçesi: Bakire Kraliçe) adını kullanmasını bu sözcük de esinlemiş olabilir. Raleigh, bölgeye ikinci bir sefer yaptığında, bölgedeki yerli Secotan kabilesinin liderinin adının gerçekten de "Wingina" olduğunu, fakat "Wingandacoa" sözcüğünün yerlilerin dilinde "Ne güzel elbiseleriniz var!" anlamına geldiğini, ülkeyi ifade etmek için kullanılmadığını anlar. Başlangıçta Virjinya terimi 14. enlemden 48. enleme kadar, yani neredeyse Kuzey Amerika'nın doğu sahillerinin tamamına yakınını ve Kanada'nın iç topraklarının önemli bir kısmını kapsıyordu. İspanya, Fransa, İsveç ve Hollanda gibi bu bölgede yayılmayı isteyen ve deneyen devletler olmasına karşın, hiçbiri İngiltere'nin Kuzey Atlantik sahillerinde güçlenmesini önleyemediler. İngiltereden önce İspanya Georgia'da (San Miguel de Gualdape, 1526–27; yine Georgia'da 1568 ve 1684 arasında çok defa yerleşme denemesi), Güney Karolina'da (Santa Elena, 1566–87), Kuzey Karolina'da (Joara, 1567–68) ve Virjinya'da (Ajacán Mission, 1570–71), Fransa Güney Karolina'da(Charlesfort, 1562–63) yerleşkeler oluşturdu. Sir Walter Raleigh, Roanoke (şimdiki Kuzey Karolina bölgesinde) adasına 1584'te ilk keşif grubunu, 1585'te de ilk göçmen grubunu gönderdi. Buraya giden göçmenler hayatta kalamasalar da, belli askeri amaçlar doğrultusunda kıtaya yerleşen ilk İngiliz grubu oldular. Bu grubun içinde yer alan Joachim Gans adındaki yahudi bilim adamı, adada yaşayan yerlilerin bakır dökme tekniklerinden yararlanarak, Avrupalıların 16 hafta süren bakır döküm süresini 4 güne indirmeyi başardı. Bu teknik, özellikle savaş gemileri için top dökme işinde, İngilizlere, diğer Avrupalı gruplar karşısında önemli bir avantaj sağladı. Joachim Ganz'a bu keşif gezisine katılması için izin verilmesi ilginçtir. Çünkü 1290 yılında I. Edward'ın yahudileri ülkeden kovmak için çıkardığı sürgün kanunları (İngilizce:Expulsion Laws) ancak 1655'te Oliver Cromwell tarafından kaldırıldı. Böylece Ganz bu kanunun işletilmediği bir kişi olmakla birlikte Amerika kıtasına giden ilk İngiliz yahudi unvanını da kazandı. Raleigh 1587'de adada kalıcı bir yerleşim sağlamak için 150 kişilik ikinci bir göçmen grubu gönderdi. Grubun lideri John White idi. White'ın kızının doğurduğu Virginia Dare yeni dünyada doğan ilk İngiliz oldu. John White erzak ve takviye getirebilmek için aynı yıl İngiltere'ye döndü, ancak patlak veren İngiliz-İspanyol savaşından dolayı tekrar koloniye dönemedi. 1590 yılında geri dönebildiğinde koloniyi terkedilmiş durumda buldu. Evler olduğu gibi duruyor fakat yerleşimciler ortadan kaybolmuştu. Koloninin akıbetine ilişkin çeşitli teoriler ileri sürülmüş olsa da, gerçekte ne olduğu bir sır olarak kaldı ve koloni "Kayıp Koloni" adıyla anılır oldu. Kaybolan göçmenlerin arasında yer alan bebek Dare'in adı sonradan Dare County bölgesine verildi. White'in bir ağacın üstüne kazınmış olarak bulduğu "CRO" hafleri ve yakınlardaki bir adada yaşayan Crotoan kabilesi üzerine de çeşitli teoriler geliştirildi. Koloni ahalisinin Croatan'lara katılmış olup olmadıklarına dair araştırmalar yapılmaktadır. "The Lost Colony Center for Science and Research" adındaki bir kuruluş Crotoan kabilesinin yaşadığı yerdeki kalıntılarda DNA testi yaparak Crotoan kabilesinin ataları arasında İngiliz yerleşimcilerin olup olmadığını bulmaya calışmaktadır. Kraliçe I. Elizabeth'in 1603 yılında ölümünden sonra I. James tahta çıktı. İngiltere, sonraki yıllar boyunca İspanya savaşının yarattığı maddi zorlukları yaşadı. Bunun dışında İngiltere'nin ormanları ve doğal kaynakları da yüzyıllardan beri artan nüfusu besleyebilmek için hor bir şekilde kullanılmıştı. İngilterenin sürekli artan ihtiyaçlarını giderebilmek için, diğer ülkelerle ticaretin yanı sıra, Ulster plantasyonları sayesinde Kuzey İrlandanın işgücü ve kaynakları da kullanıldı. 1698'e kadar Rusya ile İngiltere arasındaki ticarette tekel olan Muscovy Sirketi de bu konuda başarılı oldu. Fakat Avrupa çapındaki ticari ilişkilerin değişken ve istikrarsız koşulları İngiltere'yi Yeni Dünya'da yeni arayışlara zorluyordu. Ortadoğu ve Hindistan'daki altın ve diğer zenginlikleri getirmek için kullanılabilecek bir Kuzeybatı hattı açmak için yatırımlarda bulunma ihtiyacı da artmıştı. Kral James, bu amaçla yatırımcılar tarafından finanse edilen Virjinya şirketinin birbirine rakip iki bölümüne Kuzey Amerika'da kolonileşme faaliyetine girmeleri için birer yetki beratı çıkardı. Bu bölümlerin adı Plymouth Şirketi ve Londra Şirketi idi. Berat hükümlerine göre, Plymouth şirketi 38. enlem ile 45. enlem arasında 160 km² alanda kendi kolonisini kurabilecekti. Londra şirketi ise 34. enlem ile 41. enlem arasında ve aynı zamanda Kanada'nın iç bölümlerinde koloni kurabilecekti. Kesişme alanı olan 100 km²lik bir alanda ise her iki şirkete de kolonileşme izni verilmedi. 1606 yılı boyunca her iki şirket de, kolonilerini kurma hazırlıkları yaptılar. Virjinya şirketini konu ettiği düşünülen ve 1605 yılında İngiltere'de sahnelenen "Eastward Hoe" adlı tiyatro oyununda, İngiltere'de borçları biriken ve ardından Virjinya'ya kaçan suçluların hikâyesi eğlenceli bir dille anlatılır. Plymouth Şirketinin ilk gemisi, "Richard", 1606'da yeni dünyaya doğru yelken açtı. Ne yazık ki, Florida açıklarında İspanyolların eline geçti ve Virjinya'ya asla ulaşamadı. Bir sonraki deneme daha başarılı oldu. 120 civarında yerleşimci iki gemi ile 31 Mayıs 1607'de Plymouth limanından yola çıktı. Koloninin lideri George Popham "Gift of God" (Türkçesi: Tanrının hediyesi) adlı geminin kaptanlığını yapıyordu. İkinci kaptan Ralegh Gilbert idi. "Mary ve John" adındaki ikinci geminin kaptanlığını ise Robert Davies yapıyordu. Kaptan Davies'in tuttuğu günlük bugüne kadar korunmuş ve ilk Virjinya göçmenleri hakkındaki modern kaynaklardan biri olmuştur. Plymouth Şirketinin göçmenleri Ağustos 1607'de Popham Kolonisi olarak bilinen koloniyi kurdular. Bu bölge şu anda Kennebec Irmağı yakınlarındaki Maine kasabasının olduğu yerdir. Göçmenler değerli madenler, baharat, kürk ve gemi yapmak için kullanabilecekleri ormanlarla ilgileniyorlardı. Gelenlerin yarısı 1607 sonbaharında "Tanrının Hediyesi"ne binip İngiltere'ye geri döndü. Diğer yarısı bütün bir kışı, baharı ve yazı orada geçirdi ve Virjinya adını verdikleri 30 tonluk bir gemi yaparak yaz sonunda "Mary ve John" ve yeni gemileri "Virjinya" ile İngiltere'ye geri döndüler. Bu koloninin ömrü sadece bir yıl sürmüştü. Koloni kalıcı olmasa bile, 1602 yılında Cuttyhunk'tan sonra bölgedeki ikinci İngiliz yerleşim denemesi oldu. Popham Kolonisinin tam yeri ise ancak 1994 yılında keşfedilebildi. Londra Şirketi ilk seferi düzenlemek için kaptan Christopher Newport ile anlaştı. Kaptan Newport, sancak gemisi Susan Constant öncülüğünde, beraberinde "Godspeed" ve "Discovery" adlı daha küçük iki gemi, 39 denizci ve 105 yerleşimci ile 20 Aralık 1606'da yola çıktı. Normalden uzun süren 144 günlük bir yolculuğun ardından Chesapeake Körfezine vardılar, körfezin Atlantik okyanusunun en güneyindeki bölümünden karaya çıktılar ve orada Kral I. James'in oğlu Henry Frederick adına bir haç diktiler. Bu yere daha sonra Cape Henry, göçmenlerin kıtaya ayak basmalarına da ""First Landing"" (Türkçesi: Karaya Çıkış) adı verildi. Göçmenlere verilen talimat karanın iç bölgelerinde, tatlı su kaynaklarının kenarında ve kendilerine yerleşim bölgeleri arayan İspanyolların ve diğer Avrupalıların olası saldırılarından korunabilecekleri bir yerleşim yeri bulmaktı. Önce körfez boyunca batıya doğru tekrar yelken açıp Hampton kayalıklarına geldiler ve Old Point Comfort denilen bölgede durdular. Sahili sağlarına alarak ilerleyince bir nehirle karşılaştılar ve bu nehre Kral James'in adını verdiler. Appomattox nehrinin James nehri ile kesiştiği yere kadar ilerlediler ve oradan Jamestown adasına doğru döndüler. Buradaki suyun derinliğinin, akıntı durumunun ve düşman gemilerine karşı pozisyonunun savunma için elverişli olduğunu anlayınca koloniyi burada kurmaya karar verdiler. 2 hafta içinde ilk kaleyi inşa ettiler ve bu yerleşime Jamestown adını verdiler. Jamestown göçmenleri, bir taraftan buralarda buldukları altın ve değerli madenleri İngiltere'deki yatırımcılara göndermeye çalışırken, diğer taraftan hayatta kalabilmek için İngiltere'den sürekli destek temin etmek ve Amerika yerlileri ile ticaret yapmak zorundaydılar. Seçtikleri yerleşim yeri ana kıtadan uzaktaydı, avlanmak ve tarım yapmak için geniş bir alan sunmuyordu ve yeterli içme suyu temin edilemiyordu. Bu yüzden kaptan Newport, Discovery gemisini yerleşimcilere bırakarak 1608 yılında iki defa erzak temini için İngiltere'ye gitti. ("Birinci Misyon" ve "İkinci Misyo"n) Buna rağmen hastalıklar ve yerlilerle yaşanan çatışmalar yerleşimcilere korkunç zararlar verdi. Değerli madenlerin, yetiştirilen ipeğin ve Virjinya tütünlerinin ihraç edilmesine rağmen, ihracat pek kar getirmiyordu ve koloninin finansal olarak desteklenip desteklenmeyeceği belirsizliğini koruyordu. 1609'da Plymouth Şirketi, kolonisini feshetti ve Londra Şirketinin yetki alanı 34. enlemden 39. enleme kadar genişletildi, böylece şirkete Pasifik Okyanusuna kadar, denizden denize (İng: "sea to sea") geniş bir faaliyet alanı bırakılmış oldu. Yani, en azından kâğıt üzerinde Virjinya, Virjinya kolonisinin olduğu Atlantik kıyılarından başlayarak Pasifik Okyanusu kıyısındaki Kaliforniya'ya kadar bütün bir enlemde bulunan bölgelere (şimdiki Kentucky, Missouri, Colorado, Utah vb.) verilen bir ad olmuş oldu. Aslında Virjinya göçmenleri, batıdaki "Virjinya Vahşi Bölgesi" (Ing: The Virginia Wilderness) dedikleri bu iç bölgelere gitmeye çok nadiren cesaret edebilseler de, bu süreç yatırımcıların ilgilerinin yeniden kazanılmasına ve "Üçüncü Misyon" denilen, yeni bir fon sağlanmasına yaradı. "Ücüncü Misyon" o güne kadarkilerin en büyüğü oldu. Bunun için Londra şirketi yeni bir gemi inşa ettirdi. "Sea Venture", yeni göçmenlerin ve takviye erzakın bölgeye gönderilmesi için özel olarak tasarlandı. Bu sancak gemisine 8 gemi eşlik ediyordu. Kaptan Sir George Somers, ikinci kaptan ise Christopher Newport idi. Gemiler yüzlerce yeni göçmenle birlikte yola çıktılar ancak hava koşulları bu seferi çok olumsuz etkileyecekti. "Üçüncü Misyon"'un 9 gemisi Londra'dan ayrıldıktan bir süre sonra Atlas Okyanusunda şiddetli bir kasırgaya yakalandı. Kasırga yüzünden erzağın ve yardım malzemelerinin çoğunu taşıyan sancak gemisi Sea Ventura diğer gemilerden koptu ve kaptan Somers, geminin tamamen batmasını önlemek için Bermuda adalarına sığınmak zorunda kaldı. Fırtınadan ölen olmamasına karşın, artık gemi kullanılamaz hale gelmişti ve kurtulanlar, bu takımadaların üzerinde insan yaşamadığını keşfettiler ve takım adaların İngiltere'ye ait olduğunu iddia ettiler. Issız ada Bermuda'nın fatihleri iki küçük gemi yaptılar, adaları korumak üzere geride birkaç kişi bırakarak Jamestown'a doğru tekrar yola çıktılar. Bu yüzden Bermuda adaları Amiral Somers'in anısına Somers Adaları olarak da bilinir. Virjinya şirketinin hissedarları, Somers Adaları Şirketi adında yeni bir şirket kurdu ve bu yeni şirket 1615 ile 1684 arasında Bermuda'yı yönetti. "Sea Venture"dan kurtulanlar, 10 aylık bir gecikmeyle Jamestown'a ulaştıklarında koloniyi çok kötü durumda buldular. Üçüncü Misyon'un diğer 7 gemisinde erzak ve yardım malzemelerinin çok az bir kısmı olmasına karşın, göçmenlerin çoğu bu gemilerdeydi. O yıl yaşanan kuraklık ve yerlilerle olan düşmanca ilişkilere ek olarak, erzaklar da Sea Ventura ile birlikte kaybolup gidince 1609 sonu ile 1610 Mayısı arasında Jamestown'da büyük bir açlık başgöstermiş ve göçmenlerin yüzde 80'i hayatlarını kaybetmişti. Bu döneme "Açlık dönemi" (Ing: Starving Time) denildi. Bermuda kaşifleri yanlarında bir miktar erzak ve malzeme getirmişlerdi ama durum o kadar kötüydü ki, artık Jamestown'u terkedip İngiltere'ye dönmek zorunlu görünüyordu. Samuel Argall, 1600'da Jamestown'a varan Üçüncü misyonun diğer 7 gemisinden birinin kaptanıydı. Sea Ventura'nın başına ne geldiği bilinmiyordu. Argall, getirdikleri yolcuları ve beraberlerindeki az sayıda malzemeyi Jamestown'da bırakıp göçmenlere yeni yardım vaadi ile İngiltere'ye döndü. Kral daha sonra "Lord Delaware" olarak bilinen Thomas West'i yeni seferin lideri olarak atadı ve daha büyük bir güce sahip olmak isteyen Londra Şirketi yeni bir misyon daha oluşturdu. Misyon 1 Nisan 1610'da Londra'dan yola çıktı. Lord Delaware'ın misyonuna ait gemiler, "Açlık dönemi"nden kalanların ve Bermuda'dan gelenlerin Jamestown'u terketmelerinden hemen sonra, yiyecekler, yardım malzemeleri, bir doktor ve çok sayıda göçmenle birlikte James ırmağına girdi. Lord Delaware koloniden kalanları kurtarmak için gemileri gönderdi ve Jamestown'dan 10 mil kadar güneyde kötü durumdaki göçmenler bulundu. Göçmenler koloninin kurtarılmasını tanrının bir lütfu olarak gördüler. Jamestown'u terkedip daha sonra kurtarılan göçmenlerden birisi, "Sea Venture" ile yola çıkan, Bermuda adasında karısını ve oğlunu kaybeden John Rolfe idi. Rolfe bir iş adamıydı ve bazı yeni tohum türleri ve tatlı tütün çeşitleri ile denenmemiş pazarlama teknikleri üzerine yeni fikirleri vardı. Rolfe'un bu fikirleri kolonininin ekonomik başarısının anahtarı oldu. 1612'de Rolfe'un yeni tütün türleri başarıyla üretilmeye ve ihraç edilmeye başlandı. Böylece ihraç edilecek bir tarım ürünü bulunmuştu ve James ırmağının her iki yönü boyunca, bulunan her sulak alanda ve diğer ırmak boylarında bu tütünün üretildiği plantasyonlar kurulmaya başlandı. Sonunda Jamestown kolonisi kalıcı olarak yerleşebilecekti. 1620 yılında Plymouth Şirketinin yerine New England adında yeni bir şirket kuruldu ve Kral I. James bu şirkete Virjinya'nın kuzeyindeki topraklar için bir berat verdi. New England şirketi yeni dünyaya Mayflower gemisi ile yeni göçmenler gönderdi. Pilgrimler denilen bu göçmenler Massachusetts şehrini kurdular. Kaptan John Smith New England'a bir gezi yapmış ve kitabında bu bölgeleri de anlatmıştır. 1624 yılında Virjinya şirketinin beratı Kral James I. tarafından iptal edildi ve Virjinya kolonisi bir kraliyet kolonisi (İng: crown colony) haline getirilerek direkt olarak kraliyet otoritesi altına alındı. 1632 yılında Maryland Kolonisi ve 1665 yılında Carolina Kolonisi için yeni beratlar çıkarıldı. Daha güneyde kurulan bu yeni koloniler, Virjinya kolonisinin sahil şeridini bir miktar azaltsa da koloni Amerikan devrimine kadar varlığını sürdürdü. Kral II. Charles, Virjinya kolonisinin İngiliz İç Savaşında kraliyet yanlılarına bağlı kaldığını vurgulamak için ona "Eski Dominyon" unvanını verdi. Bu unvan bağımsızlıktan sonra kurulan Virjinya devleti tarafından da kullanılmaya devam etti. Virjinya üniversitesinin adı hala "Old Dominion University"dir, üniversitenin atletik takımı da "Şövalyeler" adını kullanır. 6. His (Müzik albümü) 6. His, Doğuş'un altıncı albümüdür. Albüm, Ulus Müzik etiketiyle satışa sunuldu. Sanatçının bu albümünde 12 şarkı ve 1 versiyon bulunmaktadır. Botany KÃ¶rfezi Botany Körfezi Sidney, New South Wales'da bulunan bir körfezdir. Sydney'in çalışma merkezinden sadece birkaç km uzaklıktadır. Cooks Nehri ve Georges Nehri körfeze dökülen iki büyük su kaynağıdır. James Cook'un ilk defa Avustralya kıtasına, bir Endeavour gemisiyle geldiği bu körfezden ayak bastığı kabul edilir. Körfezin üstünde Sydney Havayolları'na ait iki adet uçak kalkış-iniş pisti vardır. Daha sonra İngiliz hükûmeti bu körfezin çevresinde, mahkûmların gönderildiği bir Ceza Sömürgesi kurmayı planlamıştır. Bu plan sayesinde kıtada ilk defa Avrupa'dan gelen insanlar yaşamaya başlamıştır. Bazı arkeolojik bulgular sonucu bu bölgede yaşayan Aborjinler'in bu bölgede 5,000 yıllık bir geçmişi olduğu düşünülüyor. Bu bölgede yaşayan Aborjin halkı Eora olarak adlandırılmıştır. Bu bölgedeki alt kabilelerin oluşturduğu birçok dil vardır. Cooks Nehri ve Georges Nehri arasında yaşayan halka Bidgigal, körfezin güney kesiminde yaşayan halka Gweagal, körfezin kuzey kısımında yaşayan halka ise Kameygal denirmiş. James Cook'un Adaya İnişi Kaptan James Cook, 19 Nisan 1770'te Avustralya kıtasının çevresinde Endeavour tarzındaki gemisiyle dolaşırken adaya iniş yaptı. James Cook'un kıtaya indiği duyulur duyulmaz İngiliz hükûmeti kıtayla ve doğuda koloni kurma fikriyle yakından ilgilenmeye başladı. James Cook ve arkadaşları bu körfeze ilk önce "Sting Ray Limanı" adını verdi. Ä°lk Filo Gelince İlk filo, vali Arthur Phillip ile birlikte 18 Ocak 1788'de körfeze vardı. Ancak ilk filo buraya gelince, buradaki şartların yerleşim alanı kurmak için çok zor olduğunu gördüler ve bu yüzden biraz daha kuzeyde yer alan ve mükemmel bir doğal liman olan Jackson Limanı'na yerleşmeye karar verdiler. Nevis Nevis, Karayipler'deki Küçük Antiller'in kuzeyinde bulunan ada. Saint Kitts adasıyla birlikte Saint Kitts ve Nevis'i oluşturmaktadır. Adanın batı tarafında Karayip Denizi ve doğusu Atlas Okyanusu'na bakmaktadır. Adanın 350 km doğu-güneybatısında Puerto Rico adası ve 50 km batısında Antigua adası bulunur. Adanın alanı 93 km² olup nüfusu 2006 itibarıyla 12,106 kişidir. Adanın başkenti Charlestown kentidir. Siyasi olarak bağımsız Saint Kitts ve Nevis Federasyonu'nu oluşturan iki ada (St Kitts ve Nevis) birbirinden yaklaşık 3.22 km uzunlukta "Narrows (Dar Boğaz)" adı verilen sığ bir boğaz ile ayrılmaktadır. Nevis'in ortasında konik şekilli 895 m yüksekliği olan "Nevis Peak" adı verilen bir volkanik zirve bulunmaktadır. Bu yanardağın tarihsel dönemlerde patlama yaptığı gözümlenmemiştir ama eteklerinde bulunan aktif ateş ve duman fışkırtan fümeroller ve sıcak şu kaynakları bu yanardağın daha sönmüş olmadığına işaret etmektedir. Adanın batı ve kuzey deniz sahilleri, adanın meydana gelmesine neden olan yanardağın volkanik kül ve lavadan oluşan kayalık kenarlarından aşağı akan dereler bulunmaktadır. Adanın sahilleri kumsallık olup bu kumlar zirveden inen dereler tarafından sahile getirilmiş siyah ve kahverengi kumlarla ölü deniz mercanlarından oluşmuş beyaz kumların karışığıdır. Adanın etrafında nispeten yavaş meyille volkanik koniye yükselen 1 km genişliğinde düzlük halinde bir sahil şeridi bulunmaktadır. Bu sahil düzlüğü şeridinde birçok taze tatlı su kaynakları bulunduğu gibi, özellikle batı kıyılarda volkanik asıllı, kükürtlü, içilemeyecek sıcak su kaynakları da bulunmaktadır. Nevis Adası Avrupalılar gelmeden önce 2000 yıl Arawak veya Karib adı verilen yerli Amerikalılar tarafından yerleşirmişti. Yerli Amerikalılar bu adaya "Oualie (Güzel Sullar)" adını vermekteydiler. Nevis adası Kristof Kolomb tarafından ilk defa 1493'te keşfedildi. 1498'de bu adaya da çıkan Kristof Kolomb adaya "Saint Martin" ismini verdiği ama sonradan bu ismin günümüzde Hollanda idaresinde bulunan "Sint Maarten" adasına kaza eseri verildiği bildirilmektedir. Adanın günümüzdeki ismi, bu adayı idareleri altına alan İspanyol'ların adanın ortasında bulunan Nevis Peak zirvesinin çok zaman bulutlarla kaplı olmasını sanki bir mucize olmuş gibi Tropiklerde üstüne kar yağmış bir zirveye benzetmelerinden ortaya çıkmıştır. Katolik İspanyollar 4. yüzyılda Roma'ya kar yağmasını bir mucize olarak bilmekte; bu mucizeye "Nuestra Señora de las Nieves (Karların Bizim Meryem Anası)" adı vermekte idiler ve bu adada volkan tepesinin üzerindeki bulutların zirveye kar yağmış görüntüsü vermesi dolayısı ile adaya bu mucizenin ismini vermişlerdi. Bu adaya ilk yerleşen İngilizler adayı "Dulcina (Tatlı Ada)" olarak isimlendirilmişlerdi. Ama yine de eski İspanyol ismi İngilizler tarafından ağızda gevelenerek "Nevis" ismine dönüştürülmüştür. Adada hiçbir İspanyol yerleşkesi kurulmamıştır ama bunun aksine İspanyollar adadaki yerli Amerikalıları köle yaparak adadan alıp günümüzde Venezuela'da bulunan "Cubagua" sahillerinde inci avcıları olarak kullanmışlardır. Bu nedenle sonradan adaya gelen İngilizler adada gayet az sayıda Amerikalı yerli bulmuşlardır. Bu adada yerleşme kurmamakla beraber İspanyollar bu adanın (ve diğer Küçük Antiller adalarının) üzerindeki egemenliğin kendilerine ait olduğuna dair iddialarını en son olarak 1670 Madrid Antlaşması'na kadar devam ettirmişlerdi. İspanyolların bu ada üzerinde egemenliklerine rağmen bu ada Kuzey Amerika kolonilerine gene İngiliz ve Hollanda gemileri tarafından şu iaşesi için çok popüler karaya çıkma noktası olmuştu. Örneğin 1603'te İngilizlerin sonradan kaybolan ilk Amerika kolonisi olan Roanoke Kolonisi yerleşkesinden kaçabilenleri toplamak için Virginia'ya gitmekte olan kaptan Bartholomew Gilbert bu adaya gelip "lignum vitae" adı verilen ve çok değerli tahtası olan ağaçları kesip bu ağaçlardan 20 ton keresteyi gemisine yüklemiştir. İngilizlerin Virginia'da ilk devam eden kolonisi olan Jamestown'ı kurmaya giden Kaptan John Smith ilk önceden Nevis uğramış ve adada kısa müddet kalmıştır. 30 Ağustos 1620'de İngiltere Kralı I. James bu adayı İngiliz egemenliği altına alarak bu adada koloniler kurma imtiyazını bir Berat ile Carlisle Kontuna vermiştir. 1628'de ilk Avrupa yerleşkesi, önce Saint Kitts'den 80 kolonici ve sonra ek olarak Londra'dan Barbuda'ya gönderilen ama bu adaya yerleştirilen 100 kolonici Avrupalı ile Nevis'e gelen Anthony Hilton tarafından kuruldu. Anthony Hilton Nevis Adası'nın ilk İngiliz valisi olarak atandı. İngiliz koloniciler bu adada şeker kamışı plantasyonları kurup çok iyi kaliteli şeker üretmeye koyuldular. 1670'te İspanya ve İngiltere arasında yapılan "Madrid Antlaşması" ile adanın egemenliği resmen İngiltere'ye geçti. Ada bir İngiliz kolonisi merkezi oldu ve Karayiplerde bulunan "İngiliz Donanması Merkezi (Admirality Court)" da bu adada kuruldu. Kral I. Charles'dan imtiyazlı olarak tekel köle ticareti şirketi olarak kurulan "Kraliyet Afrika Şirketi (Royal African Company)"'nin Amerika'ya gelen tüm gemileri ilk defa Nevis adasına uğramaktaydılar. Ada bu dönemde çok karlı bir ticaret ve nakliyat sistemi olan üç köşeli ticaret'in Karayipler merkezi oldu. Nevis Adası'nın şeker kamışı ve şeker üreten İngiliz plantasyon sahipleri çok geçmeden bu tarlalarda çalıştırmak üzere ucuz iş gücü olarak Afrika asıllı siyahi köle kullanmaya başladılar. 1676-1730 döneminde Küçük Antiller adaları için Batı Afrika'dan getirilen Afrikalı köle ticaretinin merkezi Nevis adası oldu. Bu dönemde adaya Afrika'dan 6000-7000 kadar Afrikalı köle getirilip buradan diğer Karayipler adalarına dağıtıldı. 1671'de (Barbados'tan nakledilerek) İngilizlerin Rüzgâraltı Adaları adını verdikleri İngiliz Küçük Antilleri kolonilerinin idare merkezi oldu. Bu dönemde ada önemli bir savunma merkezi oldu. Bu dönemde ada "Karayiplerin Kraliçesi" olarak anılmaya başlandı. Bu başkentlik görevini askeri nedenlerle merkezin 1698'de Antigua adasına nekledilmesine kadar sürdürdü. 17. yüzyıl sonlarında Nevis büyük bir şeker üreticisi oldu. Nevis'deki şeker üretimi günümüzde şeker üretici ada olarak bilinen Jamaika adası üretiminden daha büyüktü. 1700'de o dönemdeki Britanya İmparatorluğu içinde şeker üretiminin %20'si Nevis adasında yapılmakta idi. Nevis adasındaki şeker plantasyonlarında çalışanlar önce uzun dönem işçi kontratları imzalamaya zorlanan alt sınıftan beyaz Britanya adaları mensupları 1650'lı yıllarda İngiltere'de ücretlerin azalıp ada dışına göç için "teşvikler" de azalınca plantasyon sahipleri gittikçe Afrika'dan getirilmiş siyah ırktan köleler kullanmaya başladılar ve plantasyon işçilerinin büyük çoğunluğunu köleler ve aileleri olmaya başladı. 17. yüzyıl sonunda Nevis'de nüfus çok küçük sayıda zengin bir şeker plantasyonu sahibi elit, bu elitin kıyılarında bulunan küçük sayıda fakir beyazlar, gayet büyük çoğunlukta olan ya yeni getirilmiş ya da adada doğmuş siyah ırktan köleler ve oran ve sayıları bilinmeyen çoğu dağa ve ormanlara kaçmış eski köleler ve yerli Karayıp Amerikalılar halkı melezi olan "maroon" adı verilen bir gruptan oluşmaktaydı. Adanın nüfusunun %90'i siyah ırktandı. "Maroon" adı verilen kaçmış kölelerden oluşan nüfus adanın beyaz ırklı idarecilerine karşı devamlı bir sivil direniş sağlamışlardı. Nevis'te ve Karayip adalarında İngiliz ada kolonilerin yüksek serveti Briutanya, İspanya ve Fransa arasında Karayiplerde savaşlara neden oldu. 17. yüzyılda Saint Kitts'de yerleşmiş olan Fransızlar', yerli Karayip Amerikalıları da kullanarak Nevis'e bir sıra hücumda bulundu. Örneğin 1667'de Nevis'e çok büyük sayıda kanoya binmiş Karayip Amerikalı yerlilerini hücumu adanın tarihinde önemli yer almaktadır. Nevis'e yerleşmiş olan İngilizlerin mektupları ve hatıraları Karayip Amerikalı yerlilerden korkularını ve onlara karşı nefretlerini açıklayan pasajlarla doludur. Bu yerli İngilizler, ada resmi Britanya idaresinden özel izin almadan, 1674'te ve 1689'da Dominika ve Saint Vincent adasında yaşayan Karayipli Amerikalı yerlilerin köylerin hücumlar tertip etmişlerdir. Ayrıca Britanya idaresi bu hücumlara karşı adayı savunmak için Charlestown'da büyük bir kale ve ada etrafında daha ufak müstahkem mevkiler yaptırmıştır. Bununla yetinmeyen Britanya hükûmeti yörel idaresi Nevis adası ve etrafındaki denizleri korumak için üç korsana özel korsanlık beratı vermiş ve onların korsanlık hareketlerini böylece resmen kabul etmiştir. Bundan sonra Nevis adası Karayip Denizi'nde bir korsan merkezi de olmuştur. 1706'da "Pierre Le Moyen d'İberville" adlı günümüzdeki Louisiana'nın kurucusu olan Kanadalı Fransız, Nevis'de bulunan ve Fransızların Karayip Denizi'ndeki gemilerine hücum eden korsanların yatağını ele geçirmek için Nevis'e bir hücum planlamış ve uygulamıştır. Nevis'e çıkartma yapan D'İberville adada bulunan İngiliz yerel güçlerini oradan püskürtüp atmış ve plantasyonları yakıp yıkmıştır. Fransızlara karşı savunma Afrikalı köleler tarafından organize edilmeye başlandığı için D'Iberville adadaki köle yerleşkelerine büyük zararlar vermiş ve eline geçirdiği 3400 kadar köle Afrikalıyı toplayıp Fransızlar elinde bulunan Martinique adasına götürüp orada esir pazarlarında satmıştır. Fakat 1000 kadar silahlı köle askeri gücü 18 gün sonra D'İberville ve Fransızları adadan atmayı başarmıştır. D'İberville'in bu hücumundan sonra adanın şekere dayanan sanayi çökmüştür. O zamana kadar adada bulunan nüfusun besin ihtiyaçları diğer Kuzey Amerika Ingiliz kolonilerinden ithalle karşılanmaktaydı. Plantasyon karları düşünce adaya yapılan besin ithalatı, adanın kölelerinin temel besin ihtiyacını karşılayamaz olmuştu. Plantasyon sahipleri köleleri kendi kaynakları ile besleyemeyecek hale geldiklerini iddia ederek plantasyon arazilerini küçük parsellere bölerek köle ailelerine kendilerini besleyebilecek tarım yapmak üzere dağıtıp güya kölelerini açlıktan kurtarmışlardı. 1776-1783 döneminde İngiliz Kuzey Amerika kolonilerinin bağımsızlık savaşı sırasında besin ithalatı yapılmadığından Nevis'de yaklaşık 330-400 köle ve köle ailesi mensubunun kıtlık ve açlıktan dolayı öldükleri belgelenmiştir. 1 Ağustos 1834'te Britanya İmparatorluğu içinde kölelik yasak edilmiştir. Ama o zaman kadar köle olanlar azat edilmeleri için 4 yıl yine köle gibi "çıraklık" adı altında çalışma zorunluğu altına konuldular. Nevis'in plantasyon sahiplerine, 4 yıl daha "çıraklık" adi ile eski kölelerine kullanmaya devam etmeleri beraber, aynı zamanda kaybettikleri kölelerine karşılık olmak üzere Britanya hükûmeti tarafından £150,000 tazminat ödendi. Örneğin, "Montraverse Plantasyonu" sahibi Pinneys ailesi (günümüzde £1,8 milyon karşıtı olan) £36,396 tazminat istedi ve bu tazminat Britanya hükûmeti tarafından verildi. Siyah ırktan olan 200 yıl kölelik yapmış olan ve o zaman hala da 4 yıl daha "çıraklık" yapmaya zorlananlara tek bir peni bile tazminat verilmedi. Nevis adasında küçük arazi parsellerinin dağıtılması ve şeker plantasyonlarının kapatılması ve eski kölelerin eski devlet topraklarına yerleşmeleri dolayısıyla 19. yüzyılda adada eski kölelerden, bir tarımcı sınıf ve bunların talebini sağlamak için idareci, tüccar ve teşebbüs sahibi bir orta sınıf ortaya çıktı. Bu gelişme adanın komşusu olan Saint Kitts adasındaki gelişmelerin tersidir. Saint Kitts'de 15 zengin plantasyon ailesi ta 2006'ya kadar sulanabilir arazileri ve şeker plantasyonların ellerinde tutmuşlardır ve bu adada çok büyük bir oranda topraksız ve fakir işçi sınıfı bulunmaktadır. Nevis adası 1882'de Britanya kolonisi olarak Saint Kitts ve Anguilla adası ile birleştirildi; sonra bu birleşik devlet Britanya'ya "asosiye devlet" oldu ve 1967'de adanın yörel özekliği tanındı. 1971'de Anguilla bu devletten ayrıldı. 19 Eylül 1983'te Saint Kitts ve Nevis Federasyonu bağımsız bir devlet oldu. Fakat Nevis adasında bu federasyondan ayrılmak için epeyce büyük tutan grubu bulunan "federasyondan ayrılma hareketi" bulunmaktadır. Koloni idaresi Nevis adasına hiç önem vermemeyi bir politika olarak kabul etmişti. Örneğin, bir tropik fırtına sonucu Nevis Hastanesi 1899'da yıkılınca, bu hastane hemen yenilenmediği gibi, 5 yıl sonra koloni valisi Nevis'te hastanesizlikten ölümler olmadığını iddia etmiş; Londra'ya şikayet gidip yeni hastane yapılması için merkezden emir gelince bu yapım 5 yıl sürmüş ve ayrılan fonların çoğunluğu hastane yapımına değil koloni idaresi için yeni resmi bir merkez yapımına sarfedilmiştir. 1954'te ilk defa Nevis'e elektrik jeneratörleri getirilip Charlestown'a elektrik verilmesine rağmen, bu küçük adanın tümünün elektrifikasyonu ancak 1971'de tamamlanmıştır. Bir bakıma Nevis adası, o zaman birlikte olduğu Anguilla adasından daha iyi koloni idaresi görmüştü; çünkü aynı büyüklükte olan Anguilla'da 1967'ye kadar ne tek bir kilometre üzeri kaplı şose yol veya asfalt yol, ne elektrik sistemi, ne de telefon sistemi yapılmıştı. 2000'lı yıllarda Nevis adası nispeten büyük enfrastrüktur yatırımlarına hedef olmuştur. Charlestown limanı derin deniz limanına dönüştürüldü; adanın ana yolu ve çevre yolu genişletilip asfatlandı; adaya hava alanı yapıldı. Adanın eğitimi için okullar büyültülüp yeni öğretim kitapları ve aletleri ile donatıldı. 1704'teki D'İberville'in hücumu ve adayı istilası sonucu Nevis'in şeker sanayii harap oldu. İngiltere hükûmeti de hiç yardımda ve borç vermede bulunmadan, ada halkının bir kısm kıtlık ve açlıktan kırılıp göçtü. Karayiplerin şeker kamışından çıkan şeker üzerindeki tekeli Avrupa ve diğer gelişmiş ülkelerde şeker pancarı üretiminin artırılmasıyla kaybolunca, adanın durumu daha da kötüye gitti. Nevis adası Karayipler bölgesinin en fakir adalarından biri oldu. Nevis'in ekonomi ancak 20. yüzyıl sonlarında iyileşmeye koyuldu. Nevis'in ekonomisinin iyileşmesine başlıca unsur turizmin gelişmesidir. 2003-2004 turist sezonunda Nevis'e 40.000 turist misafir olarak gelmiştir. Adanın ana limanı derin deniz limanı haline getirilmesi adayı Karayipler "cruise" gemilerinin yörüngesi içine alması beklenmektedir. Adada büyük turistik otel yapımı yatırımları da yapılmış ve diğer birçok otel yanında bir 5-yıldızlı otel bile açılmıştır. Adanın diğer "büyük" ekonomik gelişmesi "offshore" mali ve finans hizmetlerinin gelişmesi olmuştur. Adanın sağladığı bu "hizmet" uluslararası bankalar, vakıf idaresi şirketleri, uluslararası sigorta ve reasürans şirketleri ve yatırım fonları idare şirketleri tarafından kullanılmaktadır. 1998'de Nevis'te 17.500 tane uluslararası şirket kayıtlı olduğu ve 2005'te Nevis Adası Hazine dairesinin bu hizmetlerden elde ettiği hasılanın $94.6 milyona vardığı belgelidir. . 2000'de OECD'nin bir kolu, vergi kaçırımı ve para '"temizlemesi" hakkında hazırladığı bir raporda 35 devletin OECD tarafından kabul edilmiş uluslararası kurallara uymadığı ve OECD ile konuşmalara katılmayı kabul etmedikleri bildirilmiştir ve bu 35 devleti ihtiva eden kara liste başında "Nevis adası" ve "Saint Kitts ve Nevis Federasyonu" bulunmuştur. 2004 Copa América Finali 2004 Copa América Finali, 25 Temmuz 2004'te 2004 Copa América'nın ev sahibi Peru'nın Lima şehrinde Brezilya ile Arjantin arasında oynanan ve Güney Amerika şampiyonunun belirlendiği maç. Bu maç 1975'ten beri Brezilya'nın 5., Arjantin de 2. Copa América finali oldu. Arjantin'den Kily González ve César Delgado'nun gollerine Brezilya'dan Luisão ve Adriano karşılık vermiş ve maç 2-2 beraberlikle sonuçlanmıştır. Penaltı atışları sonucunda 4-2 üstünlük sağlayan Brezilya Güney Amerika şampiyonu olmuştur. Erzurum Vilayeti Erzurum Vilayeti, bir OsmanlÄ± vilayetidir. 1867'te kabul edilen Teşkil-i Vilayet Nizamnamesi ile Erzurum Eyaleti'nin kaldırılması ile kurulmuştur. Berlin Antlaşması ile Osmanlı Devletinde olan Kars ve Ardahan sancakları (Narman nahiyesi hariç) Rusya'ya verildi. 1875 yılında Bitlis, Van ve Hakkâri ayrı vilayet olarak Erzurum Vilayeti haricinde bırakılmıştır. 1879 yılında Dersim müstakil bir vilayet olmuş ve Erzurum'dan ayrılmıştır. Erzurum Vilayetinin 1867-1875 yıllarında 7 sancak olarak teşkilatlandırılmıştır: 1909'da Erzurumun sancakları, kazaları ve nahiyeleri : Web önbelleği Web önbelleği, HTML sayfası ve resimleri gibi belgeleri geçici olarak depolamak, bant genişliği kullanımını, sunucu yükünü ve algılanan gecikmeyi azaltmak için oluşturulmuş bir mekanizmadır. Bu tür bir sistemde, kaynağa yönelik istekler belirli koşulların sağlanması durumunda önbellek tarafından karşılanır. Web önbelleği bilgisayar gibi fiziksel bir aygıt ya da yazılım olabilir. Britanya Kuzey AmerikasÄ± Britanya Kuzey Amerikası, Kuzey Amerika kıtasında Britanya İmparatorluğu'nun kolonilerini ve yönettiği toprakları ifade etmek için kullanılır. Bu terim ilk kez resmi olarak 1783'te kullanıldı, ancak 1839'daki "Durham Raporu" olarak bilinen "Britanya Kuzey Amerika Olayları Raporu"'na kadar yoğun olarak kullanılmadı. 1775 yılında, Britanya İmparatorluğu Yeni İspanya'da 20 bölgeden oluşmaktaydı. Bunlar Newfoundland, Rupert Toprakları, Yeni İskoçya, Prens Edward Adası, Birleşmiş Devletleri oluşturan On Üç Koloni, Doğu ve Batı Florida ile Quebec Eyaleti'dir. Britanya, Fransa'dan Quebec'i ve İspanya'dan Doğu ve Batı Florida'yı Yedi Yıl Savaşı'nı sona erdiren 1763 tarihli Paris Antlaşması sonucu kazandı. İspanya, Florida ve Amerika Birleşik Devletleri'nin egemenliğini ilan etmesi ile Paris Antlaşması (1783) tekrar kazandı. Yeni İskoçya 1784 yılında günümüzdeki haliyle Yeni İskoçya ve New Brunswick olarak ikiye bölündü. 1783'ten itibaren muhafaza edilen Quebec'in bölümü, Fransızca konuşulan Aşağı Kanada ve İngilizce konuşulan Yukarı Kanada halinde 1791 yılında ikiye ayrıldı. 1812 Savaşı'ndan sonra, 1818 Antlaşması Rocky Dağları'nın batısında 49. Kuzey paraleli Amerika Birleşik Devletleri–Britanya Kuzey Amerika'sı ile Rupert'in Devleti arasında sınır oluşturdu. Britanya, 1846 Oregon Antlaşması çerçevesinde, Hudson's Bay Company'nin Columbia Bölgesi'nin, bir parçası olan 49. paralelin güneyinde Oregon'dan, vazgeçti. Britanya Kuzey Amerikası ile Maine arasındaki sınır son olarak 1842'de Webster-Ashburton Antlaşması ile çizildi. Yukarı ve Aşağı Kanada 1841'de Kanada Eyaleti olarak birleşti. 1 Temmuz 1867'de, Birleşik Krallık Parlamentosu'nun "Britanya Kuzey Amerika Yasası" ile Kanada Bölgesi, New Brunswick ve Yeni İskoçya'dan oluşan yerlerde Kanada Dominyonu oluştu. Önceki Kanada Bölgesi 1841 öncesi durum olan, Doğu Kanada (Aşağı Kanada) Quebec olarak ve Batı Kanada (Yukarı Kanada) Ontario olarak adlandırıldı ve bölündü. Bunlar, bugünkü Kanada'yı oluşturan dört bölümü oluşturur. 1869'da, "Rupert'in Ülkesi" Kuzeybatı Toprakları olarak Kanada'ya ilhak edildi ve 1870'te Manitoba'nın bir bölgesi olarak, Kanada'nın bir eyaleti oldu. Britanya Kolonisi'nin batı yakası olan 49. paralelin kuzeyi, British Columbia, 1871 yılında Konfederasyon'a katıldı. Prens Edward Adası ise 1873 yılında katıldı. British Columbia'nın Washington ile sınırı 1872 yılında tahkim ile, Alaska ile ise 1903'te çizildi. 1905'te, Kuzeybatı'da bulunan büyük topraklar Saskatchewan ve Alberta Eyaletleri oldu. 1907'de son kalan Britanya Kuzey Amerikası kolonisi, Newfoundland, Dominyon statüsünü kazandı. 1949'da Kanada'ya 10. eyalet olarak (Newfoundland and Labrador) katıldı. Massimo Busacca Massimo Busacca (d. 6 Şubat 1969, Bellinzona), İsviçreli FIFA kokartlı hakem. İsviçre'nin Ticino bölgesinden hakem olan Busacca, 1996'da Super League'de düdük çalmaya başladıktan sonra, 1999 yılında ise FIFA kokartı aldı. Busacca, kariyerinde hızla yükseldikten sonra FIFA'nin dikkatini çekti ve ilk kez büyük bir organizasyonda düdük çalma hakkını kazandı. Almanya'da gerçekleşen 2006 FIFA Dünya Kupası'nda H Grubu açılış maçında İspanya ile Ukrayna arasındaki karşılaşmayı yönetti. Karşılaşmada İspanya lehine bir penaltı vermiş, Ukrayna'yı 4-0 mağlup etmiştir. Aynı turnuvada, ikinci tur maçında Arjantin ile Meksika arasındaki karşılaşmayı yönetmiş, uzatmalara giden karşılaşmayı Arjantin 2-1 kazanmıştır. Bu maç Busacca'nın turnuvadaki son maçı olmuştur. Busacca, Glasgow, İskoçya'daki Hampden Park'ta iki İspanyol takımı arasındaki olan Espanyol ile Sevilla arasındaki UEFA Kupası finalini yönetmiştir. Karşılaşmanın normal süresi 2-2 sona ermiş, Busacca çok tartışılan bir karara imza atıp Espanyol'lu Moisés Hurtado'yu çift sarı karttan oyundan atmıştır. Karşılaşma penaltılar sonucunda Sevilla'nın 3-1'lik galibiyeti ile sonuçlanmıştır. Yıldızı hızla parlamaya devam eden İsviçre'li hakem, turnuvada yarı finalde Türkiye'nin Almanya ile oynadığı maçta dahil toplamda 3 maç yöneterek UEFA'nın ve FIFA'nın güvendiği hakemler listesinde yükselmeyi başarmıştır. Avusturya ile İsviçre'ın ortaklaşa düzenlediği turnuvada, başarılı hakem ilk olarak C Grubu karşılaşması olan Hollanda ile Romanya arasındaki karşılaşmayı yönetmiştir. Ardından D Grubunda ise Yunanistan'ın İsveç ile oynadığı karşılaşmada düdük çalmıştır. Hollanda, Romanya'yı 2-0 mağlup edip çeyrek finale yükselmiş, İsveç, grubun ilk karşılaşmasında Yunanistan'ı yine 2-0 mağlup etmeyi başarmıştır. Turnuvada geri dönüşlerin takımı olarak ün kazanan Türkiye, yarı finalde Almanya ile karşılaşacaktır. Bu maç öncesinde oldukça tartışılan İsviçre'li hakem, otoritelere göre temiz bir maç yönetmiş, Almanya 3-2'lik bir skorla Türkiye'yi mağlup etmiştir. Bu maç turnuvada Türkiye'nin ve Busacca'nın son maçı olmuştur. İtalya'nın başkenti Roma'da düzenlenen, Avrupa'nın kulüpler klasmanındaki en prestijli kupası olan UEFA Şampiyonlar Ligi finalinde düdük çalan İsviçre'li hakem bu maçla birlikte kariyerinde zirveye yükselmiştir. Barcelona ile Manchester United'ı karşı karşıya getiren finalde Barcelona, İngiliz ekibini 2-0 ile geçmiş, Şampiyonlar Ligi şampiyonluğuna ulaşmıştır. Kariyerinde zirvenin doruğuna ulaşan Busacca'nın Şampiyonlar Ligi finalinden sonra 2010 FIFA Dünya Kupası'nda final dahil, birçok önemli maçı yönetmesi bekleniyordu. Ancak FIFA ilginç bir karara imza atıp, tecrübeli hakemi yalnızca bir grup karşılaşmasında görevlendirmiştir. Güney Afrika Cumhuriyeti'nde düzenlenen ülkeler arası en büyük kupada Busacca, ev sahibi Güney Afrika ile Uruguay arasındaki karşılaşmayı yönetmiştir. Ev sahibi ekibin oyuncusu olan Itumeleng Khune'yi karşılaşmanın 76. dakikasında çift sarı karttan oyundan atmış, karşılaşmayı Uruguay 3-0 kazanarak ikinci maçtan turnuvadaki yerini sağlamlaştırmıştır. Cape Kolonisi Cape Kolonisi (Hollandaca "Kaapkolonie", İngilizce "Cape Colony", Afrikaanca "Kaapkolonie"), Hollanda'nın Güney Afrika'daki ilk göçmen kolonisi, daha sonra Birleşik Krallık egemenliğine geçmiştir. Merkezi bugünkü Cape Town'du. Hollanda Doğu Hindistan Şirketi'nin kontrolü altında Hollandalı denizci Jan van Riebeeck tarafından 1652 yılında Ümit Burnu yakınlığında elverişli bir koy olan Table Koyu'nda kurulmuştur. Hollanda'nın tüm göçmen kolonileri içinde ve Avrupalıların Afrika'daki göçmen kolonileri arasında en başarılısıydı. Hollandalılar; kendilerine katılan Almanlar ve Fransız Huguenotlarla beraber burada Afrika'nın beyaz tenli topluluğu olan ve sayıları 3 milyonu bulan Afrikanerleri oluşturmuşlardır. Bu topluluk Hollandaca temelinde gelişen yeni bir dil olan Afrikaanca konuşmaktadır. Koloninin 1806 yılında Birleşik Krallık'ın egemenliğine geçmesiyle, burada Britanya Adaları'ndan çıkma insanların sayısı artmaya başlamıştır. 1652 yılında kurulan koloniye ilk büyük göçler 1657 yılında başladı. İlk göçmenler Avrupalı beyaz çiftçiler ve Batı Afrika'dan, Asya'dan, Endonezya'da, Seylan'dan ve Madagaskar'dan getirilen kölelerdi. 1691 yılında Simon van der Stel Cape Kolonisi'nin ilk valisi oldu. 1700 yılında gelindiğinde Hollandalılar kıyıdan 50-70 kilometrelik bir yarıçap alanı içinde kalan bölgeyi kontrol ediyor ve bu topraklar üzerinde tahıl, üzüm ve sebze yetiştiriyorlardı. 1713 yılında çiçek salgını nedeniyle Hottentotlardan binlercesi öldü, geride kalanları ise o bölgeden kaçtı. 1730 yılına gelindiğinde yerliler kıyıdan iç bölgelere doğru daha fazla sıkıştırılmış ve beyazların kontrolündeki alanın yarıçapı 400 kilometreye ulaşmış bulunuyordu. 1779-1781 yılları arasında göçmenlerle yerli Xhosa ulusu arasında ilk savaş yaşandı. 1795-1803 yılları arasında koloni Birleşik Krallık tarafından işgal edildi. Fransa'nın Hollanda'yı işgali üzerine, Fransızların Hollanda kolonileri sayesinde güçlenmesine izin vermek istemeyen Birleşik Krallık Cape Colonisi'ni işgal etti. Hollanda 1803-1806 yılları arasında koloni üzerindeki egemenliğini tekrar sağladı. Çünkü Cape Kolonisi Hollanda'nın deniz ticaretinde ve Endonezya'nın sömürgeleştirilmesinde önemli bir konuma sahipti. İlk işgalleri sırasında koloninin stratejik önemini daha iyi kavrayan İngilizler, burayı tekrar ele geçirmeleri gerektiğine karar verdiler. Cape Kolonisi 1806 yılında Napolyon'un saldırılarını bahane eden Birleşik Krallık tarafından tekrar işgal edildi. Viyana Kongresi'nde (1814) koloni "ebedi olarak kullanılmak için" Birleşik Krallık'a verildi. İngiliz hakimiyetini protesto eden yaklaşık 15 bin Afrikaner 1835-1845 yılları arasında Cape Kolonisi sınırlarını terkederek Güney Afrika'nın güneydoğu kıyılarına ve merkez bölgelerine (bu merkez bölge daha sonra Büyük Trek adıyla bilinecektir) göç etti. Koloninin sınırları Afrika halklarından Buşmanlar, Hottentotlar ve Bantuların topraklarının ilhak edilmesiyle sürekli genişledi. 1894 yılına gelindiğinde kolonin doğu sınırları Umtavun'a dayandı. 1895 yılında Tswana'nın güneyi koloniye birleştirildi. 1899-1902 yıllarında yerlilerle sömürgeciler arasındaki savaşlarda Afrikalıların direnişini kırabilmek için İngilizler tarihlerinde ilk kez olarak esir kampları kurmak zorunda kaldılar. 1910 yılında Güney Afrika Birliği dominyonunun (1961 yılından itibaren Güney Afrika Cumhuriyeti) kurulmasıyla Cape Kolonisi bu dominyonun sınırları içinde kaldı. Cape eyaleti 1910 yılında Kuzey Cape, Batı Cape, Doğu Cape olmak üzere üç yere bölündü. Ronnie Hellström Ronnie Carl Hellström (d. 21 Şubat 1949, Malmö) İsveçli eski kaleci. Kariyerinin büyük bölümü Almanya'da geçen Hellsström 70'lere damgasını vurmuştur. 1971 ve 1978'de "Altın top" (Guldbollen) ödülünü almıştır. Oğlu Erland da bir kalecidir. Hellström kariyerine Hammarby IF takımında başladı ve 1974 yılında 1. FC Kaiserslautern kulübünde profesyonel oldu. 1984'te emekli olana kadar Bundesliga'da 266 maçta forma giydi. 1988'de Hellström GIF Sundsvall adına bir maça çıktı ve 39 yaşındaydı. Daha sonra Hammarby ve Malmö FF kulüplerinde kaleci antrenörlüğü yaptı. Hellström İsveç'in 1974 FIFA Dünya Kupası'nı beşinci olarak bitirmesinde yardımcı oldu. 1970 ve 1978 yılları arasında toplam 77 maçta kaleyi korudu. Robert Gadocha Robert Gadocha (d. 10 Ocak 1946, Kraków), Polonyalı eski millî futbolcudur. Gadocha, kariyerine Garbarnia Krakow'da başlamıştır. Ayrıca FC Nantes ve ABD kulüplerinden Chicago Sting'de forma giymiştir. Polonya millî takımı adına Münih'teki 1972 Yaz Olimpiyatları'nda altın madalya almıştır. 62 millî maçta oynamış ve 16 gole imza atmıştır. 1978'de Gadocha Chicago Sting'de forma giyen Gadocha 1980-81 sezonunda Hartford Hellions'da Major Indoor Soccer League'de oynamıştır. Bilgi tekeli Bilgi tekeli, ilk kez Kanadalı ekonomi tarihçisi Harold Innis'in iletişim üzerine yazdığı yazılarda ortaya attığı bir konsept. Innis bu terime net bir açıklama getirmese de, bu tekel konseptine ekonomi ve bilgi alanında yaklaştığını belirtir. Bilgi tekeli egemen sınıfların temel iletişim teknolojilerini kontrol etmek suretiyle siyasal iktidarlarını korumalarıyla ortaya çıkar. Bunun bir örneği Eski Mısır'da karmaşık yazı sisteminin okur yazar rahiplerle, yazman takımına kazandırdığı bilgi tekelidir. Yazma ve okumada uzmanlaşmanın çok uzun süreli bir çıraklık ve eğitimden sonra elde edilmesi bilginin sadece bu güçlü sınıfın tekelinde tutulmasına yol açmıştır. Bu teori bilgi tekelinin yeni düşünme yollarını engellediğini savunur. Yerleşik hiyerarşiler toplumsal gerçeklere karşı giderek sert ve dokunulmaz hale gelir. Elit güçlerin karşısına çıkabilecek zorluklar genellikle toplumun uçlarındakilerinden gelir. Sanat, örneğin, çoğu zaman konformist düşüncenin verimsizliğinden bir kaçış olarak görülür. Innis bilgi tekeli ile ilgili uyarılarını 1952 yılında ölümünden önce yapmıştır. Son yazılarında, sanayileşme ve medyanın sözlü iletişimin kişisel formlarının radikal bir şekilde devalüe edildiği makineleşmiş bir kültüre yol açtığını iddia etti. Innis 1948'de bu konudaki görüşlerini ""Okumak dinlemekten hızlıdır, matbaa ve radyo bireyden çok dünyaya hitap eder."" şeklinde ifade etmiştir. Innis bilgi tekelini ele alırken daha çok Amerika Birleşik Devletleri'ne odaklanır ve basılı yayın ile özel radyo ve televizyonların bağımsız düşünceyi ve yerel kültürü baltaladığını ve hitap ettiği kitleyi kendi tabiriyle dev bilgi tekelleri karşısında pasif hale getirdiğini ifade eder. James W. Carey, Innis'in reklamla ayakta duran medyanın, bilginin ve eğlencenin merkezi kontrol mekanizması haline gelmesinden endişe ettiğini belirtir. Carey "bilgi çok büyük bir ihtiyaçtır ve medya adı verilen kurum her birini gerekli hale getirir. Pek çok insan gazeteciye, yayıncıya ve yönetmene bağlı olarak daha fazla vakit harcıyor. Her hafta Time dergisini bekliyorlar." der. Innis, bilgi tekeli konseptine şekil verirken ekonomi, tarih ve iletişim teknolojileri alanlarını da kullanır. Innis 1938'de yazdığı "The Penetrative Powers of the Price System" (Fiyat sisteminin etkili güçleri) başlıklı makalesinde, sonradan kullanacağı bilgi tekeli konseptini öngörür. Fiyat sistemi derken neyi kastettiğini net olarak açıklamasa da, ticaret ve teknolojinin modern endüstriyel ekonomileri nasıl şekillendirdiğini açıklar. Innis'e göre, kömür ve demirden petrol ve elektriğe geçişin endüstriyel toplumlarda kimsenin kaçamayacağı etkili çıkarımları var. Modern endüstriyel toplumlarda yaşayan insanlar hatta kırsal bölgelerde yaşayan atalarından bile farklı yiyorlar. Bilimsel gelişmeler neticesinde kalabalık nüfuslu kırsal yerlerde yeme alışkanlıkları karbonhidatlarlardan vitaminlere veya undan süt ürünlerine, meyve ve sebzeye kaydı. Şehirde yaşayanlar ise ev ev dolaşan işportacı mahiyetindeki gazete gibi siyasi klişe ve reklamlarla dolu kitle iletişim araçlarından etkilendiler. Innis'e göre endüstriyel ekonomi insanların nasıl yaşayacağını, çalışacağını, iletişim kuracağını ve düşüneceğini tekel haline getirir. İnterneti bilgi tekelleri oluşturan bir faktör olarak görebiliriz. Teknolojiyi kullanma kabiliyeti olanlar bilgi akışını da seçme gücüne sahipler. Fakat son yıllarda gün geçtikçe teknolojiyi kullanabilen insanların sayısındaki artış bu tekelleri azaltmaya başladı. Bunun yanı sıra New York Times'ın 2009'da "The Digital Arms Race" başlığıyla yayınladığı makalade belirtildiği gibi, kullanımı karmaşık dijital teknolojilerin sürekli artışı tekellerin elini güçlendiriyor: "Pentagon geleceğin internetinin bir kopyasını yapmak için kolları sıvadı. Amaç herhangi bir saldırı karşısında ülkenin güç kaynaklarının ve iletişimin nasıl kontrol edileceğini canlandırmak." Ne zaman yeni bir medya doğarsa o zaman tekel sahipleri bu medyayı kontrol etme yollarını ararlar. Barış Dilaver Barış Dilaver (İstanbul, 1975) bale sanatçısı (dans, koreografi) ve film / belgesel yönetmeni. Trinidad Trinidad (İspanyolca: "Üçlü"), Trinidad ve Tobago adalarından en büyük ve en fazla nüfusa sahip olanıdır. Yerel halk adanın daha önceki adının Awarak dilinden gelen ve "vızıldayan kuşlar toprağı" anlamına gelen ""Iëre"" kelimesinden geldiğini varsayar. Kristof Kolomb adaya "La Isla de la Trinidad" ("Kutsal Üçlü Adası") demiştir. Adanın adı günümüzde hala bu şekilde kabul edilmektedir. Caribler ve Arawaklar Trinidad'da , Kristof Kolomb'un 1498'deki adaya üçüncü yolculuğunu sırasında karşılaşmalarının çok öncesinden beri yaşıyorlardı. Tobago tarihi boyunca birçok kez İngiltere, Fransa, Almanya ve Courland Kolonileri arasında el değiştirmiştir. Trinidad 1797'ye kadar İspanyolların elindeydi ama o zaman bile adada yaşayanların büyük bir kısmı Fransız kolonilerindendi. 1889'da Trinidad ve Tobago adaları birleştirilip tek bir koloni oluşturulmuştur. Trinidad ve Tobago Adaları 1958'de kendi hükümetlerini kurdu ve 1962'de Britanya İmparatorluğu'na karşı bağımsızlığını kazandı. Adada fazlaca tepe, şelale ve kumsal bulunur. Yağmurlu mevsim ve kuru mevsim olmak üzere yılda iki mevsim yaşar. Adada kültürel ve doğal olmak üzere iki turizm tipi de yaygındır. Çünkü adada çok uzun yıllardan beri yaşayagelen bir yerli halk vardır. Ayrıca adada birçok doğal güzellik vardır. Bu yüzden de ada doğal turizm için çok uygundur. Turistlerin en çok ziyaret ettiği bölgeler; La Brea Pitch Lake, Caroni Bird Sanctuary, Pointe-A-Pierre Wild Fowl Trust, Nariva Swamp, La Vega Garden Center ve sahil boyunca uzanan kumsallardır. Trinidad mutfağı, tarihi boyunca egemenliği altına girdiği veya bir şekilde etkileşim içinde olduğu birçok ülkenin mutfağından etkilenmiştir. Özellikle de İspanya, İngiltere, Fransa, Avrupa, Afrika ve Hindistan mutfaklarından izler taşır. Adada sanayi başta olmak üzere birçok değişik iş kolu vardır. Adada petrol ve doğal gaz bulunmasından dolayı bu sanayiler gelişmiştir. Ayrıca tarım da yaygın olarak yapılır. Dünyaya doğal gaz ihraç eden en büyük merkezlerden biridir. Dengeli bir ekonomisi olan petrol zengini bir bölgedir. Karataş - Semayük Karataş-Semayük, Antalya İl merkezinin batısında, Elmalı İlçesi'nin yaklaşık 6 km. doğusunda yer alan bir höyüktür. Henüz sadece yüzey araştırması yapılmış olan Semayük Höyük'le karışmaması için Karataş-Semayük Höyük denilmektedir. Deniz seviyesinden 1.200 metre yükseklikteki ve Toroslar'la çevrili Elmalı Ovası'ndaki höyük 100 metre çapında ve 3-4 metre yüksekliktedir. Höyükte 1949 (S. Hood) ve 1951-52 (James Mellaart) yılları arasında incelemeler yapılmıştır. Kazılar ise 1963-74 yılları arasında Macteld J. Mellink başkanlığında yürütülmüştür. Höyükte tümü Erken tunç çağı'na tarihlenen altı tabaka saptanmıştır. Merkezdeki tepede 10,75 x 7,20 metre ölçülerinde büyük bir yapı ortaya çıkarılmıştır. Duvarlar, taş temel üzerine kerpiç olup 80 cm. kalınlıktadır ve tabanıyla duvarları sıvalıdır. Oval bir çevirme duvarı yapıyı çevreler ve bir avlu oluşturur. İki kez genişletilen bu duvar 4-5 metre kalınlıkta bir savunma duvarı haline getirilmiştir. Söz konusu yapının Erken Tunç Çağı II. evreye tarihlendiği ve yönetici bir zümreye hizmet ettiği düşünülmektedir. Anadolu'nun batı kesiminde yönetici zümrenin varlığının mimaride kendini ortaya koymasıyla ilgili ilk örneklerden biri olarak kabul edilmektedir. Diğer erken örnek Küllüoba Höyüğü'nde ortaya çıkmaktadır. Rampalı bir girişi ve depolama birimleri olan bu yapılar Miken saraylarıyla benzerlikler göstermektedir. Karataş-Semayük, Güneybatı Anadolu bölgesinde kapsamlı kazısı yapılmış en önemli Erken Tunç Çağı yerleşimlerinden biridir. Höyükle ilgili olarak çok sayıda yayın yapılmış olmasına karşın fazla ayrıntı yoktur. Yerleşimin I. – V. tabakaları Troya I, VI. tabakası ise Troya II ile çağdaş görülmektedir. II. tabaka ile ilgili Radyokarbon tarihleme yöntemi, MÖ 2.900 – 2.600 tarihlerini vermektedir. Douglas Preston Douglas Preston (d. 20 Mayıs 1956, Cambridge, Massachusetts) Amerikan yazar. Tek başına dört, geri kalanları ise Lincoln Child ile yazmış olduğu 17 ünlü tekno-gerilim ve korku romanının yanı sıra, hem tek başına; hem de İtalyan yazar Mario Spezi ile birlikte yazmış olduğu çok sayıda kurgu olmayan kitabı da vardır. Jung Sung-ryong Jung Sung-Ryong (d. 4 Ocak 1985 tarihinde Jeju, Güney Kore) Kaleci mevkiinde görev yapan Güney Kore'li futbolcudur. 2016 yılından beri Kawasaki Frontale takımında oynamaktadır. 143||0||15||0||28||0||24||0||213||0 Asiento Asiento kölelik tarihinde, İspanyol hükümetinin diğer ülkelere İspanyol sömürgelerine insanları köle olarak satmaları için verdiği izindir. Bu izin 1543 ve 1834 yılları arasında kullanılmıştır. İngiltere tarihinde, İspanya ve Büyük Britanya arasında 1713 yılında gerçekleşen ve Amerika (kıta)'da bulunan İspanyol topraklarına Afrikalı kölelerin sağlanması için yapılmıştır. İngilizler bu haklarını daha sonra Güney Denizi Şirketi'ne geçirmişlerdir. "Asiento", ispanyolca "sentar" yani oturmak anlamına gelen fiilden türemiştir. Kelime aslında Latince olan "sedere" fiilinden türemiştir. Kelimenin genel anlamı oturmak, bir yere yerleşmek, ikamet etmektir. Ticari bağlamda kelime "anlaşma, anlaşmalı değiş-tokuş" anlamına gelmektedir. Kirkor Ceyhan Kirkor Ceyhan (29 Ekim 1926, Zara - 27 Eylül 1999, Bonn), Türkiye Ermenisi yazar. Anadolu anlatı geleneğinin önemli temsilcilerinden biridir. Ceyhan ilkokulu Zara'da, ortaokulu ise Sivas'ta okudu. Arzu etmesine rağmen tahsiline devam edemedi. Zara'da bir süre terzi çıraklığı yaptıktan sonra, 1946'da evlendi. 1949'da askerliğini bitirip terhis olduktan sonra 1952'de İstanbul'a yerleşti. İstanbul'un gerçekçi sosyalist edebiyat temsilcileriyle devamlı ilişki halinde oldu. Kemal Tahir dışında, Orhan Kemal, Aziz Nesin gibi yazarlarla, Metin Erksan, Halit Refiğ gibi sinemacılarla, Hulusi Dosdoğru gibi militan doktorlarla, Sabahattin Selek gibi araştırmacı tarihçilerle ve İbrahim Safi, Ali Demir ve Agop Arad gibi ressamlarla dostluklar kurdu. Zara'dayken, hapiste olduğunu, meşhur Bahriye Davası Zara sürgünlerinden öğrendiği Kemal Tahir'le 1942'de mektup yazarak başlattığı tanışıklık kesintisiz bir dostluğa dönüşmüştü. Ceyhan'ın kaleme aldıklarının çoğu, özellikle Osmanlı dönemine, seferberlik ve sevkiyat yıllarına ait olup, bunlar da anne ve babasının kendisine ya kilim dokurken ya da inşaat mevsimi bitip eve döndükten sonra uzun kış gecelerinde anlattıklarıdır. 1965'te ailece Sovyet Sosyalist Cumhuriyeti'ne göç eden Kirkor Ceyhan, 10 ay sonra tekrar İstanbul'a döndü. 1980'de Fransa'ya yerleştikten sonra 1988'de Almanya'da Bonn kentine yerleşti. Ceyhan, son yıllarında İstanbul'u sık sık ziyaret ediyordu. 27 Eylül 1999'da, Bonn'da yaşama veda etti. 1953 Baf depremi 1953 Baf depremi, 10 Eylül 1953 tarihinde Kıbrıs'ın Baf şehri yakınlarında meydana gelen 6.5 M büyüklüğündeki depremdir. Depremde 40 ila 63 kişi hayatını kaybetmiş, 100 ila 200 kişi yaralanmış, 4000 kişi evsiz kalmıştır. Deprem Anadolu levhasıyla Afrika levhası arasındaki sınırı oluşturan Kıbrıs yayı adı verilen bir tektonik bölgede meydana geldi. 28 saniye süren depremi çok sayıda artçı şok takip etti. Deprem sonrasında 158 köyde hasar meydana geldi. Depremden en çok etkilenen köylerden bazıları Stroumbi, Lapithou, Fasoula, Ascilou ve Kitasi'ydi. Deprem bölgesinde bulunan Ahmet Tolgay durumu "köylerin bazılarında taş üstünde taş kalmamıştı," diye anlatmaktadır. Depremin sonucu olarak 40 ila 63 kişi öldü, 100 ila 200 kişi yaralandı ve 4000 kişi evsiz kaldı. Akdeniz'de bulunan Britanya gemilerine yardım etmeleri emri verildi. Britanya askeri birlikleri ve Kraliyet Hava Kuvvetleri mensupları yardım için adanın kuzeyine gönderildi. Evsiz kalan veya hasarlı evlerine girmekten korkanlar için çadırlar kuruldu. Deprem sonucu bölgedeki derelerin akışlarında değişiklik oldu. Çoğu dere daha fazla, bazılarıysa daha az akmaya başladı. Üç ay içerisinde çoğu normale döndü. Köyde evleri yıkılan Malunda köyünün Türk sakinleri köylerini terk ederek yakınlardaki bir Türk köyü olan Aydın'a yerleşti. Deprem 1953 yılında adanın ticaret açığının daha fazla artmasına sebep oldu. Depremin ardından İngiliz sömürge yönetimi ucuz; ama depreme dayanabilecek yeni inşaat yöntemlerini incelemeye başladı. Alan Guth Alan Harvey Guth (d. 27 Şubat 1947), Amerikalı teorik fizikçi ve kozmolog. Temel parçacık teorisi üzerine araştırma yapmış ve bu teorinin evrenin ilk aşamalarına nasıl uygulanabileceğini incelemiştir. Günümüzde Massachusetts Teknoloji Enstitüsü fizik bölümünde profesörlük yapan Guth, kozmik enflasyon teorisinin yaratıcısıdır. 1968 yılında MIT'de fizik bölümünü bitirmiş ve yine bu üniversitede fizik masterı ve doktorası yapmıştır. Cornell Üniversitesi'nde daha genç bir parçacık fizikçisiyken 1979 yılında enflasyon teorisini ortaya atmış ve bununla ilgili ilk seminerini Ocak 1980'de vermiştir. Stanford Üniversitesi'ne geçtikten sonra 1981 yılında Guth resmi olarak kozmik enflasyon teorisini ileri sürmüştür. Yakın Tarihin Gerçekleri Yakın Tarihin Gerçekleri İlber Ortaylı'nın Osmanlı-Türk tarihi türündeki kitabıdır. Timaş Yayınları tarafından 2012'de basılmıştır. Demokratik Parti (Ä°talya) Demokratik Parti (İtalyanca: "Partito Democratico", PD), İtalya'da sosyal demokrat siyasi parti. Işgın Işgın ya da Işkın ("Rheum ribes"), kuzukulağıgiller (Polygonaceae) familyasından 1000 – 4000 m yüksekliklerde yetişen, mayıs-haziran aylarında sarımsı beyaz çiçek açan, 40–150 cm boyunda, çok yıllık, otsu bir ravent türü. Tanımlanmış 103 "Rheum" türünden biridir ve nominat ("autonym") seksiyonda (sect. "Rheum") sınıflandırılır. Güneybatı Asya'nın ılıman ve subtropikal bölgelerinde (Türkiye, Suriye, İsrail, Filistin, Ürdün, Lübnan, Ermenistan, Azerbaycan, Irak, İran, Afganistan ve Pakistan) yayılım gösterir ve Türkiye'de yabani olarak yetişen tek ravent ("Rheum") türüdür. Cinsin diğer türleriyle serbestçe melezlenebilen ışgının çiçekleri hermafrodittir ve tozlaşması rüzgâr tarafından yapılır. Tıbbi bitkilerden olup farmakolojik araştırmalarda çok sık kullanılır. Salkım biçimli çiçek durumunu ("inflorescence") taşıyan genç sürgünler (sap) yetiştiği yörelerde taze olarak tüketilir. Kivi tadında mayhoş lezzetli sevilen bir sebze olsa da Türkiye'de halk arasında «meyve» olarak da nitelendirilerek muz ve kivi ile kıyaslanıp «Doğu'nun muzu» ya da «kivisi» biçiminde lanse edilir. Yüksek yaylalarda karların erimeye başladığı mevsimde fil kulağı biçimli geniş kaba yaprakların arasından yükselen gövde (çiçek durumu sapı) köylülerce dibinden kesilerek dağlardan şehirlere getirilir ve «ışgıncı» ya da «ışkıncı» denen satıcılar tarafından demet demet pazarda satılır. Türkçede ışgın ya da ışgın otu adıyla kitap dilinde yaygındır ve halk dilinde de bu ve bunun varyasyonları (ışkın, ıçgın, ıçkın, uçkun, uçgun, uşgun, uşkun, aşgın, aşkın, eşkin, eşgin) kullanılır. Orta Türkçe dönemine ait Divânu Lügati't-Türk'te «ışgun» (اِشْغُنْ) biçiminde geçer ve ""şerbeti çiçek hastalığı için iyi gelen, çiçeği kırmızı bir ot"" olarak tanımlanır. Farsçada da Türkçeden geçme bir alıntı olarak «"eshghan"» biçiminde görülür ve "Rheum ribes" ile birlikte "Rheum turkestanicum" türü için de kullanılır. Türkçede «ışgın» adı geniş anlamda ravendin cins adı olarak da kullanılır: «İngiliz ışgını» ya da «bahçe ışkını» ("Rheum rhaponticum"), «Anadolu ışgını» ("Rheum ribes"). Yenen kısmı Anadolu ışgınında "çiçek sapı" iken, İngiliz ışgınında "yaprak sapı" kısmıdır. Türkçe kaynaklarda bazen Anadolu ravendi (ya da Anadolu raventi) adı da "Rheum ribes" olarak kullanılır. Fakat eski Osmanlıca kaynaklarda geçen "Râvend-i Rûmî" [راوند رومی] ("Anadolu ravendi") adı bir labada ("Rumex alpinus") türü için kullanılmıştır ve bu labadaya Afyon Emirdağ'da «ışgın» adı da verilmektedir. Diğer Türk dillerinde geçen kökteş biçimler o yörelerde yetişen başka "Rheum" türleri için kullanılır. Türkmence "yşgyn" (eski yazı: "ышгын" okunuşu: "ışgın") adı "Rheum turkestanicum" türünü ifade ederken, Kırgızca "ышкын" (okunuşu: "ışkın") adı "Rheum" cinsinin genel adı ("Rheum tangutium таңгыт ышкыны; Rheum maximowiczii Максимович ышкыны; чүкүрү ышкын") olarak kullanılır. Sapı muz gibi kolayca soyularak yendiği için «yayla muzu», «dağ muzu», «Doğu muzu» adlarıyla ya da etnik vurgu yapılarak «Kürt muzu», «Zaza muzu» nitelemesiyle veya yetiştiği şehirlerin adı vurgulanarak Hakkâri'de «Hakkâri muzu», Van'da «Van muzu», Bitlis'te «Bitlis muzu», Muş'ta «Muş muzu», Tunceli'de «Dersim muzu», Erzurum'da «Erzurum muzu» , Adıyaman'da «Adıyaman muzu», Adıyaman'ın Çelikhan ilçesinde «Çelikhan muzu», Bitlis'in Tatvan ilçesinde «Tatvan muzu» olarak da lanse edilir. Elazığ'ın Çaybağı bucağında ise «Çaybağı muzu» adıyla sunulur. Latince tür adı "Rheum ribes" harfiyen «frenküzümü ravendi» anlamındadır ve epiteti ("ribes") Frenk üzümünün ("Ribes") cins adından gelir ve Arapça kökenlidir. Arapçada "ribâs" (ريباس) ya da "ravendü'r-ribâs" (راوند الريباص ) adı geçer. Zazacada ("rıbês" ; Tunceli Zazacasında: "rubes, ruves, rıves"), Kürtçede ("ribês, ribêz, rêvaz, rêvas, rêwas, rêwaz") ve Farsçada kullanılan "rivas" (ريواس) biçimleri Arapça kökenlidir. İbranicede «Hermon Dağı ribes'i/ravendi» anlamına gelen "ribes hermoni" (רִיבָּס חֶרְמוֹנִי) adı kullanılır. Özbekçe "rovoch" (eski yazı: ровоч) adı bütün "Rheum" türleri için kullanılır. Süryanicede yaghmīṣā (ܝܓܡܝܨܐ) adı kullanılır. Süryaniceden de Arapçaya "yağmisâ" (يغميصا) biçiminde geçmiştir. Ermenicede "xanjil haġarǰi" (Խանձիլ հաղարջի) adı kullanılır. Ermenicede Türkçeden geçme "işxun" (իշխուն) biçimi de kullanılır. Azericesi «frenküzümü ravendi» ("qarağat rəvəndi") anlamına gelir. Daricede (Afganistan Farsçası) "çukri" (چکری) adı kullanılır. İngilizcede «siğilli yapraklı ravent» ("warted-leaved rhubarb" ya da "warty-leaved rhubarb"), «Suriye ravendi» ("Syrian rhubarb"), «Irak ravendi» ("Irak rhubarb"), «Arap ravendi» ("Arabian rhubarb"), «Arap frenküzümü» ("Arabian ribes"), «Lübnan Dağı frenküzümü ravendi» ("currant rhubarb of Mount Libanus"), «frenküzümü meyveli ravent» ("currant-fruited rhubarb"), «frenküzümü ravent» ("rhubarb-currant"), «Babil ravendi» ("rhubarb of Babilonia") adları kullanılır. Bitkilerin modern sınıflandırmasına yön veren Carl Linnaeus'un Species Plantarum adlı kitabının 1753'teki ilk baskısında yer alan Linnaeus öncesi ("Pre-Linnaean") ilk dönem "Rheum ribes" adlandırma ve tanımları: "Lapathum orientale, aspero & verrucoso folio, Ribes arabibus dictum" < Dill. elth. 191. t. 158. f. 192. [1732]; "Lapathum orientale tomentosum rotundifolium, Ribes arabum dictum" < Breyn. E. N. C. cent. 7. p. 7.; "Lapathum orientale asperum, folio subrotundo, fructu magno purpureo" < Pocock orient. 189. t. 84.; "Ribes arabum" < Rauw. It. 266. 282. [1583]; "Ribes arabum, foliis petasitidis" < Bauh. pin. 455. Bitki 40–150 cm boyunda yükselir. Sert yapılı ve otsudur. Gövde tabanda yapraklıdır. Tam olarak loplu olmayan büyük yaprakları kırmızımsı, unlu görünümde pullu, oluklu olup böbrek şeklindedir ya da fil kulağını andırır. Lamina rotundat (40–50 cm çapında) kenarları ince dişli ("dentikülat") ve buruşuk yapıdadır. Yaprakların yüzeyi ve petiol pürüzlü ve serttir. Pediseller ortada ya da ortanın altında eklemli olup periant segmentleri meyve zamanında kalıcıdır. Labadanınkilere benzeyen çiçekleri ufak olup sarımsı beyazdır. Haziran ile temmuz aylarında çiçeklenir ve bir ay içinde de tohumları olgunlaşır. Tohumları (meyvesi) üç köşeli ve çok geniş kırmızımsı kahverengi kanatlıdır ve 9–15 mm boyundadır. Kazık kökleri çokyıllıktır. Yükseklerde (1800 - 2800 ya da 2300 - 2700 veya 1000 - 4000 metrelerde) kayalık ve çakıl yamaçlarda yetişir. İran'da bir yavşan ("Artemisia sieberi") türüyle birlik ("plant community") oluşturur. İran-Turan fitocoğrafyası elementidir. Türkiye, Suriye, İsrail, Filistin, Ürdün, Lübnan, Ermenistan, Azerbaycan, Irak, İran, Afganistan ve Pakistan'da dağılım gösterir. En yoğun yetiştiği yerler Doğu ve Güney Anadolu, Kuzey Irak ve Kuzeybatı İran'dır ve 1800 ilâ 2800 metre yüksekliklerde yetişen tek "Rheum" türüdür. Türkiye'de yabani olarak yetişen tek ravent ("Rheum") türüdür ve doğu illerinde (Ağrı, Muş, Bitlis, Bingöl, Elazığ, Erzincan, Malatya, Tunceli, Hakkâri, Van, Erzurum, Iğdır, Kars, Sivas, Adıyaman, Kahramanmaraş ve Hatay'da Amanos dağı) 1800 – 2800 m yüksekliklerde yayılım gösterir. Şimdilik Türkiye'de tehlike altında bulunmasa da, ticari amaçlı aşırı toplanması türün geleceğini zora sokan etmenlerin başında gelir. Azerbaycan'da yalnızca Nahçıvan Özerk Cumhuriyetinde yayılan bitki Azerbaycan Kırmızı Kitabında 1989 yılından beri yer almaktadır ve neredeyse tehdit altındaki türler (NT) kategorisindedir. "G. Ş. Şirəliyev" tarafından Batabat'taki 2 hektarlık kültürel flora alanında yetiştirilip türün biyolojisi üzerine ayrıntılı bilgi çıkarılmıştır. Gıda ya da tıbbi amaçlı toplamalar, hayvancılığın yayılması ve yeni dağlık yolların açılması gibi etkenler türün Nahçıvan'daki dağılımını oldukça sınırlasa da ender olarak Duzdağ, Validağ, Gışlag, Darıdağ ve Nohuddağ yörelerinde taşlı yamaçlarda görülebiliyor. Ermenistan'da oldukça nadir bulunur ve soyu burada tehlike altında olduğu için Ermenistan Kırmızı Kitabında yer alır. Hosrov Ormanı Devlet Korunağında (Խոսրովի անտառ պետական արգելոց) tehlikedeki türler kategorisindedir. İran'da "Rheum" cinsinin dört türünden biridir. Diğer türleri Türkmenistan ile Özbekistan'da da görülen "Rheum turkestanicum" ile İran'a özgü endemik olan "Rheum persicum" türüdür. Dördüncü ve son tür 2012 yılında Kuzeydoğu İran'da Razavi Horasan Eyaletinde keşfedilen "Rheum khorasanicum" türüdür ve morfolojik olarak "Rheum ribes" türüne oldukça benzer ve onunla karıştırılır. İran'daki türlerin hepsi nominat seksiyonda ("Rheum" sect. "Rheum") sınıflandırılır. Pakistan'da yedi "Rheum" türünden ("Rheum australe, Rheum moorcroftianum, Rheum ribes, Rheum spiciforme, Rheum tibeticum, Rheum webbianum, Rheum wittrockii") biridir ve Belucistan eyaletinde ("Shogot" ile "Lutkho" arasında) 1800 m yüksekliklerde dunit kayalıklarda taşlık ve yamaç arazide görülür. Lübnan'daki tek "Rheum" türüdür ve 1500 m yükseklikteki dağlık alanlarda görülür. Suriye ve