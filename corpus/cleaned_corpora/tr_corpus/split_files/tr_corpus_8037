Fakat çok geçmeden imparator ile yaşlı vekilharç John İbelinli'nin arası açıldı. İmparator John İbelinli'nin Kıbrıs adasını idare etmesinin hukuksuz olduğunu ve adanın idaresinin kendine verilmesini talep etti. Fakat bununla da kalmayıp bu adayı idare ederken John İbelinli'nin edindiği kazanç ve servetin hukuken bir yolsuzluk olduğunu ve bu yolsuzluğa ceza olarak Beyrut'un idaresinin de imparatora geçmesi gerektiğini iddia etti. Beyrut'un da kendi idaresine verilmesini talep etti. Fakat John İbelinli imparatora bunda hatalı olduğunu bildirdi. Kıbrıs Krallığı ve Beyrut'un vasal olarak bağlı olduğu Kutsal Kudüs Krallığı'nın uluslararası hukuk kurallarına göre hukukları, kanunları ve hukuk kurumları birbirinden ayrı ve farklı iki değişik ülke olduklarını Kıbrıs'ta naip olarak yapılan idarede bir suistimal varsa bunun Beyrut'taki idareye hiçbir şekilde uluslararası hukuken ilişkili olamayacağını imparatora açıkladı . Bunun için imparatorun Kıbrıs ülkesi idaresinde suistimal olduğu için Beyrut ülkesi idaresini cezalandırmaya hakkı olmadığını anlattı. Bu hukuki çatışma bu yeni Haçlı Seferi'nin gelişmesinde aksi ve fena bir rol oynadı. O zamana kadar Kutsal Kudüs Krallığı tarihinde güçlü roller oynayan ve çok itibarlı olan John İbelinli ve ailesi İmparator'un bu aksi ve hatalı tutumu ve hareketi yüzünden ona düşman olup İmparatorun tedbir ve politikalarına devamlı olarak karşıt oldular. Kıbrıs'tan ayrılan II. Freidrich 7 Eylül 1228'de Akka'ya çıktı. Eyyubiler Mısır Sultanı, imparatorun 1228'de Akka'ya gelmesinden hiç hoşnut olmamıştı. Beşinci Haçlı Seferi ordusuna ve imparatorla yazışması sırasında Suriye'de kardeşi Muazzam sultandı ve jeopolitik olarak Kudüs ve bir Kudüs koridorunun Haçlılara verilmesi uygun görülmekte idi. Fakat 1227'de, imparator Friedrich Filistin'e yeni vardığında, Eyyubiler Suriye Sultanı Muazzam ölmüştü. Yerine Eyyubiler Suriye Sultanı olarak 20 yaşında olan oğlu Nasır Davud geçmişti. Nasır Davud, Suriye ileri gelenlerinin telkin ve tavsiyeleri altında kaldı ve Nablus ile Kudüs'ü elinde bulunduran amcası Mısır Sultanı Kamil bin Adil ile ihtilaflı duruma girdi. Sultan Kamil bin Adil yeğenini zayıf ve tecrübesiz bir hükümdar olarak görmekte idi. Bu nedenle bir Kudüs koridoru ile Kudüs'ün Haçlılara terk edilmesinin jeopolitik nedeni ortadan kalkmış görünmekte idi. Diğer taraftan İtalya'da imparatorun kayın pederi olan Jean Brienneli Papa'nın Sicilya Krallığı üzerinde gözü olduğunu öğrenmişti. 1227'de papa III. Honorius beklenmedik şekilde ölünce yerine Papa IX. Gregorius geçmişti. Yeni Papa Sicilya'yı eline geçirme amacıyla Jean Brienneli'i açıkça desteklemeye başladı. II. Friedrich Filistin'de Haçlı Seferi'ni geride bırakıp şahsi şeref ve itibarının büyük bir kısmını kaybetme bahasına Sicilya Krallığı'na dönmeyi düşündüğü bildirilir. Fakat kış havasında Akdeniz'in geçilmezliği yüzünden bu imkân dahilinde değildi ve bu nedenle Filistin'de harekata devam etti. İmparatorun yanında getirdiği askerlerin en önemli kısmı 500 ağır süvari şövalyeler idi. Fakat Papa tarafından aforoz edildiği için bunların kendine ne kadar itaatkar olacakları hakkında şüpheleri olduğu aşikardı. İmparator bu orduya ödeme yapmak için sahip olduğu hazır fonları bulunmamakta idi ve büyük borç altına girmesi gerekmişti. Akka merkezli Kudüs Krallığı hükûmet idaresi ve Katolik kilisesinin Kudüs Patrikliği de Friedrich'e verecekleri destek üzerinde ayrılığa düşmüşlerdi. Friedrich'in Papa tarafından aforoz edilmesi haberi Filistin'e eriştiği için Katolik Kilisesi bürokrasisi ve Kudüs Katolik Patriği "Gerald Lozanlı" Frederich aleyhindeydiler. Töton Şövalyeleri Freidrich'in lehindeydi. Tapınak Şövalyeleri ve Hospitalier Şövalyeleri'nin tutumları daha karışıktı. Papanın aforozu nedeni ile Freidrich'in ordusuna doğrudan doğruya katılamadılar; fakat Friedrich'in ordusu Müslümanlara karşı harekata geçtiği zaman, ordu komuta heyetinden gelen emirlerde Friedrich'in ismi bulunmazsa veya çıkartılmış ise, bu emirlere uymayı kabul etmişlerdi. Doğu Akdeniz'de yerleşmiş Frank asillerin tutumları da karışıktı. Önce imparatoru gayet sevinçle karşılamışlar ve onun emrinde askeri sefere amade olduklarını ona bildirmişlerdi. Fakat zaman geçtikçe İmparatorun askeri harekatı merkezileştirmesi ve harekatın tek elden imparatorluk düzenine ve planlarına göre uygulanması bu Frank asillerini imparatordan gocunurdu. Özellikle imparatorun Kıbrıs'ta John İbelinli'ye karşı tutum ve davranışı hakkında ve bu asillerin uydukları ülke hukuk, kanun, kaide ve devlet idare şekillerine karşı imparatorun gayet antipatik olması hakkında haberler yayıldıkça bu kesimler imparatora karşı daha soğuk ve çekingen durmaya başladılar. Freidrich emrinde bulunan kendi ordusu ve kendine gizliden uyan tarikat şövalyeleri ordusu ile birlikte Kudüs'ün tekrar alınması için Eyyubilere karşı yapmak istediği harekatın başarılı olması için yeter sayıda askeri bulunmadığını ve Eyyubiler devletine askeri savaşla Kudüs'ü geri alamayacağını bilmekteydi. İmparator tekrar Kudüs'ün Hristiyanlar idaresi alınması için barışçıl diplomatik yolu kullanması gerektiğini ve Sultan'la yazışmalarından bunun imkân dahilinde olduğunu da bilmekteydi. İmparator ile Sultan Kamil karşılıklı barış müzakerelerine girişebilmek için İmparatorun askeri gücünü göstermesi ve bunun Sultan Kamil ve Yakın Doğu Müslümanları için büyük tehlike doğuracağının herkese açıkça gösterilmesi gerekmekteydi. Her ne nedenle olursa olsun, Kasım 1228 ortalarında İmparator Haçlı ordusu ile Akka'dan sahilden güney'e Yafa mevkiine indi. Aralık'ta ise bu mevkideki daha önceden Haçlıların eline geçmesini önlemek için Eyyubiler tarafından yıkılmış bulunan Yafa kalesi mevkiini eline geçirip burada bulunan eski kaleyi tekrar korunaklı hale getirmeye uğraşmaya başladı. Haçlıların bu mütecaviz ilerlemesi ve Yafa kalesini yeniden kurmaları Sultan Kamil tarafından büyük bir endişe ile karşılandı ve Sultan Kamil Batı Avrupa'nın en güçlü hükümdarı olan İmparator ile çok uzun ve çok ciddi askeri çarpışmaların olasılığı hakkında kendine yardıma gelen ve gelebileceklere haberler gönderdi. Bundan birkaç hafta sonra daha hiç çarpışmalar olmadan bir yeni barış metni hazırlanmıştı ve bu barış 16 Șubat 1229'da imzalanıp yürürlüğe konuldu. Bu barışın şartları şunlardı: 17 Mart 1229'da İmparator II. Friedrich Kudüs'e şahsen gidip Hristiyan kutsal yerlerini gezip ziyaret etti. Bu Kudüs gezileri sırasında Tapınak Tepesi'nde İmparator II. Friedrich ile Eyyubiler Mısır Sultanı Kamil bin Adil şahsen görüşüp karşılıklı konuşmalar yaptılar. II. Friedrich 18 Mart günü İsa'nın mezarı bulunan Kutsal Kabir Kilisesi'inde bir taç giyme töreni ile taç giydi. Bu törenin anlamı hakkında epeyce tartışma ortaya çıkmıştır. İmparator hala Papa tarafından aforoz edilmiş bir kişi idi ve bunun için Katolik Kudüs Patriği olan "Gerald Lozanlı" ne bu ziyaretlerde ne de taç giyme töreninde imparatora refakat etmişti. İmparatora hangi devlet tacının giydirildiği de tartışmalıdır. Günümüz tarihçilerinin çoğu bunun İmparatorluk tacı olduğuna hemfikirdirler. Fakat sadece ima için olsa bile, Kutsal Kudüs Krallığı tacı olması da olasıdır ve bu halde II. Friedrich Kudüs üstünde hükümdarlık hakkını ilan etmekteydi. Fakat Friedrich'in Kutsal Kudüs Krallığına hukuken hakkı bulunmamaktaydı. Hukuken Kutsal Kudüs Kralı, Maria Monferratlı ve Jean Brienne'in torunu olan ve 1228'de Friedrich'in Sicilya'dan ayrılmasından hemen önce doğan ve Kutsal Kudüs Kralı hakkı olan karısı (ve doğumdan sonra ölen) Yolande'nin tek oğlu olan II. Konrad Kudüslu (veya İV. Konrad Almanyalı] idi ve II. Freidrich onun olsa olsa naibi idi. Fakat bu taç giyme ile imparator Avrupa'da papalığa ve Doğu Akdeniz'de kendine karşı olanlara bir iktidar gösterisi yapmış olmaktaydı. II. Friedrich İtalya'da bir Papalık Devleti ordusu başında bulunan kayın pederi "Jean Brienne"'nin bir sefere çıkıp İmparator'un idare ettiği İtalya topraklarına el koyduğunu öğrendi. Bu yeni Papalık istila tehdidine karşı koymak için imparatorun mutlaka şahsen İtalya'da bulunup işlere el koyması gerekmekteydi. Bu nedenle II. Friedrich 1 Mayıs 1229'da Kudüs'ten ayrıldı ve Akka, Limasol yolu ile 10 Haziran 1229'da İtalya'da Brindisi limanına ulaştı. Fakat bir çocuk doğurduktan sonra hemen ölmüş olan karısı İsebella/Yolanda dolayısıyla Kudüs Krallığına olan meşru iddiası nedeniyle bu Krallığı büyük bir keşmekeş içinde geride bıraktı. Doğü Akdenis'te bulunan Kıbrıs Krallığı ve Kudüs krallığı'nda Friedrich'in adamları ile yerel Haçlı asiller arasında dök geçmeden "Lombardlar Savaşı" denilen bir iç savaş başladı. II. Friedrich'in Altıncı Haçlı Seferinde hiç kan dökülmeden Kudüs'ün Haçlılara eline geri verilmesini sağlaması Avrupa'nın çoğunluk zümrelerinde prestijini artırdı. Fakat II. Friedrich bu başarıyı Papa'nın kendisini hala aforoz etmiş iken yaptığı için Katolik Kilisesi papazları ve bürokrasisi imparatora nefretle bakmaktaydılar. Fakat birçok Hristiyan tarikat mensubu (bunlar arasında Gezici Joachimit keşiş vaizleri ve Fransikenlar) İmparator lehindeydiler ve Papaların onu aforoz etmesini uygun görmemekteydiler. İmparator Friedrich Haçlı Seferinde iken Sicilya ve güney İtalya'daki arazileri için geride bıraktığı kral naibi olan "Rainald Spoletolu" İtalya'da Marche bölgesine ve Spoleto Düklüğü'ne askeri hücumlarda bulundu. Papa IX. Gregarius yeni bir ordu toplamak için finansman sağladı ve bu ordunun başına II. Friedrich'in kayınpederi eski Kudüs Kralı olan Jean de Briennes'i geçirdi. 1229'da bu ordu güney İtalya'ya taarruza geçti. Bu Papalık ordusu Montecassino'da Sicilya ve imparatorluk ordularının direnişini kırdı ve güney İtalya'da Apulia bölgesini işgal etti. Fakat Haziran 1229'da imparator Akka'dan apartopar gemiyle ayrılıp Brindisi limanına geldi. Ordusunun başına geçerek Papalık ordusunu işgal etmiş olduğu arazilerden geri püskürttü ve kendisine karşı isyan etmiş olan yörel asilleri tutuklayarak mahkemelerde cezalandırılmalarını sağladı. Fakat Papalık Devleti'nin sınırları içine girmekten kaçındı. Bu savaş, 1230 yazında Papa IX. Gregarious ile İmparator arasında imzalanan yeri bir "San Germano Antlaşması" ile sona erdirildi. Papa imparatoru bu antlaşma ile aforozlu olmaktan affetti. Ek olarak antlaşma ile Papalık Devleti ile olan eski sınırlar geri getirildi ve II. Friedrich Sicilya'daki Katolik Kilisesi hakkında Papa'ya bazı yeni imtiyazlar sağladı. İmparator II. Freidrich ile Papa IX. Gregarious Anasagni'de karşıkarşıya şahsen buluştular. Ayrıca Ağustos 1231'de İtalya'daki arazilerinin yörel idari ve politik problemlerini çözümlemek için II. Friedrich "Melfi Esas Kanunları" adlı yerel bölge ve asillerin haklarını düzenleyen bir sıra kanun yayınladı. Diğer taraftan II. Friedrich Almanya'da bulunan arazileri ve Alman yerel presleri hakkında daha zor problemlerle karşılaştı. Almanya'ya naip ve Almanya Kralı olarak göndermiş olduğu, 1211'de Sicilya'da II. Friedrich'in birinci karısı olan Konstanza Aragonlu'nun oğlu olarak doğmuş olan VII. Heinrich Alman prensleri ilen onların imtiyazları konusu üzerinde çok agresif tutumu dolayısıyla anlaşmazlığa düşmüştü. Alman Prensleri direnişe geçince sonunda VII. Heinrich onların tüm isteklerini kabul eden "Statütüm in favorem principum (Prenslerin Lehine Kanunlsr)" adli bir antlaşma ile imparatorun Almanya'daki imtiyaz ve iktidar gücünü gayet kısıtlayan bir kanunu Worms'te yapılan müzakerelerden sonra kabul etmek zorunda kalmıştı. 1232'de II. Friedrich Aquieia'da oğlu VII. Heinrich ile bir görüşme yapmayı talep etti. Bu görüşmede VII. Heinrich çaresislik ile bu kanunlara ve imparatorluk haklarının kısıtlanmasını zorla kabul ettiğini babasına bildirdi. Sonunda II. Friedrich de "Statütüm in favorem principum" antlaşmasını kabul etti. VII. Heinrich babasıyla bu görüşmesinden sonra Almanya'ya döndü. Ama babası II. Friedrich'in isteklerine tamamen zıt olarak Alman Prensleri aleyhine bir politika ve politik tedbirler uygulamaya koyuldu. II. Frieddirch kendine itaat etmeyen oğlunu durdurmak için önce Papa IX. Gregarius ile görüşerek Temmuz 1234'te oğlu VII. Heinrich'nin Papalık tarafından aforoz edilmesini sağladı. VII. Heinrich babasının Almanya'ya bir ordu ile gelmesini önlemek için bir sıra tedbir aldı. Önce Almanya'da kendine müttefik, babasına aleyhtar olacak, prens hükümdarlar bulmaya çalıştı. İtalya ve Almanya arasındaki Alp Dağları geçitlerini babasının ordusuna kapamak için Lombardiya şehirleri ile ilişkilere girişti. Fakat II. Friedrich Mayıs 1235 yanında bir ordu olmadan Almanya'ya geçmeyi başardı. Oğlu Heinrich ile Worms'ta görüşerek onun Almanya Krallığı tahtından feragat etmesini ve kendinin sahip olduğu bütün Almanya arazilerini elinden çıkarmasını zorla sağladı ve sonunda da onu tutuklattı. Aynı yıl Almanya'da bulunan İmparator aleyhine olan Gelfler ile imparatorun Hohenstaufen hanedanını tutanlar arasında bir barış sağlandı. 1160'de Baverya ve Saksonya Düklüğü görevinden hal edilmiş olan ve Aslan Henry'nin torunu olan Otto, Çocuk adlı hükümdar prens Friedrich'in arazilerini geri verdi ve Friedrich de Otto'dan gasp etmiş olduğu arazileri ona geri verdi. 1180'de itibaren Alman imparatorluk aleyhtarı olan ve asillik unvanları ile sınıfları belirsiz olan Gelflerin hukuki statüsü ve kendilerine ait olan, ama sahipliği hukuken belirsiz olan, araziler yeni kurulan Brunswick-Lunnebrg Düklüğüne bağlandı. İmparator Friedrich için Lombariya'daki durum problemli idi. 1233'te İmparatorun Lombardiya üzerindeki imparatorluk otoritesinin (o zaman bir şehir ayaklanması ile Roma'dan kovulmuş olan) Papa IX. Gregorius yardımı ile tekrar yenilenmesi için yaptığı girişimlerin hepsi sonuçsuz kalmıştı. Friedrich Alplerin kuzeyinde barışı sağladığı için Lombardiya'da isyancı şehirlere karşı kullanıp onların isyanlarını bastırmak üzere Alman prenslerinden bir büyük ordu toplayabildi. Bu büyük Alman ordusu ile Alplerden güneye Lombardiya'ya inmeye başladı. Papa Gregorius bu Alman ordusunun İtalya'ya girmesini önlemek için çeşitli diplomatik girişimlerde bulundu ise de bunlar başarısız kaldı. Bu güneye inişte Friedrich ordusunun bir kısmı ile Avusturya Dükü II. Friedrich'in çıkardığı isyanı bastırmak için geçici olarak hedefinden ayrılmak zorunda kaldı. Friedrich Şubat 1237'de Viyana'da 9 yaşında oğlu olan Conrad'ın Romalılar Kralı olarak taç giymesi törenine katıldı. Lombardiya şehirleri, Papalık ve imparatorluk diplomatları bu İtalya'ya müdahalenin nedenlerini ortadan kaldırmak için diplomatik konuşmalar yapmaktaydılar. Fakat bu konuşmalar bir sonuç vermedi. Freidrich Verona[] üzerinden ordusu ile İtalya'ya girdi. Kasım 1237'de Lombard Birliği orduları ile imparatorluk ordusu arasında yapılan Cortenuevo Muharebesi imparatorluk ordusu tarafından kararlı olarak galibiyetle sonuçlandı. Freidrich'in bu galibiyetini kutlamak için Cremona'da organize edilen antik Roma İmparatorları için yapılan Zafer Alayına benzetilen bir gösteri yapıldı ve bu gösteride bir (sonradan Roma komününe gönderilen) "dört tekerlekli savaş sunağı arabası (carroçio)" ve bir fil'de gösteriye katıldı. II. Friedrich bu galibiyetinden sonra Lombard Birliği şehirlerinden barış yapmak için müzakereler yapma teklifleri aldı. Hatta Milano şehri yöneticileri bu barış yapma müzakereleri için teklifleri yanında imparatora büyük miktarda para da göndermişlerdi. Fakat Friedrich bu isyancı şehirlerin kayıtsız şartsız teslim olmalarını isteyerek barış yapmak için müzakereler tekliflerinin hepsini geri çevirdi. Tarihçiler imparatorun bu tutumunu sahip olduğu gücü yanlış değerlendirmesinde bulurlar. II. Friedrich'in nefretinin muhakeme yeteneğini zehirlemesi ve olası tüm barış için müzakereler yapma tekliflerini geri çevirmiş olması ciddi tarihi öneme sahip bir andır. İmparatorun şehirlerden gelen bu gayet rasyonel teklifleri reddetmesi Milano, Brescia, Bologna ve Piacenza şehirlerinin imparatora karşı daha da fazla azimle direniş yapmalarına neden oldu. İmparator bu sırada Brescia şehrini kuşatma altına almıştı. Fakat Brescia'nın gayet gayretle direnişte bulunması Ekim 1236'de Brascia kuşatmasını kaldırmasına neden oldu. Bu sıralarda çeşitli düşmanları Friedrich'i yakalayıp kaçırmak için çeşitli planlar yaptılar ama hiçbirisi icraya koyulamadı. 1239'da II Friedrich ve saray maiyeti Padova'da iken Papa IX. Gregorius'un kendini aforoz ettiğinin haberini aldı. Buna imparatorun karşılığı önemli Katolik keşiş tarikatları olan Fransiskanlar ve Domikanlar tarikatlarının Lombardiya'da bulunmalarını yasaklamak oldu. Oğlu olan Enzo Sardunyalı'yı da Kuzey İtalya için İmparatorluk Valisi olarak atadı. Çok geçmeden Enzo Sardunyalı ismen Papalık Devleti'ne bağlı olan bazı şehir ve bölgeleri işgal edip kendi arazilerine bağlamaya başladı. Bunların başında Romagna, Marcha ve Spoleto Düklüğü gelmekte idi. Friedrich, Venedik Cumhuriyeti'nin imparatora karşı gelip Sicilya'ya bir gemi filosu gönderdiği bahanesi ile Venedik'i eline geçirip bu eski Cumhuriyeti ortadan kaldıracağını tehdit etti ama böyle bir tehdidi gerçekleştiremedi. 1239'un Aralık ayında imparator Roma üzerine bir askeri sefere koyuldu. Önce Toskana'nin bir kenarında diğer kenarına geçti ve bir zafer kazanmış tutumla Folignio'ya girdi. Oradan Viterbo üzerine gitti ve bu kaleyi kuşatmaya aldı. Buradan Roma üzerine yürümek bu şehri zaptedip üs yapmayı hedeflenmişti ve böylece antik Roma İmparatorluğu'nun eski ihtişamını tekrar restore etme hevesine kapılmıştı. Fakat Viterbo kuşatması pek etkin olmadı ve beklediği gibi kolay olmadı. Şehir direniş göstererek imparatora teslim olmadı. Freidrich Güney İtalya'ya döndü. Bu yolda iken bir Papalık Devleti şehri olan Benevento'yu eline geçirdi ve şehri talan etti. Papalık Devleti ile yapılan barış müzakereleri de sonuçsuz kaldı. Bu sırada Ghibellinolar (imparatorluk taraftarı) şehir olan Ferrara'da imparatorun Alman ordusu tarafından ele geçirilmişti. Friedrich bu sefer hedefini kuzeydoğu İtalya'ya çevirdi. Ravenna şehrini eline geçirdi. Uzun bir kuşatmadan sonra Faenza'da imparatorluk tarafından zaptedildi. Faenza'ya yakın ve rakip olan Forli şehri Ghibellino yani imparatorluk taraftarı, olmakta devam ettiği için kendilerine rakip olan Faenza şehrinin kuşatılıp İmparatorluk eline geçmesinde imparatora sadık olmaya devam ettiler. Bu nedenle Forli'ye verilen imtiyazlar arasında Forli şehrinin armasına bir Hohenstaufen kartal sembolünün konulması izni verildi. Bu gelişme İtalya'daki bağımsız şehir-devletlerinin daha yüksek bir siyasi seviyede olan İmparatorluk ile Papalık arasındaki rekabeti nasıl maksimum bir şekilde kendi yararlarına kullanmaya hazır olduklarına iyi bir örnek olmaktadır. Papa IV. İnnocentius bu sefer İtalya'da bir Konsil toplama için girişimde bulundu. Fakat Ghibellinolar (imparatorluk taraftarı) olan Pisa Cumhuriyeti papanın bu girişimi sıfıra indirmeyi hedeflendi. Genova'dan Roma'ya deniz yoluyla yüksek kilise mensuplarının getirilmesi İmparatorluk tarafından yasakladı. Pisa Cumhuriyeti gemileri bu güzergahta yakaladıkları yüksek kilise mensuplarını tutuklamaya başladı. Ceneviz Cumhuriyeti ise gemileriyle yüksek kilise mensuplarını Liuürya'da Roma'nın liman şehrine getirmekte ısrar eti. Bu nedenle 1241'de yapılan Pisa Cumhuriyeti ile Ceneviz Cumhuriyeti arasında Meloria Deniz Muharebesi (1241) (veya Giglio Deniz Savaşı) çıktı. Pisa'dan kırk kadırga ve Sicilya'dan 20 kadırgadan oluşan ve Ugolino Buzaccherini tarafından komuta edilen Imparatorluk-Pisa filosu Montecristo ve Gıglio adaları arasında dinsel papazlar ve eşyaları ile dolu olan 27 kadırgalık Ceneviz filosunu pusuya düşürdü. Yapılan çok şiddetli deniz savaşında Cenevizliler yenik düştü. 21 Ceneviz kadırgası imparatorluk ve Pisa filosu eline geçti. Bu Ceneviz filosunda Konsil toplantısına gitmek üzere seyahat eden kilise adamlarının çoğu da esir alındı. Bundan sonra Papa konsil toplama girişiminden vazgeçti. İmparator Friedrich de Papalık taraftarlarının bu deniz savaşı yenilgisinden sonra Papalık Devleti içinde bulunan Umbria bölgesine bir akın tertip etti ve bu bölgeyi yakıp yıkıp talan etti. Sonra Roma'ya hücum etmek için Grottaferrata'ya saldırıp bu şehri tamamıyla tahrip etti. 22 Ağustos 1241'de Papa Gregorius oldu. İmparator Freidrich'de hücumlarının Katolik Kilisesi'ne değil de onu kötü yöneten Papa'ya karşı olduğunu vurgulamak için askerlerini Roma yolundan geri çekti ve Capua zindanında tutuklama altında bulundurduğu iki Kardinalı de serbest bıraktı. Fakat bu jestler Roma'daki Papalık yönetimi ile İmparatorluk yönetimi arasındaki çatışma atmosferini değiştirmedi. Papalık Devleti ordusu Tivoli'de bulunan İmparatorluk askeri garnizonuna saldırıda bulundu. İmparator çok geçmeden Roma'ya girdi. 1242 ve 1243 yılları Papalık güçleri ile İmparatorluk güçleri arasında karşılıklı çatışmalarla geçti. 25 Haziran 1243'te IV. İnnocentius adını alan yeni bir papa seçildi. Yeni Papa İtalya'da bulunan geleneksel imparatorluk taraftarı ailelerden önemlilerinden birinin mensubu idi. İmparator Friedrich'in mahiyetine bulunan İtalyanlar arasında yeni Pap'nin yakın akrabaları bulunmakta idi. Bunun için önceleri imparator bu yeni papa seçimini sevinçle karşıladı. Fakat çok geçmeden anlaşıldı ki yeni Papa imparatorun gayet ciddi ve çetin bir aleyhtarı hatta düşmanı idi. Papalık ile imparatorluk taraftarları arasında konuşmalar 1243 yazında yapılmaya başlandı. Fakat İtalya'da siyasi durum Viterbo'da entrika çevirmekten hoşlanan yerli kardinal Ranier Çapocci'nin tahrikleri ile imparatora karşı bir isyan başlayınca değişti. Freidrich Roma yakınlarında bulunan gayet stratejik ve gayet korunaklı bir mevki olan Viterbo'yu Papalık güçlerine bırakma imkânı bulunmamakta idi ve bunun için Viterbo hemen kuşatma altına alındı. Papa İnnocientius ayaklanmacıları bir baris anlaşması imzalamaya inandırdı; ve buna uyan Friedrich imparatorluk garnizonlarına şehirden çekilme emri verdi. Ama 13 Kasımda yerli kardinal Ranieri Çapocci halkı kışkırttıp çekilmekte olan imparatorluk birliklerine saldırmalarını sağladı ve imparatorluk birlikleri büyük zayiat verdiler. Bu İmparator Friedrich'i gayet çok kızdırdı. Yeni Papa iyi bir diplomattı ve imparatorun kızgınlığına rağmen onu barış anlaşması imzalamaya ikna etti. Fakat bu barış anlaşması da hemen bozuldu. Tam bu sırada yeni Papa kendinin gayet usta bir Guelfo siyasetçisi olduğunu açığa çıkarttı. Roma'da bulunan kardinallerin çoğunluğu ile birlikte Papa limanda bulunan Ceneviz gemilerine binip Ligurya'ya gitmek üzere Roma'dan kaçıp ayrıldılar ve Ligurya'da 7 Temmuz'da karaya çıktılar. Papanın hedefi Lyons'a gitmekti. Burada 24 Haziran 1245'ten beri bir Katolik Kilisesi Konsil'i toplantı halinde idi. Papa geldikten sonra bu Konsil'un uzlaştırıcı çareler ile Kilise-İmparatorluk ayrılığının çözebileceği kabul edilmekte idi. Fakat Kardinal Raineri yine duruma müdahale etti. Bir seri İmparator'a hakaret eden tez-broşür yazarak Konsil'e katılanları imparator aleyhine kışkırttı. Bu hakaret dolu tez-broşürler içinde, imparatoru kilise doktrinlerine delalet eden bir İsa aleyhytarı kişi olarak nitelendirmekte idi. Bu müdahale sonunda Konsil'de de imparator Friedrich aleyhinde olan kararlar oybirliği ile verildi. Bir ay sonra Papa İnnocentius bir papalık fermanı yayımlayarak Friedrich'in Katolik Kilisesi tarafından Kutsal Roma İmparatorluk tahtından indirildiğini ilan etti. Bu fermanda imparator hakaret dolu niteliklerle tasvir edilmekteydi. Bunlar arasında "Babıl Sultanı'nın dostu olduğu"; "Arap Sarazen geleneklerini sarayına uyguladığı"; tıpkı Katoliklerin nefret ettikleri saptırılmış Ortodoks inançlı Bizans imparatorları gibi "siyahi hadim harem ağaları tarafından korunup savunulan genç cariyelerle dolu bir harem" idare ettiği ithamları bulunmakta ve İmparator Friedrich Hristiyan dininden çıkmış olan bir dinsiz olmakla nitelendirilmekte idi. Papa bundan sonra Thugania Kontu olan Heindrich Raspe'nin Kutsal Roma İmparatorluk tacına rakip olmasını kabul etti. Bununla da kalmayıp Friedrich'in yakın arkadaşı olan ve Papa'nın kayınbiraderi olan Orlando de Rossi'ye destek sağlayarak Friedrich ve oğlu olan Enzo'nun aleyhinde onları öldürmek hedefi bir komplo hazırlanmasına ortak oldu. Friedrich'e komplo hazırlayanların plan ve isimleri Caserta Kontu tarafından herkese açıkça ifşa edildi. Bu komplocuların sığınmış oldukları Altaviilla Silentia adlı şehir imparator taraftarları tarafından ele geçirildi ve tahrip edilip yerle bir edildi. Bunların eline geçen açıkça suçlu olan komplocular kör edildiler, elleri kolları kesildi veya asılıp idam edildiler ya da diri diri yakıldılar. Kardinal Ranieri komutasındaki bir Papalık ordusu Sicilya'ya hücum etmek için Roma'dan yürüyüşe çıktı. Ama bu Papalık ordusu Spello'da Spelotto İmparatorluk Valisi olan Marino Ebolili tarafından mağlup edilip dağıtıldı. Papa İnnocentius Almanya'ya gayet büyük finansal fonlar yollayarak Almanya'dan Friedrich'e gelen mali kaynakları kesmeye girişti. Almanya'da Katolik kilisesinin önemli idarecileri olan Köln Başpiskoposu ve Mainz Başpiskoposu da Friedrich'in imparatorluktan azledilidiğini ilan ettiler. Toplanabilen İmparatorluk Diyet mensupları Mayıs 1246'da Heindrich Raspe'yi Almanya Kralı ilan etti. 5 Ağustos 1246'da Heindrich Papa'nın sağladığı fonlarla kiralayıp donattığı ticari askerlerden oluşan bir ordu ile Frankfurt civarında Friedrich'in oğlu olan Conrad'ın ordusunu mağlubiyete uğratti. Buna karşılık Friedrich Güney Almanya'da pozisyonunu hiçbir varıs erkek çocuğu olmadan ölen Avusturya Düklüğü arazilerini de alarak güçlendirdi. 1247 yılında ise Papa'nın Almanya kralı olarak empoze ettiği Heindrich Raspe öldü. Yerine Papa Hollanda Kontu II. William'ı Almanya Kralı olarak empoze etmeye çalıştı. Şubat ve Mart 1247'de İmparator Friedrich İtalya'da durumunu pekiştirmek amacı ile Terni'de bir diet toplattı. Bu diyette İmparator Friedrich'in yandaşları Kutsal Roma İmparatorluğu'na dahil olan devletlerin başlarına getirildiler. İmparator oğlu olan Manfredo'nun IV. Amadeus Savoyalı'nin kızı ile evlenmesini sağlayarak Montferrato Markizinin kendine biat etmesini sağladı. Buna karşılık Papa İnnocentius Fransa Kralı IX. Louis'den destek istedi. Fakat IX. Louis imparator Friedrich'in arkadaşı idi ve imparatorun Avrupa'da bir barış istediğine inanmıştı. Papa Ottaviano değli Ubaldını komutanlığı altında bir büyük Papalık ordusunu Lombardiya üzerine gönderdi ama bu ordu Lombardiya'ya yetişemedi. Buna karşılık İmparator gayet büyük bir ordu ile Lombardiya'ya girdi ve Torino'da bir diyet topladı. Hiç beklenmedik bir olay durumu dramatik olarak değiştirdi. Haziran 1247'de önemli bir Lombard şehri olan Parma imparaorluk memurlarını şehirden atarak Papalık yanlısı Guelfo'lar tarafına geçtiğini ilan etti. Enzo bu şehirde bulunmamaktaydı ve alabileceği tek tedbir babasından asker destek istemek oldu. Babası II. Friedrich ordusu ve yakın dostu olan Verona tiranı olan III. Ezzelino de Romano ile şehir önüne geldi ve şehirdeki kendi aleyhinde olan ayaklanmacılara karşı şehri kuşatmaya aldı. İmparator şehir içinden kuşatma altında bulunanlarının açlıktan göçüp fikirlerini değiştirip İmparator'a teslim olana kadar şehri bloke etmeye hazırdı. Friedrich şehrin surlarını kapsayan ve "Vittoria" adını verdiği tahtadan duvarlar yaptırdı ve bu tahtadan duvarların bir kısmını kendinin ikamet etmesi için bir tahta konak halinde kurdurdu. Bu tahta konak içinde etrafındaki maiyeti, cariyeleri ve hazinesi ile bir sarayda yaşar gibi yaşamaya başladı. Bu konaktan çok sevdiği bir spor olan sürek avı seferine istediği zaman çıkabilmekte ve etrafta bulunan av hayvanlarını spor için öldürmekte idi. 18 Şubata 1248'de imparator boyle bir sürek avai peşinde iken ve surlara ilgilenmemekte iken şehir içinde bulunan ordu bir huruç hareketi başlattı. İmparatorun ordugahı bu huruç edenlerin eline geçti. Hemen ortaya çıkan Parma Muharebesi'inden şehir ordusu galip geldi ve imparatorun ordusu hemen hemen tahrip edildi. Friedrich ordugahta sakladığı hazinesinin isyancılara kaptırdı. Bu hezimetten sonra imparatorun kendine karşı İtalya'da ayaklanmış olan şehir komünleri ve papa'ya karşı harekatta bulunacak imkânları kalmadı. Papa Sicilya adasına karşı bir haçlılar seferi organize etmek için planlara yapmaya başladı. Friedreich kendine ait olan İtalya bolegesne çekildi; yeniden asker toplamaya başladı ve bu yeni ordu askerlere savaş eğitimi verdirmeye gayret etti ve böylece eski siyasi ve askeri gücüne erişmeyi başardı. Fakat Parma Muharebesi ve imparatorun mağlubiyeti birçok İtalyan şehrinin gözlerini açtı ve imparatorluk rejiminin vergi ve asker toplama gücünün yükümlülüklerin sırtlarında taşımak istemeyen birçok İtalyan şehri İmparator aleyhinde olmaya ve İmparator'a direnmeye hazırlıklar yapmaya başladılar.. Bunların başında olan Romagna, Marche ve Spoletto şehirleri imparator tarafından ayrılıp onun aleyhtarı oldular. Şubat 1249'da II. Friedrich başnazırı ve baş danışmanı olan ve ünlü bir şair ve hukukçu olan Pier delle Vign'i kendi zimmetine para ve mülk geçirmek suçları ile itham edip onu görevinden attı. Bazı tarihçiler Pier'in İmparatora ihanet etme planları hazırlamakta olduğunu bildirmektedir. Matthew Parisli'nin anlatığına göre, İmparator bu yakın danışmanından bu ihaneti beklemiyordu ve bu komplo hakkında bilgi alınca ağlamıştı. Pier'in gözleri kör edildi; zincirlere vuruldu ve zindana atıldı. Bu halde iken Pisa'da, muhtemelen kendi-kendini öldürerek, hayatını kaybetti. Friedrich'i daha fazla şoke eden bir olay da aynı yılın Mayıs ayında gayrimeşru oğlu olan Enzio Sardunyalı'nın Bologna'lılar tarafından Fossalta Muharebesi'nde yakalanıp esir alınması idi. Yakalandığı zaman sadece 23 yaşında olan Enzo, Bologna'da bir konakta tutuklanmıştı ve 1271'de ölene kadar bu konakta tutuklu kaldı. Friedrich sonra "Richard Chietili" adlı diğer bir gayrimeşru oğlunu da kaybetti. Fakat imparatorluk içinde askeri çatışmalar devam etmekteydi. İmparatorluk Como ve Modena kalelerini kaybetti ama Ravenna şehrini eline geçirdi. Bir imparatorluk ordusu Kardinal Pietro Capossi komutasında Sicilya Krallığı'nı fethetmek için gönderildi. Ama bu ordu yolda iken 1250'de Marche bölgesinde yapılan Cıngoli Muharebesi'ni kaybetti ve dağılıp imha edildi. 1250'nin ilk aylarında hiç yılmaz bir kişi olarak tanınan Ranieri Viterbolu hayatını kaybetti. Aynı zamanda imparatorluğa bağlı paralı askerle birlikleri komutanları (condottiri) birlikleriyle Romagna, Marche ve Spoleto bölgelrini tekrar fethettiler. Romalılar Kralı unvanlı Alman IV. Conrad Almanya'da Hollandalı William'a karşı yaptığı muharebelerde birkaç önemli galibiyet kazandı. Fredriech bu askeri kampanyaların hiçbirine şahsen katılmadı. Hasta idi ve muhtemelen kendini devamlı olarak yorgun hissetmekteydi. İmparator hayatının son yıllarında kendine yapılanan ihanetler ve ortaya çıkan felaketlere rağmen 13 Arallık 1250'de Apulia bölgesinde (Torramaggiore arazilerinde bulunan) Castel Fiorentino şatosunda bir dizanteri hastalığı nöbetinden sonra Sisteriyen keşişi elbisesi giymiş bir şekilde yatarken gayet sakin olarak hayata gözlerini yumdu. Öldüğü zaman daha önce Avrupa'da çok üstün siyasi pozisyonu düşmanlarının karşı çabaları suretiyle uygunluğu soru götürebilir duruma gelmişti. Ama genel büyük siyasi şöhretinden daha hiçbir şey kaybetmemişti. Verasetine göre meşru olan oğlu Conrad'a İmparatorluk tacını ve Sicilya hükümdarlığını bıraktı. Diğer oğlu Manfred'e Taranto Prensliğini ve krallığının sivil hükûmet bürokrasini miras olarak verdi. Almanyalı VII. Henry'nin oğluna ise miras olarak Avusturya Düklüğü'nü ve Styria Sınır Kontluğu arazilerini bıraktı. Friedrich hazırladığı veraset belgesinde kendinin hayata iken Katolik Kilisesi'nden gasp edip eline geçirdiği arazi ve mülklerin tümünün Katolik Kilisesi'ne geri verilmesini; devlet hapishanelerinde bulunan tüm mahpuslara bir genel af uygulanıp hepsinin serbest bırakılmasını ve imparatorluk vergilerinin de İmparatorluk prestijine hiç zarar gelmeyecek bir şekilde ve bir limite doğru kısıtlanmasını ve böylece halka çok az bir yüküm olmasını miras etmişti. Fakat II. Friedrich'in ölümünden sadece dört yıl sonra esas varisi olan Conrad'ın ölmesi ile Hohenstaufen Hanedanı Batı Avrupa'da tüm siyasi iktidar gücünü kaybetti. Bundan sonra 1273 yılına kadar imparatorlukta tam bir fetret dönemi başladı. 1274'te de son direkt Hohenstauffen Hanedanı mensubu olan Enzo Bologna'daki tutuklanmış olduğu şatoda hayatını kaybetti. Bu dönemde bir efsane gelişti. Bu efsaneye göre Friedrich (ölmüş değil) ama derin bir uykuda bulunmakta idi. Kyffhuser Dağları altında bulunan yatakta idi ve bir gün bu derin uykusundan uyanarak tekrar ordusunu başına geçecek ve imparatorluğu yeniden kuracaktı. Zaman geçtikçe bu efsanenin kahramanı genel olarak değişti. Efsane kahramanı Friedrich olmaktan çıktı ve onun yerine bu efsanenin kahramanı büyükbabası olan Kutsal Roma İmparatoru olan I. Friedrich Barbarossa (Kızıl Sakal) oldu. Palermo Katedrali içinde bulunan II. Friedrich'in kırmızı porferi taşından yapılmış lathi, babası VI. Henri ile ve annesi Constance'ın yine taştan yontulmuş birlikte lahinin ve büyükbabası olan Sicilya Norman Kralı olan II. Rugerro'nun lathinin yanında bulunmaktadır. Diğer taraftan çok sonradan Baverayalı II. Ludwig'in yaptırmış olduğu tarihsel Almanya hükümdarlarını anma anıtı olan Walhalla Tapınağı'nda II. Friedrich'in büstü ana sunakta bulunmaktadır. Friedrich'in bir kadın düşkünü olarak adı çıkmıştı ve yasal ve gayri meşru çok sayıda çocuk bıraktı: II. Friedrich'in Bianca Lancia ile ilişkisi oldu (yak.1200/10-1230/46), bu muhtemelen 1225 yıllarında başladı Ondan üç çocuğu oldu: Gerard Damiano Gerard Damiano (d. 4 Ağustos 1928, Bronx, New York, ABD - ö. 25 Ekim 2008, Fort Myers, Florida) Amerikalı porno film yönetmeni. İtalyan kökenli Katolik bir ailenin çocuğu olarak doğdu. 6 yaşında babasını kaybetti, 17 yaşında A.B.D. Deniz Kuvvetleri'ne yazılarak 4 yıl askerlik yaptı ve bu arada edindiği bursla röntgen mütehassısı oldu. Bir süre New York'ta mesleğini icra ettikten ve kuaförlük yaptıktan sonra düşük bütçeli bir korku filmi çeviren bir arkadaşı aracılığıyla siname dünyasına girdi. 1972'de çağdaş porno film sektörünün öncülerinden ve klasiklerinden sayılan ""Deep Throat"" filmini yönetti. 1990'lara kadar sayısız porno filmine imza atti ve bunların arasında yine türün klasiklerinden sayılan ""The Devil in Miss Jones"" (1973) ve sadomazoşist temalı "'"The Story of Joanna"" (1975) filmlerini çekti. İlk filmi 2005 yılında ""Inside Deep Throat"" adıyla bir belgesel film haline de getirildi. Pek çok filminin pornografi içermeyen kısımlarında ""Albert Gork"", ""Al Gork"", ""Jerry Gerard"", veya ""D. Furred"" gibi isimlerle küçük roller de oynadı. 25 Ekim 2008'de Florida'da öldü. Bergland Bergland, Aşağı Avusturya'da Melk Bölgesi'ne âit bir beldedir. Yüzölçümüsü 33,91 km²'dir. Sathın %17,34'ü ormanlıktır. Bergland'ın bölümler şunlardır: Gumprechtsberg, Holzing, Landfriedstetten, Plaika, Ratzenberg ve Wohlfahrtsbrunn 1971 yılında, nüfusu 1.511'di. On yıl sonra Bergland'ta 1.528 kişi ikâmet ettiler. 31 Mart 2008'de, ahalisi 1.828 kiÅŸiydi. Bergland başkanı Franz Wieser'dir. (ÖVP) Maria Taferl Maria Taferl, Aşağı Avusturya'da Melk Bölgesi'ne âit bir beldedir. Yüzölçümüsü 12,19 km²'dir. Sathın %47,48'i ormanlıktır. 31 Mart 2008 tarihinde, ahalisi 852'ydi. Muhtarı veya belediye başkanı Herbert Gruber'dir. (ÖVP) Maria Taferl'de bir ilkokul müzesi vardır. İsevilik'te, Maria Taferl tanınmış bir hac yeridir. Maria Zell'le birlikte, Maria Taferl Avusturya'nın en meşhur ziyaret yeridir. Nissan Micra Nissan Micra (Japonca: 日産マーチ / Nissan March), Japon üretici firması Nissan'ın 1982'den beri ürettiği küçük sınıf otomobildir. Asya'da Nissan March ismiyle satılmaktadır. 2002 yılında piyasaya sürülen Nissan Micra "Red Dot Design" ödülünü almıştır. 3 ve 5 kapılı versiyonları bulunan Micra' nın en çok 1.2 litre benzinli otomatik versiyonu satılmaktadır. PÃ¶chlarn Pöchlarn, Aşağı Avusturya'da bir beldedir. Yüzölçümüsü 17,96 km²'dir. Toprağın %16,47'si ormanlıktır. Pöchlarn'ın bölümleri (Almanca: die "Katastralgemeinde") şunlardır: 31 Mart 2008'de nÃ¼fusu 3927'dir. Pöchlarn belediye başkanı Alfred Bergner'dir (ÖVP). Oskar Kokoschka, 1 Mart 1886 tarihinde burada dÃ¼nyaya geldi. Tikenlik Tikenlik, (Çince: 铁干里克乡) Çin'in Sincan Uygur Özerk Bölgesi'nin güneydoğusunda, Bayangolin Moğol Özerk İli'nin Çakılık İlçesi sınırları içinde bir yerleşim birimidir. DiÄŸer verilen isimler: Tikanlik, eski Tikenlik ve T'ieh-kan-li-k'o. Tikenlik Kuruk Dağları'nın güneyinde 1935 yılında Folke Bergman tarafından çizilen harita'da Tikkenlik ismi verilmiştir. Yerel halk Uygurlar bu bölgede çok sayıda tiken ve çalılar yetişdiğinden "Tikenlik" adını vermişlerdir. Denizden 836 metre yükseklikte konumlanan Tikenlik, 2000 yılında 4.457 nüfusludur. Güneyinde K'a-ti-k'o-a-li-k'o, kuzeyinde K'ang-ch'i-ao-tan, K'u-lan-ssu-k'u-erh-sa-k'o ve Ha-chich-k'o-pei-erh, doğusunda Tarim Erchang ("T'a-li-mu-erh-ch'ang") ile Tu-la-li gibi beldeler bulunur. Letters of Jonathan Oldstyle The Letters of Jonathan Oldstyle, Gent. (1802) Amerikalı yazar Washington Irving'in Jonathan Oldstyle takma adıyla yazdığı dokuz gözlem mektubundan oluşan derlemedir. Mektuplar ilk olarak Aaron Burr'un kısmen sahibi olduğu ve Irving'in kardeşi Peter'in editörlüğünü yaptığı politik eğilimli "New York Morning Chronicle"'ın 15 Kasım 1802 tarihli sayısında göründü. Mektuplar düzensiz aralıklarla 23 Nisan 1803 tarihine kadar basıldı. Irving'in sahneye çıkışı olan bu mektuplar, 19. yüzyıl başlarındaki New York'un ahlak, evlilik, giyim ve kültürünü hicveder. NakkaÅŸ Osman Nakkaş Osman Onaltıncı yüzyıl yarısı sonrası Osmanlı İmparatorluğu dönemi baş minyatürcüsü. Doğum ve ölüm tarihleri hakkındaki bilgiler zayıf olmakla birlikte onun çalışmalarının çoğu onaltıncı yüzyılın dördüncü çeyreğinin sonlarına tarihlenir. Nakkaş Osman'ın en iyi bilinen çalışması 1560- 1570 yılları arasına dayanan Firdevsi'nin "Şahname"'sinin Türkçeye tercümesidir. Resimlerle süslediği çalışmaları içinde "Zafername", "Şahname-i Selim Han" ve "Şehinşahname" sayılabilir O ayrıca Siyer-i Nebi'yi resimlerle süsleyen sanatçılardan biridir. 1388 yılında Muhammed'i destansı bir şekilde anlatan eser daha sonra 1595 yıllarında resimlerle tasvir edilmiştir"." Osman'ın tasvir stili "kolay anlaşılabilir, buna rağmen idrak türünden" olarak tanımlanır. Onun illüstrasyonları en küçük detaylara bile dikkat çeker ve olayları gerçekçi bir şekilde gösterir. Onun çalışmaları sonraki jenerasyon olan Osmanlı İmparatorluğu saray ressamlarını kendi çalışmalarından kaynaklanan önemli işler ile etkiledi. Orhan Pamuk'un Benim Adım Kırmızı adlı romanında kullanılan karakterlerden biridir. Romanda, gerçekte olduğu gibi Başnakkaş'tır. Romanın sonlarına doğru gerçek bir nakkaş gibi kendini kör eder. Ölümüyle Osmanlı nakşının bir devri kapanmış, nakış "Frenk usullerinin" tesirine iyice açık hale gelmiş ve bu da nakşın "resme" evrilmesine ve nakkaşın değer kaybetmesine yol açmıştır. Bu anlamda Nakkaş Osman, Osmanlı nakşının da sonunu temsil eder. Luftflotte 4 Luftflotte 4 (Hava Filosu 4), II. Dünya Savaşı'nda Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte 4, 18 Mart 1939'da Viyana'daki Luftwaffenkommando 4'ten kurulmuş ve 21 Nisan 1945'te lağvedilip Luftwaffenkommando 4 olduktan sonra Luftflotte 6'e bağlanmıştır. Filo ilk olarak Polonya Seferi sırasında Güney Ordular Grubuna hava desteği vermiştir. Filo Fransa ve İngiltere'ye karşı verilen savaşlara katılmadı. Yugoslavya'nın işgali sırasında filo Belgradı bombaladı ve 2 binden fazla sivilin ölmesine neden oldu Bu katliam nedeniyle 1947'de filonun o dönemki komutanı Alexander Loehr Yugoslavya'da çıkarıldığı mahkemece idam cezasına çarptırıldı ve 10 gün sonra idam edildi. Filo Barbarossa Harekâtı sırasında Güney Ordular grubuna havadan destek verdi ve lağvedilene kadar doğu cephesinde görev yaptı. Filo Stalingrad Muharebesi sırasında şehri Halı bombardımanı ile yerle bir etmiştir bu bombardıman sonucunda 40.000'den fazla Sivil ölmüştür. Robot engelleme standardı Robot engelleme standardı, (aynı zamanda Robot engelleme protokolü veya robots.txt olarak da bilinir) web böceği (ing web spawler) veya web örümceği (ing. web spider) gibi yazılımların web sunucularının kamuya açık bölümlerinin tamamına veya bir kısmına erişimini engellemeye yarayan bir standarttır. Genelde web sitelerini sınıflandırmak ve arşivlemek amacı ile arama motorları ya da düzeltilmiş kaynak kodları için site yöneticileri robotları kullanırlar. Robotlar bu işlem sonucunda web siteleri için site haritaları oluştururlar. Bir web sitesinin kodunda bulunan robots.txt isimli dosya, robotlara yaptıkları indeksleme çalışmalarında o sitenin tamamını veya belirli bir bölümünü indekslememesini (göz ardı etmesini) talep eder. Örneğin, web sitenizde arama motorunda çıkmasını istemediğiniz mahrem bilgiler olabileceği gibi ya da sitenizdeki belirli bir içeriğin arama motorlarında çıkmasının sitenin bütününü yanlış tanıtacağı ya da yanlış anlaşılmalara yol açabileceği durumlarda olabilmektedir. Bu gibi durumlar dosyanın kullanım amaçlarından bazı örneklerdir. Ana domain ile beraber birçok alt-domain'i bulunan web siteleri için, her bir alt-domain kendine ait bir robots.txt dosyasına sahip olmalıdır. Örneğin; example.com domain'i kendine ait bir robots.txt dosyasına sahipse, fakat a.example.com altında bu dosya yok ise, arama motoru robotları olmayan siteyi arama sayfalarında tarama yaptıysa, listeleyecektir. Bu protokol tamamen tavsiye niteliğinde, isteğe bağlı olmasına rağmen, web robotlarının bu protokolü uygulamasına ihtiyaç duymaktadır. Yani sitenize bir robots.txt dosyası koymanız, mahremiyetinizi garanti altına almamaktadır. Bazı web site idarecileri robots dosyalarını web sitelerinin özel bölümlerini tüm dünyaya görünmez yapmak için kullanmayı denediler fakat dosyanın kamuya açık olması gerekmekteydi ve dosyanın içeriği bir web tarayıcısı olan herkese açıktı. Robots.txt dosyası için herhangi bir resmi standart kurum ya da RFC (İng. Request For Comments - internet ve internetin çalışması ile ilgili metotlar araştırmalar ve bilgilerin bulunduğu dokümanlar arşivi) yoktur. Sadece bir robot mail grubu olan robots-request@nexor.co.uk üyeleri tarafından 30 Haziran 1984 tarihinde ulaşılmış bir fikir birliğinden ibarettir. Robotlar tarafından erişilmesinin istenmediği bölümlerin bulunduğu robots.txt dosyası, sitenin kök dizininde bulunmalıdır. Dosya içeriğinde kullanılabilecek metinler aşağıda ayrıca açıklanmıştır. İngilizcesi Automated Content Access Protocol olan ve Dünya Gazeteler Birliği tarafından başlatılan bu girişimin amacı, kendi ifadelerine göre, gazete ve dergi içeriklerinin izinsiz kullanılmasını önlemek. Bu amaçla geliştirilen yazılım; gazete ve dergi içeriklerinin kullanımını denetliyor, bunun için izin alınmasını kolaylaştırıyor, izinsiz kullanılan malzemeyi saptıyor ve fikri hakların takibi için müthiş bir destek sağlıyor. Bu uygulamada web sitelerinin içeriğini tarayıp izinsiz kullanım olup olmadığını tarayacağı sistemi nedeni ile, Robot Engelleme Standardının gelecekteki muhtemel eklentisi olarak görülmektedir. Bütün robotların, site üzerindeki bütün dosyaları tarayabileceğine izin veren örnek; " * " yıldız işareti istisnasız tüm robotları indeksleme yapabileceğini gösterir. Bütün robotların, site üzerindeki hiçbir dosyayı taramamasının istendiği örnek; Bütün robotlar, site üzerindeki aşağıdaki 4 klasörün içeriğini indekslememeli; İsmi verilen robot, site üzerindeki ismi verilen klasörün içeriğini indekslememeli; Bütün robotlar, site üzerindeki aşağıdaki dosyayı indekslememeli; O klasördeki diğer bütün dosyalar ve sayfalar taratılır. a harfi ile başlayan içerikleri engelleme Kod içinde yorum yazılan örnekler; Wordpress için admin ve giriş panelinde örnek kullanım; Blogger için arama sonuçları ve etiketlerde örnek kullanımı; Bütün robotların, bütün sayfalara erişiminin istenmediği durumlarda Geciktirme komutlarÄ± Çoğu büyük web arama botları geciktirme komutunu destekler. Örneğin aşağıdaki örnekte robottan ilgili web sitesinden 10 saniyelik aralıklar ile bilgi çekmesi istemi yapılmıştır. Ä°zin Ver komutu Bazı büyük botlar, Allow ( izin ver ) komutu kullanarak Disallow ( kısıtla ) komutunu etkisizleştirmeye imkân verirler. Bu özellikle bütün klasördeki sadece bir dosyanın ya da sayfanın taranmasını istediğiniz durumlarda faydalı olacaktır. Fakat dikkat edilmelidir ki genelde standart olarak robots.txt'nin ilk satırı uygulamaya konulabilir. Fakat Google'ın uygulamasında önce tüm Allow ( izin ver ) komutları işleme konulur daha sonra Disallow komutları işleme konulur. Örneğin; Bu örnekte folder1/myfile.html hariç o klasördeki tüm dosyalar göz ardı edilir. Bu standardı geliştirmek için Visit-time (ziyaret-saati) ve request-rate (talep-oranı) gibi çeşitli önerilerin yapıldığını An Extended Standard for Robot Exclusion (Robot Engelleme için gelişmiş bir standart) adı altında bir takım öneriler yapılmıştır. Bu standardın ilk versiyonunda " * " ya da " Disallow " diye herhangi bir komut yoktu. Googlebot ve Slurp gibi modern arama botları " * " lı komutları tanısa da, MSNbot ve Teoma bu komutu farklı şekilde anlamaktadır. Luftflotte 1 Luftflotte 1 (Hava Filosu 1), II. Dünya Savaşında Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte 1, Şubat 1 1939'da Berlin'deki Luftwaffengruppenkommando 1'den kurulmuştur. Luftflotte 2 Luftflotte 2 (Hava Filosu 2), II. Dünya Savaşında Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte 2, 1 Şubat 1939'da Braunschweig'de kurulmuş, 15 Kasım 1941'de İtalya'ya sevkedilmiş ve 27 Eylül 1944'te lağvedilmiştir. Ali RÄ±za Pasin Ali Rıza Pasin (1890, İstanbul - 1947) Türk tabip asker. 1935-1942 yılları arasında GATA başhekimi. Kuleli Askeri Lisesi'nde öğrenim gördükten sonra 1908 yılında Gülhane Askeri Tıp Akademisi'ne girdi. 1914'te mezun oldu. 1915'te Tabib Subay olarak Çanakkale Savaşı'nda yer aldı. Türk Kurtuluş Savaşı'na katıldı ve üstün hizmetlerinden dolayı TBMM adına Mustafa Kemal Atatürk tarafından İstiklal Madalyası ile ödüllendirildi. 1923'te GATA'ya döndü. Cerrahi alanındaki çalışmaları ile dikkat çekti. 1935'te Başhekimliğe getirildi. Mustafa Kemal Atatürk'ün hastalığı sırasında onu tedavi eden doktorlardan birisi oldu. 1942'de Başhekimlik görevinden ayrıldı. Kendisinin GATA kütüphanesinde bir portresi bulunmaktadır. Tuzla Piyade Okulu kütüphanesinde ise Mustafa Kemal Atatürk ile beraber çekilmiş resim koleksiyonu sergilenmektedir. Luftflotte 3 Luftflotte 3 (Hava Filosu 3), II. Dünya Savaşında Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte 3, 1 Şubat 1939'da Münih'teki Luftwaffengruppenkommando 3'ten kurulmuş, 26 Eylül 1944'te Luftwaffenkommando West olarak yeniden düzenlenmiştir. Ay Carmela! (film) Ay Carmela! ("İspanyolca özgün yazılışıyla" ¡Ay, Carmela! ) 1990 İspanya - İtalya ortak yapımı politik dramatik savaş filmdir. José Sanchis Sinisterra'nın aynı adlı alegorik tiyatro oyunundan sinemaya aktarılan filmin yönetmeni Carlos Saura'dır. Carlos Saura, Rafael Azcona'yla beraber filmin senaryosunu da yazmıştı. Film adını İspanya İç Savaşı sırasında Cumhuriyetçilerin ve Uluslararası Tugaylar'ın dilinden düşmeyen ünlü şarkı Ay Carmela'dan almıştır ve Carlos Saura'nın İspanya İç Savaşı ile ilgili çocukluk anılarından acı izler taşır. "Ay Carmela!" İspanya İç Savaşı sırasında cephedeki Cumhuriyetçileri eğlendiren ve üç kişiden oluşan gezici bir oyuncu kumpanyasının bir sabah yanlışlıkla kendilerini isyancı Milliyetçilerin safında bulmalarıyla başlar. Karı koca oyuncular Carmela (Carmen Maura) ve Paulino (Andres Pajares) ile dilsiz yardımcıları Gustavete (Gabino Diego)'ten oluşan üçlü kurşuna dizilme korkusuyla beklerlerken tiyatroya aşık bir İtalyan Faşist komutan onlardan bu kez kendi askerleri için bir gösteri düzenlemelerini ister. Carlos Saura'nın 23. cü uzun metrajlı filmi olmasına rağmen kendi anlattığına göre İspanya İç Savaşı'na mizahi bir açıdan yaklaşabildiği ilk filmi olmuştur. Çünkü 1936'da patlayan bu savaş Saura ve ailesini çok etkilemiş, küçük Saura'nın ruhunda derin izler bırakmıştı. Film, İspanya'nın Oscarları sayılan Goya Ödülleri'nin neredeyse tamamını almış, ayrıca katıldığı birçok festival ve yarışmadan da tam 22 ödülle dönmüştür. İspanya İç Savaşı sırasında üç kişiden oluşan gezici bir eğlence kumpanyası ülkeyi turlamakta ve Cumhuriyetçiler için moral gösterileri düzenlemektedirler. Grup, Carmela (Carmen Maura) ve Paulino (Andres Pajares) adlı karı koca oyuncular ve yanlarına sonradan aldıkları dilsiz yardımcıları Gustavete (Gabino Diego)'ten oluşmaktadır. Kimi kimsesi olmayan genç Gustavete çok yakınında patlayan bir bomba yüzünden konuşma yeteneğini kaybetmiştir ama sesleri işitebilmektedir. Meramını boynuna asılı minik bir kara tahtaya tebeşirle notlar yazarak anlatır. Külüstür kamyonetlerinde yatıp kalkan ve yarı aç yarı tok günler geçiren topluluk Cumhuriyetçileri eğlendirmek için uğradıkları yerleşim yerlerinde güldürü ağırlıklı zaman zaman da hamasi gösteriler düzenlerler. Böyle bir gösterinin sonrasında kamyonetleri ile gece yolculuğu yaparlarken yollarını kaybederler ve kendilerini Franko yanlısı isyancı milliyetçi güçlerin tam ortasında bulurlar. İç savaş bütün acımasızlığı ile devam ederken diğer esirlerle birlikte esir kampı olarak kullanılan bir ilkokula kapatılırlar. Burada Uluslararası Tugaylar'a mensup Polonya'lı askerler de esir olarak bulunmaktadırlar. Gariptir ki İspanya'nın özgürlüğü için çok uzaklardan gelmiş bu yabancı askerler daha İspanya'nın adını bile telaffuz edememektedirler. Zaman zaman aralarında o beldenin belediye başkanının da bulunduğu bazı sivil mahkûmların kurşuna dizildiklerine şahit olurlar. Sıranın kendilerine geleceği korkusu ile bekleşirlerken milliyetçi güçler safında savaşan İtalyan askerlerinin komutanı onların sanatçı olduğunu öğrenir. Kendisi de operaya aşık bir sanatsever olan genç İtalyan Teğmen Ripamonte (Maurizio De Razza), özgürlükleri karşılığında onlardan kendi askerleri için bir gösteri düzenlemelerini ister. Gururlarını ve nefretlerini bir yana koyan üçlü hemen işe koyulur. Oldukça rahat ettirildikleri hazırlık ve prova günlerinden sonra aralarında Franko taraftarı İspanyol askerleri, onların müttefiki olan İtalyan askerleri ile komutanlar, ve ayrıca esir Polonyalıların da bulunduğu bir topluluğa gösterilerini sunmaya başlarlar. İtalyan teğmenin sorumluluğunda düzenlenen gösteride İtalyan askerlerinin de bazı şovları vardır. Faşist propagandası ve hamaset dolu bu gösteri sırasında yapılan aşağılamalara daha fazla dayanamayan Carmela, Cumhuriyetçilerin marşı sayılan şarkıyı, yani ""¡Ay Carmela!""yı söylemeye başlayınca ayağa fırlayan Franko taraftarı bir subay tarafından sahnede vurularak öldürülür. Alnından vurulan Carmela'nın yanına koşan Gustavete ızdırapla onun adını haykırır, artık konuşmaya başlamıştır. Luftflotte 5 Luftflotte 5 (Hava Filosu 5), II. Dünya Savaşında Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte 5, 12 Nisan 1940'ta Hamburg'da kurulmuş ve 24 Nisan 1940'ta Norveç'in başkenti Oslo'ya sevkedilmiştir. Siyer-i Nebi Siyer-i Nebi, İslam peygamberi Muhammed'in hayatını destanî bir şekilde tasvir bir eser olup, Kahire'de, Memlük sultanı Berkok'un (Berk ok) bir Mevlevî dervişi Erzurumlu Yusuf'un oğlu olan Mustafa'ya yazmasını emrettiği ve 1388 yıllarında tamamlanan Türkçe bir siyer eseridir. Metin Vakıdî'nin bir Arapça çalışmasına dayanır. Osmanlı padişahı III. Murad (1574–1595) illüstrasyon olacak olan bir çalışma için emir verir ve elyazmacısı Lütfi Abdullah saray atölyesinde bu iş için görevlendirilir. Bu çalışmayı Murad'dan sonra gelen hükümdar olan III. Mehmed idaresi altında iken 16 Ocak 1595 tarihinde tamamlar. Tamamlanan eser 814 minyatür içermekte olup altı cilttir. Ciltlerden I, II ve VI Topkapı Müzesi'nde, III. cilt New York Halk Kütüphanesi'nde, IV. cilt (MS T 419) de Dublin'deki Chester Beatty Kütüphanesi'ndedir. V. cilt ise kayıptır. Yaklaşık iki düzine minyatür özel koleksiyoncuların elinde bulunmaktadır. Bunların ilk satışı 1984 yılı Mart ayında Paris'te "Drouot Action House" da meydana gelmiştir. Luftflotte 6 Luftflotte 6 (Hava Filosu 6), II. Dünya Savaşında Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte 6, 5 Mayıs 1943'te Smolensk'ta Luftwaffenkommando Ost'tan kurulmuş ve Almanya teslim oluncaya kadar savaşmaya devam etmiştir. Ay Carmela (anlam ayrımı) Luftflotte Reich Luftflotte Reich (Hava Filosu Reich), II. Dünya Savaşında Nazi Almanyası'nın Hava Kuvvetleri olan Luftwaffe'nin birincil bölümlerinden biridir. Luftflotte Reich, 5 Şubat 1944'te Berlin-Wannsee'de Luftwaffenbefehlshaber Mitte'den kurulmuştur. Vitiligo Vitiligo dış derinin renk kaybına uğramasıyla oluşan beyaz plaklarla seyreden bir deri hastalığıdır. "Modern Tıp Vitiligo için gereken tedavi uygulandığında geçen iyileşen bir hastalık olarak görmektedir" Her beyaz leke vitiligo değildir. Vitiligo olduğu düşünülen rahatsızlık da vitiligo olmayabilir. Özellikle, sıkıntılı stresli bir süreçten geçmek, vitaminsizlik-gerekli gıdanın alınamaması, antibiyotik ilaç tedavileri, ağrılı, ateşli hastalıklar, uyku bozukluğu ve psikolojik bunalım bu hastalığı tetiklemektedir. Vitiligo'da bağışıklık sistemimiz yanlış programlanarak, ciltte bulunan dost melanositleri, yani cilde renk veren hücreleri görevini kısıtlaması ile başlayan bir süreçtir. Problemli olan bölgelerde cilde rengini veren melanositlerin kısıtlanması nedeniyle tüyler ve kıllarda da beyazlık görülür. Beyaz renge dönüşen bölgeler çeşitli büyüklüklerde olabilir. Kimi zaman görünmeyecek kadar küçük olan bu bölgeler, kimi zaman çok daha büyük boyutlara ulaşabilir ve hatta derinin büyük bir bölümünü etkilemiş olabilir. Sıklıkla vücudun yüz, dudak, boyun, göğüs, penis, diz, dirsek ve el ve kol bölgelerinde görülür. Problemli olan bölgeler güneş sonucu oluşan ultraviyole ışınlara karşı diğer bölgelerden daha hassas olurlar. Hastalıklı kişilerde güneş yanıklarından, veya alınabilecek herhangi bir darbelerden sonra yeni vitiligo bölgeleri oluşabilir. Vitiligo hastalığı birçok hastalıkla (tiroid, kansızlık vs.) beraber aynı anda görülebilinir. Vitiligo'da hastalıklı bölgeler güneşin etkisiyle çevredeki sağlıklı renk melanosit hücreleri bronzlaşınca ortaya çıkar. Yani güneş vitiligoya neden olmaz sadece belirgin hale gelmesini sağlar. Toplumda görülme sıklığı %1 ile %4 arasındadır. Vücutta oluşan her beyaz leke kişinin vitiligo hastalığına yakalandığı anlamına gelmez. Bu ayrımın yapılabilmesi için hastalıkla ilgili bir uzman doktor muayenesi şarttır. Birçok farklı rahatsızlığa bağlı lekeler vitiligo hastalığı sonucu oluşan lekeler ile karışabilir. Bu hastalık, otoimmun kökenli olup hastanın vücudundaki renk oluşumunu sağlayan hücrelere (melanosit) karşı hastanın vücudundaki bağışıklık sistemi hücrelerinin saldırısı ile başlar. Hayır değildir ! Özellikle hastalığın veya hastalığı taşıyan bireylerinde ailesinde bu hastalığın bulunması, kişilerde olası, fakat kesin değildir. Vücudun bağışıklık sisteminin çeşitli nedenlerle aktifleştiği anlarda ve farklı hastalık dönemlerinde vitiligonun başlaması ve artması daha olasıdır. Modern Tıp Vitiligo için kalıtsal olmayan ve iyileşebilen bir hastalık olarak görüyor. Bu kişiden kişiye değişse bile çevre faktörleri veya kronik başka rahatsızlıkların da tekiklediği pigment kaybı çeşitli ilaçlarla takviye edilmeli ve alanında uzman bir dermatologa görünülmelidir. Bazı kişilerde vitiligo teşhisi yanlış konulmaktadır. Kendi alalında uzman kişiler de bazen bu yanılgıya düşmektedir. Çeşitli tahliller yapılmalı ve deride pigment kaybının ne derecede olduğu tespit edilmelidir. Her beyaz leke vitiligo değildir. Belirli bir zamanda sıkıntı veya stresli bir dönem geçiren kişiler de deri döküntüsü yaşayabilir, veya kullanılan çeşitli ilaçların yan etkisiyle de deri döküntüsü meydana gelebilir. Vitaminsizlik, iştah kaybı, uyku bozukluğu da bu hastalığı tetikleyen etmenlerdendir. Bu rahatsızlıktan şikayetçi olan kişiler alanında uzman bir dermatoloğa gitmeli ve tahlil yaptırmalıdır. Özellikle T3 ve T4 Tiroid hormonlarına bakılmalıdır; gerekli görüldüğü takdirde beyaz bölgeden biyopsi alınarak bölgedeki pigment kaybına bakılmalıdır. Özellikle B12 ekstra vitamin ihtiyacı tamamlanmalı, kişinin kan seviyesi düzenli olmalı, kansızlığı önleyen iştah açıcı besinler tüketmelidir. Uzman doktorlar hastaya göre çeşitli tedavi yöntemleri uygulamaktadır. En sık başvurulan yöntem UVA, UVB ve Darband (Işın tedavisi) yöntemleridir. Işığın deriye nüfuz ederek hücrelerin uyarılması ve pigmentlerin aktifleştirilmesi amaçlanmaktadır. Modern tıp her geçen gün ilerlemektedir. Bazı otoriteler gelecek yıllarda insanın, saç rengini değiştirebildiği gibi cilt rengini de sık sık değiştirebileceğini iddia etmektedir. Vitiligo tedavisi mümkün olan iyileşen bir cilt problemidir. Ancak hasta düzenli olarak tedavi şartlarına uyduğunda gerçekleşebilir. Bazı dermatologlar güneşin en yoğun saatlerinde dışarı çıkmamayı öneriyor. Bazıları ise çeşitli kremlerle vücudun sorunlu olan bölgelerine sürülüp yeterli süreyle güneşe maruz bırakılması gerektiğini öneriyor. Böylelikle güneş renk melanosit hücrelerini tetikleyecek ve pigment oluşumunu sağlayacaktır. Dermatologunuz vitiligo hastalığınızın yaygınlığına ve sürecine göre sizin için uygun tedaviyi planlayacaktır. Dünya'da çeşitli dermatolog bilim adamlarının çeşitli başarılı yöntemleri vardır yalnız bunlar henüz deneme aşamasında olduğundan dolayı pek bilinmemektedir yakın bir zaman içerisinde bu sıkıntının kalkacağını ve insanların normal kendi derisine sahip olabileceği söylenmektedir. Yalnız özellikle asya ülkelerinde koyu tene sahip olan halk cildini beyazlatmak için çeşitli yöntemler denemiştir sebep açık tenli insanların toplumun üst kısmında olduğu ve siyahi koyu tene sahip olan insanların daha alt tabakada olduğu ırkçılık ve ayrımcılık yapıldığı inanılırdı . Siyahi ırkda 1000 kişide yalnızca 1 görülen vitiligo koyu tene sahip olan asyalılar için tanrının onlara verdiği güzel bir hediye olarak düşünülürdü Loulan Loulan, Çin'de Sincan Uygur Özerk Bölgesi'nin güneydoğusunda, Bayangolin Moğol Özerk İli'nin Çakılık İlçesi sınırları içinde antik bir vaha şehridir. Şehir Loulan, ilk defa milattan önce 176 yılında Xiongnu hükümdarının Çin Hanı Wendi'ye yazdığı mektupta bahsedilir. Çin elçisi "Zhang Qian" milattan önce 139 ile 123 yılları arasında Çin Hanı Wudi (汉武帝; "Hàn Wǔdì")'nin emri ile İpek Yolu boyunca araştırma yapmış ve milattan önce 126 yılında yaptığı araştırma sonucunu bildiren yazıda; Bir şehirde 14.000 kişinin yaşadığını aktarır ve şöyle yazar: "Loulan ve Gushi bölgesi korumasız (surları olmayan) bir şehir ve korumasız yörekentleri var; bölge tuz bataklığıdır." Aşağıdaki gibi Loulan'a keşif seferleri düzenlemiştir: Türkiye Cumhuriyet Merkez Bankası başkanları listesi Türkiye Cumhuriyet Merkez Bankası başkanlarının ortalama görev süresi 3,9 yıldır. En uzun görevde kalan Kemal Zaim Sunel, Tek Parti Dönemi boyunca 11 yıl görev yapmıştır. En kısa süreli görev yapan Merkez Bankası Başkanı ise sadece 4 ay görev yapan Memduh Aytür. Görev yapan 19 başkanın 11 tanesi Siyasal Bilgiler Fakültesi, 2 tanesi ODTÜ, 2 tanesi Boğaziçi, 1 tanesi Marmara Üniversitesi, 1 tanesi de Marsilya Darülfünun mezunudur. Mühendislik kökenli olan Bülent Gültekin ve Erdem Başçı hariç, diğer başkanlar ekonomi, finans ve bankacılık alanında eğitim almışlardır. Lisans eğitimi mühendislik üzerine olan Gültekin ve Başçı ise finans ve ekonomi üzerine yüksek lisans ve doktoralarını tamamlamışlardır. II. Dünya Savaşı'nda Almanya'nın hava filoları Luftwaffe "Luftflotten" (Hava Filoları) ve 1939 ile 1945 arasındaki konumları. Floria Sigismondi Floria Sigismondi (d. 1965, Pescara, İtalya), Kanadalı fotoğrafçı ve yönetmen. Sanat sergilerinin dışında, The Tea Party, Interpol, Incubus, Christina Aguilera, Muse, Billy Talent, The White Stripes, Sigur Rós, Sheryl Crow, The Cure, Björk, Amon Tobin, Marilyn Manson, Living Things ve David Bowie gibi grup ve şarkıcıların video kliplerinin ile bazı reklam filmlerin yönetmenliği de yaptı. Peter Berg Peter Berg (d. 11 Mart 1962, New York, New York, ABD), Amerikalı oyuncu, yönetmen, yapımcı ve yazar. Daha çok "Friday Night Lights, The Kingdom" ve "Hancock" yapımlarındaki yönetmenliği ile tanınmaktadır. Oyuncu olarak: YÃ¶netmen olarak: Yapımcı olarak: Yazar olarak: Basitleştirilmiş Çince karakterler Basitleştirilmiş Çin yazısı (Çince: 簡體字 veya 简体字; pinyin: jiǎntǐzì), Çin yazısının eski çağlardan beri kullanılan Geleneksel Çin yazısı, 1960'lı yıllarda Çin'de Basitleştirilmiş Çin yazısına geçişinden sonra resmen kalkmıştır. Sümbül Efendi Sünbül Sinan Efendi (d. M.1452 / H.856 - ö. M.1529 / H.936), İstanbul’un büyük velîlerinden, Halvetiyye'nin Sünbüliyye kolunun kurucusu mutasavvıf, medrese kökenli müfessir ve vâiz. Merzifon’da doğdu. Asıl adı Yûsuf Sinan’dır. "Sünbül" lakabı ona şeyhi Cemâl-i Halvetî tarafından verilmiştir. Babasının adı (Kayabeyoğlu Ali) dışında ailesi hakkında bilgi yoktur. Hayatına dair bilinenlerin önemli bir kısmı, halifelerinden Yâkub Efendi’nin oğlu Şeyh Yûsuf Sinâneddin’in "Menâkıb-ı Şerîf ve Tarîkatnâme-i Pîrân" adlı eserinde babasından naklen verdiği bilgilere dayanmaktadır. Sünbül Sinan, ilk öğrenimini memleketinde yaptıktan sonra İstanbul’a giderek medrese tahsiline başladı. Devrin tanınmış âlimlerinden Efdalzâde Hamîdüddin’in talebesi ve ardından mülâzımı oldu. Medrese tahsili sırasında tasavvuf aleyhtarı olarak bilinen Sünbül Sinan, bir arkadaşı vasıtasıyla tanıştığı Halvetiyye tarikatının ana kollarından Cemâliyye’nin pîri Cemâl-i Halvetî’ye intisap ederek tasavvuf yoluna girdi. Üç yıl süren seyrü sülûk döneminden sonra hilâfet aldı ve irşad göreviyle Mısır’a gönderildi. Koca Mustafa Paşa Dergâhı’nda irşad faaliyetini sürdüren Cemâl-i Halvetî hacca gitmek amacıyla İstanbul’dan ayrılırken Sünbül Sinan’a haber gönderip kendisinin de hacca gelmesini istediğini bildirdi. Cemâl-i Halvetî yolda vefat edince (899/1494) bu buluşma gerçekleşmedi. Sünbül Sinan, hac dönüşü şeyhinin vasiyeti gereği İstanbul’a dönerek kızı Safiye Hatun’la evlendi ve Koca Mustafa Paşa Dergâhı’nda postnişin oldu. Bir rivayete göre Cemâl-i Halvetî hacca giderken onu İstanbul’a çağırıp kızıyla evlendirmiş, postuna oturttuktan sonra hacca gitmek için yola çıkmıştır. 899 (1494) yılından vefatına kadar, kendi adıyla anılacak olan Koca Mustafa Paşa Dergâhı’nda irşad faaliyetini sürdüren Sünbül Efendi cuma günleri Ayasofya ve Fâtih camilerinde vaaz verdi, vaazların ardından dervişleriyle Halvetî devranı icra etti. Yavuz Sultan Selim Han, yaptırdığı caminin açılış merasimi sırasında vaaz etme görevini ona verdi. Hulvî, Sünbül Sinan’ın Yavuz Sultan Selim’le ilişkileri konusunda ayrıntılı bazı rivayetleri nakletmektedir. II. Bayezid, Yavuz Sultan Selim ve Kanûnî Sultan Süleyman dönemlerini idrak eden Sünbül Efendi, Muharrem 936’da (Eylül 1529) vefat etti. Cenaze namazı Fâtih Camii’nde Kemalpaşazâde tarafından kıldırıldı ve dergâhının hazîresine defnedildi. Türbesi İstanbul’un en önemli ziyaretgâhlarından biridir. Ölümüne düşürülen birçok tarihten bazıları şunlardır: “Eyledi bostân-ı zühdün sünbülü me’vâya azm”; “Cânına Sünbül Sinân’ın Fâtiha”; “Üstâd-ı aşk.” Hüseyin Vassâf, Şeyhülislâm Kemalpaşazâde’nin onun vefatı dolayısıyla söylediği tarih manzumesinin çini üzerine yazdırılıp türbeye konulduğunu belirtir ve, “Nûr ola Sünbül Sinân’ın kabri hep” tarih mısraıyla biten sekiz beyitlik bu manzumeyi eserine kaydeder (Sefîne-i Evliyâ, III, 375). Sünbül Efendi’nin vefatından sonra yerine Merkez Efendi postnişin olmuş, Sünbül Efendi’ye nisbet edilen Sünbüliyye, Merkez Efendi ve diğer halifeleri tarafından yaygınlaştırılmıştır. Yâkub Germiyânî, Cem Şah Efendi, Akşehirli Cemal Efendi, Maksud Dede, Kefeli Alâeddin Ali, Çavdarlı Şeyh Ahmed Dede onun halifeleri arasında zikredilebilir. Sünbül Efendi’nin vefâtından sonra yerine Merkez Efendi postnişîn olmuş, Sünbül Efendi’ye nisbet edilen Sünbüliyye, Merkez Efendi ve diğer halifeleri tarafından yaygınlaştırılmıştır. Yâkub Germiyânî, Cem Şah Efendi, Akşehirli Cemal Efendi, Maksud Dede, Kefeli Alâeddin Ali, Çavdarlı Şeyh Ahmed Dede onun halifeleri arasında zikredilebilir. Sünbül Efendi’nin devran uygulaması ulemâ ve meşâyih arasında tartışmalara sebep oldu. İstanbul kadısı Sarıgörez Nûreddin Efendi’nin, devran zikir yapan dervişlerin yakalanıp cezalandırılması için bir şikâyetnâme yazarak tasdik için Şeyhülislâm Kemalpaşazâde’ye gönderdiği, şeyhülislâmın Sarıgörez’in şikâyetnâmesini tasdik ettiği, Sünbül Sinan’ın bu fetvayı önlemek için Kemalpaşazâde’nin inanıp güvendiği Şeyh Yavsî Zâviyesi şeyhi Mehmed Efendi’yi devreye sokması üzerine şeyhülislâmın fetvayı uygulamaktan vazgeçtiği kaydedilmektedir. Bu olaydan önce Sarıgörez ile Sünbül Efendi arasında bir münazara cereyan ettiği, şeyhin ilmî dirayeti ve mânevî nüfuzu karşısında Sarıgörez’in yenilgiye uğradığı belirtilmektedir. 1. "Risâletü’t-taĥķīķiyye". Sünbül Sinan bu eserinde devranın kâfir oyununa benzetilmesine, ona raks denilmesine şiddetle karşı çıkmakta, câhil ve mutaassıp kişilerin Arapça ve Türkçe risâleler kaleme alarak raksın haram olduğunu iddia etmelerinin yanlış kanaatlerinin neticesi olduğunu belirtmektedir (Süleymaniye Ktp., Esad Efendi, nr. 1761). Müellifin bu eserin birer nüshasını devrin ulemâsına gönderdiği kaydedilmektedir. 2. "Risâle Der Hakk-ı Zikr ü Devrân". Bir önceki eserin Türkçe özetidir. İstanbul Üniversitesi Kütüphanesi’nde bulunan bir nüshasının sonunda (TY, nr. 3868) Zenbilli Ali Efendi’nin risâlede anlatılan konuların doğruluğuna dair bir fetvası yer almaktadır. 3. Risâletü eŧvâri’s-seb'a. Seyrü sülûk mertebelerinden bahseder (Süleymaniye Ktp., Bağdatlı Vehbi Efendi, nr. 2073/ 2). 4. Tarîkatnâme (İÜ Ktp., İbnülemin, nr. 2956). 5. Risâle fî deverâni’s-sûfiyye (Beyazıt Devlet Ktp., Veliyyüddin Efendi, nr. 3602). Bursalı Mehmed Tâhir, Sünbül Sinan’ın bazı ârifâne ilâhileri bulunduğunu kaydeder. Şiirlerinden iki örnek Sefîne’de yer almaktadır (III, 376-377). “Gel ey sâlik diyem bir söz ki haktır” mısraıyla başlayan on beyitlik bir ilâhisi bestelenmiş ve tekkelerde âyin sırasında okunagelmiştir. Bu ilâhi, Cebbarzâde Ârif Bey tarafından "Miftâh-ı Hısn-ı Hazâin-i Rahmâniyye" adıyla şerhedilmiştir. AcÄ±badem Sanat Evi Acıbadem Sanat Evi. 1999 yılında Vedat Karademir tarafından kurulmuştur. 10 yılı aşkın süredir tiyatro alanında faaliyet gösteren grup özellikle Çocuk oyunları üzerine birçok başarılı oyun sahnelemiştir. Pamuk Prenses ve Yedi Cüceler, Bremen Mızıkacıları, Pinokyo, Hansel ve Gretel, Kral Çıplak gibi klasikleşmiş oyunların yanı sıra kendi içlerinde yazdıkları birçok oyunları da sahnelemektedir. Pamuk Prenses ve Yedi Cüceler oyununu ülke çapında 7 tane gerçek cüceyle oynayan ilk ve tek tiyatro grubudur. Brandenburg (roman) İrlandalı yazar Glenn Meade'in polisiye türünde bir romanıdır. Türkçeye Ali Cevat Akkoyunlu tarafından çevrilen eser Doğan Kitap tarafından yayınlanmıştır. Avrupa Güvenlik İdaresi’nde uzman olarak çalışan Volkmann, elinde anlamsız konuşmalarla dolu bir bant ve yarısı yanmış, eski, siyah beyaz bir fotoğraftan başka bir şey olmadığı halde bir cinayeti çözmeye çalışıyor. Bu fotoğraf Avrupa tarihini elli yıl geriye götürecek bir planı açığa çıkarırken, Volkmann’ı da çocukluk yıllarının acılarıyla yüz yüze getirir. Kristal köpek balığı Kristal köpek balığı ("Balantiocheilos melanopterus"), diğer bilenen adlarıyla gümüş köpek balığı, renkli köpek balığı gibi adları vardır. Şekil olarak torpido ya benzer. Özel bir türdür, köpek balığına çok benzer. Genellikle Güneydoğu Asya, Borneo, Sumatra, Tayland ve Malezya Yarımadasında bulunur. Su içindeki diğer balıklara kolay uyum sağlarlar. Dipte ve orta bölgede yüzerler. Etçil ve otçul olarak beslenebilirler. En az 2 tane bakılması strese girmesini önleyebilir. 35 cm'e kadar gelişebilir. Tropikal akvaryumlar için idealdir. Köpek balığı diye anılmasına karşın çok ürkektir. Yemlenirken dahi ani hareketlerden kaçınılması gerekir.Akvaryum dışına atlayabilir.Bunun için kapağı kapalı tutmak önlem sayılabilir. Çok uyumlu balıklardır karma akvaryumlar için kullanılır diğer türlerle uyumludur 5 ile 10 yıl arasında ömürleri vardır büyüdüğünde ise saldırgan olabilir,çok kolay ürküp sudan atlamaya çalışabilirler. Yem olarak ise dip yemi verebilirsiniz. Bu balıklar diğer balıklara hemen alışabilir. Ürküp dışarı çıkmaya çalışabilir bu yüzden ani hareketlerden kaçının. Richard Adams Richard George Adams (9 Mayıs 1920 - 24 Aralık 2016), İngiliz yazar. En çok "Watership Tepesi", "Shardik" ve "The Plague Dogs" isimli kitapları ile tanınır. Ayrıca Florida Üniversite'sinde görev yapmaktadır. Adams Newbury, Berkshire'da doğdu. 1933-1938 yılları arasında Bradfield Kolejinde öğrenim gördü. 1938'de Modern Tarih okumak için Oxford'a gitti. 3 Eylül 1939'da İngiltere'nin Almanya ile savaşa girmesi üzerine İngiliz Ordusuna katıldı, 1946'ya kadar orduda kaldı. Watership Tepesi isimli hikâyesini ilk olarak kızları Juliet ve Rosamund'a anlattı, onlar da bunu kitap haline getirmesinde ısrar ettiler. Eseri yazmak 2 yılını aldı, sonrasında 13 yayıncı tarafından reddedildi. Sonunda yayınlandığında ise bir milyondan fazla satarak rekor kırdı. Modern bir klasik haline geldi. Dünya çapında elli milyondan fazla satıldı. Adams, karısı Elizabeth ile birlikte Hampshire'da yaşamaktadır. Watership Tepesi İngiliz yazar Richard Adams'ın en ünlü romanıdır. (Orijinal ismi: Watership Down). Türkçeye Deniz Dülgeroğlu Altıparmak tarafından çevrilmiştir. Don Giovanni Don Giovanni (orijinal adı ile "Il dissoluto punito, ossia il Don Giovanni" yani "Cezalandırılmış Çapkın veya Don Juan") (Köchel dizini K.527), müziği Wolfgang Amadeus Mozart tarafından bestelenmiş, İtalyanca librettosu Lorenzo Da Ponte tarafından yazılmış olan iki perdelik bir opera eseridir. Bu eserin prömiyeri 29 Ekim 1787'de Prag'da Ulusal Tiyatro'da oynanmıştır. Mozart bu opera eserini "opera buffa" olarak sınıflandırmıştır. Da Ponte'nin liberettosu çok kere dramma giocoso olarak bilinmekte ve ("giocoso" komik demek ve "dramma" müziksel dram demek olup) "komik opera" anlamı vermektedir. Bunu için opera çok kere komik opera veya komik (buffa) opera ile (seria) opera karışımı eşi bulunmayan bir tip opera olarak görülmektedir. Bu eser komedi, melodram ve olağanüstü fantezi elemanlarını kapsayıp birleştirmektedir. "Don Giovanni" dünyanın birçok opera merkezinin repratuarları içinde çok popüler bir standart opera eseri olarak tekrar tekrar sahnelenmektedir. ABD'de en çok sahnelenen operalar listesinde 7. sırayı almıştır. Opera sahnelerinde en çok iyi bilinen Don Giovanni rolleri arasında bas olarak Ezio Pinza, Cesare Siepi ile Norman Treigle ve bas-bariton olarak Dietrich Fischer-Dieskau, Thomas Hampson ile Thomas Allen sayılabilmektedir. Eserin konusu Don Giovanni'nin en son macerasi ve kötü bir şekilde hayatının son bulmasıdır. Bir genç soylu olan Don Giovanni o zamana kadar bütün hayatında yaptığı zamparalıklardan ve birçok kız ve kadın ayarttıkten sonra, ayartmayı kafasına kestirdiği son üç kadınla pek istediğine ulaşamamıştır. Bunlardan birincisi Donna Elvira'dir; Don Giovanni onun arkasını bırakıp onu terk etmesine rağmen hala Donna Elvira onu takip etmektedir. İkincisi Donna Anna'dır ve Don Giovanni ona tecavüz etme girişiminde bulunurken babası Commendatore tarafından yakalanıp bu önlenmiş; buna kızan Don Giovanni düello sonu Commendatore'yi öldürmüş ve Don Giovanni kaçmıştır. Bu nedenle Donna Anna nişanlısı olan Don Ottavio'ya nikâh tarihini geçiktirmiştir. Üçüncüsü ise bir köylü kızı olan Zerlinna'dır ve Don Giovanni onu diğer bir köylü nişanlısı Masetto'dan ayırmayı başaramamıştır. Bunlardan hepsi Don Giovanni'den ve onun hayatından bezmiş uşağı Leporello'dan intikam almaya and içmişlerdir. Bunlardan sadece Elvira Don Giovanni'ye karşı tutumunu değiştirmeye hazırdır; çünkü böylece Don Giovanni'nin kendini değiştireceğini sanmaktadır. Commendatore'nin mezarlıktaki heykeli Don Giovanni'nin kendi odasındaki akşam yemeği davetini kabul eder ve orada Don Giovanni'yi yok edip onun cehenneme nakil edilmesini gerçekleştirir. Bu eser birçok defa sinemaya adapte edilmiştir. En son adaptasyon Kasper Holten yönetmenliğinde 2010'da çevrilmiş Juan adlı filmdir. Don Giovanninin konusu aslen 1615 veya 1620'de Tirso de Molina'nın yazdığı "El burlador de Sevilla y convidado de piedra (Sevil aldatıcısı ve taştan misafir)" adlı, Don Juan'ı bir kahraman olarak gösteren, eserinden alınmıştır. Lorenzo Da Ponte'nin "Don Giovanni" liberettosunun ise, hemen hemen ayni zamanda besteci Giuseppe Gazzaniga için Giovanni Bertati tarafından hazırlanan aynı konuda ve aynı isimde Don Giovanni'den, esinlediği söylenmektedir. Liberetto Haziran 1787de bitirilmiş ve Mozart'a teslim edilmiştir. Mozart'ın bestesi ise 28 Ekim'de hazır olmuştur. Ancak eserin provaları sırasında hem liberetto yazarı hem de besteci provalardaki gelişmeleri yakından takip edip eserinin metininde ve bestesinde devamlı değişiklikler yapmaya devam etmişlerdir. Bu nedenle prömiyerde biraz gecikmiştir. Genel olarak bilinmektedir ki prömiyerde orkestra eserin övertürünü hiç öncedeh prova etmeden, hatta nota sayfalarının mürekkebi kurumadan, icra etmiştir . Eser Prag'da 29 Ekim'de tam ismi olan "Il Dissoluto Punito ossia il Don Giovanni Dramma giocoso in due atti" ile ilk defa oynandı. Mozart'ın her eserinin Prag'da oynanışı da olduğu gibi, bu eser de çok büyük bir ilgi ve sevinçle karşılandı. Prag'da yayınlanan "Prager Oberamtszeitung" gazetesi "Müzisyenler ve müzikten hoşlanan ve anlayanlar hiç böyle bir eser duymamışlardı. Operadaki parçaların icra edilmesi... gayet zordu." Aynı haberi Viyana'da yayınlanan "Provincialnachrichten" gazetesi "Herr Mozart orkestra yönetmenliğini yaptı. Birçok toplantıda içten neşe ile sevinçle karşılandı." diye vermiştir. Mozart bu eserin Viyana prömiyeri için hazırlıkları da denetlemiş; ve eserin Viyana prömiyeri 6 Mayıs 1788 yapılmıştır. Bu prömiyer için Mozart esere ek olarak, içinde yeni resetatifler de bulunan, iki yeni arya bestelemiştir: (30 Nisan'da soprano "Caterina Cavalieri" için bestelenen) Elvira'nin "In quali eccessi … Mi tradì quell'alma ingrata" aryası (Köchel dizini K.540c) ve (28 Nisan'da bestelenen) Leporello ve Zerlina için "Per queste tue manine" adlı ikili (Köchel dizini K.540b).. Bu eser o zamandan beri standart repratuar içinde opera sahnelerinde oynanmakta devam etmektedir. Ancak, özellikle Viyana prömiyerinde yapılan ekler dolayısıyla, değişik zamanlarda eserin değişik kısımları temsil edilmemektedir. 20. yüzyıl ortalarına kadar eserin temsillerinde son ensambl parçası oynanmaktaydı ve 1788de Viyana'da basılan liberettoda da bu parça yoktur. Mozart bu parçanın biraz daha kısaltılmış şeklini de hazırlamıştı. Ama şimdi bu ensamblin tümünü icra etmek görenek haline gelmiştir. Diğer bir değişiklik de Mozart tarafından Viyana prömiyeri için yapılmış ve Don Ottavio rolündeki tenor "Francesco Morello" için, Prag prömiyerinde bulunan "Il mio tesoro" aryası yerine, "Della sue pace" aryası konulmuştur. O zamandır bu iki değişik aryadan hangisinin icra edileceği eserin yönetmeninin seçimine bağlı kalmıştır. Son olarak, özel olarak Viyana prömiyeri için Mozart tarafından bestelenmiş olan "Per queste tue manine" ikilisi de çok kere temsil edilmemektedir. Donna Elvira rolünde olan Cavalieri Saraydan Kız Kaçırma operası prömiyerinde Konstanze rolünü almış; Leporello rolünü alan Benucci ise Figaro'nun Düğünü prömiyerinde Figaro rolünü oynamıştır. Donna Anna rolündeki Aloysia Weber ise Mozart'ın karısının kızkardeşi olup Mozart'ın birçok operasında rol almıştır. Mozart prömiyerlerde orkestra yönetmenliği yapmıştır. Bu klasik sekildeki orkestra 2 flut, 2 obua, 2 klarinet ve 2 fagot'dan oluşan üflemeli sazlar kısmı; 2 korno, 2 trompet, 3 trombon, bir timpani, reçitatifler için basso continue ve yaylı sazlar kısmından oluşmaktadır. Ancak besteci bazı özel müziksel enstrümanlar da kullanılmasını istemiştir. Perde 1'de Sahne 1 sonundaki balo için ana karakterlerin dansına eşlik etmek için üç değişik ensemble müziği bestelemiştir ve bunların üç değişik ölçüde çalınması gerekmektedir. Perde II'de Don Giovanni'nin mandolin çalması gerekmekte ve bu mandoline yaylı sazlar pizzikato çalarak eşlik etmektedirler. Ayni perde de sonradan Commandatore heykeli ilk defa konuşmaya başlayınca buna üç trombonun eşlik etmesi gerekmektedir. Eserin mekanı tam olarak belirtilmemiş; sadece İspanya'da bir şehir olarak verilmiştir. Ama genellikle olayın Sevil şehrinde geçtiği kabul edilmektedir. "Commendatore'nin bahÃ§esi." Leporello Donna Anna'nin evi dışında evi gözü önünde tutmaktadır. Leporello'nun patronu Don Giovanni Danan Anna'yi bastan çıkarmak için gizlice eve girmiştir. (arya: Leporello "Notte e giorno' faticar" — "Sabah aksam çalışırım."). Donna Anna gorunur; maske giymis Don Giovanni'yi kovalamaktadır. Bu maskeli adamın kim olduğunu öğrenmek istemektedir ve herkesi kendine yardıma çağırır (Üçlü: "Non sperar, se non m'uccidi" — "Eger beni öldürmezsen, kaçamayacaksın.". Anna'nin babası, Commandatore, girer ve Donna Anna yardim getirmek için koşarak kaçmakta iken Giovanni'yi duelloya cagirir. Giovanni Commandatore'nin vücuduna kılıçını saplar ve onu öldürür; bu curum yerinden kaçmayı da başarır. Anna nişanlısını olan Don Ottavio ile birlikte geri döner. Fakat babasının ölüsünü görürler. Don Ottavio bundan çok dehşete düşmüştür; nişanlısının babasının intikamını almaya and içer. (İkili: "Fuggi, crudele fuggi" — "Kaç, ah zalim kaç.") "Don Giovanni'nin sarayı dışında bir şehir meydanı" Giovanni ve Leporello birlikte meydana girerler. Orada etrafında bir kalabalık toplamış olan çok yakın bir zaman önce sevgilisi tarafından bırakılmış olduğu için bağıra çağıra durumunu anlatan ve intikam alacağına and içen bir kadın görürler;