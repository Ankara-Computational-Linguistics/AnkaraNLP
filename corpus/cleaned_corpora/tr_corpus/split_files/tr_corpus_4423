konulmasına ilişkin bir karar alır. Kısa sürede çözümlenen bir harekâtla başpiskoposların askeri gücü ellerinden alınır. Gelişmeler Stephen'in ruhban sınıfıyla olan ilişkilerini zayıflatacaktır. İç savaş dönemi boyunca tarafların birbirlerine üstün gelmesi ancak uzun soluklu askeri seferler sonucunda oluyordu. Düşmanın hakimiyetindeki kırsal bölge yağmalanır, bölgedeki kale ele geçirilerek topraklara hakim olunmaya çalışılırdı. Büyük orduların karşı karşıya geldiği meydan savaşı tarzı muharebelerden iki taraf da kaçınmaya çalışmıştır. Silahlı birlik ortaya çıkartmak için gereken malî yük bu dönemde oldukça arttığı için orduların varlığı ve büyüklüğü yerel baronların gücünü bağlı olarak değişmekteydi. Stephen ve Matilda'nın kuvvetlerinin çekirdeğini "familia regis" adı verilen küçük ama sadık şövalye grupları oluşturuyordu. bu grup her seferberlikte kurmay heyeti oluşturuyordu. Dönemsel olarak daha küçük çaplı olan ordularda zırhlı süvariler ve piyadeler ana unsurlardı. Okçuların da yer aldıkları birlikler ya feodal beylerin krala olan sorumlulukları gereği sınırlı bir süre için bir araya toplanır ya da daha pahalı olmakla beraber daha uzun süre hizmet verebilen paralı askerlerden oluşurdu. İngiltere'nin fethi sonrasında Normanlar ele geçirdikleri topraklarda denetimi sağlayabilmek için kale inşasına ağırlık vererek çok sayıda kale inşa ederler. Önceleri topraktan ve kütüklerden yapılan kaleler kolay savunma olanağı vermesinin yanı sıra yerel işgücü tarafından kolaylıkla yapılabilmekteydi. İlerleyen dönemde taştan yapılan ve usta işçilik gerektiren kalelerin inşasına başlanıldı. Dönemin kuşatma silahları bu kalelerin alınması için yeterli olmayınca saldıran taraf genellikle kalenin etrafının sarılarak uzun bir dönem içinde kıtlıktan teslim alınması veya lağımcılar sayesinde kalenin içine girilmesi gibi dolaylı taktikleri tercih ederlerdi. Stephen'in oldukça zengin, alçakgönüllü ve kararlı olduğu anlatılır. Savaş meydanında kişisel olarak iyi savaşçı olduğu, kuşatma ve uzun mesafeli intikallerde kabiliyetli olduğu belirtilir. Babasına atfedilen korkaklık suçlamasına cevaben savaş alanında aşırı hızlı karar verdiği söylenir. İç savaş dönemi boyunca özellikle kendisine bağlı paralı askerlerin komutanı Ypres'li William komuta alanında öne çıkmıştır. Matilda'nın safında Stephen ile askerî anlamda boy ölçüşebilecek bir lider bulunmamaktadır. Önceki evliliği döneminde Almanya'da bulunduğundan dolayı hükümet işleyişine aşina olan Matilda tüm olumlu özelliklerine rağmen şahsen ordusuna kumanda edememiştir. Matilda'nın eşi Geoffroy Normandiya'nın ele geçirilmesinde önemli rol oynasa da İngiltere'ye adım atmayacaktır. İç savaş boyunca iki orduda da önemli baronlar kendisini göstermiştir. En öne çıkanlardan birisi de Gloucester'li Robert olur. Devlet adamlığı, askeri deneyimi ve önderlik kabiliyeti ileri seviyededir. Yine Gloucester'dan Miles ve Brian Fitzcount başarılı komutanlar arasında sayılabilir. Beklenen Angevin hanedanı istilası yaz aylarında başlar. Ağustos ayında Normandiya'dan yola çıkarak Wareham'da karaya çıkarak gelmekte olan Matilda kuvvetleri için limanı ele geçirmek isteyen Baldwin de Redvers komutasındaki öncü birlikler Stephen'in dirençli savunması sonucunda güneybatı yönüne kaçarlar. Eylül ayında ise Matilda Batı Sussex Arundel'deki kral karşıtlarınca İngiltere'ye çağrılır. Gloucester'li Robert ve 140 şövalyelik maiyetiyle birlikte Matilda İngiltere'ye çıkar. Matilda Arundel'de kalır, Robert ise ayaklanmaya destek bulmak amacıyla Wallingford ve Bristol çevresinde ilerler. Stephen hemen güneye inerek Arundel kalesini kuşatarak cevap verir. Kalede mahsur kalan Matilda ile görüşmeler sonucunda ateşkes üzerine anlaşıldığı bilinmektedir. Anlaşmanın koşulları bilinmese de Stephen, Matilda'nın kaleden çıkarak güneybatıda Robert ile buluşmasına izin verir. Taht kavgasındaki rakibini salıvermesinin ardındaki mantık bilinmemektedir. Matilda birliklerine katılım sınırlı da olsa İngiltere'ye ayak bastığından bu yana Matilda önemli bir bölgeyi denetimine almış konumdadır. Toprakları Gloucester-Bristol hattından Oxford civarına kadar uzanmakta neredeyse Londra tehdit altına alınmaktadır. Karargâhını Gloucester'da kuran Matilda Robert'in güçlü olduğu Bristol'e de yakındır. Stephen derhal Matilda'nın hakimiyetindeki topraklara doğru ilerleyerek Thames Vadisine hükmeden Wallingford Kalesini almaya çalışsa da başarılı olamaz. Kuşatmayı sürdüren Stephen batıya devam ederek Wiltshire bölgesine girer. Bu sırada Gloucester'dan harekete geçen Miles, Stephen birliklerinin artçılarına saldırarak Londra'yı tehdit altına alır. Stephen seferden geri dönerek başkentini korumak durumunda kalır. 1140 yılında Ely başpiskoposu Nigel Stephen'a başkaldırır. Kral tarafından kaleleri ve toprakları elinden alınmış olan Nigel ayaklanarak bu dönemde bataklık bir bölge tarafından doğal olarak korunan Ely kentini kendisine merkez olarak belirler. Buradan Doğu Anglia topraklarına saldırmayı planlarken aniden Stephen'ın karşı saldırısına uğrar. Nigel, Gloucester'a kaçsa da adamları ve elinde kalan kaleleri ele geçirilir. Aynı yıl Bath kentinde düzenlenen barış görüşmelerinde de sonuca ulaşılmaz. Stephen'in İngiltere'nin kuzeyindeki toprakları İskoçlara vermesini kaldıramayan Chester'lı Ranulf, Stephen'ın sarayında bulunan ve İskoçya'ya dönmekte olan Prens Henry'ye saldırmayı planlar. Planın anlaşılması üzerine Stephen bizzat Henry'ye eşlik eder. Harekete geçen Ranulf kendine ait olduğunu iddia ettiği Lincoln Kalesi'ni hile sonucu ele geçirir. Olaya hemen müdahale eden Stephen, memnuniyetsiz konumda olan Ranulf'un Matilda saflarına geçmesini de engelleyecek şekilde uzlaşmaya çalışır ve kaleyi ona bırakarak anlaşır. Ancak Ranulf'un kalenin güvenlik seviyesini düşürdüğünü haber alınca anlaşmayı bozarak ordusuyla beraber kaleye doğru yola çıkar. Ranulf, Matilda'ya bağlılığını ilan ederek Lincoln'den kaçar. 1141 yılı başlarında Stephen Lincoln Kalesi'ni kuşatırken, Gloucester'lı Robert ve Chester'lı Ranulf güçlü bir orduyla birlikte bölgeye gelir. Stephen, durumu haber alınca önündeki seçeneklerden birisi olarak geri çekilip güç toplama seçeneğini kabul etmeyerek savaşmaya karar verir. Stephen ordusunun merkezindeki birliklere bizzat kumanda eder. Komutanları arasında Alan ve William isimli baronlar bulunur. Karşısındaki Robert ve Ranulf süvarilerine karşı güçlü bir piyade direnci örmek için şövalyelerini atlarından indirerek kendisi de piyadelerle birlikte savaşa katılır. Muharebenin ilk aşamasında Galli piyadelerin püskürtülmesine rağmen muharebe Stephen'in aleyhine dönmeye başlar. Robert ve Ranulf birlikleri kanatları çöken Stephen'ın ordusunun merkezini çember için alır. Stephen'ın yanında savaşan baronların çoğunun kaçmış olmasına rağmen Stephen savaşmaya devam eder ancak sonunda esir edilir. Stephen, Robert tarafından Gloucester'a götürülür, burada Matilda ile görüştürülür. Sonra önemli tutsakların tutulduğu Bristol Kalesi'ne götürülür. Matilda tahttaki rakibini bertaraf ettiği için kraliçe olarak taç giyme planları yapmaya başlar. Bunun için öncelikle Kilise'nin onayını alması gerekir sonra da Westminster'da törenle taç giyecektir. Ancak Stephen'ın kardeşi ve aynı zamanda Papa'nın temsilcisi konumundaki Henry, Winchester'da konseyi toplayarak Kilise'nin görüşünü oluşturmaya çalışır. Henry, Matilda ile yaptığı anlaşma uyarınca tüm Kilise'nin gücünü kontrol etme karşılığında Matilda'ya destek vermeyi kabul eder. Bu şekilde Stephen yanlısı baronlar aforoz edilir, kraliyet hazinesi Matilda'ya teslim edilir. Canterbury Başpiskoposu Theobald ise Stephen'a bağlılık yemini ettiklerini hatırlatarak Matilda'yı desteklemekte ayak direrler. Bristol'e Stephen ile görüşmeye giden Kilise ileri gelenleri durumu Stephen'a iletince Stephen yeminlerini bozabileceklerini söyler. Kilise ileri gelenleri bu gelişme üzerine Winchester'da toplanarak Matilda'yı tahta çıkmasından önce "İngiltere ve Normandiya'nın Leydisi" ilan etmeye hazırlanırlar. Ancak bu toplantı çok düşük katılımlı olur. Bu arada Stephen'in karısı kocasının derhal salıverilmesini talep eder. Matilda Haziran ayında tahta çıkmak üzere Londra üzerine yürür. Matilda, Londra Kalesi'nin denetimini sağlayan Geoffroy de Mandeville tarafından desteklense de Stephen'a bağlı kuvvetler ve yerel halk Matilda'ya karşıdır. 24 Haziran günü şehre girmeye çalışan Matilda'ya karşı Londra halkı ayaklanır. Geoffroy de Mandeville, Matilda ve taraftarları Oxford'a kaçarlar. Beaumont'lu Waleran'ın İngiltere'de olmasını fırsat bilen Anjou kontu Geoffroy Normandiya'da ilerleyerek Sen Nehri bölgesini ele geçirir. Fransa tahtına yeni geçmiş olan VII. Louis babasının aksine Anjou ile ilişkilerini iyileştirmeye çalışınca Normandiya'da Stephen yanlılarının müttefiki kalmaz. Geoffroy'nin Normandiya'daki başarıları ve Stephen'ın güçsüzlüğü çok sayıda Anglo-Norman baronun Stephen tarafından ayrılarak Matilda saflarına geçmesine yol açar. Stephen esirken tahtta kalması davasını sürdüren en önemli kişilerden birisi eşi olmuştur. Stephen'ın eşi Matilda dağınık durumdaki Stephen yanlısı baronları bir araya toplayarak, yerel halkın desteğine sahip oldukları Londra'ya gider. Burada karagâhını kuran Matilda Stephen'a sadık kalan William Martel ve Faramus gibi asillerin yardımıyla desteğini artırır. Tahtta hak iddia eden Matilda'nın durumu ise tehlikeye girmiştir. Londra'dan kaçmak durumunda kaldıktan sonra Winchester üzerine yürüyerek kaleyi kuşatır. Ancak Londra'dan gelen Stephen'in karısı Matilda ve beraberindekiler kuşatmacıları kuşatır. 14 Eylül 1141 tarihinde yaşanan Winchester Muharebesinde Stephen yanlıları galip gelir. Gloucester'lı Robert esir düşerken kaçan Matilda Devizes'deki kalesine sığınır. Stephen ve Robert'in karşılıklı olarak esareti taraflar arasında uzun süreli bir barış antlaşmasının zeminini sağlamaktaydı. Ancak Stephen'in eşi Matilda uzlaşmak istemiyordu. Görüşmelerin sonunda taraflar basitçe iki esiri değiş tokuş etmeye karar verirler. bu şekilde Stephen ve Robert serbest kalmış olur. Değişen duruma ayak uyduran Kilise önceki kararını değiştirerek Stephen'ın kral olduğuna karar verir. Stephen ve karısı Matilda'nın taç giyme töreni 1141 yılı Noel'inde gerçekleşir. Stephen sonraki dönemde Matilda'nın denetimindeki Cirencester, Bampton ve Wareham gibi bölgelere saldırır. 1142 yılı yaz aylarında Robert Normandiya'ya döner ve Stephen'in topraklarından arda kalan yerlere Geoffroy ile birlikte saldırıya hazırlanır. İngiltere'de bulunan Matilda ise Stephen birlikleri tarafından Oxford'da sıkıştırılır. Doğal engeller ve kalelerle korunan kente sürpriz bir şekilde saldıran Stephen şehrin içine girer, Matilda kale kısmında mahsur kalır. Oxford Kalesi çok iyi tahkim edilmiş bir yapı olduğu için Stephen uzun bir kuşatma hazırlıklarına başlar. Noel'den bir gün önce Matilda çok az sayıdaki maiyetiyle birlikte kaleden çıkar ve Stephen birliklerine belli etmeden kaçmayı başarır. Kendisine sadık baronların desteğiyle Devizes'e geçer. İngiltere topraklarında iç savaş pat durumuna geldiği sıralarda Normandiya'da Anjou kontu Geoffroy durumunu pekiştirir. 1143 yılı Stephen için sıkıntılı başlar. Gloucester'daki Wşlton Kalesi'nde maiyetiyle bir toplantı halindeyken kuşatılan Stephen, kuşatmayı yararak kaçmaya çalışır. Bu çaba sırasında 1 Temmuz günü yaşanan Wilton Muharebesi'nde Stephen yenilir ve ikinci kez esir olma tehlikesiyle burun buruna kalır. Ancak önemli komutanlarından William Martel, Stephen'ın kaçabilmesi için bir saldırı düzenlese de kendisi esir düşer. Stephen, William'ın esaretten kurtulması için Sherborne Kalesini Robert'e verecektir. 1143 yılı sonlarına doğru Stephen bu kez de doğu bölgesinde bir ayaklanmayla karşılaşır. Essex earlü Geoffroy de Mandeville, Stephen'a karşı ayaklanır. Daha önce sadakatinden şüphe ettiği için belirli bir süre esir edilen baron Ely bölgesini üs haline getirerek güneye ilerlemeye çalışır. Daha önemli ayaklanmalarla başa çıkmak durumunda olan Stephen sadece Ely ile Londra arasına çok sayıda engel teşkil edecek şekilde kale inşa ettirerek sorunu ertelemeye çalışır. Durum Stephen için iyi gitmemektedir. Ranulf 1444 yılı yaz aylarında yeniden ayaklanacak, batıda da Robert sürekli olarak komşu bölgelere saldıracaktır. Güney Normandiya'da hakimiyetini kabul ettiren Anjou kontu Geoffroy Rouen üzerine yürüyerek seferini sürdürür. Fransa kralı VII. Louis onu Normandiya Dükü olarak tanır. 1143 yılında Stephen'ın durumu düzelmeye başlar. Önce Glocester'lı Miles'ın bir av sırasında hayatını kaybetmesiyle batıda rahatlar. Geoffroy de Mandeville ise ayaklanması sürerken Burwell Kalesine düzenlediği saldırı sırasında öldürülür. Ayrıca 1145 yılında Oxfordshire'daki Faringdon Kalesi ele geçirilir. Kuzeyde Ranulf ile uzlaşma sağlanır. Stephen, Ranulf'u saraya çağırarak onu rehin alır. Bu sayede Ranulf'un elindeki önemli kaleleri ele geçirir. Serbest kalan Ranulf yine ayaklansa da karşısında önemli kaleleri ele geçirmiş bir düşman bulur. Artık İngiltere'deki iç savaşın temposu düşmüş, şiddetli muharebeler nadiren yaşanır olmuştur. 1147 yılında Gloucester'lı Robert ölür ve Matilda ise Normandiya'ya döner. Bu sıralarda ilan edilen İkinci Haçlı Seferi sebebiyle iç savaşa dahil olan çok sayıda baron Kutsal Topraklar'a gider. Çok sayıda baron ise birbirleriyle uzlaşarak uzun bir süredir devam eden savaş halini bölgesel olarak sona erdirmeye çalışmaktadır. Matilda ile Geoffroy'in oğlu ve geleceğin kralı Henry 1147 yılında İngiltere'yi istila etmeye çalışsa da başarılı olamaz. Baronların kendi aralarında imzalamaya başladıkları ikili saldırmazlık anlaşmalarıyla birlikte İngiltere topraklarındaki çatışma durmasa da en alt seviyeye iner. MAtilda savaşın sonuna dek Normandiya'da kalarak hem Normandiya topraklarına egemen olmaya çalışır hem de oğlu Henry'nin tahta geçmesini sağlamaya çalışır. 1149 yılında İngiltere'ye geçerek Ranulf ile ittifak yapmaya çalışan genç Henry, İskoçların da desteğiyle York üzerine gitmeyi planlar. Stephen derhal York üzerine giderek önlemleri alır. Saldırı başlamadan suya düşünce İngiltere'den ayrılan Henry, Normandiya'ya döner ve babası tarafından Normandiya Dükü ilan edilir. Başarılı bir lider olarak dikkatleri çekmeye başlayan Henry, beklenmedik bir kararla Fransa kralı VII. Louis'den boşanan Akitanya Düşesi Eleanor ile evlenir. Bu dönemde artık Stephen da kendisinden sonra kimin tahta geçeceğine dair planlamalar yapmaya girişir. En büyük oğlu Eustace'a 1147 yılında Boulogne kontluğunu vermiş olsa da Eustace'ın İngiltere topraklarında hak iddia edip edemeyeceği belirsizdir. Stephen'ın amacı kendisi hayattayken Eustace'a taç giydirmek olsa da İngiltere'de bu uygulama yaygın değlidir. Taç giyme törenini yapabilecek tek yetkili Başpiskopos Theobald, bunu yapması durumunda iç savaşın yeniden patlak vereceğini düşünerek öneriyi kabul etmez. Stephen 1152 yılında Eustace'a taç giydirmek için Kilise yetkililerini zorlamasına rağmen reddedilince Kilise ileri gelenlerini hapse attırır. Theobald hapse atılmadan önce kaçmayı başarır ve Flanders'a sürgüne gider. Henry 1153 yılının başında İngiltere'ye küçük bir birlikle çıkar. Kuzeyde ve doğu bölgelerinde Ranulf ve Hugh Bigod tarafından desteklenir. Stephen'ın Malmesbury'deki kalesi Henry tarafından kuşatılır. Stephen ise batıya doğru ilerler. Stephen, Henry'yi görece küçük birliğiyle kesin sonuç alacağı bir meydan muharebesine çekmeye çalışır ama başarısız olur. Kışın bastırmasıyla birlikte taraflar ateşkes ilan edince, Stephen Londra'ya Henry ise kuzeye geçer. Henry büyük bir askeri başarı kazanmadan baronların kendisine verdiği destekle güneybatı ve kuzey İngiltere'de önemli büyüklükte toprakları denetimine almış olur. Henry ile temasa geçen Kilise yetkilileri Stephen'in krallığını destekleselerse de barış istediklerini iletirler, Henry de Kilise varlıklarına zarar vermeyeceğini ve sarayına Kilise mensuplarını beklediğini bildirir. Yaz aylarında Stephen Wallingford Kalesi'ni almak için harekete geçer. Kuşatma sürerken kalenin imdadına yetişen Henry Stephen birliklerini kuşatır. İki ordu Thames Nehri'nin Wallingford bölgesinde karşı karşıya gelir. Komutanlar savaşma niyetinde olsa da her iki taraftaki baronlar artık savaşmak istememektedir. Kilise yetkililerinin de araya girmesiyle Stephen ve Henry'ye rağmen ateşkes görüşmeleri başlayacaktır. Wallingford 'dan sonra Stephen ve Henry geleceğe dair görüşmelere başlar. Duruma en çok bozulan ise kendisini tahtın varisi olarak gören Stephen'ın oğlu Eustace olur. Ancak Eustace yeni bir sefer hazırlıkları için gittiği Cambridge'de hayatını kaybedince barış arayanlar için siyasi olarak uygun bir ortam yaratılmış olur. Wallingford'dan sonra da kimi çarpışmalar yaşansa da bunlar küçük ölçekli olmuştur. Kilisenin baskısıyla özellikle Stephen barış girişimlerine boyun eğmek durumunda kalır. Stephen yapılan Winchester Antlaşması gereğince Matilda'nın oğlu Henry'yi oğlu olarak tanır ve tahtın varisi olarak ilan eder. Bunun karşılığında Henry, sağlığında Stephen'a bağlılığını ilan eder. Stephen'in geriye kalan tek oğlu William da Henry'ye bağlılığını ilan eder ve tahttaki tüm haklarından feragat eder. Her iki tarafta da savaşan binlerce paralı asker ise terhis edilerek evlerine gönderilir. Stephen'in Henry'yi varisi olarak tanıması aslında iç savaşı çıkartan duruma eksiksiz bir çözüm getirmekten uzaktı. Stephen daha uzun yıllar yaşayabilirdi, Henry'nin askeri durumu değişkenlik arz etmekle beraber Stephen'ın oğlu William da büyüyünce tahtta hak iddia edebilirdi. Sağlam bir zemine sahip olmayan barış antlaşmasının imzalanmasından sonra Stephen hızla ülkenin çeşitli bölgelerine giderek denetimini sağlamaya çalıştı. Yoğun seyahatlerle geçen 1154 yılı yaz aylarının ardından Dover'e gelen kral burada midesinden rahatsızlanır ve 25 Ekim günü hayatını kaybeder. Henry İngiltere'ye dönmek için acele etmez. 8 Aralık 1154 günü karaya çıkar ve sadık baronlarının desteğiyle Westminster'da taç giyer. 1155 yılı Nisan ayında baronlarını toplar ve bağlılık yeminlerini alır. Kendisini I. Henry'nin takipçisi olarak gösterir ve Stephen'ın iktidar döneminin ülkeyi mahvettiğini işler. Buna rağmen sarayında karşıt görüşlülerin de fikrini alır. İktidarının ilk 8 yılının 6 yılını Fransa topraklarında geçirir. İngiltere iç savaş döneminde oldukça yara almıştır. Anglo-Sakson Kronolojisi adlı eserde bu dönem huzursuzluk, yolsuzluk ve hırsızlığın sıradan sayıldığı bir dönem olarak tanımlanır. Savaşın yoğun olarak yaşandığı güneybatı bölgeleri ağır hasar alırken, tarımsal faaliyetler durma noktasına gelmiştir. Merkezi para basım işlemi bölünmüş, her iki taraf da kendi egemenlikleri altındaki bölgelerde kullanılmak üzere para basmıştır. Güneydoğu, Galler ve kuzey bölgeleri ise savaş halinden görece az etkilenir. Henry'nin ilk icraatlarından birisi çok sayıdaki paralı askeri ülkeden dışarı çıkartmak ve uygunsuz kaleleri imha etmek olmuştur. Ayrıca büyük açık vermiş olan kraliyet hazinesinin yeniden toparlanması için muhasebe çalışmalarına öncelik verilir. İç savaşın sona ermesinin ardından İngiltere'nin sınır bölgelerinin durumu yeniden gündeme gelir. 1157 yılında İskoçlara yapılan baskı sonucu iç savaş döneminde kaybedilen topraklar alınır. Galler'de ise durum daha zor olur. 1157 ve 1158 yıllarındaki zorlu askeri seferlerin ardından Galli prensler Owain Gwynedd ve Rhys ap Gruffydd sınırların iç savaş öncesi yerlere çekilmesini kabul etmek durumunda kalırlar. Anarşi olarak adlandırılan iç savaş dönemi tarih yazımı büyük çoğunlukla bu dönemi bizzat yaşayan veya bu döneme çok yakın br tarihte yaşamış tarihçilerce kaleme alınmıştır. Neredeyse bu tarihçilerin çoğu tarafların yaptıklarına dair anlatımlarında önyargılı davranmış, bulundukları tarafın bakış açısını yansıtmışlardır. Bu eserlerden bazıları şunlardır: İç savaş döneminin anarşi olarak tanımlanması çok sayıda tartışmaya yol açmıştır. Victoria devrine ait bu tanımlama kaynağını 1140'lı yıllarda İngiltere'deki anayasal gelişim sürecinin kesintiye uğramasına dayandırır. Sonraki dönemde ise kanunsuzluğun sadece bazı bölgelerde olduğu öne sürülerek tanımın yanıltıcı olacağı dile getirilmiştir. İç savaş ve anarşi yılları tarihi romanlarda kullanılmıştır. Ellis Peters 1137-1145 yıllarında geçen tarihi dedektiflik serisi "Brother Cadfael" eserinde Stephen, Matilda ve taraftarlarını betimlemiştir. Aynı dönem Ken Follett'in tarihi romanı "The Pillars of the Earth" adlı eserinde anlatılmıştır. Bu eser aynı zamanda televizyon dizisi olarak da uyarlanmıştır. Sol Bamba Souleymane Bamba (d. 13 Ocak 1985; Ivry-sur-Seine), Fransa doğumlu Fildişi Sahilli millî futbolcudur. Aynı zamanda Fransa pasaportu da bulunmaktadır. Stoper mevkiinde görev yapmaktadır. Futbol kariyerine henüz 14 yaşında Ligue 1 takımlarından Paris Saint-Germain FC'de başlayan Sol Bamba, gösterdiği başarılı performansla dönemin teknik direktörü Vahid Halilhodžić tarafından 2004 yılında A Takım'a alındı. A Takım'da sadece 2 maçta forma şansı bulan Bamba, Vahid Halilhodžić ile kavga edince Dunfermline Athletic FC takımına transfer oldu. Bamba kadro dışı kalmasının ardından 2006 yılında İskoçya ligi ekiplerinden Dunfermline Athletic FC takımıyla anlaştı. Fizik gücü ve yerinde müdahaleleriyle teknik direktör Jim Leishman'ın beğenisini toplayan Bamba, Dunfermline takımıyla 2007-2008 sezonu sonuna kadar sözleşme imzaladı. İlk başlarda fazla şans bulamayan Fildişili oyuncu, takımının İspanya ekiplerinden Osasuna ile yaptığı hazırlık maçında şans buldu ve yaptığı kritik müdahalelerle hocası Jim Leishman'ın tekrar beğenisini kazandı. 2006-2007 sezonunda lig ve kupa finalinde gösterdiği başarılı performans nedeniyle 1 yıl sözleşmesi uzatılan Souleymane Bamba, Temmuz 2008'de İngiltere'nin Watford takımı tarafından deneme maçına çağrıldı. Watford takımının Boreham Wood ile oynadığı ve 3-1 galip geldiği maçta oynayan Stoper oyuncusu üstün bir performans gösterdi ve Watford kulübü ile Dunfermline her konuda anlaştı. Watford Kısa bir ara sonra bilinmemyen sebeplerden dolayı Bamba'nın transferinden vazgeçti. Bundan haftalar sonra Bamba, £50,000 bonservis ücretiyle İskoç ligi takımlarından Hibernian'a transfer oldu. İskoçya'nın Hibernian takımıyla 3 yıllık sözleşme imzalayan Bamba, ilk maçına Dundee United karşısında çıktı. Bu maçta Ofansif olarak da katkıda bulunan Bamba, Mixu Paatelainen tarafından Ön libero mevkiine çekildi. Aralık 2008'de Celtic maçına Ön libero başlayan Bamba, Dundee United'ın 2-0'lık galibiyetinde büyük pay sahibi oldu. Teknik direktör Mixu Paatelainen Celtic maçında Ön libero mevkiinde başarılı performans gösteren Bamba hakkında; "Ondan daha da iyisini bekliyorum çok daha başarılı olacak" açıklamalarında bulunuştur. Ve bu mevkiidede gösterdiği başarılı performansla Bamba İskoç basını tarafından popülerleştirilmiştir. 2009'da teknik direktörlüğe John Hughes'un getirilmesinin ve stoper mevkiinde görev yapan Rob Jones'un takımdan ayrılmasının ardından eski mevkii Stoper'e geçti. İlk profesyonel golünü Falkirk takımına 22 Ağustos'ta 3-1 galip gelinen maçta atan Fildişi'li 27 Mart tarihinde Edinburgh Evening News gazetesi tarafından manşette yer aldı ve Performansının diğer kulüplerin dikkatini çektiği belirtildi. Haberde Fulham ve Rennes'in scoutlarının Bamba'yı izlediği yazıldı. Gösterdiği performans ile Fildişi millî takımına çağrılan Sol Bamba, takıma geri dödüğünde John Hughes ile yaşadığı problem yüzünden kadro dışı bırakıldı. Kadro'nun derinliği olmaması nedeniyle NK Maribor ile oynanan UEFA Avrupa Ligi maçına çağılan Bamba bu maçta oynadı fakat takımı 3-2 mağlup oldu ve elendi. 2010-11 sezonunda Hibernian ile sözleşmesi biten Bamba, EFL Championship ekiplerinden Leicester City takımına transfer oldu. Leicester City teknik direktörü olan ve eski Fildişi Sahili millî futbol takımı teknik direktörü Sven-Göran Eriksson tarafından transfer edilmesi istenen Bamba resmi sözleşmeyi 2 Ocak 2011 tarihinde imzaladı. İlk golünü FA Cup'ta 2-2 berabere biten Manchester City maçında attı. Ligde ise 4-2 biten maçta 2 gol kaydettiği maçta Milwall takımına atmıştır. Eylül 2011'de sözleşmesini uzatan Bamba Nigel Pearson'un teknik direktörlüğe gelmesinin ardından ve stoper mevkiine Wes Morgan'ın transfer edilmesinin ardından daha az şans bulmaya başlamıştır. 2012 Haziran ayında Bamba Süper Lig ekiplerinden Trabzonspor ile sözleşme imzaladı. Trabzonspor, Leicester City ödeyeceği bonservis bedelini 750.000 Euro olarak açıkladı. 26 Ağustos 2012 tarihinde Elazığspor'a karşı ilk lig maçına Trabzonspor forması altında çıktı. Maçta 90 dakika forma giyerken maç 2-0 galibiyet ile sonuçlandı. 2012-13 sezonunda 17 lig ve 2 UEFA Avrupa Ligi maçında Mustafa Yumlu ile savunmanın göbeğinde görev yapan Bamba, 2013-14 sezonunda ise Mustafa Reşit Akçay daha sonra ise Hami Mandıralı yönetiminde 9 lig, 1 Türkiye Kupası ve 5 UEFA Avrupa Ligi maçında forma giydi. 2014-15 sezonunda ise Halilhodzic'in gelmesinin ardından ve Belkalem, Carl Medjani gibi isimlerin transfer edilmesinin ardından kadro dışı kalan Bamba'nın sözleşmesi 18 Ağustos 2014 tarihinde 250.000.-EUR fesih bedeli ile feshedildi. Isı indeksi Isı indeksi (Iİ, İng. "heat index"), hava sıcaklığıyla nemi birleştirerek insanın hisettiği sıcaklığı tespit etmeye yarayan bir ölçüdür. "Hisedilen hava sıcaklığı"nı ortaya koyar. Mesela hava sıcaklığı 32 °C ve nem oranı yüksekse ısı indeksi 41 °C'i gösterebilir. İnsan vücudu terleme yoluyla normalde kendini serinleterek vücut sıcaklığını kontrol eder. Buharlaşan su, sıvı hâlden gaza dönüşebilmek için çevrede ısı alırken deriyi de soğutur. Fakat bağıl nem oranı yüksekse buharlaşma hızı azalacağından vücudun soğuması yavaşlar ve vücut, kuru havaya nispeten daha fazla ısı tutar. Ölçümler, deneklerin belli bir sıcaklık ve nemi kişisel olarak nasıl tanımladıklarını göre yapılmış, böylece sıcaklıklarla nem arasında psikolojik bir bağıntı ortaya çıkmıştır. Aşağıdaki tablo, Amerika Birleşik Devletleri'nin Ulusal Okyanus ve Atmosfer Teşkilatı tarafından yayınlanmış tablonun santigrada çevrilmiş şeklidir. Isı indeksi değerleri gölgeli ve hafif rüzgârlı şartlarda tespit edildiğinden Güneş'in altında bu değerler 10 °C daha yukarıda olabilir, ayrıca şiddetli ve bilhassa çok sıcak ve kuru rüzgârla uygun değerler ve sağlık için tehlikeli değerlere çabuk erişilebilir. Cheiracanthium virescens Cheiracanthium virescens, Miturgidae familyasından Palearktik bölgede dağılım gösteren zehirli bir örümcek türü. İlk kez 1833 yılında İsveçli entomolog Carl Jakob Sundevall (1801-1875) tarafından "Clubiona virescens" adıyla tanımlanan tür 1918 yılında Simon tarafından "Cheiracanthium virescens" adıyla revize edilmiştir. Dişi 5–9 mm, erkek 5–7 mm boyundadır. Prosoma açık kahverengi ya da normal kahverengidir. Keliserler kızıl kahverengi, distalde siyahtır. Opisthosoma yeşil kahverengi ve koyu lekelidir. Bacaklar tekrenk açık kahverengidir. İlk bacak çifti cinsinin diğer türlerinden uzundur. Erkek pedipalpi uzundur. Büyük Britanya'da kuru, kumlu ya da seyrek bitkili alanlarda, fundalık gibi açık alanlarda, moloz döküm alanlarında ve kum tepelerinde görülür ve taşların altında ya da funda gibi alçak boylu bitkilerde bulunur. Genellikle gün oyunca ipek bir kozada dinlenmeye çekilir ve yumurta keselerini de ayrıca taş altına gizler. Her iki cinsiyetten erginlerine ilkbahar sonu yaz başında ve sonbaharda rastlanır. Palearktik bölgede dağılım gösterir. Doğu Avrupa'nın doğusu hariç hemen hemen bütün Avrupa'da görülür. Rusya'da da bulunur. Büyük Britanya'da dağınık olarak bulunur. Ned 'N' Edna's Blend "Ned 'N' Edna's Blend" "Simpsonlar"ın yirmi üçüncü sezonunun yirmi birinci bölümü. 13 Mayıs 2012'de ABD'de Fox kanalında yayınlandı. Oxyopidae Oxyopidae, bütün dünyada yaygın 9 cins ve 419 tür ile temsil edilen örümcek familyası. Bacakları uzun dikenlerlerle donatılmış gündüzcül avcı örümceklerdir. Alçak boylu bitkilerde yaşarlar ve avlarına hızlı biçimde sıçrayarak avlanırlar "Familya teşhis karakteri" (Türkiye için) : Ön orta gözler küçük, geriye kalan altı adet göz altıgen oluşturur, ön sıra gözleri kuvvetli iç bükey iken arka sıra gözler kuvvetli dış bükeydir. Uzun dikenlerlerle donatılmış uzun bacakları vardır. Gündüzcül avcı örümceklerdir. Ön yan gözler ve arka sıra gözler birlikte altıgen bir halka oluşturur. Gözleri Salticidae kadar iri olmasa da onlar kadar rahat avlanabilmektedirler. Kendilerine özgü habitusları ile arazide bile tanınabilirler. Toprak yüzeyi veya bodur bitki üzerinde yaşarlar. Hızlı koşan, avlarının üzerine sıçrayarak yakalayabilen örümceklerdir. Dünya çapında yayılım gösterir. Türkiye'de 2 cinste ("Oxyopes" ile "Peucetia") toplanan 7 türü bulunur. Ariana Grande Ariana Grande-Butera (d. 26 Haziran 1993), Amerikan şarkıcı, söz yazarı ve oyuncu. Boca Raton, Florida'da doğdu. Kariyerine 2008'de Broadway müzikalinde başladı ve Nickelodeon sitcom'u "Victorious" (2010–2013) ve daha sonra da yan dizisi "Sam & Cat"deki (2013–2014) Cat Valentine rolüyle ünlendi. Müzik kariyerine olan ilgisi artınca "Victorious" dizi müzikleri için birkaç şarkı kaydetti. YouTube'a yüklediği şarkı cover'larını fark eden Republic Records ile 2011'de anlaşma imzaladı. Çıkış albümü "Yours Truly" 2013'te piyasaya sürüldü. 1950'lerin doo-wop etkili pop ve R&B tarzı albümü ABD "Billboard" 200 listesine bir numaradan giriş yaptı ve "The Way" adlı parçası "Billboard" Hot 100 listesinde ilk 10 şarkı arasına girerek Grande'ye listenin ilk girişini yaşattı. Grande'nin ikinci stüdyo albümü olan "My Everything" (2014), pop-R&B tarzını devam ettirerek EDM elementlerini kullandı. İlk stüdyo albümü gibi ikinci albümü de "Billboard" 200 listesine zirveden giriş yaptı, dört single'ı da ABD listelerinde ilk 10 arasına girmeyi başardı. Bunlar "Problem", "Break Free", "Bang Bang" ve "Love Me Harder" oldu. Üçüncü stüdyo albümü "Dangerous Woman" (2016) de bir numaradan giriş yaptı ve Birleşik Krallık da dahil ardışık üç zirveden giriş yapan şarkıcı unvanını elde etti. "Side to Side" dahil bu albümdeki single'ları ilk 5 arasına girdi. Dördüncü stüdyo albümü "Sweetener" (2018) ve beşinci stüdyo albümü "Thank U, Next" (2019) içeriklerinde trap elementleri eşliğinde karakteristik pop-R&B tonlarına devam etti. İki albüm de birçok ülkede bir numaradan giriş yaparak eleştirmenler tarafından övüldü. Dördüncü stüdyo albümünden "No Tears Left to Cry" dahil üç single dünya çapında başarılı oldu. "Thank U, Next" albümü, 62. Grammy Ödülleri'nde Yılın Albümü Grammy Ödülü ve En İyi Pop Vokal Albümü kategorilerine aday gösterildi, birçok streaming servisinde dinlenme rekorları kırdı. Bu albümde "Thank U, Next", "7 Rings" ve "Break Up with Your Girlfriend, I'm Bored" adlı üç single'ı "Billboard" Hot 100 listesinde ilk üç numarayı yerleşti ve tarihte bunu başaran tek solo sanatçı oldu, aynı zamanda UK Singles Chart listesinde de kendi rekorunu kırdı. Ek olarak ilk beş albümünün çıkış single'ları ABD listelerinde ilk 10 arasına giren tek sanatçı oldu. Grande, bir Grammy ödülü, bir Brit ödülü, iki Billboard Müzik ödülü, üç Amerikan Müzik ödülü, sekiz Guinness Dünya Rekorları ödülü dahil birçok ödül aldı ve birçok dalda aday gösterildi. Beş stüdyo albümü de RIAA tarafından platin plak ile ödüllendirildi. Solo sanatçı olarak streaming servislerinde birinci oldu, YouTube, Spotify ve Apple Music gibi platformlarda 50 milyarı aşkın dinlenme yakaladı. Spotify ve Apple Music'de en çok takip edilen kadın sanatçı olurken en çok dinlenen kadın sanatçı unvanını da kazandı. Etkili bir figür olarak sosyal medyada feminizm konusunu savundu ve LGBT destekçisi oldu. 2019 yılının Şubat ayında Instagram'da en çok takip edilen kadın hesabı oldu. "Forbes" dergisi, 2019 yılında en çok kazanan ünlüler arasında listeledi, "Time" dergisi 2016 ve 2019 yılındaise dünyayı etkileyen 100 insan listesinde yer verdi. "Billboard" dergisi, 2018 yılında Yılın Kadını seçti ve 2010'ların en başarılı kadını ilan etti. Ariana Grande-Butera, 26 Haziran 1993'te Boca Raton, Florida'da doğdu. Annesi Hose-McCann Communications'ın CEO'su Brooklyn doğumlu Joan Grande ve Boca Raton'da bir grafik dizayn şirketi sahibi olan babası Edward Butera'dır. Grande, İtalyan asıllıdır ve kendisini Amerikalı İtalyan olarak tanımlar. Yapımcı olan üvey abisi Frankie Grande ve çok yakın ilişki kurduğu büyük annesi Marjorie Grande ile birlikte yaşamaktadır. Grande'nin ailesi, annesi kendisine hamileyken New York'tan Florida'ya taşınır ve kendisi 9 ya da 10 yaşındayken anne ve babası ayrılır. Çocukken Grande, Fort Lauderdale Children's Theater tiyatrosunda sahne aldı, ilk rolü "Annie " oldu. Aynı zamanda "The Wizard of Oz" ve "Beauty and the Beast" müzikallerinde de roller aldı. 8 yaşındayken Florida's Philharmonic, Florida Sunshine Pops ve Symphonic Orchestras gibi senfonilerle karaokeler yaptı ve ilk televizyona çıkışında Florida Panthers takımı için Amerika Birleşik Devletleri ulusal marşını söyledi. Florida'da Pine Crest School ve sonra North Broward Preparatory School okullarına gitti. 13 yaşında müzik kariyeri ile yakından ilgilenmeye başladı ve tiyatrolara yazıldı. Los Angeles, California'ya gidince menajerleriyle tanıştı ve R&B türünde bir albüm yapmak istediğini söyledi: "R&B tarzında bir albüm yapmak istiyorum diye söylediğimde bana 'Kim 14 yaşında birinin R&B albümünü alır ki?' dediler." 2008'de Broadway'deki "13" adlı müzikalde yardımcı rolde Charlotte karakterini canlandırdı. Bu rol kendisine National Youth Theatre ödülünü kazandırdı. Müzikale katıldığında North Broward Preparatory School okulundan ayrıldı ancak kaydını sildirmedi, böylece okul kendisine ders notları göndermeye devam etti. Aynı zamanda New York'taki caz kulübü Birdland'ta da çeşitli şarkılar seslendirdi. 2009'da Grande, Nickelodeon yapımı "Victorious" sitcom dizisine "13" müzikalinden Elizabeth Gillies ile birlikte dahil oldu. Bu sitcom'da lisedeki Cat Valentine karakterini canlandırdı. Saçını sürekli kızıla boyatmak zorunda kaldığı için saçları yıprandı. Yönetici yapımcı Dan Schneider, oyuncuların hepsinin esmer olmasını istemedi, bu yüzden Grande'nin kızıl saçları Cat karakterine uygun olur diye düşündü. Dizi Mart 2010'da başladı ve 5.7 milyon izleyiciye kadar ulaştı. Cat rolü Grande'nin genç idolü olmasına yardımcı oldu ancak Grande müzik kariyerine doğru geçmek istedi. Oyunculuğu eğlenceli bulduğunu ancak müziğin her zaman daha öncelikli olduğunu söyledi. Karakteri Cat, 1995 yapımı "Clueless" filmindeki Brittany Murphy'nin rolü ile sık sık kıyaslandı. İkinci sezonu Nisan 2011'de izleyiciyle buluştu, 6.2 milyon izleyici kazanarak "Victorious" dizisinin en yüksek puan alan bölümü oldu. 2010 yılında, Desmond Child tarafından yazılıp yönetilen "Cuba Libre" müzikalinde Miriam karakterini canlandırdı. "Victorious" yapımının ilk sezonundan sonra Grande müzik kariyerine odaklanmak istedi ve Ağustos 2010'da ilk albümü için çalışmalara başladı. Vokal aralığını güçlendirmek için vokal koçu Eric Vetro ile çalışmaya başladı. Ağustos 2011'de "Victorious: Music from the Hit TV Show" soundtrack albümünde "Give It Up" adlı parçayı seslendirerek ilk müzikal çalışmasını sundu. Adele, Whitney Houston ve Mariah Carey gibi isimlerin şarkılarını cover'layarak YouTube kanalına yükledi. Republic Records CEO'su Monte Lipman'ın bir arkadaşı Grande'nin videolarına denk geldi. Vokallerinden etkilendi ve video adreslerini Lipman'a gönderdi, ardından bir anlaşma imzalandı. İlk single çalışması "Put Your Hearts Up" Aralık 2011'de yayınlandı. Genç-pop ağırlıklı albüm hazırladı ancak yayınlanmadı. Bubblegum pop tarzından sıyrılarak tarzını değiştirmek istedi. Yayınladığı ilk single, RIAA tarafından altın sertifika aldı. Ayrıca 2011'de İtalyan animasyon dizisi "Winx Club"ın Nickelodeon versiyonundaki 13 bölümde Prenses Diaspro'yu seslendirdi. Greyson Chance'in "Hold On 'til the Night" albümündeki "Unfriend You" parçasının video klibinde Chance'in eski sevgilisi rolünü oynadı. "Snowflake, the White Gorilla" animasyon filminde İngilizce dublaj yaptı. "Victorious" dizisinin ikinci soundtrack albümü "|Victorious 2.0", 5 Haziran 2012'de EP olarak yayınlandı. Grande, "Don't You (Forget About Me)" adlı şarkının cover'ını yaptı. Üçüncü sezondan sonra dizi yenilenmedi. Final bölümü Şubat 2013'te yayınlandı. Üçüncü ve final soundtrack albümü "Victorious 3.0" ise 6 Kasım 2012'de yayınlandı. Grande bu albümde Victoria Justice ile "L.A. Boyz" adlı şarkıyı seslendirdi. Şarkının video klibi de yayınlandı. Aralık 2012'de Grande, İngiliz şarkıcı ve söz yazarı Mika ile "Popular Song" adlı şarkıda düet yaptı. "A Snow White Christmas" müzikalinde Charlene Tilton ve Neil Patrick Harris ile Pamuk Prenses rolünü oynadı. Aynı adlı romandan uyarlanan "Swindle" (2013) adlı Nickeldeon uyarlamasında Amanda Benson karakterini canlandırdı. Nickeldeon, "iCarly" ve "Victorious"un yan dizileri olan "Sam & Cat" için çalışmalara başladı ve başrollere Jennette McCurdy ve Grande'yi koydu. Cat Valentine rolünü yeniden üstlenen Grande, Sam Puckett karakteri ile oda arkadaşı oldu. İlk bölüm 8 Haziran 2013'te yayınlandı. Sonraki ay Nickelodeon, "Sam & Cat" için bir sezonluk 20 bölüm sipariş etti ve toplam 40 bölüm istedi. Başarısına ve reytinglerine rağmen şov, 35 bölüm sonra iptal edildi. Final bölümü 17 Temmuz 2014'te yayınlandı. Grande ilk stüdyo albümü "Yours Truly"yi "Daydreamin" olarak adlandırdı ve üç yıl boyunca şarkı kaydetti. Son hali 30 Ağustos 2013'te yayınlandı ve ABD "Billboard" 200 listesine ilk haftadan 138,000 kopya satarak zirveden giriş yaptı. "Yours Truly" aynı zamanda, Avustralya, Birleşik Krallık, İrlanda, ve Hollanda dahil birçok ülkede ilk 10 arasına girdi. Çıkış single'ı "The Way", Pittsburgh'lü rapçi Mac Miller düeti, ABD "Billboard" Hot 100 listesine 10 numaradan giriş yaptı, dokuz numaraya yükselerek iki hafta kaldı. Ardından Grande, Minder Music tarafından dava edildi. The Jimmy Castor Bunch'ın 1972 şarkısı "Troglodyte (Cave Man)"den "What we gotta do right here is go back, back in time" sözlerini izinsiz kullandığı iddia edildi. Ardından ikinci single'ı "Baby I" Temmuz'da yayınlandı. Üçüncü single Detroitli rapçi Big Sean ile olan düeti "Right There" Ağustos'ta yayınlandı. "Billboard" Hot 100 listesinde sırasıyla 21 ve 84. sıraya kadar yükseldiler. The Wanted grubundan Nathan Sykes ile "Almost Is Never Enough" düetini kaydettiler ve promosyon single'ı olarak Ağustos 2013'te yayınlandı. Aynı zamanda Justin Bieber'ın Believe Tour'undaki üç konsere de katıldı ve kendi mini-turu The Listening Sessions'ı düzenledi. Aynı ay, "Billboard" dergisi Grande'yi, 21 yaşın altındaki "Müziğin En Yeni Minörleri 2013" listesinde 4 numaraya koydu. 2013 Amerikan Müzik Ödülleri'nde Yılın Yeni Sanatçısı ödülünü kazandı. Aralık 2013'te dört şarkıdan oluşan "Christmas Kisses" adlı EP'sini yayınladı. Music Business Association'dan Yılın Başarılı Sanatçısı Ödülü'nü aldı. Ocak 2014'te şarkıcı ve söz yazarı Ryan Tedder, yapımcılar Benny Blanco ve Max Martin ile ikinci stüdyo albümü için çalışmalara başladı. Aynı ay 40. People's Choice Ödülleri'nde Favori Başarılı Sanatçı ödülünü aldı. Mart 2014'te Beyaz Saray konseri "Women of Soul: In Performance at the White House"da performans sergiledi. Aynı ay Başkan Barack Obama ve First Lady Michelle Obama tarafından Beyaz Saray'a davet edildi. Grande ikinci stüdyo albümü "My Everything"i 25 Ağustos 2014'te yayınladı ve albüm "Billboard" 200 listesine zirveden giriş yaptı. Çıkış single'ı Avustralyalı rapçi Iggy Azalea ile olan düeti "Problem" 27 Nisan'da 2014 Radio Disney Music Awards'da yayınlandı. Parça "Billboard" Hot 100 listesine 3 numaradan giriş yaptı, UK Singles Chart listesinde ise zirveden girdi. Ariana'nın Birleşik Krallık'taki ilk bir numaralı single'ı oldu. Albümün ikinci single'ı "Break Free" ise Alman müzisyen ve yapımcı Zedd işbirliği Birleşik Devletler'de 4 numaraya kadar yükseldi. Parçayı 2014 MTV Video Müzik Ödülleri açılışında seslendirdi, "Problem" ile En İyi Pop Video Klibi ödülünü kazandı. Grande ve Nicki Minaj, Jessie J'nin albümü "Sweet Talker"ın çıkış single'ı "Bang Bang"te konuk vokalist olarak yer aldı. Parça BK'da 1, ABD'de ise 3 numaraya kadar yükseldi. "Problem", "Break Free" ve "Bang Bang" ile beraber Grande, "Billboard" Hot 100 listesinde ardışık 3 single'ı ilk 10 arasına giren Adele ile beraber tek solo sanatçılar oldu. Grande, 27 Eylül 2014'te Chris Pratt ile birlikte "Saturday Night Live" programına katıldı. Aynı ay"My Everything" albümünün üçüncü single'ı, Kanadalı şarkıcı The Weeknd düeti "Love Me Harder" oldu ve Birleşik Devletler'de yedi numaraya kadar çıktı. Şarkı Grande'nin 2014 yılındaki dördüncü ilk 10 single'ı oldu. Kasım 2014'te "" soundtrack albümündeki Major Lazer şarkısı "All My Love"da yer aldı. Aynı ay Grande, Yılbaşı albümü "Christmas Kisses"dan "Santa Tell Me" adlı parçasını yayınladı. Ardından "My Everything" albümünün beşinci ve final single'ı "One Last Time" yayınlandı ve ABD'de 13 numaraya yükseldi. Şubat 2015'te Grande, Kuzey Amerika, Avrupa, Asya ve Güney Amerika'yı kapsayan turnesi The Honeymoon Tour'u duyurdu. Cashmere Cat'in Mart 2015'te yayınlanan "Adore" adlı şarkısında yer aldı. Baharda ise Universal Music Publishing Group ile anlaşma imzaladı. Grande aynı zamanda Fox televizyon reality dizisi "Knock Knock Live"ın bir bölümünü çekti. Bölüm yayınlanmadan iptal edildi. FX kanalının korku komedisi dizisi Scream Queens'te Eylül'den Kasım 2015'e kadar Sonya Herfmann/Chanel #2 rolünü canlandırdı. İtalyan kayıt sanatçısı Andrea Bocelli'nin "Cinema" albümü çıkış parçası "E Più Ti Penso"da yer aldı ve single Ekim 2015'te yayınlandı. "We Love Disney" albümünde Herkül filmi soundtrack'ı "Zero to Hero"yu cover'ladı. İkinci yılbaşı EP'si "Christmas & Chill"i Aralık 2015'te yayınladı. Grande üçüncü stüdyo albümünü, 2015'te, şarkılarını kaydederken "Moonlight" diye adlandırdı, ardından "Dangerous Woman" olarak değiştirdi. Ekim ayımda "Focus" adlı şarkısını yayınlandı, şarkıyı albümün ilk single'ı olarak ayarlamıştı ve "Billboard" listesine 7 numaradan girdi. Ardından baş rollerini Ben Stiller ve Owen Wilson'ın paylaştığı "Zoolander 2" adlı komedi filminde cameo görüntüsü yer aldı. 2016'da Grande, albümün adını tekrar değiştirdi ve ilk çıkış single'ı olan "Dangerous Woman"ı yayınladı. Parça "Billboard" Hot 100 listesine 10 numaradan giriş yaptı, bu da Grande'yi ilk üç albümündeki çıkış single'ları ilk 10 arasına giren ilk sanatçı yaptı. Aynı ay Grande, "Saturday Night Live" programında yer alarak "Dangerous Woman"'ı ve albümün promosyon single'ı "Be Alright" şarkılarını seslendirdi. Promosyon kaydı "Billboard" Hot 100 listesinde 43 numaraya yükseldi. Grande, performansları sayesinde olumlu eleştiriler aldı ve programda çeşitli şarkıcıları taklit etti. Bazılarını da "The Tonight Show"'da gerçekleştirdi. "Entertainment Weekly" dergisinin çevrim içi oylamasında sezonun en iyi konuğu anketinde birinci oldu. Mayıs 2016'da "The Voice" 10. sezon finaline katılarak albümün ikinci single'ı olan "Into You"'yu seslendirdi ve şarkı ABD'de 13 numaraya yükseldi, Christina Aguilera ile "Dangerous Woman" adlı şarkıda düet yaptı. Üçüncü stüdyo albümü "Dangerous Woman" 20 Mayıs 2016'da yayınlandı ve "Billboard" 200 listesine iki numaradan giriş yaptı. Japonya listesine 2 numaradan, Avustralya, Hollanda, İrlanda, İtalya, Yeni Zelanda ve Birleşik Krallık gibi ülkelerde de 1 numaradan giriş yaptı. "BBC News"ten Mark Savage, albüm için "yetişkin ve kendine güvenli bir kayıt" diye söz etti. Haziran ayında Londra, Wembley Stadium'da gerçekleştirilen Summertime Ball'da Grande, albümden üç parçayı seslendirdi. Ağustos ayında albümün üçüncü single'ı olan Nicki Minaj vokalli "Side to Side" yayınlandı. Hot 100 listesine sekizinci ilk 10 girişi de single'ın 4 numaraya yükselmesiyle yaşandı. "Dangerous Woman", En İyi Pop Vokal Albüm ve aynı adlı taşıyan single'ı En İyi Pop Solo Performansı kategorilerine aday gösterildi. Ağustos 2016'da ABC kanalı yapımı "Greatest Hits"de Whitney Houston'u anmak için performans sergiledi. "Billboard" Hot 100 Music Festival'in ikinci yıl dönümünde ana sunucu oldu ve kendi şarkılarından oluşan yaklaşık bir saatlik bir performans sergiledi. Müzik kariyerinin yanında Ekim 2016'da yayınlanan T-Mobile reklamında oynadı, Aralık 2016'da yayınlanan "Hairspray Live!"da ise Penny Pingleton'ı canlandırdı. Aynı ay Grande ve Stevie Wonder, "The Voice"in sezon finalinde "Faith" adlı parçayı seslendirdi. 2016 filmi olan "Sing"in soundtrack albümünde yer alan şarkı 74. Altın Küre Ödülleri'nde En İyi Özgün Şarkı kategorisine aday oldu. Yılın sonunda ise Jingle Ball Tour 2016'da yer aldı. Güzel ve Çirkin'in 2017 yeniden uyarlamasının soundtrack albümünde "Beauty and the Beast" adlı şarkıyı John Legend ile yeniden yorumladı, Şubat 2017'de piyasaya sürüldü. Aynı ay Grande, üçüncü konser turnesi olan Dangerous Woman Tour'u albüm tanıtımı için duyurdu. 22 Mayıs 2017'de Manchester Arena'da gerçekleşen konseri sonrası izleyiciler salondan çıkarken İslami terörizm adı altında geliştirilmiş infilak aygıtı kullanılarak çivi bombası ile intihar saldırısı gerçekleştirildi. 2017 Manchester Arena saldırısı 23 ölüme ve yüzlerce yaralıya sebep oldu. Grande bunun üzerine televizyonda canlı olarak yayınlanan One Love Manchester bağış konserini 4 Haziran'da gerçekleştirdi. 23 milyon dolar toplanan bu konserde gelir, yaralıların ve ölenlerin ailelerine bağışlandı. Konsere Liam Gallagher, Justin Bieber, Katy Perry ve Miley Cyrus gibi isimler de katıldı. Grande'nin çabalarını gören Manchester Şehir Konseyi, Grande'yi şehrin ilk onursal vatandaşı ilan etti. Turne, 7 Haziran'da Paris'te kaldığı yerden devam etti ve Eylül 2017'de son buldu. Ağustos 2017'de Apple Music "Carpool Karaoke" programında yer aldı ve Seth MacFarlane'in müzikal tiyatro şarkılarını seslendirdi. Aralık 2017'de "Billboard" tarafından "Yılın Kadın Sanatçısı" ilan edildi. Grande, dördüncü stüdyo albümü "Sweetener" için 2016'da Pharrell Williams ile birlikte çalışmalara başlamıştı ancak "Manchester saldırısı bu projenin gidişatını sıfırladı." Grande, Nisan 2018'de albümünün çıkış single'ı "No Tears Left to Cry"'ı yayınladı. Şarkı "Billboard" Hot 100 listesine 3 numaradan giriş yaptı ve ilk dört stüdyo albümünün çıkış single'ları ilk 10 arasına giren ilk sanatçı oldu. İkinci single'ı "God Is a Woman", Hot 100 listesinde 8 numaraya kadar çıktı ve Grande'nin onuncu ilk 10 single'ı oldu. Ağustos 2018'de yayınlandıktan sonra "Sweetener", "Billboard" 200 listesine bir numaradan girdi ve müzik eleştirmenlerinden olumlu dönüşler topladı. Albüm Grande'ye 61. Grammy Ödülleri'nde En İyi Pop Vokal Albümü'nü alarak ilk Grammy Ödülü'nü kazandırdı. Grande, "The Sweetener Sessions" adlı küçük turunda New York City'deki Irving Plaza, Şikago'daki The Vic Theatre, Los Angeles'daki Ace Theater ve KOKO'da 20 Ağustos ve 4 Eylül 2018 arasında konserler verdi. Ekim 2018'de NBC yapımı "A Very Wicked Halloween"deki "Wicked" müzikalinden "The Wizard and I" adlı şarkıyı seslendirdi. Bunu takip eden ayda BBC, "Ariana Grande at the BBC" adlı bir saatlik program yayınladı. Kasım 2018'de Grande, "Thank U, Next" adlı bir single yayınlayarak aynı adı taşıyan beşinci stüdyo albümünü duyurdu. Şarkı "Billboard" Hot 100 listesine zirveden giriş yaptı ve ABD'de zirveyye giriş yapan ilk Grande şarkısı oldu, zirvede yedi ardışık hafta geçirdi. ABD'de bu başarısı sayesinde beş kez platin sertifika aldı, şarkının video klibi ise ilk 24 saat içinde en çok görüntülenen video rekorunu ve YouTube'da en hızlı 100 milyon izlenmeye ulaşan Vevo videosu rekorunu kırdı. Şarkı Spotify platformunda 11 günde 100 milyon dinlenmeye ulaştı ve bir kadın sanatçı tarafından 24 saatlik zaman içerisinde 9.6 milyon kez dinlenen ilk şarkı oldu. Ardından "7 Rings" adlı şarkısı bu rekoru 24 saatte 15 milyon dinlenme ile geçerek kendi rekorunu kırmış oldu. Ertesi ay Grande, YouTube ile işbirliği yapıp dört kısımdan oluşan "" adlı belgeseli yayınladı. Dangerous Woman Tour ve One Love Manchester konserinden görüntüler içeren belgeselde "Sweetener" albüm hazırlıklarını içeren kısımlar da vardı. Bu belgesel 29 Kasım 2018'de gösterime başladı. Ocak 2019'da Grande, Coachella Valley Music and Arts Festival'inde yer alacağını duyurdu. Festivalde yer alacak en genç ve dördüncü kadın sanatçı oldu. Festival 12-14 ve 19-21 Nisan tarihlerinde gerçekleşti. Haberlere göre performans günü başına 8 milyon dolar kazandı. Grande, NSYNC, P.Diddy, Nicki Minaj ve Justin Bieber gibi sanatçılarla sahne aldı. "Thank U, Next" albümünden ikinci single olan "7 Rings", 18 Ocak 2019'da yayınlandı ve 2 Şubat tarihinde yayınlanan listede "Billboard" Hot 100 listesine zirveden giriş yaptı. Zirveden giriş yapan ikinci single'ı oldu. Bu Grande'yi Mariah Carey (3) ve Britney Spears'tan (2) sonra zirveden giriş yapan üçüncü kadın sanatçı yaptı. Şarkı müzik platformlarında ve müzik endüstrisinde birçok rekor kırdı. Zirvede sekiz ardışık hafta geçirerek Grande'nin listedeki en başarılı şarkısı oldu. "Thank U, Next" 8 Şubat 2019'da yayınlandı ve "Billboard" 200 listesine zirveden giriş yaparak müzik eleştirmenleri tarafından övgüyle karşılandı. Amerika'daki ilk haftasında 30y milyon streaming dinlenme ile tüm zamanların rekorunu kırdı. Üçüncü single'ı "Break Up with Your Girlfriend, I'm Bored" "Billboard" Hot 100 listesine 2 numaradan giriş yaptığında "7 Rings" zirvede, "Thank U, Next" ise üçüncü sıradaydı. Bu da Grande'yi ilk üç single'ı ilk üç sırayı paylaşan ilk solo sanatçı yaptı. Böyle bir rekor en son 1964 yılında The Beatles'ın ilk 5 sırayı kapması ile görülmüştü. Birleşik Krallık'ta Grande, zirveyi ve ikinci numarayı tutan ilk kadın oldu ve üçüncü single'ı ile ikinci single'ı bir hafta sonra listede yer değiştirdi. 20 Şubat 2019'da Grande, BRIT Ödülleri'nde Evrensel Kadın Solo Sanatçı ödülünü aldı. Ayrıca "Sweetener" ve "Thank U, Next" albümlerini tanıtmak için Sweetener World Tour adlı turnesini 18 Mart 2019'da başlattı. 2019 Billboard Müzik Ödülleri'nde En İyi Sanatçı dahil birçok kategoride aday oldu. Liste Başarıları ve En İyi Kadın Sanatçı adlı ödülleri kazandı. Sweetener World Tour esnasında kaydettiği bir performansını sergiledi. Haziran 2019'da "Charlie's Angels" filminin soundtrack albümünün yardımcı yapımcısı olacağını duyurdu. Miley Cyrus ve Lana Del Rey ile birlikte "Don't Call Me Angel" adlı parçayı, soundtrack albümünün ilk single'ı olarak 13 Eylül 2019'da yayınladı. 24. Satellite Ödülleri'nde En İyi Özgün Şarkı kategorisine aday oldu. Ağustos 2019'da pop ikilisi Social House ile "Boyfriend" adlı parçayı yayınladı. Normani'nin çıkış albümünün single'ı "Motivation"da yazarlık yaptı ve şarkı 16 Ağustos 2019'da yayınlandı. 2019 MTV Video Müzik Ödülleri'nde Yılın Sanatçısı dahil üç ödül kazandı. Yılın Klibi kategorine "Thank U, Next" aday olması dahil toplamda 12 adaylığı vardı. Amerikan şarkıcı ve rapçi Lizzo'nın "Good as Hell" adlı parçasının remiksinde yer aldı, 25 Ekim 2019'da yayınlandı. Yıl sonuna doğru Billboard tarafından "2010'ların en övülen kadın şarkıcısı" diye tanımlanırken NME ise kendisini "on yılın müzikal artistlerinden biri" olarak tanımladı. Aynı zamanda, son on yılda müzik platformlarında en çok dinlenen kadın sanatçı oldu. Ocak 2020'de Grande, Yılın Kadın Sanatçısı dahil 2020 iHeartRadio Müzik Ödülleri'nde birçok dalda aday oldu. Şubat 2020'de "Kidding" adlı televizyon dizisine Jim Carrey ile birlikte konuk oldu. Grande'nin müzik tarzı pop ve R&B olarak tanımlanırken bu ana tarzların yanında EDM, hip-hop ve trap müzik elementleri içerir. Standart pop-R&B tarzı ile müzik kariyerine devam ederken trap müziğe de ilgisi arttı. Kayıt sanatçısı Tommy Brown ile "7 Rings" single'ı başta olmak üzere birçok şarkısında trap elementleri kullandı. Sözsel olarak Grande'nin şarkıları aşk, seks, sağlık, ayrılık, özgürlük, güçlenme, kendini sevme ve hayata devam etme temaları içerir. Çıkış albümü "Yours Truly" için eleştirmenlerden R&B'yi yeniden canlandırdığı yorumu alırken albüm yapımcısı ve söz yazarı Babyface ile birlikte "90'ların havası ve etkisini gündeme getirdiği" söylendi. İkinci albümü "My Everything" ile EDM ve elektropop türlerini denemeye başladı. Üçüncü stüdyo albümü pop-R&B ağırlıklı "Dangerous Woman" ise "Los Angeles Times" tarafından övüldü ve "Side to Side"ın reggae-pop havası, "Be Alright"ın dans-pop etkisi ve "Sometimes"ın gitar ve trap havası not edildi. Trap müzik etkileri ise dördüncü ve beşinci stüdyo albümleri "Sweetener" ve "Thank U, Next" üzerinde etkili oldu. "Sweetener"da hip hop, funk ve house müzik tarzlarını denerken aşk ve refah temalarını kullandı. "Rolling Stone" dergisinden Elias Leight, Grande'nin albümünü "Güney hip-hop'ı etkisi altında" olarak tanımladı. "Vulture"dan Craig Jenkins ise beşinci stüdyo albümü eleştirisinde Grande'nin kendi stilini trap ve hip hop'a çevirdiğini ve R&B'nin ikinci planda kaldığını, albüm temasının ise ayrılık, güçlenme ve kendini sevmek olduğunu söyledi. Grande, temel olarak urban pop ve 90'lar müziği dinleyerek büyüdüğünü belirtti, Whitney Houston ve Mariah Carey'i ilham kaynakları olduğunu söyledi. "Mariah Carey'e bayılıyorum. O dünyadaki favori insanım. Ve elbette Whitney [Houston] da öyle. Whitney ve Mariah'ın vokal etkileri üzerindeki gücü devam edecek," dedi. Kariyer yönlendirmesi için kendisini 8 yaşında keşfeden ve öven Gloria Estefan'ı gösterdi. Fergie, Destiny's Child, Beyonce, India.Arie ve Brandy Norwood'dan etkilendiğini söyledi. Imogen Heap 'in şarkılarının "karmaşık" yapısını överken Judy Garland'ın çocukluğunda etkisi olduğunu ve "şarkı söylerken hikâye anlatışı"nı beğendiğini belirtti. "Billboard" dergisine müzik endüstrisindeki rapçiler için herhangi bir tarih vermeden hemen albüm yayınlamalarına özendiğini söyledi: "Hayalim hep böyle oldu - görünüşe göre bir rapçi değilim ama sanki müzikleri rapçiler gibi yapıyorum. Sanırım pop şarkıcı kadınları gibi belirli standart çerçevesindeyim ama erkekler böyle değil... Sanki 'Albüm yayınlamak istiyorum' diyorlar ve anında yayınlıyorlar." Grande'nin sesi dört oktav soprano vokal aralığındadır ve ıslık perdesi arasındadır. "Yours Truly"nin yayınlanmasıyla eleştirmenler Grande'yi vokal aralıkları ve ıslık perdesi, sesi ve müzik materyalleri yüzünden Mariah Carey ile karşılaştırdılar. "Billboard" yazarı Julianne Escobedo Shepherd, Carey ve Grande için "Bu yetenekleri vokallerini konuşturmaya itiyor ... sadece benzerlikler burada da bitmiyor ... Grande tatlı, rahat ve trend elbiseleri ve feminen duruşuyla da benziyor," yazdı. Grande bu karşılaştırmalara "Bu benim için büyük bir iltifat ama düm albümümü dinlerseniz Mariah'ın tarzının benimkinden tamamen farklı olduğunu anlarsınız," diye cevap verdi. Steven J. Horowitz, 2014 tarihli "Billboard" yazısında "Problem" için "Bu albümüyle artık Carey'e benzemiyor - sorun yok," yazdı. "BBC News"den Mark Savage, "Ariana Grande, pop müziğin en etkili ve yetenekli şarkıcılarından. Şaşmayan vokal kontrolü ile kendisine çekiyor," diye yorum yaptı. "The New York Times" yazarı Jon Pareles, Grande'nin sesi için "Değişken, her zaman havalı, belirli bir çizgide giden R&B cümleleri ile asla zorlama olmuyor," yazdı. Besteci Jason Robert Brown, 2016'da "Time" dergisindeki yazısında Grande için şöyle yazdı: Grande, stil imajı için kendisini etkileyen en büyük kişi için Audrey Hepburn'ü göstermiştir ancak kariyeri ilerledikçe Hepburn'ün stilini "biraz sıkıcı" bulmuştur. 1950 ve 60'lardan Ann-Margret, Nancy Sinatra ve Marilyn Monroe gibi isimlerin de etkisi altında kaldığını söylemiştir. Grande'nin kariyerinin başlarındaki görüntüsü, eleştirmenler tarafından "yaşına uygun" olarak tanımlandı. "New York Daily News" yazarı Jim Farber, 2014'te Grande'nin daha az dikkat çektiğini "nasıl söylediği her zaman ne giydiğinden daha çok öne çıktı," diye yazdı. O yıl Grande, kısa etekler ve yarım kesilmiş üstler, yüksek topuklarla performans sergiledi ve kırmızı halıda yer aldı. Cat Valentine rolü için saçını kırmızıya boyadıktan sonra Grande takma saç kullandı.. MTV News yazarı Anne T. Donahue, ikonik at kuyruğu modeli ve moda seçimleri için Grande'yi övdü. Bunlara rağmen Grande, hayranlarıyla ve röportajlarıyla 2014'te kibar olmayan bir eleştiri çizgisine devam etti. Hakkında çıkan "tuhaf" haberlerin, görmezden geldi. "Rolling Stone" dergisi "Bazıları ona 'diva' diyebilir ama Grande aynı zamanda başkalarının onun imajını kontrol etmesine izin vermiyor," yazdı. Haziran 2015'te Grande, bir donut dükkanında videoya alındı. Burada "Amerikalılardan nefret ediyorum. Amerika'dan nefret ediyorum. Bu iğrenç," derken donutunu yiyordu. Ardından Amerikalı obezite kesimden tepki çektiğinde özür diledi ve "Amerikalı olmaktan gurur duyduğunu" belirtti. "Acımasızca davrandığı" için bir video yayınlayıp özür diledi. Bu videonun bir parodisi de "The Muppets" dizisinde yer aldı. "Saturday Night Live" programına katılan Miley Cyrus'ın "My Way" cover'ında da 2015 yazındaki pişmanlıkları bu konuyu eleştirdi. Grande, "Saturday Night Live" programında, 2016 yılında şunları söyledi: "Birçok yeni star çoğunlukla uyuşturucuya bulaşıyor, hapse giriyor ya da hamile kalıyor, ya da ödemediği donutları yiyor," dedi. Taylor Swift, Selena Gomez ve Rita Ora gibi ünlüler ve gazeteciler, Grande'nin "güçlenmesi" hakkında 2015'te Twitter gibi sosyal platformlarda kadın sanatçıların ilişkilerini, seks hayatlarını konuşup "değerlerini düşürmenin" yanlış olduğunu savundular. Grande yaşadığı ayrılık sonrasında ayrılıktan ziyade müzik hakkında "konuşacak çok şeyi" olduğunu söyledi. 2016'da "E!" yazarı Kendall Fisher, Grande için "feminizmin kahramanı" yazarak Grande'nin feminist görüşlerini sıraladı. Aynı yıl "Time" dergisinin 100 en etkili insan listesinde yer aldı. 2019 yılında tekrar bu listeye girdi. One Love Manchester bağış ve yardım konseri için övgüler aldı, organizasyondaki "gücü ve inceliği" konuşuldu. MTV News'ten Madeline Roth, bu performansı için "izleyicilerin ihtiyacı olan şey, sahneye dönmesi doğru ve cesurca bir seçimdi" diye bahsetti. "New York Magazine"in Vulture kısmı, bu performansı 2017'nin 1 numaralı konseri diye listeledi. 2017'de "Billboard"dan Mitchell Harrison, Grande'yi "gey ikonu" ilan etti ve LGBT-dostu şarkı sözleri, performansları ve "LGBT birliğinin destekçisi" olmasını övdü. Aynı yıl "Miami New Times" yazarı Celia Almedia, geçmiş 20 yıldaki en tüm pop starlardan Grande'nin en ikna edici artistlerden biri olduğunu yazdı. Grande'nin beş stüdyo albümü de RIAA tarafından platin sertifika ile ödüllendirildi. YouTube, Spotify ve Apple Music gibi platformlarda toplamda 40 milyon streaming dinlenme gerçekleştirerek en çok dinlenen solo kadın sanatçı oldu. Ariana Grande'nin "Billboard" Hot 100 listesinde birçok liste başarıları ve rekorları vardır. Grande'nin on kez ilk 10 arasına girme başarısı vardır.İlk single'ı "The Way" 2013'te on numaradan giriş yaptı. O zamandan itibaren yayınladığı beş stüdyo albümünün çıkış single'ları da listede ilk haftalarında ilk 10 şarkı arasına girmeyi başardı. Bu da Grande'yi tarihte bu başarıyı sergileyen ilk sanatçı yaptı. 2019'da Grande, ilk iki single'ı "Thank U, Next" ve "7 Rings" bir numaradan giriş yaparak tarihte bunu başaran ilk sanatçı oldu. "Sweetener" albümünün yayınlanmasıyla albümden dokuz şarkı listeye girdi. Nicki Minaj düeti olan "Bed" de bu listedeydi. Listede toplam 10 şarkısıyla yer aldı ve "Billboard" Hot 100 listesinde Taylor Swift, Beyoncé ve Cardi B ile beraber bunu başaran dördüncü kadın sanatçı oldu. "Thank U, Next" albümünün yayınlanmasıyla bu rekoru kırdı ve 12 şarkısı aynı anda listeye girdi. 12 şarkıdan 11'i ilk 40 şarkı arasına girdi ve bu da Grande'yi ilk 40 arasına sokan ilk kadın sanatçı yaparak Cardi B'nin rekorunu geçti. "Thank U, Next" albümünün üç single'ı "7 Rings", "Break Up with Your Girlfriend, I'm Bored" ve "Thank U, Next" aynı hafta sırasıyla 1, 2 ve 3 numaraya yerleşti. 1964 yılında The Beatles grubundan beri "Billboard" Hot 100 listesinde bunu yaşatan ilk sanatçı oldu. 2014 yılında ise "Bang Bang", "Break Free" ve "Problem" ilk 10 arasına girmişti. Sırasıyla 10, 4 ve 7 numaradaki Grande single'ları ilk 10 arasında listelendi. Grande aynı zamanda albümlerinin yayınlanması ile de birçok rekor kırdı. "Thank U, Next" yayınlandığı hafta 307 milyon streaming dinlenme ile en çok dinlenen ilk hafta albümü oldu. Grande'nin sosyal medyada birçok takipçisi vardır. Şubat 2020'de YouTube kanalı 40 milyondan fazla abone sayısına ulaştı ve video klipleri toplamda 16 milyardan fazla kez izlendi. Spotify üzerinde 40 milyon takipçiye ulaştı, bu da Grande'yi Spotify'da en çok takip edilen üçüncü sanatçı ve en çok takip edilen kadın sanatçı başarısına ulaştırdı. Instagram hesabında ise 175 milyon takipçiye erişti. Bu da Grande'yi toplamda en çok takip edilen ikinci hesap ve en çok takip edilen kadın yaptı. Twitter'da ise 70 milyon takipçiye ulaşırken Twitter'ın en çok takip edilen on birinci hesabı oldu. Facebook sayfasında ise 30 milyondan fazla beğeni aldı. Grande 10 yaşındayken Kids Who Care adlı grubu ile South Florida adlı bir yardım kurumu kurarak 2007'de 500,000 dolar topladı. 2009'da Güney Afrika'daki Broadway organizasyonunda kardeşi Frankie ile beraber Gugulethu, Güney Afrika'da çocuklara müzik ve dans etmeyi öğretti. Bridgit Mendler ve Kat Graham ile birlikte "Seventeen" dergisinin 2013 sayısında siber zorbalık için "Delete Digital Drama" adlı kampanyada yer aldı. "Blackfish" adlı filmi izledikten sonra hayranlarından SeaWorld'ü desteklemelerini bırakmasını istedi. 2014 Eylül'de Stand Up to Cancer kurumu için programda "My Everything" adlı parçasını kanserden ölen büyük babası için seslendirdi. Birçok kurtarılmış köpek sahiplendi ve evcil hayvanları sahiplenmeleri için birçok konserinde söyleşi yaptı. 2016'da MAC Cosmetics altında "Ariana Grande's MAC Viva Glam" ürününü tanıttı ve gelirini HIV ve AIDS hastalarına bağışladı. Grande 2015'te Miley Cyrus ile birlikte LGBT destekçisi Happy Hippie Foundation kuruluşu için "Backyard Sessions"da Crowded House'un "Don't Dream It's Over" adlı parçasını seslendirdi. O yıl NYC Onur Yürüyüşünde Dance On the Pier'da sahne aldı. 2016'da Malavi'deki kimsesiz çocuklar için Madonna'ya katıldı. 2016'da Black Lives Matter hareketi için Victoria Monét ile birlikte "Better Days" adlı parçayı kaydetti. Manchester Arena saldırısındaki kurbanlar için Grande One Love Manchester konseri düzenledi ve "One Last Time" parçasını yeniden yayınlayarak "Over the Rainbow"u seslendirdi. Konserden toplanan 23 milyon doları bağışladı. Eylül 2017'de, Ağustos'ta Charlottesville, Virginia'daki gerçekleşen beyaz milliyetçi saldırısındaki ölümler için düzenlenen "A Concert for Charlottesville" konserinde sahne aldı. Mart 2018'de March for Our Lives hareketindeki silah kontrolü yasasını destekledi. Georgia eyaletindeki anti-kürtaj yasasına karşı çıkıp Planlanmış Aile hareketine destek çıkarak Atlanta'daki Sweetener World Tour'un gelirini bağışladı. Ekim 2014'te Grande'nin WAT-AAH! su markası reklamına katılacağı duyuruldu. Kasım 2015'te Coach markası için sınırlı sayıda el çantası çıkardı. Ocak 2016'da MAC Cosmetics ile işbirliği yaparak makyaj koleksiyonu çıkararak gelirirn tamamını Mac AIDS Fund kuruluşuna bağışladı. Şubat 2016'da Lipsy London markası ile anlaşıp bir koleksiyon çıkardı. Aynı yıl Brookstone markasından Wenqing Yan ile birlikte kulaklık tasarımı çıkardı. Kasım 2017'de Reebok'un marka yüzü oldu. Ağustos 2018'de American Express sponsorluğu ile The Sweetener Sessions'ı düzenledi, bu anlaşma T-Mobile ile birlikte 2019'da Sweetener World Tour'a kadar uzadı. Mart 2019'da ise Starbucks ile işbirliği yaparak Cloud Macchiato adlı içeceği çıkardı. Mayıs 2019'da Givenchy markasının Sonbahar-Kış koleksiyonu yüzü oldu. Temmuzda piyasaya sunuldu ve markada 25.13 milyon dolar artış olduğu açıklandı. Kliplerinde Beats, Samsung, Fiat, Reebok ve Guess gibi markalar yer aldı. Macy's, T-Mobile ve Apple gibi markaların ve kendi parfüm reklamlarında oynadı. Luxe Brands ile birlikte 2015'ten itibaren yedi parfüm piyasaya çıkardı. İlk parfümü Ari by Ariana Grande 2015^te piyasaya sunuldu. Parfümün başarısı ile birlikte 2016'da Sweet Like Candy satışa çıktı. Üçüncü parfümü Moonlight 2017'de satışa sunuldu ve son parfükleri Cloud ve Thank U, Next sırasıyla 2018 ve 2019 yıllarında çıktı. Frankie (2016) ve Sweet Like Candy Limited Edition (2017) ile birlikte parfüm koleksiyonu 2017'de toplamda 150 milyon dolar kazandırdı. Parfümleri FiFi Ödülleri kazandı. 2020 yılındaki Amerikadaki George Floyd protestolarına aktif olarak katılmıştır. Grande, hipoglisemi olduğunu söyledi. Aynı zamanda 2017 Manchester Arena saldırısı yüzünden posttravmatik stres bozukluğu ve anksiyete yaşadığını da belirtti. Sosyal medyasında, 2018'deki "A Very Wicked Halloween" performansını anksiyete atağı yüzünden neredeyse iptal edeceğini açıkladı. Aynı zamanda, ailesi boşandığından beri bir terapiste gittiğini de belirtti. Roma Katolik kilisesine bağlı bir ailede büyüyen Grande, XVI. Benedictus'un Papa olmasıyla birlikte kilisenin homofobik söylemlerinden ötürü Katolik'likten çıktığını ve üvey kardeşi Frankie'nin gey olduğunu söyledi. 12 yaşından beri kardeşi Frankie ile birlikte Kabbala öğretilerini katılarak "diğerlerine iyi davranırsan başına iyi şeyler gelir," inancını savundu. "Break Your Heart Right Back" gibi şarkılarında LGBT haklarını savundu. Kasım 2019'da Grande, 2020 başkanlık kampanyası için Bernie Sanders'ı desteklediğini açıkladı. Grande, 2008'de "13" müzikalinde Graham Phillips ile tanıştı ve 2011'e kadar beraberdi. "The Way" adlı parçasında düet yaptığı Mac Miller ile 2012'de tanıştıktan sonra 2016'da birlikte olmaya başladı. İlişkileri 2018 Mayıs'ta son buldu. Mayıs 2018'de, aktör ve komedyen Pete Davidson ile ilişkisi başladı ve Davidson ile Haziran'da nişanlandıklarını duyurdu. İkili, Ekim 2018'de ayrıldıklarını duyurdu. Grande Şubat 2020'de emlakçı Dalton Gomez ile bir ilişkiye başlamıştır. Baş sanatçı olarak Tanıtım turu Açılış sanatçısı Gaixample Gaixample (Katalanca telaffuzu: ), Barselona'nın Eixample semtinde 20. yüzyılın sonundan beri çok sayıda eşcinsel dükkanı, barı, diskoteki ve restoranının kurulduğu merkezî bir alana verilen takma ismi. Katalanca "gai" ("gay") ve "Eixample" isimlerinin birleşimidir. Birçok LGBT kişinin Katalonya başkentinin bu bölgesine yerleşmesi ile buranın eşcinsel nüfusu muazzam bir derecede yükselmiştir. Bu nedenle özellikle gece hayatı bakımından önemli bir eşcinsel turist atraksiyonu olmuştur. Gaixample bölgesi Balmes, Gran Via de les Corts Catalanes, Comte d'Urgell ile Aragó caddeleri tarafından çevrelenir. Aribau ile Villarroel caddeleri arasındaki Carrer de la Diputació, eşcinsel şirketlerinin en yüksek yoğunlukta bulunduğu caddedir. Bu alanda bazen gökkuşağı bayrakları görünebilir. Bölgede birçok gay dostu otel de mevcuttur. Tahnit Tahnit cesedin bozulmaması için yapılan birtakım işlemlerdir. Cesedin bozulmaması için belirli bir uygulama dahilinde, cesedin iç organlarının çıkarılarak, çeşitli kimyasallar uygulanarak çabuk bozulmayacak hale getirilmesidir. Bu işlem cesedi 5 yıl koruyabilir. Bu uygulama tam bir mumyalama işlemi değildir. Don't ask, don't tell Don't ask, don't tell ("Sorma, söyleme") 11 Aralık 1993 ile 20 Eylül 2011 arasında ABD'de yürürlükte olan ve eşcinsellerin orduda görev almalarını yasaklayan bir kanun. Bill Clinton döneminde 1993 tarihinde yasalaştırılan bu kanun ordudaki eşcinsel askerlerin cinsel kimlikleri hakkında konuşmalarını yasaklıyor, eşcinsel oldukları tespit edilen askerlerin ise ordudan ihraç edilmesini sağlıyordu. Sivil hakları koruma örgütlerine göre, yaklaşık 14 bin civarında kadın ve erkek asker bu kanun yüzünden ordudan uzaklaştırıldı. İnsan hakları örgütlerince adaletsiz olduğu düşünülen bu kanun, Barack Obama'nın ABD Başkanı seçilmesiyle yürürlükten kaldırıldı. "Sorma, söyleme"nin kaldırılmasıyla birlikte artık ABD ordusunda görev alan askerler, eşcinsel kimliklerini gizlemeye gerek kalmadan orduda görev alabilmektedirler. Sinan Cem Eroğlu Sinan Cem Eroğlu (d. 1986, Ankara), müzisyen, besteci, aranjör, enstrümanist. Bağlama yapım ustası Kemal Eroğlu'nun oğlu. Eroğlu 1986 yılında Ankara’da doğdu. 1997 yılında İ.T.Ü. Türk Müziği Devlet Konservatuvarı'nda, Çalgı Eğitim Bölümü’nde müzik eğitimine devam etti. 2009 yılında konservatuvarı birincilikle bitirdi ve yüksek lisansına yine İ.T.Ü.'de, Sosyal Bilimler Enstitüsü Türk Müziği Yüksek Lisans Programında başladı. Buradan 2011 yılında mezun oldu. Yurt içi ve yurt dışında çeşitli konser, albüm, sinema ve dizi filmlerde ve televizyon programlarında dilsiz kaval, klasik gitar, perdesiz gitar, kopuz, altıtelli bağlama gibi farklı enstrümanları icra etti ve sesi ile katıldı. Çeşitli albümlere düzenlemeleri ve müzik yönetmenlikleri ile katkıda bulundu. “Karawane” projesi dahilinde 2010 Avrupa Kültür Başkentleri İstanbul, Ruhr ve Pécs’te konserler verdi. İ.T.Ü. Türk Musikisi Devlet Konservatuvarı ve İsveç Musik Gavléborg’un İstanbul ve İsveç’te ortak düzenlediği “Halk Müziği Pedagojisi” atölye çalışmasında eğitmen olarak görev yaptı. Hollanda’da bulunan Codarts World Music Academy’de dersler verdi. 2006 – 2012 yılları arasında Kocaeli Büyükşehir Belediyesi Konservatuvarı’nda kaval öğretim görevlisi olarak görev yaptı. Erkan Oğur ile birlikte BBC Radio 3 “World Routes”, Mezzo TV “Jazz Mix Festival in Istanbul” ve 18. İzmir Avrupa Caz Festivali’nde çaldı. 2011 yılında gitarist Tolgahan Çoğulu ile birlikte dünyada bir ilk olma özelliğini taşıyan Mikrotonal Gitar İkilisi’ni (Perdesiz Gitar & Ayarlanabilir Mikrotonal Gitar) kurdu ve II. Uluslararası Saraybosna Gitar Festivalinde konser verdi. Türkiye’nin önemli gitaristlerinden olan Akın Eldes ile yaptığı “Hane-i Akustik” isimli albümü 2011 Aralık ayında piyasaya çıktı. 2012 Ocak ayında ise Anadolu halk müziğinin mikrotonal sesleri ve melodileri ile caz müziğinin armoni yapısını birlikte kullandığı ilk solo albümü “Tesadüf” yayınlandı. 2012 Nisan ayında Ahenk Müzik tarafından yayınlanan “Secret of Istanbul” karma albümünde Ara Dinkjian bestesi “Picture / Ağladıkça” isimli eseri düzenleyip yorumladı. Bu dönemde Sinan Cem Eroğlu sahne çalışmalarına kendi beşlisinin yanı sıra, Erkan Oğur, Akın Eldes, Doğan Canku, Tolgahan Çoğulu ve Yinon Muallem gibi isimlerle devam etmiştir. İstanbul Teknik Üniversitesi Türk Müziği Devlet Konservatuvarı Müzik Teorisi Bölümü’nde Araştırma Görevlisi olarak görevlisi olarak görev yapmaktadır. Çalışmalarını müzisyen, kayıt prodüktörü ve müzik yönetmeni olarak sürdürmekle birlikte, 2012 yılı Mayıs ayında caz müzisyenlerinin İstanbul Jazz Center'ı boykotunda, Serbest Müzisyenler ve Yapımcılar Derneği üyesi olarak yer aldı. 2017 yılında bağlama sanatçısı Muhlis Berberoğlu ile beraber yeni bir projenin çalışmalarına başlayan Eroğlu'nun Berberoğlu ile beraber kaydettiği duo albümü "Hemdem", Ahenk Müzik plak şirketi tarafından 2018 yılında yayımladı. Jesse Eisenberg Jesse Adam Eisenberg (d. 5 Ekim 1983), Amerikan oyuncu, yazar, oyun yazarı ve komedyen. İlk oyunculuk deneyimini 1999 yapımı "Get Real" dizisiyle ile yaptı. 2002 yılında komedi-dram filmi "Düzenbaz Roger" ile ilk baş rolünü oynadı. Daha sonra oyunculuk kariyerine dram filmi "İmparatorlar Kulübü" (2002), psikolojik-gerilim filmi "Köy" (2004), komedi-dram filmi "Mürekkep Balığı ve Balina" (2005), kara komedi filmi "The Living Wake" (2007) ve dram filmi "Charlie Banks'ın Eğitimi" (2007) ile devam etti. Eisenberg 2007 yılında "The Living Wake" filmindeki oyunculuğu için, Vail Film Festivali'nden Yükselen Yıldız Ödülünü kazandı. 2009 yılında komedi-dram filmi "Adventureland" ve korku-komedi filmi "Zombieland"'de yer aldı, iki filmde Eisenberg'e eleştirisel olarak büyük övgüler yağdırdı. Daha sonra "Sosyal Ağ" (2010) filminde Facebook'un kurucusu Mark Zuckerberg'ü canlandırdı ve bu rolüyle BAFTA, Altın Küre ve Akademi Ödülleri'nde En İyi Erkek Oyuncu adaylığı kazandı. Aynı yıl ayrıca "Holy Rollers" filminde de yer aldı ve 2010 Sundance Film Festivali'nde Büyük Juri Ödülü'ne aday gösterildi. Ekim 2011'de, Eisenberg, Broadway harici bir yapım olan "Asuncion" ile ilk oyun yazarlığını yaptı. O zamandan beri, "Rio" (2011) ve "Rio 2" (2014) filmlerinde baş karakter Blu'yu seslendirdi ve aksiyon-komedi filmi "Çaylak Soyguncular" (2011) ile sihirbaz temalı film "Sihirbazlar Çetesi" (2013) yapımlarında yer aldı. 2015 yılında Kristen Stewart ile aksiyon-komedi filmi "American Ultra"'da yer aldı. 2016 yılında Ben Affleck, Henry Cavill ve Gal Gadot'un yer aldığı "" filminde Lex Luthor karakterini canlandırdı. Ayrıca yine 2016'da "Sihirbazlar Çetesi 2" filminde tekrar J. Daniel Atlas'ı oynadı. Eisenberg The New Yorker ve McSweeney'in websiteleri gibi yerlerde katkıda bulundu. New York sahnesinde üç oyunda yazarlık ve oyunculuk yaptı: "Asuncion, The Revisionist" ve "The Spoils". Eisenberg'in ilk kitabı "Bream Gives Me Hiccups", kısa komik hikâyelerden oluşan roman, 8 Eylül 2015'te yayınlandı ve övgü dolu yorumlar aldı. Jesse Eisenberg, 5 Ekim 1983 tarihinde ABD'nin New York eyaletindeki Queens adlı bir şehirde doğmuştur. Annesi Amy, çocuk partilerinde palyaço olarak çalışırken; babası Barry, bir hastane yönetiyordu. Eisenberg, Polonya ve Ukrayna kökenli laik bir Yahudi ailede büyüdü. Öğrenimini ABD'deki okullarda tamamladı. İlk profesyonel rolünü Arje Shaw'ın Off Broadway olan bir oyununda aldı. İlk Broadway rolünü ise 1996 yılında "Yaz ve Duman" oyununda oynadı. Eisenberg, ilk kez ekran karşısına 1999-2000 yıllarında yayınlanan "Get Real" adlı komedi-drama TV dizisinde çıkmıştır. Daha sonra birçok filmde rol almıştır. Aldığı rollerdeki başarısı ile birçok ödüle aday gösterilmiş, bunlardan San Diego Yahudi Film Festivali'ndeki "Umut Vaat Eden En İyi Erkek Oyuncu Ödülü"'nü ve rol aldığı diğer kişiler ile birlikte "En İyi Oyuncu Kadrosu Gotham Ödülü"'nü kazanmıştır. 2009 yılında, eleştirmenlerin beğenisini kazanması sayesinde "Adventureland" adlı komedi-drama filminde ve "Zombi Diyarı" adlı korku-komedi filminde rol kazanmıştır. 2010 yılında "Sosyal Ağ" adlı filmde Facebook'un kurucusu Mark Zuckerberg'i canlandırmış ve bu rolü sayesinde "En İyi Erkek Oyuncu" kategorisinde Altın Küre ve Oscar Ödülü'ne aday gösterilmiştir. Daha sonra, aynı yılda "Holy Rollers" adlı filmde rol almış ve Sundance Film Festivali'nde "Jüri Büyük Ödülü"'ne aday gösterilmiştir. 2011 yılında "Hızlı Soygun" adlı filmde oynamıştır. Aynı zamanda, 2011 yılındaki "Rio" filminin İngilizce sürümünde Blu'yu seslendirmiştir. Serinin devam filmi olan "Rio 2" 'de de aynı karakteri seslendirecektir. 2013 yılında Sihirbazlar Çetesi adlı filmde rol almıştır. Eisenberg, kedileri çok sevmektedir ve hayvan beslemekle ilgilenmektedir. Ayrıca, Farm Sanctuary adlı hayvan koruma derneği ile ilişkilidir. Eisenberg, obsesif kompulsif bozukluğu olduğunu söylemiştir. Ayrıca, New York'ta bisiklet sürmeyi çok sevdiğini belirtmiştir. Hohenzollern Kalesi Hohenzollern Kalesi, Almanya'nın Stuttgart şehrinin 50 kilometre güneyinde kalan tarihi kale. Hohenzollern Hanedanı burada ikamet etmiştir.Ziyarete açıktır. Oxyopes Oxyopes, Oxyopidae familyasından 284 türü olan, Kutuplar hariç bütün dünyada görülen bacakları dikenli bir örümcek cinsidir. "Cins teşhis karakteri" (Türkiye için) : Ön yan gözler ve arka sıra gözler birlikte altıgen bir halka oluşturur; opisthosomada dorsumda siyahımsı kısa bir şerit vardır. Kutuplar hariç bütün dünyada dağılım gösterir. 284 türü bulunur: Türkiye'de 6 türü bulunur: Abdülkadir Cenkçiler Abdülkadir Cenkçiler (1946, Bursa - 8 Nisan 1997), Türk sanayici ve milletvekilidir. Bursa İktisadi ve Ticari İlimler Akademisi Maliye Muhasebe Bölümü mezunudur. Serbest Ticaret, Sanayicilik, TBMM XVIII. ve XX. Dönem Bursa Milletvekilliği yapmıştır. Evli ve iki çocuk babasıdır. Oxyopes lineatus Oxyopes lineatus, Oxyopidae familyasından Palearktik bölgede dağılım dağılım gösteren