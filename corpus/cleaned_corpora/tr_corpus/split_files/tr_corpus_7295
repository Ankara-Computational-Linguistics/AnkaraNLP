diye açıkladı. Heath albümde yer almasa da Rick Nowels, albümün yardımcı yapımcısı ve söz yazarı oldu. Ocak 2015'te Del Rey, "Music to Watch Boys To" adlı şarkının albüm adı olacağını söyledi, ardından adını değiştirdiğini açıkladı. "Şarkının adı gözümde bir adamın geçişini ve kızların ona gözünün diktiğini canlandırmama itiyor beni. Tamamen bunları görebiliyorum," dedi. Aynı ay, Del Rey, birkaç şarkı daha kaydetmek istedi ve albüme eklemeye niyetlendi. "High by the Beach", albüm için kaydedilen son şarkılardan biri oldu. Şarkının geliştirilmesi nakaratıyla başladı ve bu esnada da Lana Del Rey'in sahil kenarında araba sürmesinden ilham alındı. Del Rey, Instagram hesabında hayranlarına albüm yayımla tarihinin ipucunu vermeye Ocak 2015'te başladığını söyledi. Müzikal olarak "Honeymoon", retro tarzda ağır, sinematik barok pop", "şık bir melankoli dream popu ve "Born to Die" albümündeki gibi "sinematik trip hopa dönüş" olarak tanımlandı. Trap, blues, ve caz elementlerini içerdiği de yazıldı. Albümün prodüksiyonunda fısıltılar, katmanlı vokaller, sabit kalmayan melodiler, sytnhler, gitar ekoları, yoğunluk ve davul sesleri mevcuttur. Üzerinde oynanan vokaller ve vaz tınılarına kurulmuş Honeymoon, Del Rey'in en sofistike albümü olarak tanımlandı. "TimeOut"'tan Nick Levine, "Ultraviolence" albümündeki gibi "pasaklı" vokalleri olmadığı için "Honeymoon"'un farkından bahsetti ve temiz prodüksiyonunu övdü. "The Independent"'tan Andy Gill, Del Rey'in vokallerinin "çok katmanlı" olmasını şöyle eleştirdi: "Honeymoon", Del Rey'in kendisini "Ultraviolence"den daha özgün ve karakterleştirilmiş bir yapıt yapmış ve "Born to Die"daki kişiliğine dönüş sağlamış. Sadece vokal geliştirmesi değil, ayrıca "ses" geliştirilmesi de yapılmış. Sözsel olarak "Honeymoon", romantizm, şehvet ve şiddeti konu alırken kötü aşkı, korkuları ve zalim bir adamıdan kaçışını Del Rey'in kişiliğiyle harmanlamıştır. Şarkı temalarında genel olarak erotizm fikirlerine, uyuşturuculara, mitlere, boş vaatlere ve kadın kavramının yanında "Amerikan ruhuna" da değinilmiştir. Albüm, aynı adlı "Honeymoon" parçasıyla açılır ve baroque pop ve blue-eyed soul tarzındadır. "The Verge" şarkıyı "kekeme tuzaklarıyla dolu" olarak tanımladı ve parçanın arka planındaki "yüzen melodiyi" yorumladı. "Time" dergisi şarkıyı "karakteristik olarak düşünceli" ve "sinematik" olarak tanımladı ve "Born to Die" albümüyle aynı temada sese sahip olduğunu yazdı. "Music to Watch Boys To", Exclaim!e göre "narkotik bir tutku" olarak tanımlandı ve şarkının synth orkestrasına ve flüt tarzı seslerinin yanında "kalabalık" vuruşlarına da değindi. "Terrence Loves You", piyano, ziller ve saksofonun üzerindeki Del Rey vokalleri ile "hipnotik" bulundu. "Rolling Stone" dergisi, şarkıdaki dizelerin İngiliz şarkıcı ve söz yazarı David Bowie'nin aynı adlı ikinci stüdyo albümündeki "Space Oddity" şarkısından bahsettiğini yazdı. Şarkı, gitar notalarıyla başlayıp piyano ile devam ederken viyolin sesleri başlar ve Del Rey vokalleri şarkıya eşlik eder. Nakarattaki operatik stil konuşuldu ve David Bowie'nin "Ground control to Major Tom/Can you hear me all night long?" dizesinin kullanılması da yorumlandı. "God Knows I Tried", gitar tınıları ve vokal katmanlı sözlerden oluşur. Şarkıdaki "Bay Yanlış"ı anlatan Del Rey, şiddet temasını kullanır. "High by the Beach", hip hop etkisi altında synthler ile trap–pop şarkısıdır. Yüksek temposu ile Del Rey'in tüm müzikal tarzlarının bir kompozisyonu olarak tanımlandı ve bölüm bölüm olarak "Born to Die"ın (2012) hip hop ve trip hop şarkılarına benzetildi. Daha önceki şarkılarından daha yüksek tempoda popa yakın olması ile sakin bir yapıda elektronik bir prodüksiyona sahiptir. Şarkıdaki yavaş ve temiz trap vuruşları, hayalci synth sesleri, hip hop etkili perküsyonlar ve davullar ile orgların uyumu sakin ve havadar bir tarz katmıştır. "Freak" ağır baslara ve uyuşturucudan bahseden sözleriyle The Weeknd şarkılarıyla kıyaslanmıştır. "DigitalSpy"'dan Amy Davidson, şarkıdaki boğuculuğun "High by the Beach"e benzerliğini not düşmüştür. "The Guardian"dan bir eleştirmen, şarkının trip hop vuruşları içerdiğini yazmıştır. "Art Deco", yavaş tempoda caz tarzı bir baladdır ve ağır vuruşlara, saksofon seslerine, "Amerikan temalı" sözlere sahiptir. "Art Deco", Del Rey'in yakın arkadaşının, rapçi Azealia Banks hakkında olması konuşuldu. Del Rey bu söylentileri "NME" ile yaptığı bir röportajda yalanladı ve "bir grup gencin her gece dışarı çıkması ile ilgili" olduğunu belirtti. Sekizinci şarkı "Burnt Norton (Interlude)", T. S. Eliot'a ait "Four Quartets" adlı şiirinden dizeler içerir. Zamanın doğasından ve kaderden bahseder. Parça, art rock prodüksiyonu ile yapılmıştır. "Religion", Del Rey'in en optimistik aşk şarkılarından biri olarak yorumlansa da şarkıcının "favori noir teması" da konuşulmuştur. "Salvatore" viyolin, davul vuruşları ve İtalyanca sözleriyle "1940'lardaki Frank Sinatra şarkılarına" benzetildi. Sözsel olarak "Summertime Sadness"ın devamı olarak tanımlandı. "The Blackest Day", modern arılık baladıdır. Sözsel olarak ilk kısmında şarkı temasını reddeder ve ikinci kısımdaki sözlerde ise kızgınlık ve ses tonu artar. "24" adlı şarkı, eleştirmenler tarafından "sinematik" bulundu ve James Bond film şarkılarına benzetildi. Şarkı sözlerinin ise bir Bond kızı tarafından söylenildiği bakış açısı yorumlandı. "Swan Song" yavaş tempoda "şık bir tiyatral havada"dır. Del Rey'in yavaş vuruşlarla "trajik" sözler söylemesi üzerine kuruludur. Albümdeki son şarkı ise Nina Simone'ın "Don't Let Me Be Misunderstood" cover versiyonudur ve Del Rey'in operatik söylemesi, org eşliğinde gerçekleşir. Lana Del Rey, 2015 yılının Mayıs ayında Honeymoon'un Eylül'de yayımlanabileceğini duyurdu. 14 Ağustos tarihinde ise albüm yayımlanma tarihini 18 Eylül olarak duyurdu. 19 Ağustos'ta albüm, iTunes Store'da ön siparişe açıldı ve ertesi gün Instagram'da albümdeki parça listesini paylaştı. Önceki albümleri gibi "Honeymoon"'un delüks versiyonu yayımlanmadı. 14 parçalık tek versiyonu yayımlandı. Urban Outfitters'da yayımlanan albümde ise sadece albüm kapağı farklıydı. Albümle aynı ada sahip olan "Honeymoon" adlı parça YouTube'da 14 Temmuz 2015'te yayımlandı. Şarkı eşliğinde kısa bir klip, albümün kapağını, şarkı sözlerini ve ön siparişe açık olduğunu gösteriyordu. Del Rey ayrıca "Terrence Loves You" adlı parçayı da promosyon kaydı olarak 21 Ağustos 2015'te yayımladı. Şarkı, Del Rey'in albüm kapağındaki telefon numarasından da dinlenilmeye açıktı. Bu telefon hattı ise haftalık olarak güncellendi ve Del Rey tarafından seçilen şarkılar servise konuldu. "Honeymoon" ikinci tanıtım kaydı olarak 7 Eylül 2015'te yayımlandı. 9 Eylül'de, Apple Music'in Beats Radio 1 frekansında "Music to Watch Boys To" adlı parçanın prömiyeri yapıldı. Ertesi gün Del Rey, "Honeymoon"dan bir kısım paylaştı. Bu ufak videoda "Terrence Loves You", "Music to Watch Boys To", "Freak" ve "High by the Beach" adlı şarkılardan da kesitler yayımlandı. Del Rey, albümü televizyon programlarında veya röportajlarda tanıtmadı, bunun yerine video kliplerle ve hayran buluşmalarının yanında sosyal medyadan tanıtım yapmayı tercih etti. Urban Outfitters, 12 Eylül'de, seçili mağazalarda erken dinlenme yaptı. Mağazalarda çalan şarkıların düşük kaliteli ses kayıtları kısa sürede internete düştü. 15 Eylül'de BBC Radio 1, "Salvatore" adlı parçanın prömiyerini yaptı ve Del Rey ile röportaj yaptı. "Honeymoon"'un yayımlanmasının ardından Del Rey, Eylül sonlarına doğru seçili Urban Outfitters mağazalarında üç kez hayran buluşması yaptı. 9 Şubat 2016'da ise "Freak" adlı şarkının video klibini yayımladı. "Honeymoon" yayımlanmasından itibaren olumlu eleştiriler aldı. Metacritic sitesinin 100 üzerinden yaptığı puanlama sisteminde 31 ana eleştiriden 78 puan topladı. "The Independent", albüme 5 üzerinden 4 yıldız vererek Del Rey'in "Ultraviolence"'den beri geliştirdiği vokallerin "Born to Die"'a yakın olmasını övdü. "The Guardian" gazetesi de aynı şekilde 5 üzerinden 4 yıldız vererek "Önceki albümlerine göre daha zamansız," yorumunu yaptı. "PopMatters" albümü överek "Üçüncü ana çıkışlı albümün yapımı dört yılda geliştirildi ve Lana Del Rey artistik olarak bu gelişmeden korkmadan stilini ve geçmiş yüzyılı harmanlayarak tamamen orijinal bir vizyon sundu," yazdı. "Rolling Stone" dergisi de aynı görüşleri paylaşarak albümün gücünü övdü ve müzikal kalitesine yorumlar yaptı. "The Telegraph" ise albüme beş yıldız üzerinden 4 vererek "Kırık kalpli 'hipster'lara adanan bir albüm," yorumunu yaptı. Albümün aranjmanını ve melodisini övdü. "USA Today" ise albümün Del Rey'in gelişimini çeşitli ve "olgun" yollardan gösterdiğini yazarak 4 yıldız üzerinden 3 yıldız verdi. "The Metropolist" de albüme dört yıldız vererek "Del Rey, şarkılardaki dengeyi buldu," yazdı ve albümün prodüksiyonunu överek "melodilerin güzelliğini" konuştu. "Evening Standard" ise albüm prodüksiyonunu överek Del Rey'in sesini beğendiklerini yazdı. "Honeymoon", ilk hafta 116,000 kopya satarak ABD "Billboard" 200 listesine 2 numaradan giriş yaptı. Albüm ertesi hafta 15 numaraya düştü. Eylül 2016 itibarıyla 600,000 kopya sattı. Avustralya'da albüm, ARIA Charts listesine 1 numaradan giriş yaparak bu listede "Born to Die" ve "Ultraviolence" albümlerinden sonraki üçüncü art arda birinciliği oldu. Fransa'da Honeymoon, 50,000 kopya sattı. Ekim 2015'te Brezilya'da altın sertifika alırken Aralık 2015'te Birleşik Krallık'ta gümüş, Mart 2017'de altın sertifika kazandı. Ocak 2016 itibarıyla dünya çapında 600,000 sattı. Albümden 10 Ağustos 2015'te çıkan ilk single "High by the Beach" "Billboard" Hot 100 listesine 51 numaradan giriş yaptı. 11 Eylül 2015'te yayımlanan ikinci single "Music to Watch Boys To" yayımlandı. Kütahya Hasanlar Barajı Kütahya Hasanlar Barajı, Hasanlar beldesinin 3,5 kilometre uzağında bulunan Kabaklar deresi üzerinde yapılmış bir sulama barajıdır. Kütahya Hasanlar Barajı’nın devreye alınması ile yaklaşık 863 hektar arazinin sulanması hedef alınmıştı. İnşaat, baraj inşaatının müteahhit firması Topaktaş İnşaat A.Ş tarafından yürütüldü. 2010-2013 yılları içerisinde yapılan başlıca beton üretimleri; Baraj projesi kapsamında 280 metrelik derivasyon tüneli, dolusavaklar ve beton duvarlar yapıldı. Ayrıca 7 kilometrelik Kabaklar-Hasanlar arası yol yapımı gerçekleştirildi. Edmond Locard Edmond Locard (13 Kasım 1877, Saint-Chamond - 4 Mayıs 1966, Lyon) modern adli bilimlerin öncüsü bilim adamı. "Fransız Sherlock Holmes” olarak tanınan Locard, ""Her temas bir iz bırakır.”" diyerek, adli bilimlerin en temel prensibini açık ve kesin bir şekilde belirtmiştir. Bu prensip sonradan kendisinin adıyla, "Locard'ın değişim prensibi" olarak anılmaya başlanmıştır. Adli bilimler ve kriminal incelemeler alanında 1880 yılı ve sonrasında önemli gelişmeler yaşandı, özellikle parmak izi ve suçlunun tespiti konularında bilim adamları ciddi çalışmalar içerisinde yer aldılar. Locard'ın Her temas bir iz bırakır sözü ise esasen Locard'ın bir cinayet olayını aydınlatmasının ardından daha popüler hale geldi. Söz konusu cinayet olayından sonra Locard öldürülen kişinin üzerindeki izleri ve suçlu belirtilerini mikroskop altında incelemiş, çıkan deliller sonucunda suçluyu tespit etmiştir. Locard, Lyon’da (Fransa) tıp ve hukuk okudu ve sonunda kriminoloji uzmanı ve profesör olan Alexandre Lacassagne’nin asistanı oldu. Bu işi kendi kriminalistik laboratuvarını kurduğu yıl olan 1910’a kadar sürdürdü. 1910’da, Lyon Polis Merkezini ikna etmeyi başardı. Polis Merkezinden 2 çatı katı odası ve 2 asistan istemişti. Kabul edilince de ilk polis laboratuvarını kurmuş oldu. Öldüğü yıl olan 1966’ya kadar çalışmalarını ve araştırmalarını sürdürdü. İstanbul'da 1994 Türkiye yerel seçimleri 27 Mart 1994'te gerçekleştirilen Türkiye yerel seçimlerinde İstanbul ilinde elde edilen sonuçlar şu şekildedir: İstanbul büyükşehir belediye başkanlığı seçimi sonuçları şu şekildedir: Adalar belediye başkanlığı seçimi sonuçları şu şekildedir: Adalar belediye meclisi seçimi sonuçları şu şekildedir: Ağva belediye başkanlığı seçimi sonuçları şu şekildedir: Ağva belediye meclisi seçimi sonuçları şu şekildedir: Alemdar belediye başkanlığı seçimi sonuçları şu şekildedir: Alemdar belediye meclisi seçimi sonuçları şu şekildedir: Arnavutköy belediye başkanlığı seçimi sonuçları şu şekildedir: Arnavutköy belediye meclisi seçimi sonuçları şu şekildedir: Avcılar belediye başkanlığı seçimi sonuçları şu şekildedir: Avcılar belediye meclisi seçimi sonuçları şu şekildedir: Bağcılar belediye başkanlığı seçimi sonuçları şu şekildedir: Bağcılar belediye meclisi seçimi sonuçları şu şekildedir: Bahçeköy belediye başkanlığı seçimi sonuçları şu şekildedir: Bahçeköy belediye meclisi seçimi sonuçları şu şekildedir: Bahçelievler belediye başkanlığı seçimi sonuçları şu şekildedir: Bahçelievler belediye meclisi seçimi sonuçları şu şekildedir: Bakırköy belediye başkanlığı seçimi sonuçları şu şekildedir: Bakırköy belediye meclisi seçimi sonuçları şu şekildedir: Bayrampaşa belediye başkanlığı seçimi sonuçları şu şekildedir: Bayrampaşa belediye meclisi seçimi sonuçları şu şekildedir: Beşiktaş belediye başkanlığı seçimi sonuçları şu şekildedir: Beşiktaş belediye meclisi seçimi sonuçları şu şekildedir: Beykoz belediye başkanlığı seçimi sonuçları şu şekildedir: Beykoz belediye meclisi seçimi sonuçları şu şekildedir: Beyoğlu belediye başkanlığı seçimi sonuçları şu şekildedir: Beyoğlu belediye meclisi seçimi sonuçları şu şekildedir: Binkılıç belediye başkanlığı seçimi sonuçları şu şekildedir: Binkılıç belediye meclisi seçimi sonuçları şu şekildedir: Boğazköy belediye başkanlığı seçimi sonuçları şu şekildedir: Boğazköy belediye meclisi seçimi sonuçları şu şekildedir: Danimarka Nasyonal Sosyalist İşçi Partisi Danimarka Nasyonal Sosyalist İşçi Partisi, nasyonal sosyalizm ilkelerine dayanarak oluşturulmuş bir partidir. Parti, o sene Almanya'da Nazilerin seçim başarısından sonra, 16 Kasım 1930 tarihinde kurulmuştur. DNSAP, Alman Nazileri taklit etmiştir. Örneğin; Nasyonal Sosyalist Alman İşçi Partisi'nin adını, Almanya'nın gamalı haçını, Hitler selamını, Nazilerin paramiliter savaş gücü olan SA'yı ve Nazilerin parti marşı olan Horst Wessel Şarkısı'nı (çevrilmiş versiyonuyla) taklit etmiştir. Ancak partinin Almanlar'la tezata düştüğü konular vardı. Danimarkalı milliyetçiler gibi, Danimarkalı Naziler de Almanya'nın birleşmesi sırasında Almanlar tarafından ellerinden alınan Schleswig Dükalığı'nı geri almak istiyordu. Onun dışında daha da güneye inmek gibi planları vardı. Almanya Danimarka'yı işgal ettikten sonra DNSAP'nin yeri sağlamlaştırdı. Ama bununla yetinmeyen DNSAP, 22 Haziran 1941 tarihinde Almanların Sovyetler Birliği'ne saldırması üzerine kendilerine ait "Fædrelandet" gazetesinde Waffen-SS'e bağlı Frikorps Danimarka'yı kurduğunu açıkladı. DNSAP bu tarz hareketlerle Almanlardan mali yardım aldı. Ancak 1943 yılında parti sadece %2.1 oy aldı. Bu da Folketing'de (Danimarka Meclisi) 3 milletvekiline denk geliyordu. Bu başırsızlığının ardından Almanlar mali desteği kesti. II. Dünya Savaşı bittikten sonra, popüler desteğini tamamen kaybetti. Zaten parti Mayıs 1945'te yasaklandı. Ancak, parti kapatıldıktan sonra birkaç kişi gizliden çalışmalarını sürdürdü. Şu anki Danimarka Nasyonal Sosyalist Hareketi bu partinin kökeninden gelir. Geniş Zamanlar Burak Uygur Burak Uygur (14 Nisan 1995, Esenler), TÃ¼rk karateci. Bakü'de düzenlenen ilk Avrupa Oyunları'nda, 67 kg'da birinci olan Uygur, ülkesine Oyunlar tarihinde altın madalya getiren ilk erkek sporcu oldu. Beautiful Now Beautiful Now Alman-Rus DJ Zedd tarafından yapılan, vokalinde Amerikalı Jon Bellion'un yer aldığı, kendisinin ikinci stüdyo albümü olan "True Colors" dan bir şarkı. Şarkının sözleri Zedd, Bellion, Antonia Armato, Tim James, Desmond Child ve David Jost tarafından yazılmıştır. 13 Mayıs 2015'te yayınlanmıştır. 16 Haziran 2015'te İngiliz DJ Dirty South tarafından dijital indirmeli olarak 3 dakika 18 saniye uzunluğunda bir Progresif house remix'i yayınladı. Nehir söyleşi Nehir söyleşi, bir edebiyat türü. Sözlü tarih çalışması olarak da değerlendirilir. Kişinin biyografisini yazarak değil, bir başkasının sorularını cevaplayarak anlatmasıdır. Ä°hsan Karaman M. İhsan Karaman (d. 1962, İstanbul), Türk akademisyen, bilim insanı, doktor ve eski İstanbul Medeniyet Üniversitesi rektörü. İlahiyatçı yazar Hayrettin Karaman'ın oğludur. 1962 yılında İstanbul'da doğdu. 1980 yılında Kadıköy İmam Hatip Lisesini, 1986 yılında İstanbul Üniversitesi Tıp Fakültesini bitirdi. 1991 yılında Üroloji Uzmanı, 1996 yılında Üroloji Doçenti, 2008 yılında Üroloji Profesörü oldu. Çeşitli Sağlık Bakanlığı eğitim hastahanelerinde Başasistan ve Klinik Şefi olarak çalıştı. 1994 yılında bir yıl kadar A.B.D.'de Houston, Texas Children's Hospital'da misafir araştırmacı olarak bulundu. Van Yüzüncü Yıl Üniversitesi ve İstanbul Medeniyet Üniversitesi Tıp Fakültelerinde öğretim üyeliği yaptı. Aralık 2014-Aralık 2018 tarihleri arasında İstanbul Medeniyet Üniversitesi Rektörlüğü görevini yürüttü. Rektörlüğe atanması, babası Hayrettin Karaman’ın hükümete “ilahi adalet” vurgulu mesaj göndermesi ve TÜRGEV'e "isteksiz" verilen bağışlara "helaldir" fetvası vermesi ile ilişkilendirilmiştir. Prof. Dr. Karaman'ın Prostat Kanserinde Brakiterapi, Hayvan Etiği ve Çocuk Ürolojisi Güncelleme adlı üç editoryal eseri yanında Ömür Boyu Aşk - Bir Evlilik Kılavuzu ve Yeşilay Diyor ki isimli iki telif kitabı bulunmaktadır. 80'i aşkın ulusal ve uluslararası alanda yayınlanmış bilimsel araştırması ve 500'i aşkın uluslararası atıfı mevcuttur. Karaman bilimsel dergilerin editör ve hakem kurulunda yer almaktadır ve Tıp Tarihi ve Etik alanında İstanbul Üniversitesinde doktora yapmıştır. Karaman, Yeryüzü Doktorları Türkiye ve Türkiye Yeşilay Cemiyeti Genel Başkanlığı yapmış olup benzer sivil toplum kuruluşlarının yönetim kademelerinde ve faaliyetlerinde rol almıştır. Dünya İslami Tıp Birlikleri Federasyonu (FIMA) Başkanı ve Uluslararası Yeşilay Federasyonu Başkanı olan Karaman, Aralık 2019 tarihinde "Tıbbi Konularda Fetva Verme Metodolojisi ve Zorluklar Sempozyumu” düzenlemiştir. Prof. Dr. Karaman, İngilizce ve Arapça bilmektedir. Boğaziçi Üniversitesi'nde gerçekleşen Boston Gay Men's Chorus konseri öncesinde eşcinselleri hedef gösteren tweetiyle basında yer almıştır. Ä°nsular lob İnsular lob, anatomik olarak dıştan bakıldığında görülmeyen ama fissura longitidunalis cerebri denilen (beyni 2 hemisfere ayıran yarık) açıldığında altında beliren yapıdır. Limbik sistem ile alakalı görevleri vardır. Limbik sistemin tamamı burada işlenmez fakat limbik sisteme destekleyici bir yapıdır. Frikorps Danimarka Frikorps Danimarka (Danca: "Frikorps Danmark"), Almanya'nın desteğini almak isteyen Danimarka Nasyonal Sosyalist İşçi Partisi'nin oluşturmuş olduğu işbirlikçi kuvvetlerdir. Almanya, 22 Haziran tarihinde Sovyetler Birliği'ne saldırdı. Bundan istifade etmek isteyen Danimarka Nasyonal Sosyalist İşçi Partisi, saldırıdan tam bir hafta sonra kendisine ait gazete olan "Fædrelandet"te bu silahlı gücü kurduuğunu duyurdu. Amacı Doğu Cephesi'nde Almanları desteklemekti. Danimarka hükümeti tarafından onaylanan bu orduya Danimarka ordusundan da katılım oldu. Ancak daha sonra pek yararı olmadığı için 1943 yılında Frikorps Danimarka dağıtıldı. Danimarka Komutanı Chief William Prior, Frikorps Danimarka'ya katılımı engellemek için büyük bir çaba sarf etse de başarısız oldu. Bu orduya yaklaşık 6000 Danimarkalı katıldı. Ayrıca Danimarka ordusundan 77 subay bu orduya ilave edildi. Mart ayında, ordu Nürnberg yakınlarındaki Grafenwöhr'e gönderildi. 6 Haziran 1943 tarihinde ordu dağıltıldı. Burada bulunan askerler ise Danimarkalı partizanlara karşı mücadele etmek için Danimarka'ya yollandı. Bazıları Schalburg Kolordusu'na yollandı. 2006-07 Eredivisie 2006-07 Eredivise sezunu 18 Ağustos 2006 da başladı. Ligi şampiyon olarak tamamlayan PSV şampiyonlık yarışında rakipleri ile arasındaki puan farkını hızlı bir şekilde açtı. ilk 20 hafta sonunda AZ'nin 11 ezeli rakibi Ajax'ın ise 12 puan önündü liderliğe yükseldi. Lider sonraki 13 maçta arada oluşturduğu puan farkının hızlı bir biçimde kapanmasına engel olamadı. Ligin son haftasına gelindiğinde 3 takım 72 puana sahipti ve AZ gol fazlasıyla liderdi.AZ'nin Excelsior karşısında aldığı şok mağlubiyet sonrasında PSV şampiyon olurken Ajax ligi 2. sırada tamamladı. Ajax deplasmanda Willem'i 2-0 yenerken PSV 5-1 ile Vitesse Arnhem'ı geçti. 75 puana gelen iki takım arasından PSV +50 averaja sahipken Ajax +49 kaldı ve PSV şampiyonluğa uzanan taraf oldu. Vitesse ve Utrech Intertoto Kupası bileti için karşılaştılar. Călugăreni Muharebesi Călugăreni Muharebesi erken modern Romanya tarihinin en önemli savaşlarından biridir. Bir baskın sayılabilecek savaş 23 Ağustos 1595 tarihinde Eflak ordusundan Mihai Viteazul ve Osmanlı ordusundan Koca Sinan Paşa arasında gerçekleşmiştir. Hristiyan ve Osmanlı güçleri arasında gerçekleşen savaş 1593-1606 Osmanlı-Avusturya Savaşının bir parçası olarak değerlendirilir. Bütün Osmanlı kuvvetleri yaklaşık 100.000 asker olarak tahmin ediliyor. Fakat yaklaşık 30.000-40.000 Osmanlı askerinin savaşa katıldığı görünüyor . Mihai Viteazul tarafında ise toplamda yaklaşık 16.000 asker ve 12 büyük alan topu ve Transilvanyalı (Sekeller) paralı askerler bulunuyordu. Călugăreni, Yergöğü Călugăreni Romanya'nın güneydoğusundaki Yergöğü merkezi sınırları içerindedir. Ayrancı, Çankaya Ayrancı, Ankara'nın Çankaya ilçesinde bir semt ve ilçeye bağlı bir mahalledir. Semt, konum olarak Türkiye Büyük Millet Meclisi'nin güneyinde, Dikmen'in doğusunda ve Kavaklıdere'nin batısında yer alır. Semt, Aşağı Ayrancı (kuzey) ve Yukarı Ayrancı (batı ve güney) olarak ikiye ayrılmaktadır. Aşağı Ayrancı; Güvenevler ve Remzi Oğuz Arık ile Kavaklıdere mahallesi'nin Atatürk Bulvarı, Güvenlik Caddesi ve Zeytin Dalı Caddesi arasında kalan kısmından oluşmaktadır. Yukarı Ayrancı; Ayrancı ve Aziziye mahallelerinden oluşmaktadır. Dokuma, Kepez Dokuma, Antalya'nın Kepez ilçesi'nde bulunan bir semttir. Adını batısındaki eski Pamuklu Dokuma Fabrikası'ndan almaktadır. Özgürlük, Ulus, Yeşiltepe, Yükseliş ve Zafer mahalleleri'nden oluşmakta ve Antray tramvay hattı'nın Pil Fabrikası, Dokuma ve Çallı istasyonları ile bağlantısı vardır. Tüketici Ürün Güvenliği Kurumu A.B.D. Tüketici Ürün Güvenliği Kurumu (İngilizce: United States Consumer Product Safety Commission (CPSC)), Amerika Birleşik Devletleri'nin bağamsız bir kurumudur. 1972'de Tüketici Ürün Güvenliği Kanununa istinaden kurulmuştur. Tüketici Ürün Güvenliği Kurumu Kongre'ye ve Başkan'a hesap verir, federal hükümette diğer bir bakanlığın veya kurumun parçası değildir. Tüketici Ürün Güvenliği Kurumu ABD Başkanı tarafından atanan ve Senato tarafından onaylanan, genellikle üç komisyon üyesi tarafından posta posta yedi yıllık devrelerle idare edilir. Komisyon üyeleri Kurumun politikasını belirler. Kurumda 500'e yakın personel çalışmakta, Maryland eyaletinin Bethesda şehirindedir. Türkiye'de bu kuruma tekabül eden işleri Türkiye Cumhuriyeti Ticaret Bakanlığı altındaki Tüketicinin Korunması ve Piyasa Gözetimi Genel Müdürlüğü üstlenmektedir. Kaşağı Kaşağı bir alet olup şu manalara gelebilir: Murat Göktürk Murat Göktürk (d. 28 Ocak 1970, Ürgüp), Türk siyasetçi. Dokuz Eylül Üniversitesi Hukuk Fakültesi mezunudur. Serbest avukatlık, Üç dönem Nevşehir Barosu Yönetim Kurulu Üyeliği, 2004-2009 yılları arasında Ürgüp Belediye Meclisi Üyeliği yapmıştır. TBMM XXIV., XXV. ve XXVI. Dönem Nevşehir milletvekili idi. 2018 yılının Haziran ayında yapılan genel seçimleri için milletvekili adaylığı için başvuru yapmadı. Evli ve üç çocuk babasıdır. Rıdvan Paşa Köşkü Rıdvan İsmail Paşa Köşkü, Kadıköy Erenköy semtinde 1890-1906 arasında İstanbul Şehremini Rıdvan İsmail Paşa tarafından yaptırılmış üç katlı köşktür. İstanbul’da kurulan ilk kız liselerinden biri olan Erenköy Kız Lisesi 1911’de “İnas Numune Mektebi” adıyla bu binada hizmete girmiştir. Tarihi yapı, 22 Şubat 1945 gecesi çıkan bir yangın sonucu harabe haline gelmiştir. Binanın arazisi ve üzerindeki iki köşk, Galatalı maliyeci Süleyman Suud Efendi’nin 1896’da ölümünden sonra varisleri tarafından Rıdvan İsmail Paşa’ya satılmıştı. Rıdvan Paşa, bu arazi üzerinde üç katlı büyük bir köşk yaptırdı. Bahçeye ayrıca küçük bir köşk daha ilave edildi. Duvarları, boy aynaları, salonları heykeller; tavanları, rokoko tarzında nakışlı avizelerle süslü bir yapı idi. Rıdvan Paşa’nın öldürülmesinden sonra bakımsız kalan konağı Mabeynci Faik Bey satın aldı. 1911 yılında Maarif Vekaleti okul yapmak üzere binayı Faik Bey’den satın aldı. Okul, "İnas Numune İdadisi" adıyla hizmete girdi. 1916 yılında “Erenköy İnas Sultansi” adını aldı. 1945 yılında bir yangında Rıdvan Paşa Köşkü yandı. Okul, yangından korunan kısımlarda bir süre eğitime devam ettikten sonra yeni bina yapılıncaya kadar Göztepe Ortaokulu karşısındaki bir binaya taşındı. Rıdvan Paşa köşkünün arazisinde 1946’da temeli atılan yeni kagir okul binası 1954’te tamamlandı. Harabe durumundaki Rıdvan Paşa Köşkü’nün kalıntıları okulun bahçesindedir. And the Beat Goes On (şarkı) "And the Beat Goes On", Amerikalı müzik grubu The Whispers'ın 1980'de yayımlanan bir single'ı. Grubun Hot R&B/Hip-Hop Songs listesinde bir numara olan iki şarkısından ilkidir ve Hot Dance Club Songs listesindeki tek bir numaralı şarkısıdır. Şarkı ayrıca "Billboard" Hot 100 listesinde 19 numaraya kadar yükseldi. Monie Love'ın 1989 tarihli "I Can Do This" şarkısında "And the Beat Goes On"dan ögeler yer aldı. Will Smith, 1998 tarihli single'ı "Miami"de şarkıdan örneklere yer verdi. Madonna da 2008-2009 yıllarında gerçekleştirdiği Sticky & Sweet Tour adlı turnesindeki "Beat Goes On" performansı için şarkının bazı bölümlerini kullandı. Şarkı, "" adlı video oyununda yer aldı. The Beat Goes On The Beat Goes On ÅŸu anlamlara gelebilir: Ä°brahim Sediyani İbrahim Sediyani (d. 15 Mart 1972, Karakoçan, Elazığ), gazeteci, yazar, şair, seyyah ve doğa aktivisti. Almanya’da yaşıyor, Türkiye vatandaşı, Kürt. Bekâr, iki çocuk babası. Kürtçe edebiyatın ilk çizgi çocuk kahramanı olan cici kız “Guldexwin”in yazarı. Türkiye’de asimilasyon politikaları sonucu isimleri zorla değiştirilen yerleşim birimlerinin eski gerçek isimlerini ilk kez araştırıp bir araya toplayan ve bu alanda “Cumhuriyet tarihinde ortaya konan ilk eser” özelliği taşıyan “Adını Arayan Coğrafya” kitabının yazarı. Kaleme aldığı “Seyahatname” İran’da Farsça’ya, Doğu Türkistan’da Uygurca’ya çevrilen, gezileri hakkında Almanya, İsviçre, Lihtenştayn, Makedonya, İran ve Doğu Türkistan medyasında haber ve makaleler yazılan seyyah. Türkçe, Kürtçe ve Almanca şiirlerden oluşan şiir kitabı bulunan şair. Malcolm X hayranı olduğu için oğlunun ismini Malcolm koyan, Avrupalı filozofların kitaplarında Hitler’e karşı mücadele eden Yahudi kadın edebiyatçı Hannah Arendt’e benzettiği edebiyatçı. Elazığ’ın Karakoçan ilçesine bağlı Okçular (Oxçîyan) köyünün Gelincik (Sédiyan) mezrâsında doğdu. İlk ve ortaokulu Karakoçan’daki Atatürk İlkokulu ve Almanya’nın Bavyera (Bayern) eyaletinin Aşağı Frankonya (Unterfranken) iline bağlı Aschaffenburg ilçesinin Laufach köyündeki Volksschule Laufach’ta, liseyi Karakoçan’daki Karakoçan Lisesi, İstanbul’daki Prof. Faik Somer Lisesi, Bingöl’ün Solhan ilçesindeki Solhan Lisesi ve İstanbul’daki Beyoğlu Hasköy Lisesi’nde, üniversiteyi Diyarbakır’daki Dicle Üniversitesi ve Eskişehir’deki Anadolu Üniversitesi’nde, Almanca dil enstitüsünü Almanya’nın Hessen eyaletinin Frankfurt a. M. şehrindeki Johann Wolfgang von Goethe Enstitüsü’nde okudu. Gazetecilik ve yazarlık hayatı boyunca sırasıyla Tevhid Dergisi (1992), Yeryüzü Dergisi (1992), Hira Dergisi (1993 – 94), Yeni Yeryüzü Dergisi (1995), Sebat Dergisi (1996 – 98), Selam Gazetesi (1999), Haksöz Sitesi Zaman Gazetesi (2006), Samanyolu TV (2006), Sabah Gazetesi (2006 – 07), Ceylan Pınarı Sitesi (2007 – 12), Türkiye Gazetesi (2007 – 10), Post Gazetesi (2007 – 10), TGRT Haber Televizyonu (2007 – 09), İhlas Haber Ajansı (2007 – 09), FOX Türk Televizyonu (2008 – 09), Ufkumuz Sitesi (2011 – 15), Dünyaya Yenisöz Gazetesi (2011), TR 1 Televizyonu (2011), FoodReport Dergisi (2011 – 12), Siirt’ten Öte Sitesi (2012 – 13), Kürt Tarihi Dergisi (2013 – 14), Yeni Şafak Gazetesi (2013), Değirmen Dergisi (2013), Bilge Adamlar Dergisi (2014) ve Taraf Gazetesi (2014 – 15)’nde yazdı. İbrahim Sediyani, henüz genç bir üniversite öğrencisi olduğu yıllarda 2 yıl boyunca Doğu, Güneydoğu, İç Anadolu ve Karadeniz bölgelerini ilçe ilçe gezerek Türkiye’de ismi değiştirilmiş yerleşim birimlerinin ve köylerin eski isimlerini araştıran ve binlerce köyün eski gerçek isimlerini ilk kez bir çalışmada toplayan kişidir. Bu emeğin ürünü olan “Adını Arayan Coğrafya” adlı kitabı, Cumhuriyet tarihinde bu alanda yapılmış ilk çalışma özelliği taşımaktadır. Özellikle dünya ülkelerini gezerek, kendi geliştirdiği yazım sanatı ve üslûbuyla kaleme aldığı gezi yazılarıyla tanınan Sediyani, Alman medyası ve kamuoyu tarafından “Karl May des Orients” (Doğu’nun Karl May’ı) sıfatıyla anılmakta, Türkiye kamuoyunda “Çağdaş Evliya Çelebi” ve “Modern Seyyah” lakaplarıyla çağrılmakta, Kürt kamuoyunda ise “Kürtler’in Evliya Çelebi’si” ve “Kürtler’in Malcolm X’i” olarak anılmaktadır. İbrahim Sediyani’nin yaptığı geziler ve yazdığı gezi yazıları hakkında Almanya, İsviçre, Lihtenştayn, Makedonya, Yunanistan, Kıbrıs, İran ve Doğu Türkistan medyasında haber ve makaleler yazıldı; Sediyani bu gezi yazılarından dolayı Lihtenştayn Prensliği Turizm Bakanlığı, Avusturya Vorarlberg Eyaleti Turizm Bakanlığı ve Çek Cumhuriyeti Marianske Lazne Belediyesi’nden teşekkür mektupları aldı. Seyahatnameleri İran’da Farsça’ya, Doğu Türkistan’da Uygurca’ya çevrildi. Alman filozofların kitaplarında Hitler’e karşı mücadele eden Yahudî kadın aktivist ve edebiyatçı Hannah Arendt’e benzettiği İbrahim Sediyani’nin edebiyat alanındaki çalışmaları ve kaleme aldığı seyahatnameler, Türkiye’deki bazı okullarda öğrencilere ders olarak okutuldu. Kaleme aldığı “Seyahatname” için şimdiye dek dünya üzerinde 26 ülke gezdi. 2005 yılında Hacc’a gitti. Pakistan’ın Keşmir bölgesinde meydana gelen ve 87 bin kişinin hayatını kaybettiği korkunç depremden sonra 2006 yılında sahip olduğu bütün parasını bankadan çekerek ve kendisiyle birlikte iki bavul dolusu çocuk ayakkabısı da götürerek tek başına Pakistan’a, deprem bölgesine gitti. Götürdüğü parayla orada bir kamyon dolusu yatak, yorgan, battaniye, nevresim yükleyerek Keşmir’e götürdü ve depremzedelere dağıttı. Bütün bunları hiçbir kurum ve kuruluşa bağlı olmadan, tamamen kendi bireysel inisiyatifiyle gerçekleştirdi.(26) İbrahim Sediyani’nin çok ilginç bir özelliği de, 60 yıllık Anadolu’dan Avrupa’ya göç tarihinde, Almanya’daki bütün camileri ziyaret etmiş ve kapısının önünde ayakkabısını çıkarmış tek gurbetçi olmasıdır. “Camilerimiz” adlı bu ilginç çalışması, Türkiye Gazetesi’nin Avrupa baskısında bölüm bölüm yayınlandı. 2010 yılında Gazze’ye insanî yardım götüren Mavi Marmara gemisindeki gazetecilerden biri olan İbrahim Sediyani, İsrail hapishanelerinde yattı. Türkiye’de asimilasyon politikaları sonucu isimleri değiştirilen yerleşim birimlerinin Kürtçe, Arapça, Ermenîce, Gürcüce, Lazca, Rumca ve Çerkezce olan eski gerçek isimlerini geri alabilmek için 25 yıldır hiç bıkmadan ve yorulmadan mücadele eden İbrahim Sediyani, son olarak 2011 başında “Bütün İsimlerimizi Geri İstiyoruz” adlı bir girişim başlatıp “Masa-yı Esma” (İsimler Masası) kurdu. Van İnsan – Der, Hakkâri Özgür Yaşam Derneği, Norşin Akabe – Der ve Erciş Şafak – Der adlı dört derneğin çatısı altında başlattığı ve Ufkumuz sitesinin evsahipliği yaptığı “Bütün İsimlerimizi Geri İstiyoruz” girişiminin sözcülüğünü yapmaktadır. İbrahim Sediyani’nin bir özelliği de, 2012 sonunda Myanmar (Burma) egemenliği altındaki Arakan topraklarında Müslüman Rohingya halkına karşı gerçekleştirilen ve 1640 Rohingya Müslüman’ın hunharca katledildiği son katliâmın canlı şahidi olması ve bu korkunç katliamı Türkiye’ye ve dünyaya ilk duyuran gazeteci olmasıdır. Sediyani’nin diğer bir ilginç özelliği de, “Kürt edebiyatının ilk çizgi çocuk kahramanı” olan cici kız “Guldexwîn”in yazarı olmasıdır. Küçük bir köylü kızının yaramazlıklarını anlatan, “Kürtler’in Heidi’si” denilen ve Kürtçe kaleme alınan “Guldexwîn”, çocuklara doğa sevgisi ve çevre bilinci kazandırma amacıyla hazırlanan bir çalışmadır. Adalet ve eşitlik, insan hakları ve özgürlükler için çeşitli platform ve çatılarda verilen mücadelelere gönül ve omuz veren İbrahim Sediyani, Özgür Yazarlar Birliği (ÖYB) Üyesi, “Bütün İsimlerimizi Geri İstiyoruz” Girişimi Kurucusu ve Sözcüsü, Weltweiter Einsatz für Arme (WEFA) İnsanî Yardım Gönüllüsü, Greenpeace Çevre ve Ekoloji Koruma Örgütü Aktivisti, “Sessiz Kalmamak Gerek” Girişimi Üyesi, Uluslararası Siyasî Yorumcular Birliği Üyesi, Filistin Onur Vatandaşı, “Gazze Şeref Madalyası” Sahibi, İran – Türkiye Dostluk Grubu Üyesi, Özgür Özbekistan Dostları Platformu Kurucu Üyesi, Hak, Adalet ve Hürriyet için Kürdistan İslamî Hareketi (AZADÎ) Kurucu Üyesi, Özedönüş Platformu Üyesi ve Uluslararası Türkistanlılar Dayanışma Derneği (Türkistan – Der) İstişare Heyeti Üyesi. Almanya’da yaşayan ve Malcolm X hayranı olan yazarın Malcolm adında bir oğlu ve Elif Yaren adında bir kızı vardır. “Adını Arayan Coğrafya” adlı araştırma kitabı, “Gülistan” adlı şiir kitabı, “Guldexwîn” adlı çocuk kitabı, “Bütün Yönleriyle Şeyh Said Kıyamı” (2 cilt) adlı araştırma kitabı, “Sözlerim Var Sevgiye Dair” adlı deneme kitabı ve “Siyah Devrim” adlı düşünce kitabı bulunuyor. ● Adını Arayan Coğrafya, araştırma, 318 sayfa, Özedönüş Yayınları, İstanbul 2009, ISBN 978-605-4296-00-2 ● Gülistan, şiir, 79 sayfa, Ekin Yayınları, İstanbul 2012, ISBN 978-975-8507-83-2 ● Guldexwîn, çocuk kitabı, Kürtçe, 63 sayfa, Weşanên Dîwan, İstanbul 2013, ISBN 978-605-63853-1-5 ● Bütün Yönleriyle Şeyh Said Kıyamı, araştırma, 2 cilt, 748 sayfa, Şura Yayınları, İstanbul 2014, ISBN 978-605-63062-3-5 ● Sözlerim Var Sevgiye Dair, deneme, 132 sayfa, Parafiks Yayınları, Edirne 2015, ISBN 978-605-9036-21-4 ● Siyah Devrim, düşünce, 382 sayfa, Parafiks Yayınları, Edirne 2015, ISBN 978-605-9036-37-5 ● “Muzaffer” Bir Komutan Gibi “Âbâd” Fethetmenin Yolu, “İslam” İle “Âbâd” Olmaktan Geçer, 2006, Pakistan ve Keşmir gezisi, 1 bölüm + 2 makale ● Dünyada En Çok Merak Edilen Ülke: Mısır, 2006, Mısır gezisi, 1 bölüm + 8 makale ● Bir Günde 4 Ülke ve Alpler’in Eteklerinde 4 Gün, 2008, Almanya, Avusturya, Lihtenştayn ve İsviçre gezisi, 5 bölüm + 5 makale ● Alpler’in En Başından En Sonuna ve En Tepesinden En Aşağısına, 2008, Almanya, Avusturya ve İtalya gezisi, 5 bölüm + 3 makale ● Doğu ile Batı Arasında Sınırlar Kalkınca, 2008, Almanya ve Çek Cumhuriyeti gezisi, 5 bölüm + 2 makale ● Su: Akarsa Nehir, Düşerse Şelâle, Durursa Göl Olur, 2009 – 10, Almanya, Avusturya, İsviçre ve Fransa gezisi, 25 bölüm + 8 makale ● Suya Yazılan Tarih, 2010, Mavi Marmara hadisesi, 3 bölüm + 21 makale ● Balkanlar’ın En Kilitli Kapısından İçeri, 2010 – 11, Arnavutluk ve Makedonya gezisi, 21 bölüm + 11 makale ● Yaseminler Gülümsüyordu Ellerimiz Kavuştuğunda, 2011 – 14, İran gezisi, 70 bölüm ● Masai Ülkesinde Mülteci Kamplarına Serdim Seccademi, 2011 – 14, Kenya gezisi, 68 bölüm ● Bir Yanım Su, Bir Yanım Ateş; Aç Bana Kucağını Bangladeş, 2012 – 15, Bangladeş ve Rohingya gezisi, 50 bölüm “Gülistan” adlı şiir kitabı bulunan İbrahim Sediyani, 3 ayrı dilde (Türkçe, Kürtçe, Almanca) şiirler yazan bir şairdir. Şiir yazmaya ilkokul 3. sınıfta, henüz 9 yaşındayken başladı. Almanca yazıyordu. Almanya’da, Bavyera eyaletinin Aschaffenburg şehrine bağlı Laufach köyünde yaşıyorlardı ve burada ilkokul öğrencisiydi. İlk şiirleri Almanca’dır. Sonra ailece memlekete döndüler. Ortaokul ve liseyi Türkiye’de okudu. Şiire ara vermedi. Fakat artık Almanca yazmıyordu. Türkçe ve bazen de Kürtçe yazıyordu. Şiirlerinin sadece dili değil, içeriği ve rengi de değişmişti. Ortaokul ve lise boyunca yazdığı şiirler, aşk şiirleridir. Lise döneminde İslamî düşünce yapısı ile tanışınca ve yavaş yavaş siyasî bilinç de kazanmaya başlayınca, kişiliğinde ve yaşantısında ciddî bir değişiklik meydana geldi. Bu, haliyle şiirlerine de yansıdı. Kişiliği ve yaşantısı tamamen değişti ancak şiirlerinden o “aşk” ve “hüzün” duygusunu, şiirlerine anlam katan o “rûh”u asla söküp atmadı. Çok erken yaşlarda şiir yazmaya başladığı halde şiirlerini çok geç yayınlatmaya başlamıştır. Şiirlerini çeşitli platformlarda ve yayın organlarında yayınlatmaya başladığından itibaren olağanın üzerinde bir ilgiyle karşılandı. 2008 yılında “Seni Sevmek” ve 2009 yılında “Ağladıkça Yeşile Çalar Gözlerin” adlı şiirleri ses sanatçısı Yusuf Can tarafından seslendirilip okununca kısa sürede dilden dile dolaşan şiirler halini aldılar. Kendisinin de yolcuları arasında bulunduğu 31 Mayıs 2010 tarihindeki Mavi Marmara için kaleme aldığı “Mavi Düşler” adlı şiiri Kardeşlik Grubu tarafından bestelendi ve adeta Gazze insanî yardım seferinin marşı hâline geldi. İran’ın başkenti Tahran’da bulunan Tahran Sanat Enstitüsü tarafından İran’a davet edildi ve 20 Eylül 2011 tarihinde Tahran Şiir Gecesi’nde sahne aldı. Tahran Edebiyat Parkı içindeki Şiir Bahçesi’nde düzenlenen ve Abbas Bratîpur, Abdurrahîm Saidî Rad, Ali Dawudî, Ali Muallim Damğanî, Cevad Zehtab, Mehdi Muzafferî Sawecî, Muhammed Hûseyn Caferyan, Muhammed Remedanî Ferxanî gibi İran’ın ünlü şairlerinin sahne aldığı gecede İbrahim Sediyani, sahne alan tek yabancı şairdi. 9 Mart 2012 tarihinde “Gülistan” adlı şiir kitabı yayınlandı. Kitap, 17’si Türkçe, 6’sı Kürtçe, 1’i Almanca, 1’i de 6 dilde (Türkçe, Kürtçe, Almanca, İngilizce, Arapça, Farsça) olmak üzere toplam 25 şiirden oluşuyor. 13 Nisan 2014 tarihinde İstanbul’un Üsküdar semtinde düzenlenen Üsküdar Şiir Gecesi’nde sahne aldı. Yine geceye yurt dışından davet edilen tek şairdi. AerolÃ­neas Argentinas Aerolíneas Argentinas S.A. () Arjantin'in ulusal ve bayrak taşıyıcı havayolu şirketi. 1949'da 4 şirketin birleşimi ile ortaya çıkan Aerolíneas Argentinas, 1950 yılında faaliyete geçmiştir. Mart 2015 itibarı ile Aerolineas Argentinas, 13 ülkede 58 farklı noktaya uçuş gerçekleştirmektedir. Topuk dikeni Topuk dikeni topuk kemiğinde (calcaneus) oluşan bir tür osteofit'tir. Tipik radyolojik inceleme ile tespit edilebilir (X-ray). Ayak kemiği sürekli strese maruz kalırsa topuk kemiği altında kireçlenme oluşur. Genelde günlük hayat üzerinde etkisi yoktur ancak, stres faktörlerine sürekli maruz kalınırsa topuk kemiğinin alt kısmı diken benzeri bir şekilde çıkıntı yapar. Bu çıkıntının asıl sebebi topuk kemiğindeki tendonda yangı meydana gelmesi ve kemiğe tutunduğu bölgesinin sertleşerek kemikleşmesidir. şişmanlık, düztabanlık, sert ve düz tabanlı ayakkabı giymek, yüksek topuklu ayakkabı giymek topuk dikeni riskini arttırır. Alt topuk dikeni plantar fasiitin bir yanıtı olarak veya ankilozan spondilitle ilişkili olarak topuk kemiğinin alt kısmında oluşur (typically in children). Üst topuk dikeni Aşil tendonunun topuğa tutunduğu bölgede oluşur. En belirgin semptom topuk bölgesini çevreleyen ağrıdır, uyuma veya dinlenme sonrasında yere basınca açır ancak hareket ettikçe acısı azalır, bu yüzden hastalar sabah uyandıklarında şiddetli topuk ağrısı hissederler. Koşma, yürüme, ağır şeyler kaldırma yakınmayı arttırabilir. Birden fazla tedavi seçeneği vardır, genellikle hastalar iyileşir. Tedavi seçenekleri arasında çeşitli egzersizler; ortopedik ayakkabılar, terlikler, çoraplar; Kortikosteroid enjeksiyonu, trombosit enjeksiyonu; cerrahi operasyonlar vardır JÃºnior Baiano Raimundo Ferreira Ramos Jr. (14 Mart 1970 Brezilya) Brezilyalı eski futbolcu. 2012 yılında Brezilya ekiplerinden Santa Helena'nın teknik direktörlüğünü yaptı. Atilla Oral Atilla Oral (d. 3 Kasım 1962, Karamürsel) Türk tarihçi ve yazar. 1962 yılında Kocaeli ili Karamürsel ilçesinde doğdu. 93 Harbi sonrasında Karamürsel’de iskan edilen Saraybosna göçmeni aileye mensuptur. İlk ve orta öğrenimini Kocaeli ili Hereke beldesinde, lise öğrenimini ise İzmit’te tamamladı. İstanbul Mimar Sinan Güzel Sanatlar Üniversitesi’nden mezun oldu. Askerlik görevini Ankara’da, Kara Kuvvetleri Komutanlığı’nda asteğmen olarak yaptı. Evli ve iki çocuk babasıdır. Serbest araştırmacı ve yazardır. Osmanlı ve Cumhuriyet dönemine ait eski fotoğraf koleksiyonu yapmaktadır. Kurucusu ve yöneticisi olduğu Demkar Yayınevi’nde yayıncılık faaliyetlerini sürdürmektedir. Osmanlı Devleti’nin son yılları, Türk Kurtuluş Savaşı, Cumhuriyet Dönemi, Atatürk Devrimleri ile ilgili çeşitli konular üzerinde belgelere dayanan araştırmaları mevcuttur. Türk ticaret ve sanayi tarihi ile ilgili araştırmaları çeşitli gazete ve dergilerde makale olarak yayınladı. Özgür Kocaeli Gazetesi’nde yayımlanmış çok sayıda makalesi bulunmaktadır. Aeroméxico Aerovías de México, S.A. de C.V. ya da kısaca AeroMéxico Meksika'nın ulusal ve bayrak taşıyıcı havayolu şirketi. SkyTeam'in kurucu üyelerinden olan AeroMéxico, Mart 2015 itibarı ile 45 ülkede 78 farklı noktaya uçuş gerçekleştirmektedir.. Rıtvan Köybaşı Rıtvan Köybaşı (d. 1965, Nevşehir), Türk siyasetçi. İstanbul Üniversitesi İktisat Fakültesi mezunudur. Mali Müşavirlik, Serbest Mali Müşavirlik, Nevşehir Belediye Meclis Üyeliği, Nevşehir Serbest Muhasebeciler Mali Müşavirler Odası Yönetim Kurulu Sekreterliği yapmıştır. TBMM XXII. ve XXIII.Dönem Nevşehir Milletvekilidir. Evli ve dört çocuk babasıdır. Ali Aydınlıoğlu Ali Aydınlıoğlu (d. 17 Ağustos 1958, Havran), Türk Öğretmen, iş adamı ve siyasetçi. Eskişehir Anadolu Üniversitesi Türk Dili ve Edebiyatı Bölümü mezunudur. İliç Seyda Fırat Lisesi Edebiyat Öğretmenliği, Bigadiç Yolbaşı Ortaokulu Müdürlüğü, Akçay Nihat Tansoy İlköğretim Okulu Müdürlüğü, inşaat müteahhitliği, oto alım satım işleri ve araç bayiliği yapmıştır. TBMM XXII., XXIV.ve XXV. Dönem Balıkesir milletvekilidir. Evli ve iki çocuk babasıdır. Namık Havutça Namık Havutça (d. 20 Temmuz 1957, Misakça, Bandırma, Balıkesir), Türk siyasetçi ve Cumhuriyet Halk Partisi (CHP) milletvekili. 12 Haziran 2011 tarihinden beri CHP Balıkesir milletvekili olan Havutça, siyasete atılmadan önce serbest avukat ve tarih öğretmeni olarak çalışmıştır. Namık Havutça, 20 Temmuz 1957 tarihinde Hasan Bey ve Nadide Hanım'ın çocuğu olarak Balıkesir'in Bandırma ilçesine bağlı Misakça köyünde doğdu. Balıkesir Necati Eğitim Enstitüsü, Anadolu Üniversitesi Tarih Bölümü (lisans tamamlama) ve İstanbul Üniversitesi Hukuk Fakültesi'nden mezun olmasının ardından Tarih öğretmeni ve serbest avukat olarak çalıştı. Eğitim-İş ve Eğitim-Sen'in yönetim kurulları üyelikleri, Eğitim-Sen Bandırma Temsilciliği Başkanlığı, Balıkesir Barosu Yönetim Kurulu Üyeliği, Atatürkçü Düşünce Derneği (ADD) ve Çağdaş Yaşamı Destekleme Derneği (ÇYDD) üyeliği yaptı. Coğrafya Öğretmeni Canan Havutça ile evlidir ve iki çocuk babasıdır. Orta düzeyde İngilizce bilmektedir. 2004 ve 2009 yılları arasında Bandırma Belediye Meclis Üyeliği ve Cumhuriyet Halk Partisi (CHP) Grup Sözcülüğü görevlerini üstlenen Havutça, 2011 Türkiye genel seçimleri'nde milletvekili seçilmeden önce 2009 ve 2011 Balıkesir İl Genel Meclis Üyeliği ve CHP Grup Başkanvekilliği görevlerinde bulundu. 2011 Türkiye genel seçimleri'nde CHP Balıkesir milletvekili olarak meclise giren Havutça, Türkiye Büyük Millet Meclisi'nde (TBMM) İçişleri Komisyonu, Yasadışı Dinlemeleri Araştırma Komisyonu, Soma Araştırma Komisyonu, dört Bakan Hakkında Açılan Soruşturma Komisyonu üyesi olarak temsil etti. Haziran 2013'te CHP TBMM Grup Yönetim Kurulu’na seçildi. Haziran 2015 ve Kasım 2015 Türkiye genel seçimleri'nde tekrar CHP Balıkesir milletvekili seçildi. Hachim Mastour Hachim Mastour ( - Haşim Mestur; d. 15 Haziran 1998, Reggio Emilia), İtalya doğumlu Fas asıllı futbolcudur. Şu anda kiralık olarak Málaga forması giymektedir. Mastour, İtalya'nın Reggio nell'Emilia kentinde Faslı bir çiftin çocuğu olarak dünyaya gelmiştir. Futbola, doğduğu yerin kulübü olan Reggiana'da başlamış, 14 yaşında Milan altyapısına geçmiştir. 2013-14 sezonunda, 15 yaşındayken, Clarence Seedorf tarafından A takıma alınmış ve 18 Mayıs 2014 tarihindeki Sassuolo maçının 18 kişilik kadrosuna girmiştir. 15 Haziran 2014 tarihinde, 16 yaşına girdiği gün, 2017 yılına kadar sürecek ilk profesyonel sözleşmesini kulübüyle imzalamıştır. 2015-16 sezonu başında, 31 Ağustos gününde, La Liga'da mücadele eden Málaga CF kulübüne iki yıllığına kiralanmıştır. 2013 yılında, İtalya U-16 takımının formasını giymeye başlamıştır. 2015 yılında, Fas forması giymeyi tercih etmiş ve Fas millî futbol takımı kadrosuna alınmıştır. 12 Haziran 2015 tarihinde, Libya ile oynanan 2017 Afrika Uluslar Kupası eleme maçının son iki dakikasında oynamıştır. 16 yıl 363 günlükken giydiği A millî takım formasıyla, Fas tarihinin en genç millî futbolcusu olmuştur. Ä°smail Ok İsmail Ok (d. 1964, Hotaşlar, Kepsut), Türk siyasetçi ve Eğitimci. Eğitimci; İlk ve orta eğitimini Balıkesir'de tamamladıktan sonra Uludağ Üniversitesi Balıkesir Necatibey Eğitim Fakültesi Kimya - Fizik Bölümünde eğitim gördü. 21 yıl boyunca Türkiye'nin birçok köy, ilçe ve ilinde öğretmenlik yaptı. 1995-1999 yılları arasında Türk Eğitim-Sen Yönetim Kurulu Üyeliği, 1999-2003 yılları arasında Türk Eğitim-Sen Balıkesir Şube Başkanlığı ve Türkiye Kamu-Sen Balıkesir İl Temsilciliği görevlerinde bulundu. Türk Ocakları ve Aydınlar Ocağı Balıkesir Şubeleri üyesidir. Üyeliğinin sürdüğü Türkiye Kamu Çalışanları Vakıf'ında, yönetim kurulu üyeliği ve başkan yardımcılığı görevlerinde bulundu. 2009 yılında gerçekleştirilen yerel seçimlerde Balıkesir Belediye Başkanı seçildi ve 5 yıl görev yaptı. TBMM 25. 26. ve 27. Dönem Balıkesir milletvekilidir. Tarım, Orman ve Köy İşleri Komisyonu Üyeliği ve 27. Dönem Divan Katip Üyeliği yapmıştır. Evli ve iki çocuk babasıdır. MHP'den ihraç edildikten sonra İyi Parti kurucu üyesi olmuş, 17 Şubat 2020 günü partisinden istifa etmiştir. Titanic Thompson Alvin Clarence Thomas ya da bilinen adıyla Titanic Thompson, Amerikalı golfçü, kumarbaz, ve profesyonel dolandırıcı. Titanic ismiyle bilinir, Bu isim bir rivayete göre, bir gün bilardo salonundan çıkarken, dolandırdığı adamlardan biri, bir diğerine ismini sorduğunda diğeri ona: " İsmini bilmiyorum, ama herkesi batırdığına göre ona 'Titanic' ismi yakışır." demiş. Alvin Clarence Thomas, Güneybatı Monett-Misouri'de doğdu, fakat Ozark Dağları'nda bir çiftlikte büyüdü. Ayrıca burada girdiği ilk bahsi, çoğu kişi tarafından bilinir. "Thomas, balık tutarken birden yanına pahalı oltalı bir adam gelir. Thomas adamla bir bahse girmek ister. Bahis şu şekildeydi: Thomas yerden bir taşı alıp işaretler. Onu dereye atar ve köpeğinin bu taşı gidip bulabileceğini söyler. Adam bahsi kabul eder. Thomas'ın köpeği gider ve taşı bulur. Oysa Thomas, öncesinden bir sürü benzer taşı toplayıp hepsini işaretlemiş, ve onları dereye atmıştır.". 16 Yaşında evi terk ettiğinde, cebinde bir dolardan az para vardı. Okuma ve yazması çok iyi olmadığı için sporadik bir okula gitti, ve üvey babasının evinde kendisinin istenmediğini hissetti. Boş zamanlarının çoğunu, sonradan kullanacağı atış ve kart oyunları gibi yeteneklerini geliştirerek geçirdi. Yeteneklerini geliştirdikçe, uzman bir yol kumarbazı oldu. Girdiği her tür bahsi kazanan efsane bir dolandırıcıydı. Bu bahislerin çoğu numaralıydı. En sevdiği bahisler, "Bir duvarın üstünden cevizi aşırtmak (Ceviz hafif olduğu için bunu yapmak zordur. Ama o cevizin içini kurşun gibi ağır bir maddeyle doldururdu.), anahtarı deliğine fırlatma, ve bir mesafe tabelasının yerini değiştirdikten sonra, tabelanın yanlış bilgi verdiği konusunda girdiği bahisti." Bir keresinde bir golf topunu 450 metre fırlatabileceği konusunda bahse girmiştir. (Usta bir golfçü ortalama 190 metre yapabilir.) Fakat bunu da kazanmıştır. Kışa kadar beklemiştir. Bir buz gölü oluştuğunda topu göle atmış, ve top buz üzerinde fazladan yol almıştır. Kazandıklarının yanı sıra, kaybettiği bahislerden milyonlarca dolar kaybetmiştir. Abdurrahman Kavak Abdurrahman Kavak (d. 1918, Ormanpınar, Baykan, Siirt) - (ö. 3 Aralık 1978, Ankara), hukukçu, siyasetçi. Ankara Üniversitesi Hukuk Fakültesi mezunudur. Maliye Bakanlığı Millî Emlak Müdürlüğü Memurluğu, Ardahan Hâkim Yardımcılığı, Serbest Avukatlık ve çiftçilik yapmıştır. Cumhuriyet Senatosu Siirt Üyeliği yaptı (7 Haziran 1964 – 14 Ekim 1973) . İsviçre'nin İBBS'si İsviçre İstatistiki Bölge Birimleri Sınıflandırması (İsviçre İBBS) (Fransızca: nomenclature d'unités territoriales statistiques, NUTS), Avrupa Birliği ülkelerinin kullandığı İstatistiki Bölge Birimleri Sınıflandırması içinde Avrupa Serbest Ticaret Birliği üyesi olan İsviçre için kullanılan sınıflandırmadır: İBBS kodları aşağıdaki gibidir: İBBS düzeylerinin altında, iki YİB seviyesi bulunmaktadır (YİB-1: ilçeler; YİB-2: belediyeler). Kastamonu Hükûmet Konağı Kastamonu Hükûmet Konağı, Kastamonu'da bulunan, 1902 yılında hizmete açılan bir idari yönetim binasıdır. Projesi, Kastamonu Valiliği görevinde de bulunan Sırrı Paşa’nın oğlu Mimar Vedat Tek tarafından hazırlanmıştır. Arap mimarisi tarzında kesme taş ve kargir 3 katlı olarak inşa edilen bina, 1901 yılında Vali Enis Paşa tarafından hizmete açılmıştır. Bina, günümüzde de hükûmet konağı olarak kullanımına devam edilmektedir. Kastamonu kenti saray yapılarından ilk kez 17. yüzyıl şeriyye sicillerinde bahsedilmektedir. Bu sicillerde bahsedilen saray yapısı birtakım eklemelerle ve onarımlarla 1833 yılında geçirdiği yangına dek kullanılmıştır. Bu tarihten sonra inşa edilen ve 1900 yılına kadar kullanılan ahşap hükûmet konağı da, eskimesi nedeniyle kullanılamayacak durumda olduğu için yıkılmasına karar verilmiştir. Yenisinin yapılmasına karar verilen hükûmet konağının projesi için Vedat Tek görevlendirilmiştir. İnşası 1901 yılında tamamlanan Hükûmet konağının açılış töreni, II. Abdülhamit’in tahta çıkış günü kutlamalarına denk getirilmiştir. Bina, Vali Enis Paşa tarafından hizmete açılmıştır. 3 katlı; yükseltilmiş bodrum kat üstünde iki kattan oluşan ve dikdörtgen planlı olarak tasarlanan bina, kargir bir yapıdır. Plan şemasında, bina boyunca uzanan geniş bir koridor ve iki yanında odalar bulunmaktadır. Bina, eğimli arazide yerleştirilmiştir. Ön cephe, Cumhuriyet Meydanı'na tümüyle hakimdir. Yapının tasarımı, genel kurgusu bakımından Avrupa’da o yıllarda yapılan resmi yapıların şemalarını ve akademik kuralları izlemiştir; ama Vedat Tek, belirli kemer biçimlerinin nerede-nasıl kullanılacağını ve Osmanlı kamu binalarının nasıl formatlanacağını gösteren bir formül ortaya koymuştur. Binanın giriş bölümünde, iki yanda küçük, ortada büyük sivri kemer bulunan revaklı bir giriş tasarlanmıştır. Binaya giriş yüksek bir merdivenle sağlanmaktadır. Yaklaşık iki kat yüksekliğini kullanan bu merdiven, Vedat Tek’in klasik ‘podio’ motifini etkili bir tasarım ögesine dönüştürdüğünü gösterir ve binaya beklenmedik bir anıtsallık kazandırır. Yapının topoğrafyadaki konumlanışı, arazide yer alan eğimin etkisi, binada kullanılan bir kat yüksekliğindeki giriş merdiveni gibi unsurlar, yapının anıtsal etkisini artırmaktadır. 2002 tarihinden itibaren tarihi konağın giriş katı Kent Tarihi Müzesi olarak Türkiye'nin dokümantasyon adına ilk kent tarihi arşivi yapan yerlerden biri oldu. Dönemin Valiliğin girişimleri ile halkın bağışladığı belge ve objelerle kurulan kent müzesi Kastamonu'ya ilişkin her türlü fotoğraf, kitap ve arşiv bilgilerinin yanında dijital arşiv hizmeti de veriyor. Dersimspor Dersimspor, Tunceli'de 2009 yılında kurulmuş bir futbol takımı. 2017-2018 sezonundan beri Bölgesel Amatör Lig'de mücadele etmektedir. 2009 yılında kurulduktan sonra Tunceli Amatör Ligi'nde şampiyon olup TFF tarafından 2010-2011 sezonundan itibaren ilk defa uygulamaya konulan Bölgesel Amatör Lig'e dahil oldu. İlk sezonunda 10 takımlı BAL 1. Grup'ta Dersimspor, kendi evinde hiç maç kaybetmeyerek sezonu 15 galibiyet ve 3 mağlubiyetle 2. sırada tamamladı. 2011-2012 sezonunu ise, 22 maçta 11 galibiyet 7 beraberlik ve 4 mağlubiyetle tamamlayarak ligi Yeni Diyarbakırspor ve Siirt Gençlerbirliği'nin ardından 3. sırada tamamladı. 2012-2013 sezonunda ise, 26 maçta 12 galibiyet, 7 beraberlik ve 7 mağlubiyet alarak 14 takımlı ligi 7. tamamladı. Başarısız geçen 2 sezondan sonra Nijeryalı Uche Victor Odimba başta olmak üzere çeşitli transfer hamleleri yapan Dersimspor, 2013-2014 sezonunu Yomraspor ile beraber 2. sırada tamamladı. Her iki takımın da ikili averajı eşit olduğu için takımlar 3. Lig'e yükselme play off'u oynayabilmek için tarafsız sahada tek maçlı eleme usulüne göre maç yaptı. Berabere biten maçta penaltılarla 4-2 galip gelen Dersimspor, tarihinde ilk kez play-off'lara kaldı. Ancak ilk turda Sincan Belediyespor maçını 3-2 kaybederek elendi. 2014-2015 sezonunda Arjantinli Lucas Sebastian Rodriguez ile Fildişili Yannick Alex Kore'yi kadrosuna katan Dersimspor, BAL 3. Grup'u lider tamamlayarak tarihinde ilk kez 3. Lig'e yükseldi. Dersimspor 3. lig'te mücadele ederken, Ziraat Türkiye Kupası 2. turunda Eskişehirspor'u 90+2'de attığı golle 1-0 eledikten sonra, 3. tur maçında tarihinde ilk kez Galatasaray ile eşleşti. 25 Ekim 2016 tarihinde Türk Telekom Arena'da oynanan mücadelede, Dersimspor Galatasaray'a 5-1 mağlup olarak kupadan elendi. 3. Lig'de oynadığı ikinci sezon olan 2016-17'da 2. grubu 16. tamamlayarak Bölgesel Amatör Lige düştü. Zara Belediyespor Zara Belediyespor, Sivas'ın Zara ilçesinde 1955 yılında kurulmuş bir futbol takımı. 2015-2016 sezonundan beri 3. Lig'de mücadele etmektedir. 2009-2010 futbol sezonunda Sivas 1. Amatör Ligi'ni namağlup olarak tamamlayan Zara Belediyespor, 2010-2011 sezonunda Sivas Süper Amatör Ligi'nde mücadele etmeye başladı. Sivas Süper Amatör Ligi'nde yine namağlup olarak 46 puan toplayan Zara Belediyespor, Sivas'ı Bölgesel Amatör Lig'de temsil etme hakkını kazandı. İlk maçında Sivas İÖİ'ye mağlup olup 20. hafta sonuna kadar mağlubiyet yüzü görmediği 2011-2012 sezonunda, BAL 6. Grup'u ligin son iki haftasında aldığı mağlubiyetlerle 2. olarak bitiren kulüp, play-off maçları finalinde Refahiyespor'a 2-0 kaybederek elendi. 2012-2013 sezonunu BAL 3. Grup'ta 2. sırada tamamlayan Zara Belediyespor, 2013-2014 sezonunda BAL 4. Grup'u lider tamamlasa da, statü gereği play-off maçları oynamak durumunda kaldı ve Zonguldak Kömürspor'a elendi. 2014-2015 sezonunda BAL 6. Grup'ta şampiyon olan kulüp, tarihinde ilk kez 3. Lig'e yükseldi. 2015-2016 sezonunda 3. Lig 2. Grup'ta 17. sırada yer alarak Bölgesel Amatör Lig'e düştü. 2016-2017 sezonu sonunda ise ligi Sivas Demirspor'un altında bitirdiği için play-out maçı oynamak zorunda kaldı. Play-out maçında Şarkışla Belediyespor'a 3-1 kaybederek Sivas 1. Amatör Ligi'ne düştü. Jeju (ÅŸehir) Jeju (; "Jeju-si"), Güney Kore'nin Jeju ilinin merkezi olan şehirdir. Şehir, adanın kuzeyinde yer almaktadır. Yüzölçümü 977.8 km² olan şehrin nüfusu Şubat 2019 tarihi itibarı ile 486,306'dır. Jeju, 1 Eylül 1955 tarihinde kurulmuş olup Temmuz 2006 tarihinde Bukjeju ilçesi Jeju şehrine katıldı. Jeju, önemli bir turizm merkezi olup prestijli oteller ve halka açık kumarhane olanaklarına ev sahipliği yapmaktadır. Şehir, her yıl Güney Kore'nin diğer bölgelerinden ve komşu ülkelerden yaklaşık 10 milyon turist ağırlamaktadır. Jeju'da aynı zamanda Kakao Corporation ile Jeju Air'in genel merkezleri yer almaktadır. Şehre Jeju Uluslararası Havalimanı hizmet vermektedir. Jeju'nun aşağıdaki şehirler ile kardeş şehir anlaşması bulunmaktadır: Sultanbeyli Belediyespor Sultanbeyli Belediyespor, İstanbul'un Sultanbeyli ilçesinde 1986 yılında kurulmuş bir futbol takımı. 2015-2016 sezonundan beri 3. Lig'de mücadele etmektedir. 1986 yılında, İsmet Demir başkanlığında kurulan Sultanbeyli Belediyespor, 1991-1992 sezonunda İstanbul 2. Amatör Lig'de mücadele etmeye başladı. 1994-1995 sezonunda, ilçenin ilk belediye başkanı olan Ali Nabi Koçak başkanlığında İstanbul 1. Amatör Lig'e yükseldi. Uzun yıllar 1. Amatör Lig'de mücadele eden kulüp, Alaaddin Ersoy başkanlığında 2004-2005 sezonunda 1. Amatör Lig'den İstanbul Süper Amatör Lig'e yükseldi. 2008-2009 sezonunda Hüseyin Keskin başkanlığında ve Eyüp Koç yönetimindeki Sultanbeyli Belediyespor, grubunda şampiyon olarak. 3. Lig terfi maçları oynamaya hak kazandı ve finale kadar yükseldi. Finali Alsancak Stadyumu'nda oynayan Sultanbeyli Belediyespor, Bayrampaşa'ya 2-0 mağlup oldu. 2009-2010 sezonunda ise Hüseyin Keskin başkanlığında ve Davut Şahin yönetimindeki kulüp, İstanbul Süper Amatör Lig'den Bölgesel Amatör Lig'e yükseldi. Önceki yıllarda gelen 4.'lüklerden sonra, 2013-2014 sezonunu BAL 9. Grup'ta 2. sırada tamamlayan Sultanbeyli Belediyespor, oynadığı ilk play-off maçında Çatalcaspor'a kaybederek elendi. 2014-2015 sezonunda BAL 9. Grup'ta şampiyon olan kulüp, tarihinde ilk kez 3. Lig'e yükseldi. 2018-19 3. Lig 2. grupta yer alan Sultanbeyli Belediyespor, Bahri Kurt ile başladığı sezonda 9. haftanın ardından Besim Durmuş yönetiminde ligde mücadele etti. 34 maçta 11 galibiyet, 10 beraberlik ve 13 mağlubiyet aldı. 43 puan toplayarak grubunu 11. tamamladı. Son Nefesim Son Nefesim, Türk rock grubu Kolpa'nın stüdyo albümüdür. 21 Mart 2011 tarihinde yayınlanmıştır. Albümün ilk yayınlanan single'ı "Son Nefesim" şarkısıdır. Seogwipo Seogwipo (; "Seogwipo-si"), Güney Kore'nin Jeju ilinde bulunan bir şehirdir. Yüzölçümü 870.68 km² olan şehrin nüfusu 31 Aralık 2011 tarihi itibarı ile 155,691'dir. 2006 yılında Namjeju ilçesi Seogwipo şehrine katılmıştır. Nicola Bryant Nicola Jane Bryant (d. 11 Ekim 1960), İngiliz oyuncu. 1984 ve 1986 yılları arasında "BBC" kanalında yayınlanan "Doctor Who" dizisinde Doktor'un yol arkadaşı Perpugilliam "Peri" Brown rolünü oynamıştır. Blond Blond, İsveçli pop müzik grubudur. 1997 Eurovision Şarkı Yarışması'nda İsveç'i temsil etmiştir. Dublin'de yapılan yarışmada "Bara hon älskar mig" adlı şarkıyı seslendirmiş, yarışmayı 14. sırada bitirmiştir. Grup üyeleri Jonas Karlhager, Gabriel Forss ve Patrick Lundström'den oluşmaktadır. 1996 Yaz OlimpiyatlarÄ±'nda Irak 1996 Yaz Olimpiyatları, Irak'ın katıldığı 9. yaz olimpiyatıdır. Irak oyunlara üç ayrı spor dalında yarışan üç ayrı sporcuyla katıldı. 19 Temmuz günü gerçekleşen açılış töreni sırasında Irak bayrağını halterci Raed Ahmed taşıdı. Hayat Senin Hayat Senin, Türk rock grubu Kolpa'nın stüdyo albümüdür. 21 Mayıs 2009 tarihinde yayınlanmıştır. Albümün ilk yayınlanan single'ı "Sayende" şarkısıdır. Bodrum Belediyesi Bodrumspor Bodrum Belediyesi Bodrumspor, Muğla'nın Bodrum ilçesinde 1931 yılında kurulmuş bir futbol takımı. 2. Lig'de mücadele etmektedir. Bodrumspor adıyla 1931 yılında, aynı zamanda futbolcu olarak da görev yapan Derviş Görgün tarafından kurulan kulübün renkleri ilk yıllarında sarı-kırmızı olarak tescil ettirilse de, daha sonra yeşil-beyaz olarak değiştirildi. 1995-1996 sezonunda tarihinde ilk kez 3. Lig'de mücadele etmeye başlayan kulüp, 3. Lig 6. Grup'ta sonuncu olarak amatöre düştü. 2011 yılında Bölgesel Amatör Lig'e katılmak için Turgutreis Belediyespor'la baraj maçı oynayan ekip sahadan 3-2 mağlup ayrıldı. 2012 yılında yine Turgutreis Belediyespor ile baraj maçında karşılaşan ekip bu sefer sahadan 2-0 galip ayrıldı ve BAL'a katılmaya hak kazandı. Belediye desteğini almasının ardından 2012-2013 sezonunda Bölgesel Amatör Lig'de mücadele etmeye başlayan BB Bodrumspor, ilk 9 hafta mağlubiyet yüzü görmediği BAL 7. Lig'i 2. sırada tamamladı. 2014-2015 sezonunda BAL 7. Grup'ta namağlup şampiyon olan kulüp, tarihinde ikinci kez 3. Lig'e yükseldi. 2016-17 sezonunda 3. Lig 2. Grup'ta şampiyon olarak 2. Lig'e yükseldi. 2018-19 2. Lig Beyaz grupta yer alan Bodrumspor Engin İpekoğlu ile başladığı sezonda 27. haftanın ardından Yakup Akif Afyon yönetiminde ligte mücadele etti. 34 maçta 16 galibiyet, 4 beraberlik ve 14 mağlubiyet aldı. 52 puan toplayarak grubunu 7. tamamladı. 2017- 1995-1996, 2015-2017 2012-2015 1931-1995, 1996-2012 Şampiyonluk (1) : 2016-17 Play Off Yarı Final (1) : 2015-16 Åžampiyonluk (1) : 2014-15 Ortaklaşa tüketime yönelik çevrimiçi platformlar Peri Brown Peri Brown, ya da uzun adıyla Perpugilliam Brown, Nicola Bryant tarafından canlandırılan Birleşik Krallık yapımı kült bilimkurgu dizisi "Doctor Who"da kurgusal bir karakter. Bir ABD kolejinde botanik bölümü öğrencisi olan Peri 1984 ve 1986 yılları arasında Beşinci ve Altıncı Doktor'un düzenli yol arkadaşı olmuştur. Peri 11 öyküde (33 bölüm) yer almıştır. Ayşe Sula Köseoğlu Ayşe Sula Köseoğlu (d. 1 Eylül 1969, Trabzon), Türk avukat ve siyasetçidir. Türkiye Büyük Millet Meclisi 25. dönem ve 26. dönem Trabzon milletvekili olan Ayşe Sula Köseoğlu siyaset yaşamını Adalet ve Kalkınma Partisi'nde sürdürmektedir. Ayşe Sula Köseoğlu, Trabzon Kurtuluş İlkokulu'nda ilköğrenimini tamamladıktan sonra Akçaabat İmam Hatip Lisesi'ni bitirdi ve İstanbul Üniversitesi Hukuk Fakültesi'nden 1992 yılında mezun olarak öğrenim hayatını tamamladı. 1993 ve 1994 yılları arasında avukatlık stajını tamamladı. 1994 yılında Trabzon'un ilk yerel televizyonu olan Gökkuşağı TV’nin Kurucu Yayın Yönetmeni olarak görev yaptı. 1994 bu yana Trabzon'da ortağı olduğu hukuk bürosunda serbest avukatlık yapmaktadır. Bunun yanı sıra, 2011 yılından bu yana sağlık alanında faaliyet gösteren iki sağlık şirketinde ortaklık ve birinde yöneticilik yapmaktadır. Siyasi yaşamına AK Parti'de başlayan Köseoğlu, 2003 ve 2004 yılları arasında, AK Parti Trabzon il yöneticiliği yaptı. 2007 Milletvekili seçimlerinde AK Parti'den milletvekili aday adayı oldu. 2008 ve 2009 yılları arasında yerel yönetimlerden sorumlu AK Parti Trabzon il başkan yardımcılığı görevini yürüttü. 2011 Milletvekili seçimlerinde yine AK Parti'den milletvekili aday adayı oldu. Nisan 2010'da Emine Erdoğan öncülüğünde Avrupa Parlamentosu'nda Türk kadınını temsil eden 200 kişilik heyette yer aldı. Sivil toplum alanındaki çalışmalara büyük önem veren Ayşe Sula Köseoğlu, uzun yıllardır pek çok sivil toplum kuruluşunda çeşitli kademelerde yer aldı. KTÜ İİBF Dekanı Prof. Dr. Mustafa Köseoğlu ile evli olup, Beyza ve Zeynep adında iki kız çocuğu annesidir. One More Time One More Time, İsveçli pop müzik grubu. Üyeleri Peter Grönvall, eşi Nanne Grönvall ve Maria Rådsten'den oluşmuştur. Dördüncü üyesi Thérèse Löf'tü fakat ayrıldıktan sonra grup ilk albümünü çıkarmıştır. Grup, 1992 yılında Uluslararası kariyerine başlamış Teklinin ve albümün aynı ismi olan Highland yayınlanmıştır. Tekli Uluslararası alanda başarı yakalamış, 10 ülkede listelerde birinci sırada yer almış, Belçika'da en iyi yabancı grubu dalında ödül kazanmıştır. Highland albümü Güney afrikada altın plaket kazanmıştır. "Turn Out the Light" grubun ikinci teklisi olmuş fakat ilk teklileri kadar başarılı olamamıştır. Grup beşinci albümü her ne kadar yayınlamakta ısrarlı olsa da başaramamıştır. Grup üyelerinden Nanne Grönvall 1998 yılından bu yana solo kariyerine devam etmektedir. Peter Grönvall, ABBA grubundan Benny Andersson'un oğludur. One More Time grubu iki kez İsveç'in Eurovision Şarkı Yarışması seçmeleri olan Melodifestivalen'e katılmış, ilk katılımında 2. olmuş, 1996 yılında katıldığı yarışmada birinci olarak Norveç'in başkenti Oslo'da düzenlenen 1996 Eurovision Şarkı Yarışması'nda İsveç'i temsil etmeye hak kazanmış, yarışmada 3. olmuştur. Sword Art Online: Lost Song Sword Art Online: Lost Song, Bandai Namco Ertentainment tarafından yakında satışa sunulacak olan Japon RPG (J-RPG) oyunudur. Oyunun satışa sunulma tarihi net olmamakla birlikte oyunun ana senaryosu hakkında da bilgiler bilinmemektedir. İlk iki oyunun ardından çıkacak 3. bir Sword Art Online temalı oyundur. İlk oyunun ismi ile 1 milyon barajını 2 haftada geçmeyi başaran Bandai Namco, ikinci oyunu ertesi yıl satışa sundu. İsmi idi. İlk iki oyunla anime severlerin ilgisini çekmeyi başaran Bandai Namco 2014 yılının Aralık ayında yeni çıkaracakları 3. oyun olan Lost Song'un oynanış videosunu Youtube'a yükleyip resmi olarak oyunun geleceğini duyurdu. Fakat bu video sadece zemindi. Asıl olay 27 Mayıs 2015 tarihinde oldu. Bu tarihte Bandai Namco paylaştığı videolar dışında hangi ülkelerde kutulu olarak satılacağını, hangi platformlara çıkacağını, light novel serisinin neresinden başlayacağını net olarak söyledi. Daha önceki oyunları 2 hafta içerisinde 1 milyon satmayı başarmıştı. Bu sefer de pazar yerlerini değiştirmeyen firma Japonya'dan Amerika Birleşik Devletleri'ne kadar büyük bir alanda satışa sunacağını söyledi. Oyunun dijital olarak ise her ülkeden alınabileceği de yazının içerisindeydi. Oyunun satıştan kaldırılan PSP'ye çıkmayacağı da duyuruldu. İlk iki oyunda, light novelda, animede de olduğu gibi ana karakter 16-17 yaşında olan Kirito. Oyunun yan karakterleri de paylaşılan videoda gözüktü. Kirito'nun kız kardeşi olan Kirigaya Suguha, Kirito'nun kız arkadaşı olan Yuuki Asuna oyunda yüksek derece göreceğimiz iki yan karakter. Oyun aynı ilk iki oyunda olduğu gibi çevrimiçi zindan temizleme oyunu olacak. Oyunun 50 saatten fazla sürüp her genişleme paketinde de zindanları arttıracağını söyleyen Bandai Namco çalışanları bu sefer daha uzun süreli bir oyun planladıklarını söylediler. Oyunun DLC'si daha oyun çıkmadan duyurulurken, oyunun daha büyük bir haritaya sahip olacağı ve toplanabilir içeriklerin daha da fazla olacağı yine söylenen bilgiler arasında. Oyun TPS yani üçüncü gözden bakış açısına sahip olacak. KÃ¢tibim "Kâtibim" ya da "Üsküdar'a Gider iken" melodisi ünlü bir İstanbul türküsü. Bir 19. yüzyıl kalem efendisi ile bir kadının Üsküdar'da gezisi hakkındadır. Bosna Hersek, Bulgaristan, Yunanistan, Sırbistan gibi Balkan ülkelerinde ve dünyanın başka birçok yerinde bilinir. Farklı dillerde versiyonları bulunur. Dimitri Kantemiroğlu (26 Ekim 1673 - 1723) Madre de la gracia (I. Levy III.29) olarak İstanbulda derlemiştir.İstanbul türküsüdür.Kırım savaşı Dimitri Kantemiroğlu öldükten sonra başladığı için İskoç marşı olduğu gerçeği yansıtmamaktadır.İskoç marşı tam tersi bu türküden yapılmıştır.Kimi kaynaklara göre Abdülmecid devrinde Kırım Harbi sürerken ortaya çıkmış bir türküdür ve kökeni bir İskoç marşıdır. Osmanlı İmparatorluğu'nda Abdülmecid devrinde memurlara setre ve pantolon giydirilmiş, iddia edildiğine göre türkünün sözleri bu giyimi yadırgayan halk tarafından memurlarla alay etmek üzere yaratılmıştı. Müzik ise Kırım Harbi'ne gönderilen İskoç birliği için yazılmış bir marştı. Savaşta İngilizlere hastane olarak tahsis edilmiş olan ve halkın kısa eteklerinden ötürü ""Donsuz asker"" lakabını taktığı İskoçların kaldığı Selimiye Kışlası'nın Üsküdar yolunda olmasından esinlenerek "Donsuz Askerler" için yazılan marşın melodisine "Katibim" sözlerinin uyarlandığı iddia edilmiştir. Kimi kaynaklara göre türkü Üsküdar halk kültürünün bir parçası olan Kâtip Aziz Bey ve kendisini görmek için kafesli pencerelere koşan kızların 19. yüzyıldaki sevdalarının şarkısıdır. Müziğin Yunan, Sırp veya Bulgar müziği olduğuna dair iddialar da mevcuttur. Bulgar yönetmen Adela Peeva 2003 yılında şarkının kökeni hakkında “"Chia e tazi pesen?"” (Bu Şarkı Kimin?) adlı bir belgesel film çekmiştir. Dikkate değer bir kayıt, 1949'da Safiye Ayla tarafından yapılmıştır. Ahmet Adnan Saygun 1943'te besteleyip 'Bir Tutam Kekik" adı altında topladığı "Eşliksiz Koro için Op.22 On Halk Türküsü""nün son parçası "Eski İstanbul Türküsü Üzerine Çeşitlemeler" başlığını taşır. Cemal Reşit Rey'in ""Bir İstanbul Türküsü Üzerine Çeşitlemeler"" adlı piyano konçertosu da Kâtibim'i tema olarak kullanır. Eser, aralıksız çalınan 21 çeşitlemeden oluşmaktadır. Diğer bazı çağdaş besteciler temayı değişik şekillerde uyarladılar. Örneğin Armağan Durdağ, eserin çok bilinen temasından yola çıkarak ""Kâtibim Çeşitlemeleri"” (2006) adlı dört bölümlü eseri bestelemiştir. 1968'de, senaryosu şarkıya dayalı olarak yapılan Kâtip isimli filmin baş rolünde Zeki Müren oynadı. Şarkının birçok versiyonu genellikle farklı sözlerle Türkiye'nin komşu ülkelerinde bulunabilir. "Bu şarkı kimin? " adlı belgesel filmde ve uluslararası gençlik projesi "Herkesin Şarkısı" şarkının çeşitli versiyonlarını derlenmiştir. Melodi klezmer klarnetçisi Naftule Brandwein tarafından 1924 yılında "Der Turk in America" olarak ABD'de kaydedildi. Stella Lee tarafından İngilizce'ye uyarlanan, şarkı Eydie Gormé ve Eartha Kitt tarafından 1953'te dünyaya tanıtıldı. Boney M'nin "Rasputin şarkısı" aynı melodi özelliklerini taşır,"Rasputin şarkısı"nı Ayna Grubu Dön Bak Aynaya olarak seslendirmiştir. Sırpçası bulunan ("Ај, русе косе цуро имаш"). Melodi, "Alangkah Indah di Waktu Pagi (Güzel Bir Sabah)" filminde "Ali Baba Bujang Lapok" filmindeki gibi yer aldı." Loreena McKennitt'in stüdyo albümü "An Ancient Muse" (2006)'da da "Katibim" şarkısıyla aynı melodiye sahip "Sacred Shabbat" şarkısı vardı. Yunanistan da bir çok farklı sözle söylenir.Bunlar Μικρό Τρεχαντηράκι , Ήχασα μαντήλι , Στου Πάπα το μπουγάζι , Ανάμεσα Τσιρίγο , Από ξένο τόπο , Από την Αθήνα ως τον Πειραιά II. Dünya Savaşı'nda Macaristan Macaristan I. Dünya Savaşı'ndan yenilgiyle ayrılan devletlerden birisi oldu. Savaştan sonra imzalanan Trianon Antlaşması ile hem toprak kaybedilmişti hem de silah konusunda sınırlandırılmalar mevcuttu. Ayrıca ekonomi konusunda da maddeler vardı. Antlaşmadan önce kaybedilen toprakları geri kazanmak için ülkede komünist devrim Béla Kun harekatlar düzenlese de başarılı olamadı. Hatta komünist rejim yıkıldı. Bu durumda I. Dünya Savaşı'nda aynı kaderi yaşayan Almanya ile ittifak yapması işten bile değildi. Tabi hükûmet pek istemese de hem kralın isteği hem de Almanlar'ın baskısı sonucunda Anti-Komintern Paktı imzalandı. Ekim 1938 yılında imzalanan Münih Antlaşması, Çekoslovak Cumhuriyeti'nin dağılmasına neden oldu. Bunun yerine Almanlar İkinci Çekoslovak Cumhuriyeti'ni kurdurttu. Bu kurulan cumhuriyette Slovakya'ya ve Karpat Ruthenia'ya özerlik verildi. Macaristan, kendilerine ait paramiliter güç olan Ragged Guard, bu özerk bölgelere 500 militan ile saldırdı. 9 Ekim'de Macar hükûmeti yeni kurulan cumhuriyetle görüşmelere başladı. Ancak 11 Ekim'de Macar kuvvetler Çek-Slovak birlikleri tarafından yenilgiye uğratıldı. Macarlar'ın insan kaybı toplam 350'dir. Bu hediye ile 2 Kasım 1938'de Almanya ve İtalya, Çekoslovakya'yı Güney Slovakya ve Güney Altkarpatya'yı (bugünkü Ukrayna'da) Macaristan'a vermeye zorlamıştır. 14 Mart günü, Slovakya ve 15 Mart'ta, Carpatho-Ukrayna bağımsızlık ilan etti. Macaristan 14 Mart ile 18 Mart tarihleri ​​arasında, Macar silahlı kuvvetleri Karpat Ruthenia'nın geri kalanını işgal etti. Carpatho-Ukrayna bağımsızlığını reddetti. Ve daha sonra orayı işgal etti. Macaristan, Almanlar tarafından atanan Josef Tiso ile anlaşamadı. Doğu sınırında gerçekleşen anlaşmazlıklar savaşa dönüştü. Savaş, "Küçük Savaş" olarak adlandırıldı. Savaş sonucunda Macaristan istediğini aldı. Bu hediye ile Almanya ve İtalya; 30 Ağustos 1940'ta Romanya'yı, Transilvanya'nın yarısını (Kuzey Transilvanya) Macaristan'a vermeye zorlamıştır. Tersine çevrilmeye çalışılan Triyanon Antlaşması gibi bu da çok milletli bir bölgeyi bir ülkeden diğerine vererek büyük sayıda insan göçüne neden olmuştur. Buna ek olarak, 7 Eylül 1940'ta Romanya, 1913'te 2. Balkan Savaşıyla aldığı güney Dobruca'yı Bulgaristan'a vermek zorunda kalmıştır. Almanlar, Yugoslavya'yı işgal ettiği sırada Macarlar'ı burayı işgal etmeye zorladı. Bu yüzden Pal Teleki intihar etti. Macar ordusu Baranja, Bačka, Međimurje ve Prekmurje'yı topraklarına kattı. 20 Kasım 1940 tarihinde, Macaristan başbakanı Pal Teleki Nazi Almanyası baskısı ile altında Anti-Komintern Paktı'ı imzaladı. Aralık 1940 yılında Pal Teleki Yugoslavya Krallığı ile "Ebedi Dostluk Antlaşması" imzaladı. O zamanki Yugoslavya kralı Prens Paul bu antlaşmayı Alman baskısı altında imzaladı. 25 Mart 1941 tarihinde de, Prens Paul Yugoslavya'yı Anti-Komintern Paktı'na sokacak imzayı attı. Ancak iki gün sonra Yugoslavya'da İngiliz yanlısı bir hükûmet kuruldu. Bunun üzerine Almanlar Balkanların güvenliğini sağlamak amacıyla burayı işgal etme kararı aldı. Hitler, Yugoslavya'nın işgali için Macarlar'dan destek istedi. Askeri işbirliği karşılığında buradan kendilerine toprak vermeyi taahhüt etti. 3 Nisan 1941 yılında Macaristan Almanlar'la birlikte Yugoslavya'yı işgal etmeye başladı. Ancak bu durumu engellemek isteyen ama başaramayan başbakan Pal Teleki bu duruma katlanamayarak intihar etti. Onun yerine László Bardossy Başbakan olarak göreve geldi. Pal Teleki'nin intiharından sonra, Luftwaffe Belgrad'ı uyarı yapamadan bombaladı. Alman ordusu Yugoslavya'yı hızlıca işgal etti ve her türlü silahlı direnişi kırdı. Bunun üzerine Macar kral Horthy ordusunu Yugoslavya'ya yolladı. Macaristan, Sovyetler Birliği işgaline hemen katılmadı. İşgal 22 Haziran 1941 tarihinde başladı. Ancak Hitler Macarlar'dan hemen yardım istemedi. Bununla birlikte, birçok Macar yetkili savaşa girmek için hükûmeti zorladı. Zaten koşullar da Macaristan'ın savaşa girmesine neden oldu. Sovyet hava kuvvetleri Košice'yi (Kassa) bombaladı. Bunun üzerine Macaristan savaşa girdi. Macar ordusu genel olarak Sovyetler Birliği'nin güney kısmında savaşa girdi. Macar ordusunun girdiği iki büyük savaş vardır. İlki Uman Muharebesi ikincisi ve en büyüğü Stalingrad Savaşıdır. Stalingrad Savaşı yaşadıkları en büyük darbedir. Yaklaşık 100.000 Macar askeri Kızıl Ordu tarafından ele geçirildi. Macar ve Alman birliklerince savunulan kent, 29 Kasım 1944 tarihinde Kızıl Ordu'ya bağlı birlikler ve artık Sovyetler Birliği'nin müttefiki olan ve Almanya'ya savaş ilan etmiş bulunan Rumen ordusu tarafından kuşatıldı. Kuşatma, kenti savunan kuvvetlerin 13 Şubat 1945 tarihinde kayıtsız şartsız teslim olmasıyla sona erdi. Kenti kuşatan Sovyet güçleri, Rodion Malinovski'nin 2. Ukrayna Cephesi'ne bağlı birliklerdir. Savunmadaki kuvvetler, Alman Waffen-SS birlikleri ile Macar ordusudur. Budapeşte kuşatması II. Dünya Savaşı boyunca yaşanan en kanlı kuşatmalardan biri oldu. Macarlar Temmuz 1941'de, ele geçirdikleri Carpato bölgesinde 18.000 Yahudi'yi Alman silahlı kuvvetlerine teslim etti. Kamianets-Podilski'de 2000'i öldürüldü. Daha sonra Yahudiler ile evlenme yasağı getiren "Üçüncü Yahudi Kanunu" kabul edildi. Kamianets-Podilski kitle cinayetinden sonra, Macar askerleri 3.000 Sırp ve Yahudi rehine öldürdü. Bunun sebebi de Yugoslavya'da direniş hareketi gelişmesinden kaynaklanmaktadır. 1944 yılında Macaristan Alman işgaline uğradıktan sonra, burada bulunan Yahudiler ve Romanlar Auschwitz toplama kampına yollandı. Savaşın sonunda, öldürülen Macar Yahudi sayısı 450.000 ila 606.000 dır. Yaklaşık 28.000 Macar Romanı da öldürüldü. 300.000 Macar askeri öldürüldü. Ayrıca 600.000 sivil öldü (toplama kamplarında öldürülen Romanlar ve Yahudiler dahil). Macaristan'ın başkenti olan Budapeşte savaşta en fazla zarar gören şehirlerden birisi oldu. Cheongju Cheongju (; "Cheongju-si"), Güney Kore'nin Kuzey Chungcheong ilinin merkezi olan şehirdir. Yüzölçümü 940.3 km² olan şehrin nüfusu 2014 yılı itibarı ile 838,689'dur. 1 Temmuz 2014 tarihinde Cheongwon ilçesi Cheongju'ya katılmıştır. Jarrett Jack Jarrett Matthew Jack (d. 28 Ekim 1983), Amerikalı profesyonel basketbolcu. 1.91 metre boyunda, 91 kilogram ağırlığında bir oyun kurucudur. Changwon Changwon (; "Changwon-si"), Güney Kore'nin Güney Gyeongsang ilinin merkezi olan şehirdir. Yüzölçümü 747.12 km² olan şehrin nüfusu Ağustos 2015 tarihi itibarı ile 1,070,199'dur. 1 Temmuz 2010 tarihinde Masan ve Jinhae şehirleri Changwon ile birleşti. Changwon ağır sanayi şehri olarak bilinmekte olup şehir Hanhwa Techwin, GM Korea, LG Electronics, Hyundai Rotem, Doosan Heavy Industries & Construction, Doosan Infracore, Doosan Engine, Hyosung, Hyundai Wia and STX Corporation gibi şirketlerin fabrikalarına ev sahipliği yapmaktadır. Jinhae semtinde Kore Deniz Kuvvetleri üssü bulunmaktadır. Airlines for America Airlines for America (A4A) (Türkçe: Amerika için Havayolları), önceden Air Transport Association of America (ATA) olarak bilinen dernek, Amerika Birleşik Devletleri'nin en eski ve en büyük havayolu ticari birliğidir. A4A'ya üye havayolları ve bağlı şirketler, Amerika Birleşik Devletleri'nin havayolu yolcularının ve kargo trafiğinin %90'dan fazlasını nakletmektedir. Başkent Washington, DC merkezli dernek, Amerikan havayolu endüstrisini desteklemektedir. Ana A.B.D. havayollarını temsil eden tek ticari birlik, Kongre'de lobi faaliyetlerindeki sesidir. International Airlines Group International Consolidated Airlines Group, S.A. (IAG), Londra, Birleşik Krallık merkezli ve Madrid, İspanya'da tescilli ofisi olan İngiliz-İspanyol çokuluslu havayolu holdingi. Ocak 2011'de British Airways ve Iberia (Birleşik Krallık'ın ve İspanya'nın