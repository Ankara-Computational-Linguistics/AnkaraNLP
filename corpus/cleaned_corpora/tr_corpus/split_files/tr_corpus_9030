göre estetik, "“Güzel üzerine düşünme, onun ne olduğunu araştırma sanatıdır.”" "Aesthetica" adlı eseriyle estetiği felsefeye kazandırmıştır. Ona göre insanın iki tür yetisi : Aşağı bilgi yetisi ve yukarı bilgi yetisi vardır. Aşağı bilgi yetisinin ortaya koyduğu tasavvurlar duyusal bilgidir. Bu bilgi yetisini estetik inceler. Yukarı bilgi yetisi ise zihni bilgi alanıdır. Açık ve seçik bilgiler alanıdır. Bu alanla mantık ilgilenir. Ancak öz bakımından ikisi de birbirinden farklı degildir. İkisi de hakikati ararlar. Yeni Galaktik Cumhuriyet Yeni Galaktik Cumhuriyet, Yıldız Savaşları bilimkurgu serisinde geçen kurgusal kurumlardan biridir. Senatör Palpatine tarafından Galaktik Cumhuriyet'in yerine kurulan Galaktik İmparatorluk'un Endor Savaşı'ndan sonra asiler tarafından düşürülmesi ile tekrar kurulan cumhuriyete "Yeni Galaktik Cumhuriyet" adı verilmiştir. Asiler Endor Savaşı'ndan sonra ara bir hükûmet kurarak galaksideki en üstün otorite haline geldiler, daha sonra Özgür Gezegenler olarak ittifakı dağıttılar. "Eski Cumhuriyet" olarak da bilinen ilk Galaktik Cumhuriyet'i sürdürmek amacıyla "Yeni Cumhuriyet'i" kurdular. Yeni Galaktik Cumhuriyet kurulurken bazı terimleri Eski Galaktik Cumhuriyet'ten esinlenerek alınmıştır. Çünkü bu terimler (Parlamenter bir sistemle Galaksinin eşit ve adaletli bir biçimde yönetilmesi...) Galaktik Cumhuriyet devrildikten kısa bir zaman sonra kökü kazınmaya çalışılmıştır. Eski Jedi Düzeni tarafından korunan "Galaktik Cumhuriyet" şimdi bir kez daha Luke Skywalker tarafından kurulan Yeni Jedi Düzeni ile Yeni Cumhuriyet korunacaktır. Yeni Galaktik Cumhuriyet Yavin Savaşı'ndan 4 yıl sonra Endor Savaşı ile İmparator Palpatine ölmüş ve imparatorluk sonunun sinyallerini vermiştir. Bir ay sonra, Asi Birliği'nin çok önemli sekiz üyesi Yeni Cumhuriyet Deklarasyonu'u yayınlayarak yeni hükümetin ileriye yönelik hedeflerini, değer yargılarını ve ideallerini açıkladılar. Bu sekiz kişi Chandrila'dan Mon Mothma, Alderaan'dan Prenses Leia Organa, Kothlis'ten Borsk Fey'lya, Mon Calamari'den Amiral Ackbar, Sullust' tan Sian Tevv, Corellia'dan Doman Beruss, Kashyyyk' tan Kerrithrarr, ve Elom'dan Verrinnefra B'thog Indriummsegh oluşan ilk üyelerden Yeni Cumhuriyetin geçici hükûmeti ve Geçici Konsül'ü oluşmuştur. Charles Grey Charles Grey (d. 13 Mart 1764 - ö. 17 Temmuz 1845), Vikont Howick olarak da bilinen Britanyalı siyasetçi, 1830 ile 1834 yılları arasında Britanya başbakanı. Köklü bir burjuva aileden geliyordu, Eton ve Trinty College'da okudu. 1786'da 22 yaşında parlamentoya seçildi. Charles James Fox, Richard Brinsley Sheridan ve IV. George gibi Whig siyasetçilerin çevresine katıldı, kısa sürede Whig partisinin önde gelen liderlerinden biri oldu. Katoliklere inanç özgürlüğü verilmesini ve parlamento reformu yapılmasını savundu. Devonshire Düşesi Georgiana Cavendish ile yaşadığı ilişkiden siyasi bir zarar görmemekle birlikte, düşesin eşinin az kalsın karısını boşamasına neden oluyordu. 1806'da Whig partisi lideri ve dışişleri bakanı oldu. İzleyen yıl hükûmet düştü, Grey vefat eden babasının yerine Lordlar Kamarası'na girdi ve burada 23 yıl süren uzun bir muhalefet dönemi geçirdi. 1830'da Whig partisi yeniden iktidara geldi ve Grey başbakan oldu. İktidarı döneminde önemli olaylar gerçekleşti. 1832'de Reform yasası kabul edilerek Avam Kamarası reformu yapıldı, 1833'te ise kölelik tüm Britanya İmparatorluğu topraklarında yasaklandı. Ancak yıllar geçtikçe Grey gitgide daha muhafazakâr bir çizgiye oturdu ve reformlar konusunda ihtiyatlı davranmaya başladı. 1834'te Grey siyasetten emekli oldu ve selefi olarak Lord Melbourne'u bıraktı. Earl Grey harmanı çay, adını 2. Earl Grey'den alır. Aslında "kont"a karşılık gelen bir İngiliz asalet unvanı olan "earl" kelimesi, Türk halkının bir kısmınca İngilizce "erken" anlamındaki "early" kelimesiyle karıştırıldı ve çayın adı "early grey" olarak da yaygınlaştı. Newcastle kentinin merkezinde bir heykeli bulunur. Durham Üniversitesi'ni oluşturan kolejlerden biri, Grey College, adını 2. Earl Grey'den almıştır. Earl Grey Ayrıca bakınız: Earl, bir İngiliz asalet unvanı. Earl Earl (kadınsa kontes), konta denk bir İngiliz asalet unvanı. Eski Norveççede Jarl unvanı ile ilişkilidir. Kökenine bakıldığında "cesur adam" veya "savaşçı" anlamlarına gelir. Earl unvanı, "kabile şefi" anlamında bir İskandinav ve Anglo Sakson unvanı olarak ortaya çıktı. Unvan Orta Çağda İskandinavya'da ortadan kalkarken, İngiltere'de kullanılmaya devam edildi. Unvan, rütbe olarak vikont ile marki arasında yer alır ve kıta Avrupası'ndaki kont unvanına karşılık gelir. Kaygısızlar (dizi) Kaygısızlar, senaryosunu Tükenmezkalem Film Grubu'nun yazdığı, 1994-1998 yılları arasında sırasıyla Kanal D, Star TV, Kanal 6, tekrar Kanal D ve son olarak tekrar Star TV'de yayımlanmış olan komedi türündeki Türk televizyon dizisidir. Memnun Kaygısız, Ordulu ve çapkın biridir. Sabriye onun ilk karısıdır. Birkaç yıl sonra çeşmenin başında Terbiye'yi görür ve o an ona âşık olur. Yine birkaç yıl geçmeden tarlada Kafiye'yi görür. Bu üç eşinden tam 36 çocuğu olur. Evi geçindirmek konusunda ne yapacağını bilmeyen Memnun'un aklına, asker arkadaşı ve tertibi İsmail'in yanına, yani İstanbul'a gitmek gelir. Artık İsmail'in başı Memnun, üç karısı ve 36 çocuğu ile derttedir. Tabii hanımı Zeynep ve ev sahipleri Hacı Gaffur Bey'in de. Hatayspor Hatayspor, 1967'de Hatay'da kurulan Türk futbol kulübü. Maçlarını 6015 kişilik Antakya Atatürk Stadı'nda oynamaktadır. Hatayspor bugün futbol, hentbol, masatenisi, güreş, basketbol, voleybol, yüzme, okçuluk, atletizim gibi tescilli branşlarda faaliyet göstermektedir. En önemli tescilli branşları ise futbol, güreş ve atletizmdir. Futbol takımı Süper Lig'de mücadele etmektedir. Hatayspor, 1967 yılında müsabakalarla halkın ilgisini çekmek ve gençlerin kötü alışkanlıklarından kurtulmasını sağlamak için şehrin ileri gelenleri tarafından, Kurtuluşspor - Esnafspor ve Reyhanlı Gençliksporun birleşmesiyle kurulmuştur. Renkleri Bordo-Beyazdır. Ayrıca Defneyaprağı Yeşili rengini de üçüncü renk olarak almıştır. Bordo rengi Asaleti, Beyaz rengi Temizliği, Defne yaprağı Yeşili de barışı simgeler. Hatayspor’un ilk kurucu üyeleri: Razık Gazel (Başkan), Orhan Aksuyu (2. Başkan), Fatih Hocaoğlu (Genel Kaptan), Hüsnü Hataylı. İlk şampiyonluğu 1969-1970 sezonunda teknik direktör İlker Tolon'la birlikte yaşamış ve 3. Lig'den 2. Lig'e yükselmiştir. Daha sonra 1975-1976 sezonunda 3 Lig'e düşmüş, 1979-1980 sezonunda 2. olarak tekrar 2. Lig'e çıkmıştır. Fakat bu uzun sürmemiş 1982-1983 sezonunda küme düşmüştür. 3. Ligler kaldırıldığı için amatörde mücadele etmiştir. Bu amatörde oynadığı tek yıldır. 1984'te 3. Ligler tekrar kurulunca 3. Lig'e alınmıştır. 1989-1990 sezonunda 3. Lig'de grubunda Şampiyon olarak 2. Lige yükselmiştir. 1991-1992 sezonunda tekrar düşmüştür. 1992-1993 sezonunda, yani düştükten hemen sonraki yıl, 3. Lig'de grubunda şampiyon olarak 2. Lig'e yükselmiştir. 2007-2008 sezonunda 3. Lig'e düşmüştür. 2008-2009 sezonunda 3. Lig Klasman grubunu lider ve 3. Lig Yükselme grubunu da 6. tamamlayarak 3. Lig play-off oynamaya hak kazandı ve ilk rakibi Ankara Demirspor oldu. Rakibi Ankara Demirspor’u normal süresi ve uzatmalarda 1-1, toplamda 5-2 yenerek finale çıktı ve rakibi Yalovaspor oldu. Finalde 1-0 öne geçmesine rağmen 2-1 yenilerek elendi. 2011-12 sezonunda İsmail Batur yönetiminde 3. Lig'de grubunda bitime 1 hafta kala Şampiyon olarak 2. Lig'de oynamaya hak kazanmıştır. 2012-2013 sezonunda 2. Lig Kırmızı Grup’ta mücadele eden ve ligi 2. bitirerek play-off oynamaya hak kazananan takımımız, Fethiyespor ile oynadığı final maçını şanssız bir şekilde kaybederek 1. Lig’in kapısından döndü. Aynı şanssızlığı 2013-2014 sezonunda da yaşayan Hatayspor, bu kez Alanyaspor ile oynadığı final maçını penaltılarda kaybedince 1. Lig’e yükselme şansını ikinci kez kaybetti. 2017-18 sezonunda İlhan Palut yönetiminde 2. Lig'de Şampiyon olarak 16 sene sonra 1. Lig'e yükselmiştir. 2018-19 sezonunda şu anki ismi ile 1. Lig'i 3. sırada tamamlamıştır. Ayrıca Ziraat Türkiye Kupası'nda TFF 1. Lig lideri Gençlerbiliği takımını, Son 16 Turunda evinde Süper lig lideri Başakşehir FK' yı net bir skorla 4-1 yenerek çeyrek finale yükselmiştir. Çeyrek Finalde ise Galatasaray ile Ali Samiyen Spor kompleksinde karşılaşan Hatayspor 2-0 yenilmiş, rövanş maçında kendi evinde muhteşem bir oyunla 2-0 geriye düştüğü maçta 4 gol bulup skoru 4-2'ye getimesine rağmen deplansmanda atılan golün öneminden dolayı ZTK' ya çeyrek finalde veda etmişir. Süper Lige yükselmek için oynadığı Play Offlarda Yarı Finalde Adana Demirspor'u elemiş, final maçında penaltılarla Gaziantep FK'ya yenilerek Süper Lige yükselememiştir. 2019-20 sezonuna ise ligin bitimine 1 hafta kala Şampiyonluğunu ilan ederek 53 yıllık tarihinde ilk kez Süper Lig'e yükselmiştir. Türkiye futbol liglerinde en fazla karşılaştığı rakip, 43 maç ile Tarsus İdman Yurdu'dur. Hatayspor bu 43 karşılaşmada 17 galibiyet, 11 beraberlik ve 15 mağlubiyet almıştır. 2020- 1970-1976, 1980-1983, 1990-1992, 1993-2002, 2018-2020 1967-1970, 1976-1980, 1984-1990, 1992-1993, 2002-2008, 2012-2018 2008-2012 1983-1984 *İlhan Palut, Hıdır Özdemir ve Mehmet Kakil istatistikleri Tff sitesinden alınmıştır. FC Slovan Liberec FC Slovan Liberec, Liberec'te kurulmuş olan Çek futbol kulübü. 1. liga'da mücadele etmektedir. İç saha maçlarını Nisa Stadyumu'nda oynayan Slovan Liberec mavi-beyaz renklere sahiptir. Kuantum kriptografi Bundan 2000 yıl önce Sezar’ın mesaj şifreleme için kullandığı 3 harf kaydırmalı kripto tekniği kullanılan ilk şifreleme tekniği olmasa da günümüzde kullanılan şifreleme tekniklerine benzerliğiyle bir ilk sayılabilir. O tarihten bugüne çok şey değişti ama insanoğlunun gizli mesajlarını saklama duygusu değişmedi, değişmeyecektir de. Her dönemde farklı şifreleme teknikleri kullanılsa da kriptografi alanındaki asıl gelişmeler süper bilgisayarların icat edildiği son dönemlere dayanmaktadır. Ama halen uygulanabilirliği kolay fakat çözülmesi imkânsız olan bir şifreleme tekniği geliştirilememiştir. 3DES,AES, RSA gibi popüler algortimaların çözülmesi her ne kadar evrenin yaşı kadar yıl gerektiriyorsa da matematiksel olarak çözülebilir durumdadır. Kuantum kriptografisi şifrelemede kullanılan anahtar değişim protokolü ile ön plandadır. Yani kuantum kriptografi tekniği mesajın iletilmesinden çok mesajın şifrelenmesinde ve şifrelenmiş mesajın çözülmesinde kullanılan anahtarın(tek kullanımlık-on time pad-) güvenilir bir biçimde alıcı ve verici arasında değişimi ile ilgilenir. Zaten günümüzde kullanılan birçok şifreleme algoritması herkes tarafından bilinmektedir. Örneğin AES ve DES gibi simetrik şifreleme algoritmaları ile şifrelenmiş metinler ters yönde çalışan fonksiyonlarla birbirine bağlı ve paralel çalışan on binlerce bilgisayarla çözülebilmesi teknik olarak mümkündür. Günümüzde kullanılan bu şifreleme algoritmalarındaki temel hedef şifreli metni çözmeyi geciktirmek ve dolayısıyla değersiz hale getirmek. Söz gelimi 2000 yılında askeri amaçlarla şifrelenmiş gizli bir metnin 1 milyon yıl sonra çözülmesinin bir değeri olmayacaktır. Bu yüzden bu tür şifreleme algoritmalarında mümkün olduğunca büyük şifreleme blokları, fazla sayıda bit içeren anahtarlar ve karmaşık matematiksel fonksiyonlar kullanılır. Görüldüğü üzere şifreleme algoritması ne kadar karışık olursa olsun şifrelemede kullanılan anahtar ele geçirildiği zaman şifrenin hiçbir önemi kalmamaktadır. Bu yüzden kriptolojinin en önemli inceleme konusu anahtar iletimi ve anahtar iletiminde kullanılan protokollerdir. Şifrelemede kullanılan anahtar iletimi ile ilgili son zamanlarda çok sayıda algoritma geliştirilmiştir. Ancak bu algoritmalar %100 güvenli değildir. %100 güvenlikten kasıt, alıcı ve verici arasına giren bir kişinin kendisini fark ettirmeden anahtarı tamamıyla elde etmesinin önüne geçilmesidir. Kuantum kriptografi %100 güvenliği şimdilik sağlamaktadır. Yani alıcı ve verici arasındaki anahtar değişim kuralını güvenli hale getirir. Kuantum kriptografi tekniği temel bir fizik kanunu olan Heisenberg’ün belirsizlik ilkesine dayanmaktadır. Bu ilkeye göre kuantum mekaniğinin temel ögesi olan bir foton’un aynı anda iki özelliği bilinemez. Bu da iletişim kanalındaki bir fotonun klonlanmasını (kopyalanmasını) imkânsız hale getirmektedir. Kısacası günümüz teknolojisinde fiber optik ağ üzerindeki bir fotonun yeni bir kopyası çıkarılamaz. İşte kuantum kripto tekniği fotonun bu özelliğinden faydalanarak güvenli bir anahtar iletimi sağlar. Birazdan bu anahtar iletim protokolünün detaylarını anlayabilmek için kuantum mekaniği, foton telepatisi gibi belli kavramlara bir miktar aşina olmak gerekmektedir. Kuantum mekaniği, teorik fiziğin temel dallarından olup, atom ve atom altı seviyelerde klasik mekanik ve klasik elektromanyetizmanın yerini almıştır. Genel görelik kuramı ile birlikte modern fiziğin yapı taşlarındandır. Quantum (Latince: "ne kadar") terimi, teorinin belirli fiziksel nicelikler için kullandığı kesikli birimlere gönderme yapar. Kuantum mekaniğinin temelleri 20. yüzyılın ilk yarısında Max Planck, Albert Einstein, Niels Bohr, Werner Heisenberg, Erwin Schrödinger, Max Born, John von Neumann, Paul Dirac, Wolfgang Pauli gibi bilim insanlarınca atılmıştır. Bugün de halen teorinin bazı temel yönleri üzerinde çalışılmaktadır.Belirsizlik ilkesi, anti madde, Planck sabiti, kara madde, dalga teorisi, kuantum alanları, olasılık teorisi, kaos teorisi gibi kavram ve teoriler bu alanda geliştirilmiş ve klasik fiziğin olduğu kadar klasik düşünce kategorilerinin de sarsılmasına, değiştirilmesine etki etmiştir. Kısaca Kuantum mekaniği, Einstein'ın madde ile enerjinin birbirine dönüşebilen bir gerçeklik olduğunu bulmasıyla beraber, elektronların hareketlerinin bildiğimiz fizik kurallarının hiçbirine benzemediğini keşfeden bilim insanlarının çalışmalarına verilen addır. Böylece Newton Fiziği'nin, maddelerin bilardo topu gibi katı, sert, ölçülebilir ve birbirinden bağımsız nesneler olduğu varsayımı yıkılmış oluyordu. Aslında madde dediğimiz şey, bir tür olasılıklar demetiydi. Böylece maddenin düşünceye, düşüncenin de maddeye dönüştüğü bir başka gerçeklik çıkıyordu ortaya. Kuantum dünyasında bir şey, ancak başka bir şeyle birlikte değerlendirildiğinde bir tanımlama yapılıyordu. Kuantum gerçeklik alanında, sonsuz olasılıklarla dolu bir belirsizlik söz konusuydu. Kuantum alanında "şey"ler birbirini sürekli etkiliyor. Belki de beklentilerimizin körüklediği sabırsızlık nedeniyle ağır gibi görünen ilerleme, çok farklı iki dünyanın araçlarını birleştirmek gibi güç bir işi başarmak zorunda. Telekom şirketlerinin, fizikçilerin ve gizli hükümet kuruluşlarının rüyasını süsleyen bu araçlardan beklenen, atomaltı dünyanın özelliklerini, yaşadığımız makroskobik dünyaya taşımaları. Oysa bu iki dünyanın işleyişi, dinamikleri çok farklıdır. Kuantum şifreleme ile ilgisinin ne düzeyde olduğunun altını çizmek için kuantum bilgisayarlara değinmek yerinde olacaktır. Yirmi birinci yüzyılın rüyası, kuantum bilgisayarlar. Evrenimizi kavrayabilmek, doğa kuvvetlerinin işleyişini ve ilişkilerini tam olarak bilmemiz için gerekli hesaplama gücü, gelişen teknolojik uygarlığımızın gerektirdiği iletişim hızları, askeri sırlarımızı korumak, başkalarının ne yaptığını gizlice öğrenmek için bu bilgisayarları bekliyoruz. Çünkü kuramsal olarak bunların hesaplama güçleri ve hızları, sıradan bilgisayarlardan onlarca kat fazla. Yalnızca 300 işlem birimli bir kuantum bilgisayarın, 2300 işlemi, yani tüm Evren'deki toplam parçacık sayısı kadar işlemi, birkaç saniyede yapabileceği hesaplanıyor. Bu alanda yapılan çalışmalarsa, hâlâ mikroskobik dünya ile, tanıdığımız büyük ölçekteki dünyanın sınırlarındaki gri bölgede dolaşıyorlar. Kuram, hâlâ deneyin çok önünde koşuyor. Kuantum bilgisayarlar için harıl harıl algoritma üretiliyor. Buna karşılık laboratuvarlarda geliştirilen prototipler son derece ilkel. Emekleme çağından yeni çıkan bebekler gibi birkaç adım attıktan sonra düşüyorlar. Ama gene de, içinde el yordamıyla yürüdüğümüz sis giderek aydınlanıyor. Son birkaç ay içinde açıklanan gelişmeler, kuramsal çalışmaların hızla sonuca yaklaştığını gösteriyor. Bu durumda beklentilerimize koşut hünerlere sahip kuantum bilgisayarların ortaya çıkması, mikroskobik dünyadaki nesnelerle makroskobik ölçüm araçları arasındaki uyumsuzluğun giderilmesine bağlı. Aradığımız köprü de ortaya çıkmış gibi görünüyor. Bu alanın önde gelen kuramcılardan Dmitri Averin'e göre fizikte son 20 yılın en büyük buluşlarından biri, milyarlarca elektron içeren süper iletken gibi makroskobik bir sistemin, mikroskobik dünyayı yöneten kuantum mekaniğinin ilkelerine göre davranabildiğinin kanıtlanmış olması. Bunun önemi şuradan kaynaklanıyor: Kuantum bilgisayar öncülleri, şimdiye kadar atom ya da moleküller içindeki parçacıkların spinlerinden ya da ışığın polarizasyonundan yararlanılarak gerçekleştirildi. Ancak bu modelleri küçültmek olanaksızdır. Klasik bilgisayarlardaysa katı hal parçalar, devrelerin birkaç yüz nanometreye (metrenin milyarda biri) kadar küçültülmesine olanak sağladı. Katı hal parçalar, şimdiye değin kuantum bilgisayarları için uygun sayılmıyordu. Çünkü bunların üzerindeki elektronların sayılamayacak ölçüde ve karmaşada kuantum durumu bulunur. Oysa kuantum bilgisayarlar kolayca saptanabilen "açık-kapalı" durumlara gerek duyuyorlar. İşte süper iletkenler bu açmazı ortadan kaldırdı. Çünkü üzerlerindeki elektronlar son derece düzenli biçimde hareket ediyorlar. Japon araştırmacılar da geçtiğimiz aylarda bu köprü üzerinde yürüyerek büyük düşün gerçekleşmesi yönünde önemli bir ilerleme sağladılar. İsviçre’de yapılan bir deney sırasında, aralarında 10 km uzaklık olan iki fotonunn, sonucu önceden bilinemeyecek olan bir durumda, tıpatıp aynı şekilde davrandıkları görüldü. Adeta bir foton telepatisi söz konusuydu. Deney Cenevre’de ve ondan sırasıyla 7,3 km ve 4,5 km uzaklıktaki Bernex ve Bellevue kentleri arasında yapıldı. Bir lazerden çıkan bir foton Bir KnbO3 kristalinden geçerken daha az enerjili iki fotona ayrılır. Her foton bir optik lif içine girer ve yolu üstünde yarı yansıtıcı bir aynaya rastlar. Ayna tamamen rastlantıya bağlı olarak, fotonu bazen yansıtır, bazen geçirir. Aynayı geçen foton bir detektöre çarpar. Deney şunu göstermiştir: Aralarında 10 km’den fazla bir uzaklık bulunan bu iki foton, her an birbirlerinin tıpatıp aynı davranışları gösterirler; şöyle ki fotonlardan biri aynadan geçmişse, öteki de geçer. Söz konusu deney, birbirlerinden uzak olan iki fotonun, bir “iletişim halinde” olduklarını göstermek amacıyla yapılmıştı. Deneyde aynı kaynaktan, lazerle uyarılmış bir KNbO3 kristalinden çıkıp iki farklı yöne giden iki foton gözlemlendi. Fotonların her biri optik lif içine alınarak yarıyansıtıcı bir aynaya ulaştırıldı. Bu ayna, adından da anlaşılacağı üzere bir fotonu bazen geçirir (bu durumda bir detektör, foton geçtiğini haber verir), bazen de yansıtır(bu durumda foton, hareket yönünü değiştirir). Yarıyansıtıcı bir aynaya gelen bir fotonun aynadan geçmesi ya da yansıması tümüyle rastlantıya bağlıdır. Çok sayıda deney yapılarak bunların istatistikleri dikkate alınırsa şu görülür : Aynadan geçen ve yansıyan fotonların sayısı eşittir; bir başka deyişle ayna kaç foton geçirmişse o kadar fotonu da yansıtmıştır. Sağduyu bize şunu söyler: Davranışları tümüyle rastlantıya bağlı olması gereken iki fotondan her birinin, diğeri gibi davranması için hiçbir “mantıksal” neden yoktur. İşte bu deneyi inanılmaz yapan şey de budur. İsviçreli fizikçiler kesin olarak şu gözlemi yapmışlardır: Aralarında 10 km uzaklık olan iki foton, ayna karşısında her seferinde birbirleriyle aynı davranışı göstermişlerdir; fotonlardan biri yarıyansıtıcı bir aynadan geçmişse, ondan 10 km uzaktaki öteki foton da aynı anda yarıyansıtıcı bir aynadan geçmiştir. Biri yansıdıysa, aynı anda öteki de yansımıştır. Sanki her biri, diğerinin o anda ne yaptığını bilmektedir. Sanki fotonlar arasında telepati vardı... Daha da garip olan şey şudur: Özel Görelelik kuramına göre, hiçbir sinyal ışıktan daha hızlı ( > 300 000 km/saniye) gidemez; oysa aralarında 10 km olan iki foton aynı anda ( arada zaman geçmeden ) aynı davranışı göstermektedir! Ne kadar açıklanamaz olursa olsun, benzer bir olay bilim insanlarınca daha önce de görülmüştür. 1981’de Fransız fizikçi Alain Aspect, Orsay Optik Enstitüsü’nde daha küçük ölçekte yaptığı laboratuvar deneylerinde, dünyada ilk defa iki parçacığın her an özdeş davranışlar gösterebileceğini bulmuştur. Ancak İsviçre’deki deney farklıdır; burada iki foton arasındaki uzaklık 10 km’dir. İki foton üç kentin üstünden nasıl elele verebilmektedir? Bu kadar uzak bir mesafeyi aşarak iki fotonun tıpatıp aynı davranışları yapmasını ne sağlamaktadır? İki fotonun özel göreliliğe isyan edercesine, aynı anda aynı davranışı yapması nasıl açıklanabilir? Bu gibi sorular yeni değildir. Fizikçiler teknolojik yetersizlik nedeniyle kuantum deneyleri yapamadıkları zamanlarda bile bu konu üzerinde düşünüyorlardı; kuantum fiziğinin doğuşunu izleyen yıllarda ( 1900-1920’ler arası) en azından kuramsal olarak, atomdan küçük madde parçacıklarının inanılmaz davranışlarına tanık oldular. Evren’deki bütün cisimlerin dalga-parçacık ikilisinden oluştuğunu anladılar. Bu ikilik (düalite) kuralından büyüleyici özellikler ortaya çıktı. Bunlardan biri de şuydu: İki dalga-parçacık “birleşebilir”: Her birinin değişkenleri (enerji, hız, konum vb), aynı anda denklemin içinde tekleşir. İki dalga-parçacık tek dalga-parçacık halini alır. Bu durumda bu iki dalga parçacığın “kuantum uyumu” halinde oldukları söylenir. Özel görelilik kuramı (ki doğruluğu defalarca denenmiştir) nedensellik ilkesini ( nedenin sonuçtan önce gelmesi) garantilemiştir. Eğer bilginin ışıktan hızlı gidebildiğini kabul edersek, bazı kesin yasalar nedensellik ilkesini altüst eder ve örneğin elektrik düğmesini çevirmeden ışığın yanması gibi saçmalıklar ortaya çıkar. Bu defa yeni yasalar bulmak gerekir. Bu deneyde görüldüğü üzere aynı anda birbirinden uzak iki noktada aynı davranış, modern fizik yasalarını tehlikeye sokar mı? Buna yanıt verebilmek için basit bir bilgi iletim deneyi hayal edelim. Varsayalım ki bir astronot , dünya’dan 1 ışık yıl uzakta bir göktaşı üzerinde bulunuyor. Dünya’ya geri dönüşü başlatmak için Dünya’daki üsten haber bekliyor. Dünya “dön” emrini radyo dalgalarıyla yollarsa bunlar ışık hızıyla yayılacak ve astronot bu haberi 1 yıl sonra alacaktır. Peki, Dünyalılar astronota bu haberi anında ulaştırabilmek için, yukarıdaki deneyde gördüğümüz, fotonlar arası bağıntıyı kullanamazlar mı? Varsayalım ki astronot, bağıntılı bir foton çiftinden tek bir foton alarak, beraberinde göktaşına götürdü. İkiz fotonlardan diğeri, dünyadaki bilim insanlarının elinde kaldı. Hem göktaşında, hem de dünyada birer lif (fiberoptik) çemberi var ve bu çemberde fotonların dışarı çıkabilmesi için yarı yansıtıcı bir ayna bulunuyor. Bilim insanları astronotu geri çağırmak istemedikçe, fotonu çemberde döndürüp dururlar. Astronotu geri çağırmak istediklerinde fotonun yarı yansıtıcı aynadan geçerek çemberi terk etmesini sağlarlar. İki foton bağıntılı olduğundan, astronotun fotonu da göktaşındaki optik lif aynadan geçerek çemberi terk eder ve örneğin ışığa duyarlı bir ekrana çarpar. Böylece astronot Dünya’dan gönderilen haberi anında alır. Ne yazık ki bu durumda zayıf bir nokta vardır. Bilim insanları fotona emir veremez, fotonu şöyle veya böyle davranmaya zorlayamaz. Fotonun çember içinde dönmeyi sürdürmesi veya aynadan geçip dışarı çıkması tamamen rastlantıya bağlıdır. Evet, bu ikiz fotonlar, aralarındaki uzaklık ne olursa olsun, her an birbirleriyle özdeş davranışlar gösterirler; ancak hangi davranışı göstereceklerini önceden bilmek olanaksızdır; bu, tamamen rastlantıya bağlıdır. Eğer Dünya’daki bilim insanları fotonu içeride kalmaya ya da dışarı çıkmaya zorlarlarsa, fotonu etkilemiş olurlar. Bu yüzden de iki foton arasındaki kuantum uyumunu bozarlar; başka bir deyişle böyle bir şey yaparlarsa, artık iki foton her an aynı davranışı göstermez olur. Bu kuramsal düşünceler dışında İsviçre deneyinin yararı :Uzun süre, kuantum fiziği deneylerinin ancak laboratuvarda yapılabileceğine inanıldı. Aralarında 10 km olan iki fotonun her an tıpatıp aynı davranışları göstermesi, bu gerçeğe dayanan yeni bir teknoloji geliştirilmesi umutlarını doğurmuştur. Schrödinger'in, ünlü kedi paradoksunu ortaya attığı makalesini yayımladığı yıl, aynı derecede tuhaf bir kuantum mekanik olgusunu da Albert Einstein, Boris Podolsky ve Nathan Rosen, ortak imzalı olarak yayımlamıştı. Tarihe EPR paradoksu olarak geçen bu düşünce deneyinde, kuantum mekaniğinin, gerçekliğin tamamlanmış bir tanımı olmadığının, eksik olduğunun sergilenmesi amaçlanıyordu. Deney, ana hatlarıyla belli bir noktadan yola çıkan A ve B parçacıklarıyla ilgileniyordu. A ve B, taşıdıkları özellikler bakımından başlangıçta birbiriyle ilintiliydiler. Öyle ki, A ile ilgili bir özelliği ölçecek olursanız, B ile ilgili olarak aynı özelliği ölçmeden de bilebiliyordunuz. EPR deneyini kurgulayanlar, bunda, belirsizlik ilkesi bakımından bir tuhaflık sezinlemişlerdi. Belirsizlik ilkesi gereğince, bir parçacığın momentumunu ölçtüğünüzde konumunu, konumunu ölçtüğünüzdeyse momentumunu doğru olarak ölçme şansınızı kaybediyorsunuz. Peki, elinizde birbiriyle ilgili ipuçları içeren A ve B parçacıkları olduğunda, bunların her birinden farklı özellikleri ayrı ayrı ölçerek ikisiyle ilgili tüm bilgiye ulaşabilir misiniz? Belirsizlik ilkesi bunu da yasaklıyor. Ancak, bu yasağın bu deney kapsamında bile geçerliliğini koruyabilmesi için, A ve B arasında bir "telepati" olması gerekli. Hatta, EPR deneyi, bu gibi parçacık ikilileri kullanılarak, birbirinden uzaktaki "Alice ve Bob" adlı düş kahramanlarına ışıktan daha hızlı bir iletişim kurdurmayı bile başarıyordu. Einstein, tüm bu kurguladıklarının akla yakın olmadığının ayırtındaydı. Zaten, Podolsky ve Rosen'le birlikte planladıkları, kuantum mekaniğinin eksikliğini sergilemekti. Kuantum şifreleme güvenli iletişim için kuantum mekaniğini kullanır. Gizli dinleyicilerin şifrelenmiş iletilerin içeriğini okumasını önlemek için değişik [matematiksel|matematik] teknikleri kullanan geleneksel şifrelemenin aksine, kuantum şifreleme, bilginin/verinin fiziğini temel alır. Gizli dinleme, fiziksel bir nesnenin ölçülmesi olarak görülebilir — bu durumda ise verinin taşıyıcısı. Birisi kuantum süperpozisyonu veya kuantum dolaşıklığı gibi bir kuantum fenomeni kullanarak, her zaman tüm gizli dinleyicileri tespit edebilen bir iletişim sistemi yapabilir. Çünkü bilginin/verinin kuantum taşıyıcısı üzerinde yapılan ölçümler onu bozar dolayısıyla bu tür girişimler her zaman iz bırakır. Klasik genel-anahtar şifreleme, anahtar dağıtımı için çarpanlara ayırma gibi bazı zor matematiksel problemlerin hesaplanabilme zorluğuna dayanırken, kuantum şifreleme kuantum mekaniğine dayanır. Kuantum şifreleme cihazları türüne özgü olarak tek başına bir ışık fotonunu alıp kuantum dolaşıklığı veya Heisenberg belirsizlik prensibinden faydalanır. Quantum kriptoloji, belli yönleriyle kuramın çok ötesinde ilerlemektedir. Üst üste bindirilmiş kuantum durumlarını taşıyan fotonlar, optik kablolarla onlarca kilometre öteye taşınabilmiş. Sistem, bir bilgiyi şifreleyip alıcıya gönderen bir kişi (genellikle Alice diye adlandırılıyor), mesajı alan (Bob) ve bu mesajları zaptetmek isteyen gizli dinleyici (Eve) arasında kurulu. "Çoğul gerçekli" fotonlarla bilgi iletimi, Alice ve Bob'a, kuryeye gereksinme duymadan paylaşabilecekleri gizli bir şifre anahtarı oluşturma olanağı sağlıyor. Üstelik, kuantum bilgisayarcılarının kâbusu olan uyum bozulması, kuantum şifreleme alanında çok yararlı bir araç. Çünkü casus Eve, haberleşmeyi dinlemek için kuantum bilgisayar bile kullansa, bu kulak misafirliğinin izleri, anında ortaya çıkıyor ve Alice ve Bob'u uyarıyor. Gerçi bu alan da tümüyle sorunsuz değil: Açık havada gönderilen kuantum şifreli fotonların uyumu, Güneş'ten gelen ya da başka kaynaklı fotonlar, örneğin alıcı aygıtlardaki fon sıcaklığı ya da parazit gibi nedenlerle bir ölçüde bozulabiliyor, Ama araştırmacılar, bu bilgi kaybını yüzde 25 düzeyinde tutmayı başarabilmişler. Araştırmacılar, birkaç yılda son pürüzlerin de giderilebileceği konusunda umutlular. Belirsizlik: Yapılan ölçüm, klasik fizikteki gibi sadece pasif, harici bir süreç değil, kuantum mekaniğinin içsel bir parçasıdır. Yani onların, kendilerini gözlemeye çalışan her türlü durumda, tespit edilebilir bir biçimde tepki vermesini sağlayabilecek bilginin bir fotonun kuantum özelliği olarak kodlanması mümkündür. Bu etki ortaya çıkıyor çünkü kuantum teorisinde, belli fiziksel özellik çiftleri, biri ölçülmeye çalışıldığında diğeri bozulan bir biçimde tümleyicidir. Bu durum Heisenberg belirsizlik prensibi olarak bilinir. Genellikle kuantum şifrelemede kullanılan tümleyici iki özellik, fotonun iki polarizasyon tipidir, doğrusal (dikey ve yatay) ve köşegen (45°'te ve 135°'te). Dolaşıklık: İki veya daha fazla kuantum parçacığının, mesela fotonun, fiziksel özelliklerinin güçlü bir şekilde bağıntılı olduğu durumdur. Dolaşık parçacıklar, tek başına parçacıkların durumları belirlenerek tanımlanamazlar ve tek başına parçacıkların üzerinde uygulanacak herhangi bir deneyimle erişilemeyecek bilgiyi birlikte paylaşabilirler. Bu durum, parçacıkların zaman içerisinde birbirlerinden ne kadar uzak olduklarından bağımsızdır. Bu iki farklı yaklaşım (belirsizlik ve dolaşıklık) ile, iki farklı kuantum şifreleme protokol ortaya çıkmıştır. Birincisi herhangi birinin gizli anahtarı öğrenmesini engellemek için bilgi parçalarını şifrelerken foton polarizasyonunu kullanır ve kuantum rastgeleliğine dayanır. İkincisi ise aynı işlem için dolaşık foton durumlarını kullanır ve anahtarı tanımlayan bilginin sadece herhangi biri tarafından ölçümlendikten sonra ortaya çıktığı gerçeğine dayanır. Belirsizlik yaklaşımı için şu an için en favori yöntem BB84 algoritması ve protokolü iken, dolaşıklık yaklaşımı için en öne çıkan yöntem EPRBE protokolüdür. EPRBE nispeten karmaşık olması ve hala teorik düzeyde kalması nedeniyle burada uygulanıp oldukça olumlu sonuçlar alınmış BB84 algoritması üzerinde durulacaktır. Bu teknikte titreşim başına bir foton olacak şekilde polarize ışıkların titreşimleri kullanılır. Çizgisel ve dairesel olmak üzere iki çeşit polarizasyon düşünülmüştür. Çizgisel polarizasyon dikey veya yatay olabilir ve dairesel polarizasyon sol-elli veya sağ-elli olabilir. 1984 yılında Bennet ve Brassard adında iki bilim insanı tarafından yayınlanan makalede kuantum kriptografisinden bahsedildiği için bu algoritma BB84 olarak bilinmektedir. Bu makalede gönderici ve alıcı arasında güvenli iletişim için kullanılacak tek kullanımlık anahtarın göndericisi ve alıcısı (Alice ve Bob) tanımlanmıştır. Şifreli mesajı göndermek isteyen kişiyi A, almak isteyen kişiyi de B olarak düşünebiliriz. Hem A da hem de B de birbirleriyle 45 derecelik açı yapan iki kristal süzgeç çiftinin( + ve X şeklinde iki süzgeç) olduğunu kabul ediyoruz. A ve B arasında bir optik fiber ağının olduğunu ve her iki tarafında foton üretebildiğini düşünüyoruz. A ve B tarafı ortak bir temelde anlaşarak | ve / süzgeçleri için 0 değerinde, - ve \ süzgeçleri içi 1 değerinde anlaşırlar. Yani her iki tarafta | ve / yönünde polarize olmuş foton için 0 bitinin, - ve \ yönünde polarize olmuş foton için 1 bitinin geldiğini anlayacaklardır. Bu seçimin tam terside mümkündür. A, iletişimde kullanılacak rastgele bir tek kullanımlık anahtar seçer. Bu anahtarı B ye gönderebilmek için BB84 algoritmasını kullanacaktır. Algoritmanın işleyiş sırası şu şekilde olacaktır. Örneğin A (1 1 0 1 0 1 0 0 1 0) bit dizisini aşağıdaki süzgeç takımlarıyla göndermek istesin. Seçilen bitler ve süzgeç takımları tamamen rastgeledir. (2. inci satır gönderilmek istenen bitlerin foton karşılığının polarizasyon yönünü göstermektedir.) 1 1 0 1 0 1 0 0 1 0 B rastgele bir süzgeç takımı(+ veya X) seçer ve aşağıdaki yönlerde polarize olmuş fotonları elde eder. (İlk satır rastgele seçilen süzgeç takımlarını ikinci satır gelen fotonun bu süzgeç takımlarından geçirildiğinde meydana gelecek polarizasyonun yönünü, üçüncü satır ise ilgili polarizasyonun yönüne göre seçilmiş bit değerini belirtir.) Hatırlarsanız | ve /, 0 bitini - ve \ 1 bitini temsil ediyordu. X X + X + X + + + X 1 1 0 0 0 1 1 1 0 1 Sonuç olarak B’nin elde ettiği bit dizisi A’nın göndermiş olduğu bit dizisi ile aynı değildir. İstatistiksel olarak A’nın gönderdiği bitlerin sayısının yarısı kadar bit B de aynıdır. Bu yüzden algoritmanın bundan sonraki aşamasında her iki tarafta da ortak olarak kullanılan bitlerin belirlenmesi gerekecektir. B, A ya hangi bitler için hangi süzgeç çiftlerini kullandığını açık olarak iletir. Bunun üzerine A bu süzgeçlerden hangilerinin doğru seçim hangilerinin yanlış seçim olduğunu B ye iletir. Böylece hem A ve hem de B tarafından ortak olarak kullanılan süzgeç çiftlerine karşılık gelen bit dizisi tek kullanımlık anahtar olarak kullanılır. Sonuçta bu anahtar her iki tarafça da bilindiği için mesaj bu anahtar ile XOR işlemine sokularak iletişim güvenli hale getirilir. Mesajın XOR’lanması ve iki taraf arasındaki mesaj iletimi tamamen klasik yollarla yapılabilir. Kuantum kriptografisinin ana teması şifrelemede kullanılan tek kullanımlık anahtarın her iki tarafça pratik bir şekilde bilinir hale getirilmesini sağlamaktır. Veri iletimi elektriksel işaretler yerine fotonlar ile yapılmaktadır. Dolayısıyla iletişim kanalı için fiber optik ağ gerekmektedir. Bu da kuantum kriptografi tekniğinin aslında sivil yaşamda kullanılamayacağını göstermektedir. Zaten bu teknik şu anda sadece askeri amaçlarla çok kısıtlı ölçülerde kullanılmaktadır. Ancak fiber kanallarının maliyeti ve bu ağların kurulum maliyeti düştükçe bu tekniğin sivil kullanımda görmek mümkün olacaktır. Fotonları alıcıdan vericiye göndermek için fiber optik ağ gerekli dedik. Aynı zamanda anahtarı alıcıya göndermek için foton tabancalarına(foton üreteci) ve kristal süzgeçlere ihtiyaç vardır. Anahtar iletişimi sırasında foton’un baz alınan bir sisteme göre herhangi bir açıyla polarize olma özelliğinden faydalanır. Fotonların dikeyde veya yatayda polarize olması için kristal süzgeç çiftleri kullanılır. Temel olarak birbirine dik olan iki süzgeç seçilir. Rastgeleliği artırmak için bir de bu süzgeçlerle 45 derecelik açı yapan ikinci bir süzgeç takımı kullanılır. Kuantum fiziğine göre 45 derecelik polarizasyonlu bir foton birbirine dik iki süzgeç takımından geçirildiğinde fotonun yeni polarizasyonunun yönü 45 derece olmayacaktır. Peki 0 derece mi yoksa 90 derecemi olacaktır. Bunun kesin bir cevabı yoktur. Ancak her iki polarizasyon yönü içinde olasılık eşittir. Yani 10000 tane 45 derecede polarize olmuş bir fotonu art arda dikey ve yatay konumda yerleştirilmiş kristal süzgeçlerinden geçirdiğimizde istatistiksel olarak 5000 tanesi dikey yönde 5000 tanesi de yatay yönde polarize olacaktır. Bu yönlerden birisi 0 diğer 1 seçilerek iletişim anlamlı hale getirilir. Şunu da unutmamak gerekir ki eğer bu açı 45 derece olmasaydı oran bu sefer 1/2 olmayacaktı. Matematiksel ve fiziksel veriler bu oranın ilgili açının kosinüs karesine eşit olduğunu göstermektedir. (cos245 = 1/2) A ile B arasındaki iletim kanalını dinleyen birinin olması durumunda BB84 protokolünün güvenli olup olmadığını inceleyelim. Hatırlarsanız yazının başında kuantum kriptografi tekniğinin ana çıkış noktası fotonların günümüz teknolojisi ile herhangi bir şekilde kopyasının çıkarılmayacağı ilkesine dayandığını söylemiştik. Bu yüzden A ve B arasında iletim kanalını dinleyen kişinin varlığı değişik yollardan keşfedilebilir. Çünkü araya giren T kişisinin yapabileceği en uygun hareket, A ve B’nin yaptığı gibi rastgele bir süzgeç takımı seçmek ve A’nın B ye gönderdiği seçilmiş süzgeç takım bilgisini dinlemektir. İstatistiksel olarak T’nin seçmiş olduğu süzgeç takımlarından yarısı B ile aynı olacaktır. Bu da iletim hattını dinleyen kişinin iletilen bitlerin yarsını doğru bir şekilde elde edeceğini göstermektedir. Kullanılan şifreleme tekniğine göre elde edilen bu yarım bilgi faydalı ya da faydasız olabilir. Mesela A ve B tarafından karar kılınan anahtarın karesi alınarak şifreleme yapılırsa sistemin güvenliği daha da artar. Çünkü bitlerinin yarısı belli olan bir sayıdan şifrelemede kullanılan anahtarı elde etmek bir hayli zordur. Öte yandan kare alma yerine her bir biti diğer bitlere bağlı olan bir fonksiyonda kullanmak güvenliği oldukça artıracaktır. Araya giren kişi olması durumunda A ve B mesajlaşmaya başlamadan önce birbirlerine test mesajı göndererek araya giren bir kişinin olup olmadığını anlayabilirler. Şöyle ki araya giren T kullandığı yanlış süzgeçlerden ötürü, A’nın mesajında bir takım değişiklikler yapacaktır. Bu da A’nın mesajının belli oranda hatalı geleceğini gösterir. Protokol gereği eğer bu hata oranı belirli bir seviyede(eşik hata değeri) olması gerekiyorsa ve oluşan hata bu orandan fazla geliyorsa araya bir kişi girmiş demektir. Bu durumda A ve B tarafından gerekli önlem alınır. Bir varsayım yaparak araya giren T’nin foton klonlamasını yapabildiğini düşünelim. Bu durumda T,A ile B arasındaki fotonları klonlayarak kendi ortamı içerisinde A ve B ye kendisini hissettirmeden anahtarın bir bölümünü elde edebilir. Yine aynı şekilde T rastgele bir süzgeç takımı seçerek A dan gelen fotonu polarize eder ve B ile A arasında doğru süzgeç seçim bilgilerine kontrol ederek hangi bitlerin kendisi içinde doğru olduğunu belirler. Buna göre hem A hem B hem de T tarafından aynı yönde polarize edilmiş bitler hem tek kullanımlık anahtarda kullanılacak hem de T tarafından bilinecektir. Bu durumda T, istatistiksel olarak tek kullanımlık anahtardaki bitlerin yarısını bilecektir. Üstelik kendisini A ve B ye fark ettirmeden. Bu eksik bilginin T tarafında işe yaramamasını sağlamak için yine aynı şekilde değişik matematiksel fonksiyonlar kullanılabilir. Örneğin kullanılacak anahtardaki her bir bitin diğer bitlere bağlı olacak şekilde yeni bir anahtar türetmek. Bu durumda T’de eksik bilgi olduğu için yeni türetilen anahtarı bulması zorlaşacaktır. Günümüz teknolojisinde foton klonlaması yapılamadığı için yukarıdaki söylediklerimin bir varsayımdan ibaret olduğunu tekrar hatırlatmak isterim. Kuantum kriptografi tekniği her ne kadar güvenli bir protokol içerse de uygulanabilirliği şu an için yüksek maliyet gerektirmektedir. Dolayısıyla şu an için sadece çok kısıtlı imkânlarla askeri amaçlı olarak kullanılmaktadır. Nitekim 60 km’lik bir iletim ağı üzerinden bu teknik başarı ile denenmiş ve kullanılmıştır. Önümüzdeki 10-15 yıl içerisinde bu tekniğin sivil hayatta da kullanılabileceğine dair birçok kaynaktan bilgi edindiğimi de belirtmek isterim. Hatta yakın zamanda İngiltere´de çalışan bilim insanları 100 km.den daha uzun bir fiber optik hat üzerinden göndermek istedikleri veriyi kuantum şifreleme yöntemi ile gizleyerek göndermeyi başardılar. İngiltere´deki Hazine ve Sanayi Bakanlığı tarafından finansal olarak desteklenen proje kapsamında Cambridge Üniversitesi ve Imperial College de çalışmaya başladı. Heyecan veren bir çalışma da bilgileri Kuantum Şifreleme yöntemiyle, uydu aracılığıyla iletebilmektir ki bu da güvenli veri iletimi için gerçekten çok büyük bir adım olacaktır. Kuantum kriptografide daha fazla araştırmaya gereksinim duyan çok fazla ilginç açık problem mevcuttur. EPRBE protokolü gibi iki dolaşık foton içeren Kuantum kriptografi protokollerinde Bell eşitsizliği kullanarak veri alışverişine sızmaya çalışan ajanın varlığını hissetmek için, özel bir fonksiyon olan “g” fonksiyonunu belirlemek zorundayız. Ajanın varlığının hissedilebilirliğinin artırımı için dolaşıklık durumunun hazırlanmasının tam olarak araştırılması ve mesafeye ve zamana göre değişim bilgisi gerekmektedir. Kısacası bir protokol olarak güvenliğinin ispatının gerçekleştirilmesi gerekmektedir. BB84 protokolü gibi tek fotonlu Kuantum kriptografi protokollerindeyse boşluktan gelen ataklar da dahil olmak üzere çeşitli tiplerdeki ataklara karşı güvenliğinin daha fazla araştırılması arzu edilen bir durum olacaktır. Sayısal ağlar üzerinde nakledilecek gizli metinlerin şifre anahtarı, uzaktan etki sayesinde anında istenen yere nakledilebilecektir. Telefon firmaları, bugünkü şifre yöntemlerinden daha güvenilir olan bu yeni yöntemi incelemektedir. Belki yakında bütün elektronik haberleşmeler, uzaklara atlayabilen garip bir hayaletsel bağla yapılacaktır. Kadeş Antlaşması Kadeş Antlaşması, MÖ 13. yüzyılın başında, Kadeş Savaşı'nı sonlandıran, Mısır Firavunu II. Ramses ile Hitit Kralı III. Hattuşili arasında, bazı kaynaklara göre MÖ 1285, bazı kaynaklara göre MÖ 1280, bazı kaynaklara göre ise MÖ 1286 yılında imzalanan ve Suriye topraklarının paylaşılması ile neticelenen barış antlaşmasıdır. Yakın Doğu’da imzalanmış ilk antlaşma olma niteliğini taşır. Şu güne kadar kaydedilmiş-bulunmuş en eski uluslararası antlaşma olmasına karşın daha eski antlaşmaların varlığı kanıtlanmıştır. Orijinal olarak Akad dilinde yazılmış Mısır dili ve Hititçe'ye de kopyalanmış eşit koşullar altında imzalanmış olan antlaşmanın kil tabletten kopyası Hitit İmparatorluğu'nun başkenti Hattuşa (Boğazköy) antik kentinde yapılan kazılar sonucu 1906 yılında bulunmuştur. Mısır'da II. Ramses tahta geçmiş ve genel olarak mimari yönden ülkesini güzelleştirmiştir. Ayrıca düzeni kurmak ve ülkesinin gücünü göstermek için bazı askeri seferlere çıkmıştır. Bununla beraber tahta çıktığı dönemde ülkesinin Hitit Devleti ile olan siyasi ve ekonomik sorunlarını da sırtlamıştır. Kadeş Savaşı hükümdarlığının en önemli olaylarından biridir. Savaşın nedeni M.Ö. 13. yüzyıl başlarında Mısır ve Hitit devletlerinin birbirine eşit kuvvetler haline gelmesi, Kral Muvatalli'nin ülke sınırlarına yeniden şekil vermek istemesi, I. Şuppiluliuma döneminde Hitit Prensi Zannanza’nın kraliçe Ankesenamon ile evlenmek üzere Mısır'a giderken Mısırlılar tarafından öldürülmesi ve bu iki büyük devletin ekonomik çıkarlarının Kuzey Suriye toprakları üzerinde birleşmesidir. Bir diğer neden ise Hitit egemenliğindeki Amurru şehir devletinin Mısır safına geçmesidir. İki büyük ordu Kadeş yakınlarında karşılaşmış ve savaş burada yapılmıştır. Christian Jacq'ın "Ramses Kadeş Savaşı" isimli kitabında; II. Ramses'in büyük bir başarı kazandığından, Hititleri darmadağın ettiğinden ve o zamanki Hitit kralı II. Muvatalli’in barış için yalvardığından bahseder. Aslında ne Mısır ne de Hitit Devleti'nin Kadeş Savaşı'nın gerçek galibi olduğu söylenemez. Ancak sadece Mısır kaynaklarına bakılmayıp objektif bir yaklaşım ele alınırsa askeri açıdan Hititlerin daha başarılı olduğunu söylemek mümkündür. Savaşın ardından III. Hattuşili döneminde II. Ramses ile Kadeş Antlaşması imzalanmıştır. Anlaşmanın Doğu'daki Asur tehdidine karşı da yapıldığı savunulabilir. Antlaşma metninde ""Mısır ülkesi kralı, büyük kral, kahraman Mısır ülkesi kralı, büyük kral, kahraman Re-masesa-mai Amana'nın (II. Ramses), Hatti ülkesinin büyük kralı Hattuşili ile dostluklarının, kardeşliklerinin ve büyük krallıklarının devamı için yaptıkları antlaşmadır."" denmektedir. Antlaşmanın içeriği iki önemli kararı barındırmaktadır. Şu güne kadar kaydedilmiş-bulunmuş en eski uluslararası antlaşmadır. Boğazköy (Hattuşaş) kazılarında bulunan kil tablet örneği, İstanbul Arkeoloji Müzesi'nde sergilenmektedir.Antlaşma metninin büyütülmüş bir kopyası ise New York'taki Birleşmiş Milletler Binası'nda bulunmaktadır. Kavaklıdere, Muğla Kavaklıdere, Muğla'nın 13 ilçesinden birisidir. Kavaklıdere Muğla ilinin kuzeyinde yer alır ve Aydın iline sınırı vardır. Deniz seviyesinden 850 m yüksekte yer alan Kavaklıdere Muğla il merkezine 52 km uzaklıktadır. %70'i ormanlarla kaplıdır. Osmanlı Devleti zamanında nahiye olan Kavaklıdere 1990 yılında ilçe haline geldi. Kavaklıdere ilçesine bağlı 14 mahalle bulunmaktadır. Halkın başlıca geçim kaynağı ormancılık, tarım, hayvancılık, mermercilik, halı ve el sanatları, bakırcılık, kalaycılık ve marangozluktur. Halı Halı; atkılarının atılmasından sonra (arka iplikleri) üzerine desene göre istenilen hav yüksekliğinde iplerin geçirilerek düğümlenmesi ile yapılan ev içinde ve genellikle yer örtüsü olarak kullanılan eşyadır. Bazı evlerde de duvarda görülür. Halının kökü Anadolu Selçuklu Devletinden gelmiştir. Kilimle hal覺 bir birinden farkl覺d覺r: Kilim ince bir hal覺 tipidir. Dünyada bilinen ilk halılar Orta Asya'da Türkler tarafından dokunmuştur. Bu halıların günümüze kadar ulaşabilmiş en eski örneğinin MÖ 6-5. yüzyıllarda yapılmış olduğu ve hâlen Leningrad Müzesi'nde saklandığı bilinmektedir. Bu halı Pazırık Halısı olarak bilinmektedir. Halı insanların rahat ve sıcak bir zemin arayışı sonucu ortaya çıkan ve ev dekorasyonunda önemli bir yer tutan bir malzemedir. Tarihi ise insanlık tarihi kadar eskidir. İnsanlar önce sıcak bir zemin yaratmak amacıyla hayvan postlarını kullanıyorlardı. İhtiyaçları arttıkça, ihtiyaçlarına uygun post bulamadıkları için, post taklidi yaygılar ürettiler. Zamanla sevdiklerini de desenleştirerek, bugünkü halının kaba örneklerine ulaştılar. Kısaca halı insanoğlunun doğaya karşı ve doğayı kendine uydurma mücadelesinin ilk ürünlerindendir. Günümüze kadar gelen halı, yaşantımıza ekonomik, sosyal ve kültürel olarak önemli bir yer tutar. Gerek Türklerdeki, gerekse doğu ülkelerindeki ev dekorasyonundaki başlıca unsur halı ve kilimdir. Günümüzde modern teknolojinin sınırsız avantajlarını kullanan halı sektörü kendini sürekli yenilemektedir. Her yıl yeni trendlerin, kalitelerin ortaya çıktığı halı sektörü yaratıcılığın sınırlarını zorlamaya devam etmektedir. Amerika BirleÅŸik Devletleri'nin en zenginleri listesi Bu liste, ABD tarihi boyunca Amerika'nın en zengin kişisi olarak kabul edilmiş kişileri listeler: Klon Savaşları Klon Savaşları, hayalî Yıldız Savaşları evreninde Klon Savaşı veya Büyük Klon Savaşı ismi de verilen Galaktik Cumhuriyet ile Bağımsız Sistemler Konfederasyonu arasındaki büyük galaktik savaş (Yıldız Savaşları takvimine göre 22 BBY - 19 BBY). Galaktik tarihte iki büyük askeri güçün birbirine saldırmasıyla başlamış ve hızla yayılarak bütün gezegenleri içine çekmiştir. Klon Askerler, kullanıldığı için Galaktik Cumhuriyet tarafından bu isim düşünülmüştür. Topluluk ve ırkların haberi olmadan başlayan savaşlar hızla yayılmış ve sürdürülmüştür. Her şey bittiğinde Palpatine en sonunda hedefine ulaşarak Cumhuriyet yerine Galaktik İmparatorluk'u kurup, Jedi düzenini ortadan kaldırmıştır. Her ne kadar Klon Savaşları, Geonosis Savaşı ile 22 BBY'de başladığı kabul edilse de başlangıçı 10 yıl önce Ticaret Federasyonu'nun Naboo Ablukası sırasında başlamıştır. Bu kötü gidişat sırasında, Naboo senatörü Palpatine Cumhuriyetin en yüksek memuru olan Başkan seçilmiştir. Kendisi Galaktik Senato'yu sık sık rahatsız eden dağılmaya bir son vereceğine dair söz vermiştir. İlk beş yılda vermiş olduğu sözlerin küçük bir kısmını yapabilmiş ancak askersizleştirilen Ticaret Federasyonu ile yapılan görüşmelerde Ticaret Federasyonu Genel Vali'si Nute Gunray'ı Naboo çatışmasındaki rolü için ciddi suçlamalar yönetmekten kaçınarak (Padme Amidala' nın muhalefetine rağmen) az da olsa kendisini kollamıştır. Bu süreçte, Palpatine (Darth Sidious olduğu bilinmiyordu) tecrübeli Jedi Efendisi Kont Dooku ile temasa geçti. Naboo çatışmasında kaybettiği Darth Maul yerine, yeni bir çırak arıyordu ve Dooku, Galidraan savaşı' ından yaşadıkları ile Cumhuriyete olan inançı kırılmış olduğundan, kendisine mükemmel bir aday görünmüştür. Onun eski arkadaşı Jedi Efendisi Sifo-Dyas'ı öldürmesini sağlayarak Darth Tyranus olarak kaderini mühürlemiştir. Palpatine, Dooku'nun yardımlarıyla Klon Askerler'in gizlice üretildiği ve hazır oluncaya kadar Jediler tarafından keşfedilmesini istemediği Kamino'nun Jedi Arşivleri'ndeki kaynaklarını ortadan kaldırtmıştır. Bu askerler, Jango Fett adında seçilmiş bir kelle avcısından kopyalanmışlardır. Galakside zaten hazır halde bekleyen klon savaşçılar ve diğer güçler sadece kamino'da hazırlanılmakta olup bunlar gelecekteki Cumhuriyetin büyük askerleri idiler. Bu klonlar ve diğer üretilenler uçuş güzergahları dışında tutularak Jedi'lardan gizlenilmiştir taki Obi-Wan Kenobi tarafından bulununcaya kadar. 24 BBY'de, Palpatine'in sekiz yıllık yüce başkanlığının sonuna gelindiği sıralarda Dooku Raxus Primede ortaya çıkarak, Bağımsız Sistemler Konfederasyonunun amaç ve şeklini tanımladıktan sonra bir grup organizasyon ve hükümetleri hedef göstererek Cumhuriyetten Ayrıldıklarını ilan etmiştir. Korkulanın olduğu bu sırada ayrılık hareketlerine izin verilemeyeceği için, Palpatine Galaktik Kanunların doğrultusunda uzun bir süre daha makamında kalmasına izin verilmiştir. Önümüzdeki iki yıl boyunca, birçok sistem konfederayonu kurmak için cumhuriyetten ayrıldılar bunların arasında Ando, Geonosis, Tynna, Sy Myrth ve Yag'Dhul bulunmaktadır. Onlar Elrood, Danjar, Tantra ve Sluis sektörlerini de birliğe katarak Rimma geçiş noktaları ile Rimma Ticaret Rota sını da konfederasyonun kontrolü altına almış olacaklardır.Tabii ki de Klon Savaşları tüm hızıyla devam ederken çok ilginç bir şey olmuştur...Darth Maul geri dönmüştür.Ve kardeşi Savage Oppress ile beraber Mandolore gezegenini ordusuyla fethetmiş ve Düşes Satine'yi de öldürmüştür.Ama bu olaylar sırasında Palpatine namıdeğer Darth Sİdious Darth Maul'un varlığını hissetmiş ve hemen Mandolore'ye onu ve kardeşini öldürmeye gitmiş.İlk önce Savage Oppress'i ve sonrasında da Darth Maul'u acı çektirerek öldürmüştür.Ve Darth Maul'un İmparatorluğu kısa sürede yıkılmıştır. Antonio Negri Antonio Negri (d. 1933, İtalya), İtalyan felsefeci ve siyaset teorisyeni. Negri 23 yaşında Alman tarihselciliği üzerine hazırladığı bitirme teziyle felsefe diplomasını aldıktan sonra iki yıl Benedetto Croce Tarihsel Çalışmalar Enstitüsünde çalıştı. 1959 yılında Hukuk profesörlüğüne hak kazandı ve 1967 yılına kadar Padova Üniversitesi'nde görev yaptı. 1967 yılında ayrıca Devlet Doktrinleri profesörü olarak atandı. Birçok yayımcılık faaliyetinde bulundu. İtalyan Sosyalist Partisi'nin yerel bir yayın organı olan Progresso Veneto dergisinin yöneticiliğini yaptı.Daha sonra sosyalistlerin Hristiyan Demokrat Partiy'le koalisyon yapması sonucu Negri bunu kabul etmeyerek partiden ayrıldı.Bu tarihten sonra "Kızıl Defterler" (Qaderni Rossi) adlı dergide yazmaya başladı. Bu sırada farklı felsefe dergilerinde de ("Aut-Aut", "Critical del Dretto") yazıları yayımlandı. Yeni bir siyasal oluşum çevresi olan Potere Operairo'da Negri önplana çıkan bir kuramcı oldu. Autonomia hareketi bu dönemde doğdu ve Negri bu ayaklanmanın sorumlularından biri olarak suçlandı. Bu suçlamalardan aklandı, ancak daha sonra, 1979 yılında, Kızıl Tugaylar'ın Aldo Moro'yu kaçırıp öldürmelerinin sonrasında yapılan soruşturmalara bağlı olarak suçlanıp tutuklandı. Negri'nin Kızıl Tugaylarla'la ilişkisi kanıtlanamadı. Buna rağmen dört buçuk yıl hapiste kaldı ve Radikal Parti'nin listesinden cezaevindeyken İtalyan Parlamentosu'na seçilerek serbest kaldı. Ancak dokunulmazlığı kaldırıldı ve Negri bunun sonucunda İtalya'yı terk etmek zorunda kaldı. 1997'ye kadar Fransa'da yaşadı ve o yıl İtalya'ya geri döndü. Kalan hapis cezasını çekmek için yeniden hapse konuldu.Birçok önemli ve çok ses getiren kitaplara imzasını attı ("Marx Beyond Marx", "Empire"). Özelikle Michael Hardt ile birlikte yazdıkları "İmparatorluk" kitabı yeni bir sol düşüncenin teorik olarak geliştirilmesinde köşe taşı olarak değerlendirildi. Postmodern durum içinde yeni bir iktidar ve direniş teorisi oluşturmak Negri'nin felsefi ve siyasal hedefi olarak belirtilebilir. Negri halen partneri Fransız filozof Judith Revel ile birlikte Venedik ve Paris'te yaşıyor. Félix Guattari ile yazışmalar, Otonom Yayıncılık. Judas Priest Judas Priest 1968'de kurulan İngiliz heavy metal grubudur. Lakapları ise "Metal Tanrıları" 'dır.1973 yılında Rob Halford'un Al Atkins'in yerini alışı ve 1974 yılında Glenn Tipton'ın gruba dahil oluşuyla kadro günümüzdeki halini almıştır: Rob Halford (vokal), K.K. Downing (gitar), Ian Hill (bas), Glenn Tipton (gitar) ve Scott Travis (davul). "Metal Tanrıları"nın, 1990 yılında çıkardıkları Painkiller albümünden sonra, 1992 yılında Rob Halford gruptan ayrılmış ve onun yerine Ripper Owens geçmiştir. Ripper'ın kendi yorumunu kattığı şarkılar her ne kadar belli bir kesimi memnun etse de Halford hayranları bu değişikliği iyi karşılamamıştır. Diğer albümlere göre daha küçük bir İngiliz plak şirketi ile yapılan anlaşma ile 1997 yılında "Jugulator" albümü çıkmıştır. Ripper'ın etkileyici ve Halford'a göre daha yoğun vokali olmasına karşın, grubun ilk vokalini arayan kesim fazladır. Ripper Owens, gruba uyum sağlayamayarak gruptan ayrılmıştır. Owens'in, Judas Priest şarkıları çalan bir fan grubundan, hayranı olduğu grubun "frontman"i olması "Rockstar" adlı filme esin kaynağı olmuştur. Filmde yaratılan kurgusal grup, bazı metal ve Judas Priest fanları tarafından kült konumuna yükseltilmiştir. Rob Halford'un kadroya geri dönüşüyle, 2005'te, "Angel Of Retribution" albümünü yayınlamıştır. Grup, Ripper Owens yıllarının ardından, Painkiller'a yakın bir albüm çıkartarak büyük başarı sağlamıştır. Grup aynı kadroyla 2008 yılında da 23 şarkıdan oluşan " Nostradamus" adlı albümü piyasaya sürmüştür ve albümle aynı adı taşıyan parça hayranları tarafından çok sevilmiştir. Grup, Türkiye'deki ilk konserini 13 Temmuz 2008 tarihinde İstanbul Turkcell Kuruçeşme Arena'da vermiştir. Grup 2011 Yazında Türkiye'ye Epitaph turnesiyle uğrayacağını ve bu turnenin son turneleri olduğunu açıkladı. Ardından grubun gitaristi K.K. Downing gruptan ayrılmıştır ve turneye katılmayacağını açıklamıştır. K.K. Downing, gruptan ayrılarak yerini Richie Faulkner'a bırakmış ve Epitaph dünya turnesi'nden sonra Redeemer Of Souls adlı albümü çıkarmışlardır. Bu albüm, grubun hala neler yapabilirliğinin büyük bir kanıtı olarak kendini göstermiştir. Grubun hayranları da bu albümü en az Painkiller albümü kadar güzel karşılamışlardır. Michael Dickinson Michael Dickinson (d. 1950, Durham) İngiliz İngilizce öğretmeni, aktör, yönetmen, yazar ve kolaj sanatçısı. 1986 yılında Türkiye'ye yerleşti. Çeşitli kolejlerde ve Yeditepe Üniversitesi'nde İngilizce öğretmenliği yaptı. İngiltere'den geldikten sonra ara verdiği kolaj çalışmalarına 11 Eylül sonrası yeniden başladı ve siyasileri sert bir dille eleştirmeye devam etti. "Good Boy" kolajı nedeniyle yargılandığını öğrendiğinde Türkiye'yi terk ederek İngiltere'ye döndü. The Rich Young Man Michael Dickinson'ın kaleme aldığı 'Her insanın içinde Tanrı varsa ve herkese eşitse dinler ayrımı yanlıştır, yalnızca kendin ve diğer insanlar için iyilik yaparsan dünya daha güzel bir yer olur temalı İsa'nın hayattaki son günlerini anlatan tiyatro oyunu. Oyunun tamamına ulaşmak için: http://www.counterpunch.org/dickinson04072006.html Earl Grey (Ã§ay) Earl Grey çayı, Turunçgiller familyasından bergamot meyvesinin kabuğundan çıkarılan rayihalı yağla tat verilen çay harmanı. Çay, adını 19. yüzyıl Büyük Britanya başbakanlarından 2. Earl Grey'den almıştır. Earl Grey'in bu özel tatlı çayı diplomatik bir hediye olarak aldığı söylenir. Bir diğer söylentiye göre, çay, bir Çin mandarini tarafından, oğlunun Lord Grey'in adamlarından biri tarafından boğulmaktan kurtarılması üzerine hediye edilmişti. Lord Grey çayı o kadar çok sevdi ki, çay tüccarı Twinings şirketinden buna benzer bir çay hazırlamasını istedi. İlk "Earl Grey" çayı, Twinings tarafından İngiltere'de satıldı. Twinings'in Earl Grey harmanı; Çin, Hint (Darjeeling), Seylan ve Lapsang suçong çayından oluşan, sert bir siyah çaydır. Yine İngiltere'deki Jacksons şirketi de ilk Earl Grey çayını (doğrudan Lord Grey'den aldıkları tarife uyarınca) kendilerinin yaptığını iddia etmektedir. Bu şirketin harmanı yeşil Çin çayına dayanmaktadır. Anthony Eden Robert Anthony Eden (12 Haziran 1897 – 14 Ocak 1977), Büyük Britanyalı İngiliz siyasetçi, II. Dünya Savaşı yıllarında dışişleri bakanı, 1955-1957 arası başbakan olarak görev yaptı. Eton ve Oxford'da okudu. Doğu dilleri üzerinde uzmanlaştı. Almanca ve Farsçayı akıcı olarak konuşuyor, Arapça ve Rusça da biliyordu. I. Dünya Savaşı'na katıldı. İktidarı döneminde gerçekleşen Süveyş Krizi ile hatırlanır. Kriz sonrasında istifa etmek zorunda kaldı. Yapılan bazı anketlerde "20. yüzyılın en başarısız Britanya başbakanı" seçilmiştir. Ã‡amoluk, Sungurlu Çamoluk, Çorum ilinin Sungurlu ilçesine bağlı bir köydür. Önceki adı Cilvar olup 1989'da köyün adı Çamoluk olarak değiştirilmiştir. Çorum iline 105 km, Sungurlu ilçesine 35 km uzaklıktadır. Dereçatı Esenboğa Acemi Cadı Acemi Cadı, ilk bölümü 7 Temmuz 2006'da Kanal D'de yayımlanan Türk dizisi, daha sonra 2.sezonunda Star TV'ye transfer oldu. Cadı olduğunu yeni öğrenen Ayşegül'ün halaları ve arkadaşlarıyla birlikte geçirdiği yaşantısını, hoşlandığı çocuk olan Selim'i Tuğçe'ye kaptırmama çabasını, yaptığı sihirlerle başına açtığı belaları konu alır. Dizinin yayını 21 Aralık 2007'de yayımlanan 58. bölümüyle Star TV'de sona erdi. Dizi Sabrina, the Teenage Witch'den esinlenmiÅŸtir. Ferhat SarÄ±kaya Ferhat Sarıkaya, (d. 1969, Pekmezci, Akpınar, Kırşehir), eski Türk hukukçu ve Cumhuriyet Savcısı. Abdurrahman ve Akile Sarıkaya çiftinin altı çocuğundan beşincisi olarak Kırşehir'deki Pekmezci köyünde dünyaya geldi. Yoksul bir aileden gelen Sarıkaya, demircilik mesleği ile uğraşan ağabeyinin yardımlarıyla ortaokula Kayseri’nin Pınarbaşı İlçesi’nde, liseyi Pazarören’deki Mimar Sinan Anadolu Öğretmen Lisesi'nde tamamladı. Lise eğitimini bitirdikten sonra Marmara Üniversitesi Hukuk Fakültesi’ni kazandı. 1992 yılında mezun olan Sarıkaya, hakim ve savcı stajını müteakiben hakim ve savcılık mesleğine Bitlis iline bağlı Mutki ilçesine Cumhuriyet savcısı olarak atanması ile adım attı. Ardından Aksaray iline bağlı Güzelyurt Cumhuriyet savcısı, Zonguldak iline bağlı Çaycuma Cumhuriyet savcısı, en son Van Cumhuriyet Savcısı olarak görev yapmıştır. Van Yüzüncü Yıl Üniversitesi Rektörü Prof. Dr. Yücel Aşkın hakkında önce "tarihî eser kaçakçılığı" ardından da "çete kurmak" suçuyla bir iddianame hazırlamıştır. Aynı soruşturma da Üniversitenin genel sekreter yardımcısı Enver Arpalı da gözaltına alınmış ve beş aya yakın bir zaman gözaltında tutulduğu halde iddianamenin hazırlanması bitmediği için yargılanamamıştır. Sonunda Enver Arpalı hapisteyken intihar etmiştir. Prof.Dr.Yücel Aşkın ise davanın ilk duruşmasında beraat etmiştir. 2005 Şemdinli Olayları ile ilgili soruşturmayı da yürüten Cumhuriyet Savcısı Ferhat Sarıkaya hazırladığı iddianamede; KKK Orgeneral Yaşar Büyükanıt, Van Asayiş Kolordu Komutanı Korgeneral Selahattin Uğurlu ile Hakkâri Dağ ve Komando Tuğay Komutanı Tuğgeneral Erdal Öztürk haklarında "Büyükanıt'ın Diyarbakır 7. Kolordu Komutanı olduğu dönemde suç işlemek için çete kurduğu iddialarını ortaya atmıştır. Mesleki yeterlilikten uzak olduğu gerekçesi teklifi ile Hakimler ve Savcılar Yüksek Kurulunun 20 Nisan 2006 günü almış olduğu kararla meslekten tardedilmiştir. Adalet Bakanı Cemil Çiçek'in katılmadığı toplantıya kurulun 5 üyesi ihraç yönünde oy kullanırken tek karşı oy müsteşar Fahri Kasırga'dan geldi. Aynı zamanda Türkiye Cumhuriyeti sınırları içinde avukatlık dahi yapması yasaklanmıştır. Nitekim adı geçen savcının hazırlamış olduğu iddianame yargılamayı yapan ağır ceza mahkemesi tarafından kabul edilmiş bir başka deyişle mahkeme tarafından "iddianamenin iadesi" mekanizmasının çalıştırılmasına lüzum görülmemiş ve sanıklar ağır cezalara çarptırılmıştır. Akabinde yargılamayı yürüten mahkeme üyeleri gene HSYK tarafından bu mahkemeden alınarak başka yerlere gönderilmiştir. Bu karar daha sonra Yargıtay'ın önüne gelmiş ve Yargıtay tarafından olayda askeri yargının görevli olduğu gerekçesiyle bozulmuştur. Üyeleri değiştirilen mahkeme tarafından da bu görevsizlik kararına uyularak dosya askeri ceza mahkemelerine gönderilmiştir. Sivil mahkemenin ağır cezalara çarptırdığı sanıklar, askeri mahkeme tarafından ilk celsede serbest bırakılmışlardır. 2010 Türkiye anayasa değişikliği referandumu ile yapısı değişen HSYK'ya yaptığı başvuru kabul edilerek meslekten ihraç kararı kaldırıldı ve Ankara Cumhuriyet Savcılığına atandı. 15 Temmuz Darbe teşebbüsünün ardından Ankara'da görev yapan Savcı Ferhat Kaya, basına verdiği demeçlerde adeta itiraflarda bulunarak; hem Şemdinli hem de Van Yüzüncü yıl Üniversitesi davalarında kullanıldığını söyledi. Basında çıkan haberler üzerine HSYK kendisini açığa aldı. 2018 yılı Kasım ayında meslekten ihraç edilmiştir. Aynı yıl, Gülen Hareketi'ne mensup olmaktan tutuklanan Sarıkaya çeşitli açıklamalarda bulunmuştur. Ailesinin can güvenliği ve maddi sorunları nedeniyle; Gülen Hareketi'nin dediklerini yapmak zorunda kaldığını beyan etmiştir. Meslekten ihraç edildiği dönemde de Gülen Hareketi mensupları tarafından para desteği aldığını belirtmiş, çocuklarının ise Gülen Hareketi'nin Güney Afrika'daki okullarında okuduğunu söylemiştir. Bu beyanatlarının yanı sıra, Şemdinli iddianamesine Yaşar Büyükanıt'ın ismini; Gülen Hareketine mensup olan hakim ve polis müdürünün isteğiyle eklediğini beyan etmiştir. Bunun; Yaşar Büyükanıt'ın genelkurmay başkanı olmasının önüne geçilmesi ve diğer generallere gözdağı verilmesi için yapıldığını savunmuştur. Bu itiraflarından sonra etkin pişmanlıktan yararlanmak istemiştir. Fizyokrasi Fizyokrasi, insan toplumlarının tabii kanunla yönetilmesi. Tabii hukuk felsefesinin düşünce dünyasına egemen olduğu 18. yüzyılda, Fransa'da gelişen bir okul da bu adla anılmaktadır. Okul mensupları, "fizyokratlar" diye tanımlanır. Okulun önde gelen temsilcisi Dr. F. Quesnay’nın eserlerinden biri, Droit Naturel, yani "Tabii Hukuk" ya da "Doğal Haklar" başlığını taşımaktadır. Çağlarında çok kısa bir süre etkili olmakla beraber, Fizyokratlar, iktisadi düşünce biçimlerine getirdikleri yeniliklerle bugün de anılırlar. İktisadi düzenin işleyişini, soyutlama yöntemi ile kurdukları bir model çerçevesinde anlama çabaları, toplumu işlevlerine göre birbirinden ayırmaları, servetin kaynağını mübadele değil üretim sürecinde aramaları, tarım üretimini düşünce sistemlerinin merkezi yapmaları, başlıca özellikleri arasında sayılabilir. Fizyokratlar fayda (util) kavramının ölçülebileceğini savunmuşlardır. Toplam Fayda Maksimum noktada iken Marjinal faydanın sıfır olacağına yönelik kesin varsayımlarda bulunmuşlardır. Doğanın her zaman kendi dengesini koruyacak bir süreci işlettiği düşüncesini şiar edinen fizyokratlar aynı şekilde beşeri durumların da nihayetinde kendi kendine bir denge durumuna kavuşacağı çıkarımına varmışlardır. Laissez faire, laissez-passer yani bırakınız yapsınlar, bırakınız geçsinler sloganını ilk dile getirenler de Fizyokratlardır. Yine Fizyokratlara göre devlet tek bir vergi almalıdır o da tarım sektöründen alınmalıdır. Bir rivayete göre dönemin Rus Çariçesi kendi ülkesindeki ekonomik çalkantıları gidermek için danışman olarak bir grup fizyokratı kendi sarayına davet etmiş ve mevcut durumu iyileştirmenin yollarını danışmıştır. Fizyokratlardan aldığı cevap ekonominin illa kendi haline bırakılması ve bunun da nihai dengeyi sağlayacağı yönünde olunca kendilerine derhal kapının gösterilmesi rica edilmiştir. Jeff Hanneman Jeff Hanneman (31 Ocak 1964 - 2 Mayıs 2013, Los Angeles), Amerikalı müzisyen ve Slayer'ın eski gitaristi. Slayer'in en ünlü şarkılarından "Angel of Death", "Raining Blood", "Seasons in the Abyss", "South of Heaven", "War Ensemble" şarkılarını yazdı. Slayer'in önceki albümlerinin birçok şarkısını o ve Tom Araya yazdı. Sonradan Kerry King'in de yazdığı şarkılar ve albümler de çıkardılar. Jeff Hanneman'ın punk müzik dinlediği, Slayer'in "Undisputed Attitude" albümünde yazdığı şarkılardan anlaşılabilir. Dinlediği gruplardan birkaçı; Iron Maiden, Judas Priest, Verbal Abuse, Black Flag, Led Zeppelin'dir. Hanneman, Nazi Almanya'sının ve Nazilerin büyük bir hayranıydı. Pek çok otorite bunu, o ve diğer Slayer üyelerinin Nazi olduğunu ispat olarak alıyordu. "Angel of Death" şarkısını, Nazi ordusunda doktor olarak görev yapan Josef Mengele'ye bir ithaf olarak nitelendiren Jeff Hanneman ve Slayer grubu, Nazizm ile ilgili bir bağlantılarının olmadığını, zaten konuyla kısmen ilgilendiklerini defalarca söylemiştir. Hanneman, Jackson gitar kullanmakta ve bir de kendi ESP signature JH gitarı vardı. Jeff Hanneman, Kerry King gibi basınla dalga geçmeyi hobi olarak yapan bir insandı. Kayıtlarda Bloodcum grubunun üyesi (John Araya'nin dahil olduğu grup) Joey Fuchs'la kardeş olduklarını yazıyor. Fakat aslında kardeş olmadıkları gibi bir gerçek var. 2010 yılında Jeff Hanneman'ın Slayer'de kolundan yaşadığı sakatlık nedeniyle yerini Gary Holt doldurmuştur. Jeff Hanneman, evliydi ve çocuğu yoktu. 2 Mayıs 2013 tarihinde karaciğer yetmezliği sonucu hayatını kaybetmiştir. G6 Güney Afrika Sınır Savaşı Bosna Soykırımı Bosna Soykırımı ya da Boşnak Soykırımı, 1992 - 1995 yılları arasında Bosna Savaşı sırasında özellikle Sırplar tarafından Boşnaklara karşı Bosna-Hersek Cumhuriyeti (bugünkü Bosna ve Hersek) topraklarında yapılmış bir soykırımdır. Terim, hukuksal bir kavram olarak daha çok Srebrenitsa ve Jepa katliamları için kullanılmaktadır. II. Dünya Savaşı'nın ardından Josip Tito'nun liderliğinde kurulan komünist Yugoslav Devleti 3 değişik din (Ortodoksluk, Katoliklik ve İslâm) ve çok sayıda etnik grubu (Sırp, Hırvat, Boşnak, Arnavut, Sloven, Makedon) bir araya getiren bir ülkeydi. Sovyet Blokunda yerini aldı ancak zamanla bağımsız bir hâle geldi. 1980 yılında Tito'nun ölümü ve 1990 yılında bu bloğun parçalanmaya başlamasıyla farklı etnik grupları Yugoslavya içinde bir arada tutmak imkânsız hâle geldi. 25 Haziran 1991'de Slovenya ve Hırvatistan, Almanya ve İtalya′nın desteklemesi ile bağımsızlıklarını ilan ettiler. Eylül 1991'de de Makedonya bağımsızlığını ilan etti. Şubat-Mart 1992'de Bosna-Hersek Devleti ülke çapında bağımsızlık ilan edilmesi konusunda bir referandum yaptı. Bosnalı Sırpların çoğunun boykot ettiği bu referandum bağımsızlığın kabul edilmesiyle sonuçlandı. 5 Nisan 1992'de Bosna-Hersek Cumhuriyeti hükûmeti bağımsızlığını ilan etti. 6 Nisan'da da ABD ve Avrupa ülkeleri Bosna-Hersek'in bağımsızlığını tanıdılar. Bağımsızlığın anayurtları olan Sırbistan'dan kendilerini koparacağını düşünen ve “Büyük Sırbistan” hayalleri olan Bosnalı Sırplar, Sırbistan'dan aldıkları askerî yardımlarla Bosna'da bir Sırp Cumhuriyeti kurduklarını ilan ettiler. Kendi bölgelerinde bulunan Müslüman (Boşnaklar) ve Katoliklerden (Hırvatlar) bu bölgeyi terk etmelerini istediler. Bunu hızlandırmak içinse, özellikle dehşet yaratarak halkın dayanma gücünü kırmak, insanları bölgeden derhal uzaklaştırmak için insanlık dışı uygulamalara yöneldiler. Nisan 1992’de Srebrenitsa'nın () hemen dışında bulunan Bratunac köyünde, 350 Bosnalı Müslüman, Sırp paramiliter ve özel polis güçleri tarafından ölümcül işkenceye tabi tutularak katledildi. Burada yaşananlar hakkındaki bilgiler, ancak aylar sonra katliam sırasında çekilen görüntülerin yayınlanması ile anlaşıldı. Sırpların bu vahşet siyasetinin dünyada duyulması, düşünülenin aksine Bosnalı Boşnakların kurtulma ümitlerini artırmadı. Aksine, BM ve NATO desteğinde özellikle Sırplar hedef alınarak bir ambargo başlatıldı. Fakat hem Sırpların eski müttefikleri olan Rusların yardımı, hem de coğrafi olarak daha iç kesimlerde bulunan Bosnalı Müslümanlara göre daha avantajlı olmaları sebebiyle, bu ambargodan Bosnalı Sırplar neredeyse hiç etkilenmediler. Olan zaten silah ve lojistik olarak çok zayıf olan Müslümanlara oldu. Dünyanın en büyük ordularından birine sahip Yugoslavya'nın, bu gücünü Sırplar neredeyse sonuna kadar kullanmışlardır. Zamanla dünyada yükselen tepkiler ve özellikle bâzı destekçilerinin durumun vehametini anlamaya başlamaları ile Müslümanlara yönelik bâzı yardımlar ulaştırılmaya başlanmıştır. Birçok ülkede Bosna'ya yardım kampanyaları düzenlenmiştir. Bosnalıların şanssızlığı burada da devam etmiş, güvendikleri Müslüman ülkelerde kampanya paraları kendilerine ulaştırılmak şöyle dursun, başka politik amaçlar için kullanılmış ve büyük bölümü asla yerine ulaştırılmamıştır. Zamanla gücünü toparlayan Nasır Oriç liderliğindeki Müslüman direniş örgütü Sırplara karşı koymaya ve bâzı başarılar elde etmeye başladılar. Bu duruma artık bir son vermenin zamanının geldiğini düşünen BM, Dayton görüşmelerini başlattı. Sırplar, görüşmelerde avantaj elde etmek için iki stratejik kent olan Gorajde ve Srebrenitsa'yı ele geçirmek maksadıyla bütün güçleriyle bu iki kente saldırdılar. Tarihin gördüğü en büyük katliamlardan birini tüm dünyanın seyirci bakışları arasında sergilediler. BM tarafından güvenli bölge olarak ilan edildikten iki yıl sonra Srebrenitsa, 1995 yılının yaz ayında II. Dünya Savaşı’ndan sonra meydana gelen en büyük toplu soykırıma uğradılar. Sırplar topladıkları ve günlerce sistematik işkenceden geçirdikleri Bosnalı Müslümanları, evlatlarının kardeşlerinin gözleri önünde öldürdükten sonra, cesetlerini yine onlara gömdürdüler. Bosna Savaşı'nın bu en kanlı olayı Srebrenitsa Katliamı olarak adlandırılmıştır. Srebrenitsa Katliamında öldürülenlenlerin kesin sayısı bilinmemekle birlikte BM'nin Eski Yugoslavya Savaş Suçları Mahkemesi savcısı, 7.000 ila 8.000 kişinin öldürüldüğünü belirtmiştir. Bosna Sırplarının hükümetinin hazırladığı bir raporda ölü sayısı 7.779, Boşnak hükümetinin raporunda ise 8.374'den fazla olarak gösterilmektedir. Şimdiye kadar Srebrenitsa etrafında 42 toplu mezar bulunmuş ve uzmanlara göre 22 bölgede daha toplu mezar olduğunu tahmin edilmektedir. Şimdiye kadar 2.070 kurbanın kesin kimlik tespiti yapılırken 7.000'den fazla ceset torbasında ise parçalanmış ceset parçaları kesin kimlik tespiti için bekletilmektedir. Cesetler toplu mezarlara atılırken parçalandığı için kimlik tespiti güçlükle yürütülmektedir. Ayrıca Sırplar katliamı gizlemek için bâzı cesetleri ilk gömüldükleri toplu mezarlardan çıkarıp başka yerlere tekrar gömdüklerinden katliamla ilgili deliller bozulmuş ya da yok olmuştur. 1992-1995 arasında Uluslararası Kızılhaç Örgütü verilerine göre Bosna-Hersek'te 312.000 kişi hayatını kaybetmiştir. Bu kayıpların 200.000 kadarı Boşnak halkına ait olup Bosnalılar, dünyanın gözü önünde ve Avrupa'nın göbeğinde sistematik bir soykırıma tâbî tutulmuştur. Sadece Srebrenitsa'da olanlar hakkında elle tutulur delillerin varlığı söz konusu olsa da çok yakın tarihte gerçekleşen soykırımı aydınlatmaya yetmemektedir. Lahey'deki Savaş Suçları Mahkemesi'nde görülen davada Sırp Partisi lideri Radovan Karadžić, Sırp Ordusu komutanı Ratko Mladić, Vujadin Popoviç (Bosnalı Sırp komutan), Ljubisa Beara (Genelkurmay Başkanı), Drago Nikoliç (güvenlik şefi), Ljubomir Borovcanin (özel polis müdürü), Radivoje Miletiç (Genelkurmay Başkan Yardımcısı), Milan Gvero (komutan yardımcısı, Vinko Pandureviç (tugay komutanı) Bosna Savaşı sırasında Srebrenitsa'da 8.000'den fazla sivilin katledilmesinden sorumlu oldukları iddiasıyla gıyaplarında haklarında dava açılmıştır. Bosna'da meydana gelen iç savaş sırasında Sırp ordusunun yapmış olduğu katliamın arkasındaki itici güç Sırbistan Demokrat Partisi ve lideri Radovan Karadžić'tir. Parti bağımsızlık ilanı ile birlikte hükümetten de çekilerek "yasadışı bir örgüt" gibi çalışmalarını yürüterek Müslüman bölgelerinde katliamları yapmışlardır. Sırp denetimindeki Ilıca bölgesinde Bosna Oteli'nde faaliyet gösteren parti lideri Radovan Karadžić ve arkadaşlarını korumakla görevli Sırp militanların üniformalarında Sırbistan bayrağı ve Çetniklerin kullandığı madenî bir para büyüklüğündeki siyah renkli bir arma bulunmaktaydı. Bütün bu katliamları gerçekleştirmek için gereken ekonomik ve askerî güç, temelde Federal Yugoslavya Ordusu'nda bulunuyordu. Ancak bu gücü yönetebilecek yetki ise Sırbistan'daydı. Dolayısıyla katliamları gerçekleştiren Sırp milislerin Sırbistan ile bağlantılı olmamalarına imkân yoktu. Sırp militanları ve Sırbistan Federal Ordusu arasındaki bu işbirliği kanıtlanamamıştır. Unutulmaması gereken en önemli hususlardan birisi de SDS'nin bu faaliyetlerine birçok Sırp ordu ve hükûmet yetkilisi muhalefet etmiş, o zor koşullara rağmen görevlerini bırakmışlardır. O dönemde yapılan bâzı Türk gazetecilerinin bölgedekilerle yaptıkları röportajlarda Bosna'da yaşayan 1,3 milyon Sırp nüfusun sadece yüzde 10'u, yani 130.000 kişinin Sırbistan ile birleşmek istediklerini düşündükleri rapor edilmiştir. Bosna Savaşı'nı sona erdiren Dayton Anlaşması, Paris’te 14 Aralık 1995'te imzalandı. 300.000 kişinin ölümüne ve yüz binlerce sivilin yurtlarından göçmesine neden olan dört yıllık savaşı durduran bu anlaşma, dönemin ABD Balkan Özel Temsilcisi Richard Holbrook’un başkanlığında ABD’nin Ohio eyaletine bağlı Dayton adlı kasabadaki bir hava üssünde haftalar süren müzakerelerden sonra karara bağlanmıştır. Bosna-Hersek Cumhuriyeti’nin ilk cumhurbaşkanı Aliya İzzetbegoviç’in ifadesiyle ‘âdil olmasa da olabileceğin en iyisi’ olan bu anlaşma, türünün tek örneğidir. Anlaşmanın bir bölümü, Bosna-Hersek Devleti’nin anayasal yapısını ortaya koyarken Bosna-Hersek adı verilen yeni bir devlet altında son derece karmaşık ve çok katmanlı bürokratik bir yapı öngörülmüştü. Anlaşma neticesinde Bosna-Hersek Federasyonu ve Sırp Cumhuriyeti adında iki entite kurulmuş, etnik temellere dayalı entiteler üzerinde ise zayıf otoriteye sahip merkezî bir hükûmet modeli ve etnisiteleri yansıtan ortak kurumlar oluşturulmuştur. Birbirleriyle savaşmış üç etnik toplumun yeniden bir arada yaşamasını ve Bosna-Hersek’in tüm kurumlarıyla işlemesini amaçlayan Dayton Barış Anlaşması’nın sivil yönlerinin uygulanmasına ilişkin sorumluluk ise Yüksek Temsilcilik'e verilmiştir. Eski Yugoslavya'da işlenen savaş suçları için Boşnaklar, ilk kez BM'nin en üst mahkemesi sayılan Lahey Uluslararası Adalet Divanı'na Srebrenitsa Katliamı’ndan çok daha önce 1993 yılında müracaat ettiler. Mahkemenin başvuru karşısındaki tek tavrı, soykırımın önlenmesi için taraflara yapılan çağrıyı açıklamak olmuştur. Boşnakların ikinci başvurusu ise 2003 tarihinde yapıldı. Başvuruyu değerlendiren Lahey yargıçları bir senelik bir sürecin ardından 26 Şubat 2007'de beklenen kararı açıkladı. Mahkemenin aldığı kararlar özetle şu şekildedir: Bu kararlarla Sırbistan'ın soykırım konusunda bir yükümlülüğü bulunmadığına karar verilmiş ve Bosnalıların bekledikleri tazminata açılan yol kapanmıştır. Lahey Uluslararası Adalet Divanı'nın Sırbistan'ı suçlu bulmamış olmasına rağmen Eski Yugoslavya Savaş Suçları Mahkemesi Bosna'da işlenen suçların soykırım olduğunu kabul etmiştir. Bu mahkemede sorumlu olduğu düşünülen kişilerin yargılanmaları devam etmektedir. Lahey’deki bu mahkeme iki Bosnalı Sırp subayı soykırımdan suçlu bulmuş, General Radislav Krstiç ise 35 yıl hapis cezasına çarptırılmıştır. Albay Vidoje Blagojeviç, kendisi hakkında verilmiş olan 18 yıl hapis cezasını temyiz etmemiştir. Eski Sırp Lideri Miloseviç ise yargılanırken ölmüştür. Diğer iki Bosnalı Sırp yetkili, Radovan Karadžić ve General Ratko Mladiç ise Sırbistan'a yapılan tüm bu kişileri korumamaları yönündeki çağrılara rağmen yıllarca tutuklanamadılar. Fakat 21 Temmuz 2008 gecesi düzenlenen bir operasyonla Karadzic yakalanarak 30 Temmuz 2008'den beri Lahey'de tutuklu bulunmaktadır.. General Ratko Mladić ise 26 Mayıs 2011 günü Sırp istihbaratı tarafından Sırbistan'da yakalanıp 31 Mayıs 2011 tarihinde Lahey Savaş Suçları Mahkemesi'ne gönderildi. Bosna-Hersek Cumhuriyeti'nin bağımsızlığını ilan etmesi ve devlet içindeki Sırpların ayrılıkçı bir hareket başlatarak bu hareketi Sırbistan destekli bir iç savaşa döndürmesi ile katliamlar, siyasî amaçlı olarak yapılmıştır. Bu katliamlar sonucunda Bosna-Hersek Devleti Sırplar ve Bosnalı Müslümanlar arasında paylaştırılmıştır. Açılan mahkemelerde katliamcıların soykırım suçu işlediklerine kadar verilmiş olmasına rağmen suçlar bireyselleştirilerek katliamın esas planlayıcısı olduğu iddia edilen Sırbistan Cumhuriyeti'nin sorumluluğunun olmadığına hükmedilmiş, böylece öldürülen binlerce Bosnalı Müslüman âilelerin tazminat almaları imkânsızlaşmıştır. Avrupa güçleri, kendilerine çok yakın konumda bulunan çatışma bölgelerine müdahale edememiş, gerekli koordinasyon ve harekat planlaması hem NATO, hem Avrupa Birliği ülkelerince yapılamamıştır. Bu durum, özellikle Avrupa Birliği ülkelerinin askerî yönden hâlâ ABD'ye bağımlı olduğu yönündeki iddiaları güçlendirmiştir. Özellikle Fransa liderliğindeki bâzı ülkeler, Avrupa'nın kendi ordusunu kurmasının bu gibi sorunlara daha etkin ve gerçekçi müdahaleye imkân sağlayacağı yönünde görüşler üretmeye başlamışlardır. Katliamları gerçekleştiren Sırp milislerin nereden yardım aldıkları konusunda çeşitli iddialar bulunmaktadır. Ancak Bosna Savaşı sırasında meydana gelen bâzı olaylar şüpheye yer bırakmaksızın Sırp katliamcıların işlerini kolaylaştırmıştır. Bunların bâzıları: Kromozom 19 (insan) Kromozom 19, toplamda 22 çift olan otozomal insan kromozomlarından ondokuzuncusudur. İnsanlarda normalde bir çift halinde bulunur. 63 milyon baz çiftine ve toplam hücre DNA'sının %2 ya da %2,5'ine sahiptir. Kromozom 19, muhtemelen 1,300 ile 1,700 arasında gen içermektedir. Kromozom 19 üzerinde bulunan genlerden bazıları: Kromozom 19 üzerinde bulunan genlerle ilgili olan hastalıkların bazıları: Kromozom 20 (insan) Kromozom 20, toplamda 22 çift olan otozomal insan kromozomlarından yirmincisidir. İnsanlarda normalde bir çift halinde bulunur. 63 milyon baz çiftine ve toplam hücre DNA'sının %2 ya da %2,5'ine sahiptir. Kromozom 20, muhtemelen 600 ile 800 arasında gen içermektedir. Kromozom 20 üzerinde bulunan genlerden bazıları: Kromozom 20 üzerinde bulunan genlerle ilgili olan hastalıkların bazıları: James Matthew Barrie James Matthew Barrie (d. 9 Mayıs 1860 - ö. 19 Haziran 1937) İskoç romancı ve tiyatrocu yazardır. Daha 6 yaşındayken, ölen ağabeyinden sonra annesinin bunalımdan çıkamayıp onu 13 yaşında ölen ağabeyinin yerine koyması ağabeyinden sonra bir ömür 13 yaşında kalmasına sebep olmuştur. Barrie pskojenik cücelik denen hastalık nedenıyle erişkin boyu 140 cm civarlarındaydı. Edinburgh Üniversitesi'nden 1882 yılında mezun oldu. Londra'da gazetecilik yaptı. Ölmek Daha İyi (1887) adlı ilk eseri Londra hayatını anlatan bir taşlamadır. Eski Işık İdilleri (1888) ve Thrums'ta Bir Pencere (1889) adlı eserleriyle büyük bir başarı kazandı. Bu eserler, ince bir mizah duygusu ve içli bir gerçekçilikle İskoç köylülerinin hayat ve törelerini dile getirmektedir. Barrie'nin gerçek anlamda ilk romanı olan Küçük Rahip (1891) olayları işleme, okuyucunun ilgisini uyanık tutma bakımından pek başarılı sayılmaz. Öbür romanları: Annesinin hayat ve