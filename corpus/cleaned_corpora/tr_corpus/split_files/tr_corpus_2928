başıma su döküyor, siyah düşüncelerim yıkanıyordu sanki. Hamamın buğulu duvarında gölgemi gördüm. Öyle ince, çelimsizdim ki, on yıl önceki halim, çocukluğumdaki gibi. Çok iyi hatırlarım, hamamın terlemiş duvarında gölgem, o zaman da böyle görünürdü. Gövdeme dikkat ettim, kalçam, baldırlarım ve cinsel organım, ümitsiz bir şehvet görünümündeydiler. Gölgeleri on yıl önceki gibiydiler, ben çocukkenki gibi. Hayatımın serseri bir gölge gibi, hamam duvarındaki titrek gölgeler gibi anlamsız, maksatsız geçip gittiğini hissettim. Ama diğerleri iri yarı, sağlam, kalın enseliydiler. Şüphesiz, gölgeleri de hamamın terli duvarına daha belirgin, daha büyük vuruyor benimki pek de çabuk silinirken, onların gölgelerinin izleri uzun süre kalıyor, görülüyordu. Soyunma yerinde tekrar giyinirken davranışlarımda, yüzümde, düşüncelerimde yeni bir değişme oldu. Sanki yeni bir çevreye, yeni bir dünyaya girmiş, sanki nefret ettiğim bu dünyaya ikinci kez doğmuştum. Ne olursa olsun, yeniden kavuşmuştum hayata. Çünkü kurna başında bir tuz gibi erimemiş olmam, bir mucizeydi benim için. ........................................... Hayatım bana çok gayrıtabiî, çok silik ve inanılmaz görünüyor, şu anda kullandığım kalemdanı süsleyen resim gibi. Belki de kalemdanın üzerine mecnun, kuruntulu bir ressam yaptı o resmi. Dikkatle baktıkça tanır gibi oluyorum, belki beni yazmaya da o resim zorluyor. Bir servi çizilmiş, dibinde Hind fakirlerine benzeyen, kambur bir ihtiyar oturuyor, bağdaş kurmuş, bir abaya sarılmış, başında bir sarık ve sol işaret parmağını ağzına götürmüş, bir şaşkınlığı anlatır gibi. ihtiyarın karşısında uzun, siyah entarili bir genç kız raksediyor yadırganan hareketlerle. Kız, bir bayader belki, ihtiyarın karşısında raksediyor. Elinde bir gündüzsefası. İhtiyarla kızın arasında bir dere var. ............................................ Afyon mangalımın basındaydım bütün karanlık düşüncelerim, göksel ince bir dumanın içinde erimiş, yok olmuşlardı. Böyle zamanlarda düşünen, rüya gören gövdem oluyor gövdem ağırlığından, hava basıncından kurtulmuşçasına, renkler hayaller dolu bir dünyada uçuyordu. Afyon, kendi uyuşuk bitkisel ruhunu gövdeme üflüyordu ve ben bitkisel bir âlemde dolanıyordum. — Bitki olmuştum, fakat sırtımda aba, mangalımın başında hayallere dalarken nedendir bilmem, ihtiyar hurdacıyı hatırladım. Yaygısı önünde o da böyle bağdaş kuruyor, kamburu çıkmış, böyle benim gibi oturuyordu. Bu düşünce ürküttü beni, yerimden kalktım, üzerimden abayı attım, aynanın önüne gittim, yanaklarım alev alevdi, kasap dükkânında asılı etlerin renginde. Ama karma karışık sakalıma rağmen, yüzümde ruhani ve büyüleyici bir ifade vardı. Hasta gözlerim yorgun, kederli ve çocuksuydular. Yeryüzüne ve insana ilişkin bütün ağırlıklar, içimde erimişlerdi sanki. Yüzüm hoşuma gidiyordu, bakarken bir şehvet keyfi hissediyordum, ayna karşısında konuştum kendimle Derdin öyle derin ki, gözlerinin ta derinlerinde. Ağlayınca gözyaşın gözlerinin derinlerinden geliyor, yoksa akmazdı gözyaşların... Sonra tekrar konuştum Ahmaksın sen, daha neden gecikiyorsun. Ne bekliyorsun, daha ne umuyorsun. Bitişik odada bir şişe şarabın yok mu. İç bir yudum, öl git... Ahmak... Ahmaksın sen... Ben havaya konuşuyorum. Kesik kopuk, tutarsız düşüncelerdi aklımdan geçenler. Sesimi boğazımda işitiyor, ama sözcüklerin anlamlarını çıkaramıyordum. Başımın içinde bu sesler başka seslere karışıyordu. Ateşim olduğu zamanlardaki gibi, parmaklarım uzamıştı âdeta. Gözkapaklarım ağırlaşmış, dudaklarım şişmişti. Başımı çevirince dadımı gördüm kapı aralığında duruyordu. Bir gülmedir aldı beni Yüzü kıpırtısızdı, sönük gözlerini dikmiş, bana bakıyordu. Ne şaşkınlık, ne öfke, ne keder, öylece bakıyordu. Ahmakça davranışlar güldürür adamı ama benim gülüşümün daha derin bir anlamı vardı. Bu büyük ahmaklık dünyanın o kavranılmaz, o kolay anlaşılmaz bütün diğer şeyleriyle bağlantı kurmuştu. Gecelerin karanlıklarında kayıp bir şeydi, ölümün insanüstü bir davranışıydı bu. Dadım mangalı aldı, ağır adımlarla odadan çıktı. Alnımdaki terleri sildim, avuçlarım beyaz lekelerle benek benek olmuştu. Duvara yaslandım, başımı direğe dayadım, biraz kendime geldim âdeta. Sonra, bilmiyorum nerden duymuştum bu teraneyi, mırıldanmaya başladım Gel gidelim içelim, Rey şarabından içelim. Şimdi içmezsek onu, Ya ne zaman içelim. Bunalım, her seferinde belli ediyordu gelmekte olduğunu, ve bende apayrı bir ıstırap yaratıyordu. Gönlümde düğümlenen bir şeydi bu ıstırap, bu kederli hal kasırgadan az önceki havayı andırıyordu. O zaman gerçek dünya benden uzaklaşıyordu, pırıl pırıl bir dünyada yaşamaya başlıyordum, yeryüzü dünyasından ölçülemez uzaklıkta, başka bir âlemdi bu. O zaman kendimden korkuyor, herkesten korkuyordum Belki de hastalığa bağlı bir şeydi bu. Zihnim zayıflıyordu bu yüzden. İhtiyar hurdacı ile kasabı pencereden görsem korkuyordum. Hareketlerinde, yüzlerinde neydi korkunç olan, bilmiyorum. Dadım bana kötü bir şey anlattı. Pîre, peygambere and içerek anlattı İhtiyar hurdacıyı gece vakti karımın odasına girerken görmüş ve duymuş kapının ardından o kahpe Şalını çıkar boynundan. diyormuş adama. Olur şey değil. İki ya da üç gün önce haykırmıştım, karım gelmişti, odama girmişti, kendi gözlerimle görmüştüm İhtiyarın kirli, sarı, çürük çarık dişlerinin, aralarından Arapça âyetler dökülen dişlerinin izleri vardı karımın dudaklarında. Ya bu adam ne zaman, niçin peyda oldu bizim evin karşısında. Evlenmemden az sonra. Acaba o muydu âşıkı, o kahpenin âşıkı. Hatırlıyorum, hemen o gün ihtiyarın sergisine gitmiş, testinin fiyatını sormuştum. Yarık dudakları aralandı, boynundaki şalın kıvrımları arasından iki çürük diş görüldü, güldü adam. Öyle kuru, çarpıcı bir gülüş ki, insanın tüyleri diken diken oluyordu. Bakmadan mı alıyorsun. dedi. Bu testi parasız, ha al git, hayrını gör. dedi, acayip bir sesle tekrarladı Parasız, hayrını gör. Elimi cebime soktum, iki dirhem34 ve dört peşiz bıraktım yaygısının üzerine. Tüyleri diken diken eden bir gülüşle tekrar güldü. Utancımdan, yer yarılsaydı da içine girseydim. Ellerimi yüzüme kapadım, uzaklaştım. Sergilediği her şey, hayatın bir kenara attığı kirli, kalıntı öteberinin küf kokusunu saçıyordu etrafa. Hayatın bu süprüntülerini herkesin burnuna burnuna uzatması, kendisinin de bir döküntü olduğunu göstermek için miydi yoksa. Kendisi de çökmüş, kocamıştı, devriliyordu işte. Sergilediği şeyler ölü, pis şeylerdi, kullanılır tarafları kalmamıştı. Fakat hayata dayatıyorlardı ve çok anlamlıydı şekilleri. Bu ölü şeyler, benim üzerimde, yaşayan bir insanın bıraktığından daha derin bir etki bırakıyorlardı. Ama dadım, haberini getirmişti bana, herkese söylemişti. Pis bir dilenciyle. demişti. Söylemişti dadım o heriften yatağına bit geçmiş ve hamama gitmek zorunda kalmış karım. Hamamın terli duvarında karımın gölgesi nasıldı acaba. Şehvetli ve davetkârdı mutlaka. Fakat karımın bu defaki seçimi o kadar fenama gitmedi benim. Çünkü ihtiyar hurdacı, bayağı ve ahmak kadınları tavlayan o damızlıklar gibi değildi, sırnaşık ve yavan değildi. İhtiyarın yüzündeki o tortular, o mutsuzluk kabukları ve çevresine yaydığı o yoksulluk havası, ona, belki kendisinin bilmediği bir yarı tanrı görünüşü veriyordu ve çürük çarık öteberisi önünde, bir yaradılış simgesi gibiydi bu adam. Evet, aralarından Arapça âyetler dökülen o iki sarı, çürük dişin izlerini ben karımın yüzünde görmüştüm. O kadın ki, beni yanına yaklaştırmamış, beni tahkir etmişti bana bir kerecik olsun dudaklarını öptürmediği halde, ben onu sevmiştim. Güneş batıyor, hüzünlü bir nakkare sesi duyuluyordu.35 İnsanda atalardan kalma hurafeleri ve karanlık korkusunu uyandıran bir aciz ve yalvarış sesiydi bu. Yaklaştığını sezdiğim, beklediğim bunalım, sonunda patlak verdi. Tepeden tırnağa, yakıcı bir sıcaklık sardı beni, boğulacak gibiydim, yatağa attım kendimi, gözlerimi yumdum. Ateşimin çokluğundan sanki her şey büyüyor, çevresini genişletiyordu. Tavan alçalacağına daha da yükselmişti. Gövdeme dar geliyordu giysilerim. Sebepsiz, kalktım, karyolanın kenarına oturdum, mırıldandım kendi kendime Bundan fazlası mümkün değil... Dayanılır gibi değil... Birden sustum, sonra yüksek, alaycı bir sesle konuştum Bundan fazlası... Sonra ekledim Ben ahmakım. Söylediğim sözcüklerin anlamlarına bakmıyor, sadece sesimin havadaki titreşimlerinden hoşlanıyordum. Yalnızlığı yok etmek için gölgemle konuşuyordum belki de. O anda inanılmaz bir şey gördüm Kapı açıldı ve o kahpe içeri girdi. Demek ara sıra beni düşündüğü oluyordu, teşekküre değerdi bu. Demek yaşadığımı, acı çektiğimi, ağır yavaş ölmekte olduğumu o bile hatırlıyordu. Teşekküre değerdi bu. Fakat bilmek isterdim, kendisi için öldüğümü biliyor muydu. Bilse mutlu rahat ölürdüm, dünyanın en mutlu insanı ben olurdum. O kahpe odama girince kötü düşüncelerim yok olmuşlardı. Bilmiyorum vücudundan nasıl bir ışın, davranışlarından nasıl bir hava yayılıyordu ki, yatıştırmıştı beni. Bu sefer iyi görünüyordu, toplanmış, güçlenmişti. Tus kumaşı bir pelerin vardı üzerinde. Kaşlarını inceltmiş, yanağına bir ben kondurmuş, rastık ve sürme çekmiş, allık sürmüştü. Hâsılı, donanmış etmiş, odama öyle gelmişti. Hayatından pek memnundu anlaşılan ve farkında olmadan sol işaret parmağını ağzına götürüyordu hep. Bu latif kadın, Suren ırmağı kıyısında körebe oynadığımız, entarisi kırmalı ve siyah, kendisi ince, zarif o kız mıydı. Halleri çocuksu, özgür ve eteğinin altında bacakları göründükçe heyecanlandığım o kız mıydı. Şimdiye kadar farkına varmamıştım, şimdi gözlerimin önünden bir perde kalkmıştı sanki. Bilmiyorum niçin, kasap dükkanındaki koyunlar geldi aklıma büyük bir parça etten farksızdı o ve eski çekiciliklerinin hepsini yitirmişti. Boyanmış, süslenmiş, dolgun bir kadın olmuştu yaşamayı düşünen, katıksız bir kadın. Karım. Korkuyla görüyordum karım büyümüş, akıllanmış, bense çocuk kalmıştım. Hattâ yüzüne, gözlerine bakmaktan utanıyordum. O, ben hariç, kendini herkese veriyordu, fakat ben, onun çocukluğunu belli belirsiz tekrar yaşayarak, kendimi teselli ediyordum. Saf masum bir yüzü, geçici, süreksiz halleri vardı çocukken, ve yüzünde ihtiyar hurdacının diş izleri yoktu henüz. — Hayır, aynı kimse değildi bu. Alaycı bir sesle sordu Nasılsın. — Cevap verdim Sen serbest değil misin, dilediğini yapmıyor musun. İyiyim, fenayım, sana ne bundan. Kapıyı vurdu, gitti, arkasına dönüp bakmadı bile. Bu dünyanın insanlarıyla, dirilerle nasıl konuşulduğunu unutmuştum her halde. Duygusuz olduğunu sandığım bu kadın, benim bu davranışıma kırılmıştı. Kaç kere kalkayım, elini ayağını öpeyim, ağlayayım, bağışlanmamı yalvarayım diye düşündüm. Evet, ağlamak, çünkü ağlarsam rahatlayacağıma inanıyordum. Kaç dakika, kaç saat, hattâ kaç yüz yıl geçti bilmiyorum. Çılgına dönmüştüm ve çektiğim acıdan keyif duyuyordum. İnsanüstü bir keyifti bu, ancak bende olabilirdi ve eğer varsalar tanrılar bile duyamazlardı böylesine bir keyfi. Üstünlüğümü o aşağılık insanlara, doğaya, tanrılara karşı, insan şehvetinin doğurduğu tanrılara karşı üstünlüğümü anlamıştım. Bir tanrı olmuştum, tanrıdan da büyüktüm, çünkü içimde sonsuz, ebedî bir ırmağın aktığını hissediyordum. ... Fakat o döndü geldi. Düşündüğüm kadar taş kalpli değildi. Kalktım, eteğini öptüm, gözyaşları ve öksürükler içinde ayaklarına kapandım, bacaklarına yüz sürdüm, birkaç kere asıl adıyla hitabettim ona. Bambaşka bir ahengi, bir yankısı var gibiydi asıl adının. Ama kalbimden, can evimden Kahpe... kahpe. diyordum. Bir salatalık gibi serinletici, hoş, buruk bir tat veren bacaklarını öptüm. Ağladım, pek çok ağladım, bilmiyorum ne kadar zaman geçti, kendime gelince, baktım, o gitmişti. İnsanoğlunun bütün acılarını, sevinçlerini ve aşklarını kendimde hissetmem için, bana belki de bir an yetmişti. Üzerinde afyon içtiğim minderde nasıl oturuyordumsa, şimdi de, yaygısı kenarına çökmüş ihtiyar hurdacı gibi, önümde is yapan lamba, oturup kalmıştım öyle. Kımıldamıyor, şaşkın sersem, lambanın salıverdiği dumanlara bakıyordum. Ellerimi yüzümü, siyah bir kar gibi is kaplamıştı. Bana bir kâse arpa aşıyla piliçli pilav getiren dadım, içeri girip de beni o halde görünce öyle korktu ki, bağırdı, geri çekildi, elindeki siniyi düşürdü. Hiç değilse onu korkutmuş olduğuma sevindim. Sonra ayağa kalktım, fitilin ucunu kestim makasla ve aynanın önüne gittim. İsi yüzüme gözüme bulaştırmıştım, ne korkunç görünüm. Gözlerimin alt kapaklarını aşağı çektim, bıraktım, gerdim uzattım ağzımı, avurtlarımı şişirdim, sakalımı yukarı kaldırdım, ikiye ayırdım, büktüm kıvırdım uçlarını yüzümü gözümü çarpıttım. Ne kadar gülünç ve korkunçtu yüz çizgilerim. Sanki içimde gizli ve tekin olmayan bütün hayalleri gülünç korkunç inanılmaz bütün çehreleri böylece apaçık görüyordum. Tanıyor, biliyor, hissediyordum da, gene de gülünç geliyordu bana bu haller, bu çarpıtılmış yüzler evet hepsi de bendeydiler, benim malımdılar. Korkunç, cinayetli ve güldürücü maskeler, parmak ucuyla bir dokunma yetiyor, hemen yer değiştiriyorlardı. Kur'an okuyan ihtiyarın, kasabın, karımın maskelerini kendi yüzümde görüyordum. Sanki benim maskemin birer yansımasıydılar. Hepsi içimdeydi ya, hiçbiri benim değildi gerçekte. Benim mayam ve yüz ifadem, esrarlı bir içgüdüden, ataların günaha girmelerinden, sevişmeleri ve ümitsizliklerinden oluşmamış mıydı. Ben ki bu kalıtım yükünün gözeticisiydim, delice ve gülünç bir his yüzünden, yüzümdeki bu ifadeleri ister istemez sürdürmüyor muydum. Yüzüm belki ancak ölümle bu ayartılışlardan kurtulur, acaba o zaman kendi doğal haline kavuşur muydu. Ama acaba o son durumda da, maskaraca bir iradenin yüzüme kazıdığı haller, geride daha sert, daha derin izlerini bırakmazlar mıydı. Ne olursa olsun, elimden neler gelebileceğini kavramaya başlamıştım, yeteneklerimi anlamıştım. Birden yüksek sesle güldüm. Fakat çok katı, korkunç bir gülüştü bu, tüylerim diken diken oldu. Sesimi tanıyamadım, benim dışımda bir sesti sanki, bazan kulaklarımda çınlamış, yabancı bir gülüş. Peşinden öksürmeye başladım, kanlı bir balgam, ciğerimden bir parça, aynaya fırladı parmağımın ucuyla yaydım, sıvaştırdım aynanın yüzüne. Arkama dönünce dadımı gördüm ay gibi solgundu yüzü, saçları dağınık, gözleri fersiz, ürkmüş. Daha önce de getirmişti, bir kâse arpa aşı vardı elinde, dehşet içinde bana bakıyordu. Ellerimi yüzüme kapadım, yandaki küçük odanın perdesi arkasına kaçtım, saklandım. Uyumak istiyordum, başım bir ateş çemberiyle sarılmıştı. Lambaya koyduğum sandal ağacı yağının şehvet uyandıran, keskin kokusu başıma vurmuştu. Kanının baldırları gibi kokuyordu, damağımda buruk, hoş bir salatalık tadı vardı. Elimi tenimde gezdiriyor, bütün organlarımı kalçamı, baldırlarımı, kollarımı, hayalimde karımınkilerle karşılaştırıyordum. Onun kaba etlerinin, kıçının yuvarlaklığı, teninin sıcaklığı, gözümün önünde iki kat canlanıyordu. Canlanmadan da kuvvetliydi bu, çünkü bir ihtiyaç biçimine girmişti. Teni yanımda olsun istiyordum. Bu şehvetli kuruntudan kurtulmak için bir hareket, bir karar yeterdi. Fakat başımı saran ateş çemberi öyle daraldı, öyle yakıcı oldu ki, ansızın, korkunç karaltıların çalkandığı, bulanık bir denize gömüldüm. Hava henüz karanlıktı, sokaktan geçen bir güruh sarhoş polisin gürültüsüne uyandım. Kaba küfürler savuruyor, hep bir ağızdan söylüyorlardı Gel gidelim içelim, Rey şarabından içelim. Şimdi içmezsek onu, Ya ne zaman içelim. Hatırladım, hayır, âni bir ilhamdı bu bitişik odada bir şişe şarabım vardı, içine kobra zehiri katılmış ve bir yudumu hayatın bütün kâbuslarını yok edecek bir şarap... Ama o kahpe... Bu sözcük ona karşı arzumu daha da çoğalttı, onu daha diri, daha hararetli, getirdi gözlerimin önüne. Bundan iyi ne tasarlayabilirdim O şaraptan bir kadeh ona verir, bir kadeh de ben içerdim, aynı kıvranmalarla beraber ölürdük. Nedir aşk. O aşağılık kimseler için bir edepsizlik, geçici âdi bir zevk, bir eğlence. O aşağılık adamların aşkları açık saçık şarkılarda, edepsizliklerde, sarhoş ayık tekrarladıkları pis iğrenç sözlerinde görülür, Eşeğimin toynağını soktum çamura örneğindeki gibi. Fakat benim ona aşkım bambaşka bir şeydi. Evte, ben onu ta ne zamandır tanıyordum Bir tuhaf çekik gözleri, yarı aralık dar ağzı, perdeli sakin sesi, bunlar bende uzak, dertli anılar uyandırıyordu ve ben onlarda mahrum kaldığım, bağlı olduğum, elimden aldıkları bir şeyi arıyordum. Beni ebediyen mi mahrum etmişlerdi ondan. Bu düşünce, daha korkunç bir duygu yaratıyordu bende. Öyle bir lezzetti ki bu, ümitsiz aşkımın tesellisini onda buluyordum ve bir saplantı oldu giderek. Bilmiyorum niçin, hep karşımızdaki kasap geliyordu aklıma Kollarını sıvayıp Bismillah. diyor ve koyunları parça parça kesiyordu. Hali ve davranışları gözümün önündeydi hep. Sonunda kararımı verdim, korkunç bir karar. Yataktan kalktım, kollarımı sıvadım, yastığımın altına sakladığım kemik saplı bıçağımı aldım, sırtımı kamburlaştırdım, sarı bir abaya sarındım, başımı ve yüzümü bir şalla kapadım. O anda kasapla hurdacının ruh hallerinden oluşan, karışık bir duygu belirdi bende. Sonra ayaklarımın ucuna basa basa, karımın odasına doğru yürüdüm. Karanlıktı odası, kapıyı yavaşça açtım. Rüya görüyordu herhalde, yüksek sesle sayıkladı Şalını çıkar. — Yatağına yaklaştım, sıcak yumuşak soluklarını yüzümde hissettim. İnsanı dirilten, tatlı bir alevdi bu. O havayı birkaç dakika teneffüs etseydim tekrar canlanırdım. Ah, ne kadar zamandır inanıyordum buna herkeste bu bendeki gibi ateşli soluklar olması gerekirdi. Odada bir başkası, âşıklarından biri olmasın diye sağa sola bakındım, hayır, kimse yoktu, yalnızdı. Hakkında söylenenlerin sırf yalan ve iftira olduğunu anladım. Kim bilir, belki de bakireydi henüz. Ona yakıştırdığım hayallerden, suçlamalardan ötürü kendimden utandım. Fakat bir dakika bile sürmedi bu Kapının arkasından bir aksırık sesi geldi, sonra boğuk alaycı bir gülüş, insanın tüylerini diken diken eden bir kahkaha duydum, damarlarım çekildi, ürperdim. O aksırmayı, o kahkahayı duymasaydım, onlar alıkoymasaydı beni,36 karar vermiştim, gövdesini parça parça edecek, satsın diye müşterilere, karşıdaki kasaba götürecektim. Budundan bir parçayı da adak olarak, Kur'an okuyan ihtiyara verecek, ertesi gün de gidip soracaktım ona Dün yediğin et ne etiydi, biliyor musun. Eğer o gülmeseydi, o kahpenin gözlerini görmemek için bu işi gece vakti yapmam gerekiyordu. Beni azarlayan gözlerinden utanıyordum çünkü. — Sonra, karyolasının kenarından sarkan ve ayağıma takılan bir çamaşırı aldım yerden, ve kaçtım odadan korku içinde. Bıçağımı dama attım bana bu canice fikirleri bu bıçak vermişti, kasap bıçağına benzeyen bu bıçağı uzaklaştırdım kendimden. Odama dönünce lamba ışığında gördüm gömleğini getirmiştim. Çıplak etine giydiği pis bir gömlekti bu. Yumuşak ibrişim bir Hind gömleği, ki teninin kokusunu emmişti, yasemin kokuyordu ve teninin sıcaklığından, diriliğinden bir şeyler kalmıştı üstünde. O kokuyu içime çektim, bacaklarımın arasına koydum gömleği, uyudum. Hiçbir gece böyle rahat uyumamıştım. Sabah erkenden karımın bağırmalarına uyandım, gömleğinin kaybolduğundan yakınıyor ve tekrarlıyordu Yepyeni, tertemiz gömlek. Oysa yenleri parçalanmıştı gömleğin. İş sarpa bile sarsa, geri vermeyecektim. Karımın eskimiş gömleğinin bende kalması, hakkım değil miydi. Dadım bana eşek sütü, bal ve ekmek getirdi. Siniye, kahvaltının yanına bir de kemik saplı bir bıçak koymuştu. Bıçağı hurdacının sergisinde görmüş, satın almış, öyle dedi. Kaşlarını kaldırarak ekledi Böyle şeyler lâzım olur her zaman. Aldım, baktım, benim bıçağımdı bu. Sonra, kırgın küskün, dert yandı dadım Bu sabah benim kız (o kahpe yani) payladı beni gece ben onun gömleğini çalmışım sözde. Hani kötülemek gibi olmasın ya, karın dün bir çocuk düşürdü... Biliyoruz ki bu çocuk... Kendisi söyledi, sözde hamamda gebe kalmış. Dün akşam sırtını ovuyordum, gördüm, kollarında çürükler vardı, kendisi gösterdi Karanlıkta bodruma indim de iyi saatte olsunlar yaptılar. dedi. — Dadım devam etti Sen bilmiyor muydun karının hanidir gebe olduğunu. — Gülerek cevap verdim Çocuk da, besbelli hani şu Kur'an okuyan ihtiyar var ya, ona benziyordu. Şüphesiz, ona benziyordu. — Dadım, şaşırmış afallamış, odadan çıktı, benden böyle bir karşılık beklemiyor gibiydi. Birden ayağa kalktım, ellerim titreyerek kemik saplı bıçağı aldım, bitişik odada eski bir kutuya koydum, kutunun kapağını kapadım. Hayır, çocuk bana asla benzeyemezdi, ihtiyar hurdacıya benzemişti bu çocuk. Öğleden sonra odamın kapısı açıldı, küçük kardeşi, o kahpenin küçük kardeşi, tırnağını kemirerek içeri girdi. Onları görenler, ablakardeş olduklarını hemen anlarlardı, öylesine benzerlik. Küçük dar bir ağız, dolgun nemli şehvetli dudaklar, inik göz kapakları, çekik gözler, şaşkın bakışlar, çıkık yanaklar, hurma rengi dağınık saçlar, buğday rengi bir yüz. Oğlan, tıpkı o kahpeye benziyor, hattâ ablasındaki o şeytan ruhundan da bir şeyler taşıyordu. Hayat savaşında sertleşmiş duygusuz, ruhsuz bir Türkmen yüzü bir yüz ki yaşamasını sürdürmek için her şeyi doğal karşılar, hoşgörür. Sanki doğa, her şeyi çok önceden görmüştür belli ki ataları uzun zaman güneşlerde, yağmurlarda doğa ile savaşmışlar, güçlenmişlerdi ve yalnız yüzlerini, görünüşlerini değil, yılmazlık, şehvet, hırs ve açlıklarını da verdiler, bıraktılar bunlara. Ben bu çocuğun ağzının tadını biliyordum, bir salatalık gibi buruk ve hoştu tadı. Şaşkın Türkmen gözleriyle yüzüme baktı çocuk Şahcan diyor ki, hekim söylemiş, sen ölecekmişsin, senden kurtulacakmışız. Ölmek nasıl olur. dedi. Cevap verdim Sen ona söyle, ben çoktan öldüm. Şahcan dedi ki Çocuğum düşmeseydi bütün ev bizim olurdu,37 dedi. Kendimi tutamadım, bir kahkaha attım, kuru korkunç, insanın tüylerini diken diken eden bir kahkahaydı bu. Öyle ki, sesimi tanıyamadım, çocuk korktu, kaçtı. Kasabın keyfini şimdi anlamıştım Kemik saplı bıçağını koyunların butlarında temizlerken içlerinde çamur gibi koyu, pıhtı, ölü kanlar toplanmış pörsük etleri kesip kesip alırken ve koyunların boğazlarından damla damla kızıl kanlar yere akarken duyduğu keyfin ne olduğunu anlamıştım. Dükkânın önündeki sarı köpek yere düşmüş ve donuk gözlerle dik dik bakan kesik öküz kellesi ve gözleri ölüm tozuyla perdeli bütün koyun başları, onlar da görmüşlerdi, onlar da biliyorlardı bunu. Şimdi anlıyorum, ben bir yarı-tanrı olmuştum, insanların küçük, âdi bütün ihtiyaçlarının ötesindeydim. içimde ebediyetin aktığını hissediyordum. Nedir ebediyet. Benim için ebediyet, Suren ırmağı kıyısında o kahpe ile körebe oynamaktan, sonra bir an, gözlerim bağlı, başımı onun eteğine gizlemekten ibaret. Birdenbire, kendimle konuştuğumun farkına vardım, garip bir şekilde oldu bu Kendimle konuşmak istedim, ama dudaklarım öyle ağır, uyuşuktu ki, en küçük bir kıpırtıyı bile istemiyorlardı. Ama dudaklarım kımıldamadan da, yahut kendi sesimi işitmeden de, kendimle yüksek sesle konuştuğumu hissediyordum. Odam her an daha karardı, daha daraldı, bir mezar oldu âdeta. Korkunç gölgeleriyle gece, etrafımı sardı. Lamba is yapıyordu, kürkümü giymiş, abamı omuzlarıma almış, boynuma şalımı sarmıştım, iki büklüm gölgem duvara vuruyordu. Gölgem çok çok güçlüydü, belirgindi gerçek cismimden duvara vurmuş gölgem daha gerçekti vücudumdan. Sanki ihtiyar hurdacı, kasap, dadım ve o kahpe karım, benim gölgelerimdiler, ben bu gölgelerin içinde hapsedilmiştim. Bir baykuşa benziyordum, ama iniltilerim boğazımda takılıp kalıyordu ve ben pıhtılaşmış kan olarak tükürüyordum onları. Şayet baykuş da hasta olsa benim düşündüğüm şeyleri düşünür. Duvardaki gölgem tıpkı bir baykuş gölgesiydi ve iki büklüm eğilmiş, yazdıklarımı dikkatle okuyordu. Anlıyordu besbelli bir o anlayabilirdi. Göz ucuyla gölgeme baktıkça korkuyordum. Karanlık ve suskun bir gece, tıpkı hayatımın üzerine çökmüş gece gibi. Kapıdan, duvardan, perdenin arkasından bana yüz göz oynatan korkunç karaltılarla dolu gece. Bazan odam öyle daralıyordu ki, bir tabutta yatıyordum sanki. Şakaklarım yanıyordu, organlarımdan en ufak bir hareket beklenemezdi. Bir ağırlık, göğsümü eziyordu Siyah lagar beygirlerin yanlarına asıp kasaba götürdükleri koyun ölüleri gibi ağır bir ağırlık Ölüm, ağırdan yavaştan, kendi şarkısını mırıldanıyordu. Her sözcüğü tekrarlamak zorunda, kekeme biri gibiydi ölüm tıpkı şiiri bitirince gene baştan başlayan biri gibi. Ölümün şarkısı, testere inleyişlerindeki titreme gibi, tenin etlerinde rahneler açıyor, feryatlar koparıyor, ansızın susuyordu. Gözlerim henüz kapanmıştı ki, odamın arka tarafından, sokaktan bir güruh sarhoş polis geçti, kaba küfürler savuruyor, her birden söylüyorlardı Gel gidelim içelim, Rey şarabından içelim. Şimdi içmezsek onu, Ya ne zaman içelim. Sonunda düşeceğim ellerine. dedim içimden. Ansızın kendimde insanüstü bir kuvvet hissettim. Alnım serinledi, yataktan kalktım, sarı abamı omuzlarıma aldım, şalımı iki üç kere başıma doladım, sırtımı kamburlaştırdım, gidip koyduğum kutudan kemik saplı bıçağı çıkardım ve ayaklarımın ucuna basa basa kahpenin odasına gittim. Kapıyı araladım, baktım, koyu karanlıklara gömülüydü içersi. Dikkatle kulak kabarttım, sesini duydum Geldin mi. Şalını çıkar. Sesi, çocukluğundaki sesi gibiydi, tatlı bir ahenk taşıyordu. Uykuda bilinçsiz mırıltılar gibi. Ben bu sesi evvelce, derin uykularda duymuştum. Acaba rüya mı görüyordu. Kısıktı, perdeliydi sesi tıpkı Suren ırmağı kıyısında benimle körebe oynayan o kız çocuğunun sesi gibi. Bir an durdum öylece, tekrar duydum Gel, çıkar şalını. diyordu. Karanlıkta yavaşça odaya girdim, abamı ve şalımı çıkardım, soyundum, ama bilmiyorum neden, kemik saplı bıçağı elimde tutuyordum, yatağına girdim. Yatağının sıcaklığı, âdeta taze can üfledi bedenime. Sonra bir zamanlar Suren ırmağı kıyısında körebe oynadığımız o solgun yüzlü, çelimsiz ve gözleri masum Türkmen gözleri gibi, o küçük kızı hatırlayarak onun o tatlı, nemli ve ılık vücudunu kucakladım. Hayır, hayır, yırtıcı ve aç bir hayvan gibi atıldım üzerine oysa bütün kalbimle de tiksiniyordum ondan, öyle sanıyordum ki aşk ve kin aynı şeydiler. Serin, solgun vücudu, karımın vücudu, avının çevresinde kıpırdayan bir kobra yılanı gibi yayıldı, açıldı ve çemberine hapsetti beni. Göğsünün kokusu sarhoş ediciydi, kollarını boynuma dolamıştı, etinden hoş bir sıcaklık yayılıyordu, o anda hayatım sona ersin istedim. Çünkü o dakikada ona karşı bütün hıncım, bütün kinim yok olmuştu gözyaşlarımı tutmaya çalışıyordum. Ben farkına varmadan, adamotu gibi, bacakları bacaklarımda kenetlenmiş, kolları boynumda halkalanmıştı. Bu terütaze etin tatlı sıcaklığını duyuyordum ve kavrulan gövdemin her zerresi, bu sıcaklığı içiyordu. Hissediyordum ki, bir av gibi yutmaktaydı beni. Korku ve keyif, birbirine karışmıştı, ağzı bir salatalığın buruk tadını veriyordu. Bu tatlı basınç altında ter döküyor, kendimden geçiyordum. Tenim, vücudumun her zerresi, hükümleri altına almışlardı beni yüksek sesle zafer şarkılarını söylüyorlardı. Ben mahkûm ve biçare, bu uçsuz bucaksız denizde, uysal itaatli, kendimi dalgaların keyfine bırakmıştım. Bir yasemin ıtri yayan saçları, yüzüme yapışmıştı gövdelerimizin derinlerinden acının ve sevincin feryatları dışarı vuruyordu. Birdenbire şiddetle ısırdığını hissettim yırtılmıştı dudağım. Tırnağını da böyle mi ısırıyordu, yoksa benim yarık dudaklı ihtiyar olmadığımı anlamış mıydı. Kendimi kurtarmak istiyor, ama bunca çabama rağmen başaramıyordum bunu. Tenimizin etleri birbirine lehimlenmişti âdeta. Delirdiğini sanıyordum. O keşmekeş içinde, elimi uzattım nasılsa ve elimdeki bıçağın vücudunun bir yerine saplandığını hissettim. Sıcak bir sıvı, yüzüme fışkırdı. Bir çığlık kopardı o, ve beni bıraktı. Avucumda sıcak bir şey vardı, ona dokunmadım, elimi yumruk yaptım. Bıçağı attım, bıçaksız elimi vücudunda gezdirdim, katılaşmıştı. Ölmüştü o. Bir öksürük tuttu beni, fakat öksürük de değildi bu kuru, iğrenç ve insanın tüylerini diken diken eden bir kahkaha. Korkudan titreyerek, abamı omzuma aldım, odama döndüm. Lamba ışığında avucumu açtım, baktım, gözüydü avucumda tuttuğum şey. Her yerim kana bulanmıştı. Aynaya gittim, ama korkunun şiddetinden ellerimi yüzüme kapadım Benziyordum, hayır, ben o ihtiyar hurdacı olmuştum. Saçım, sakalım, bir kobra yılanıyla bir yere kapatılmış da ölmemiş, dışarı çıkan bir adamın saçı, sakalıydı bembeyaz olmuşlardı. Dudağım, ihtiyarın dudağı gibi yarıktı, kirpiklerim dökülmüştü, bir avuç beyaz kıl bitmişti göğsümde ve içime yeni bir ruh girmişti. Başka türlü düşünüyor, başka türlü hissediyordum ve bilmiyordum kendimi onun elinden —içimde uyanmış ifritin elinden— nasıl kurtaracağımı. Ellerimi yüzüme kapamış, kendimi tutamıyor, gülüyordum boyuna. Öncekinden daha şiddetli bu gülüş, vücudumu sarsıyordu. Bedenimin hangi gizli oyuklarından geldiği belirsiz derin bir gülüştü bu, hoş bir gülüş, fakat boğazımda toplanıyor, boşluktan çıkıyordu. Ben ihtiyar hurdacı olmuştum. Istırabın şiddetinden, uzun derin bir uykudan uyanmış gibi, gözlerimi oğuşturdum. Her zamanki odamdaydım, ortalık ağarıyordu, bulutlu ve sisliydi pencere camları. Uzaktan horoz sesleri duyuluyordu. Önümdeki mangalın ateşinden, geriye bir üfleyişte uçup gidecek bir avuç kül kalmıştı. Hissettim ki benim düşüncelerim de dayanıksız bir avuç kor gibidir, kül olmuştur, bir üflemeye bakar. İlk aradığım şey kabristandaki ihtiyar arabacıdan aldığım Rey testisi oldu, bulamadım. Bakındım, kapıda gölgesi iki büklüm birini gördüm. Hayır, ihtiyar ve kambur bir adamdı bu başını ve yüzünü bir şala sarmıştı ve pis bir mendile sarılı, testiye benzer bir şey vardı koltuğunda. Katı, korkunç bir gülüşle güldü adam tüyleri diken diken eder bir gülüşle güldü. Ben yerimden kalkmak isteyince de odamdan çıktı gitti. Kalktım, peşinden gidip mendile sarılı testiyi ondan almak istedim. Fakat ihtiyar, şaşılacak bir çeviklikle, çoktan uzaklaşmıştı. Koştum, sokağa bakan pencereyi açtım, ihtiyarın kambur karaltısını gördüm sokakta gülüşünün şiddetinden omuzları sarsılıyordu ve o bağlı mendili koltuğuna sıkıştırmıştı. Sendeleyerek yürüyordu, sislerin içinde gözden kayboldu. Döndüm, kendime baktım Üstüm başım yırtılmıştı, tepeden ayağa kana belenmiştim, çevremde iki mayısböceği dolanıyordu, ve küçük beyaz kurtçuklar, kıvıl kıvıldı tenimde — ve bir ölünün ağırlığı, eziyordu göğsümü... Sâdık Hidâyet'in Biyografyası38 Bozorg Alevî Kör Baykuş'un Almancasına (1961) Sâdık Hidâyet'in yakın dostlarından Bozorg Alevî bir Sonsöz yazmış. Yazarımızın hayatına ve eserine ışık tutması bakımından gerekli bu tanıtmayı da buraya aldık. Bugün Berlin'de Humboldt Üniversitesinde modern han edebiyatı ve kültürü profesörü olan Bozorg Alevî (doğ. 1904) de ayrıca roman ve hikayeleriyle tanınmış bir sanatçıdır. Hayat hikâyemde önemli bir şey yok, başımdan ilginç olaylar geçmedi. Ne yüksek bir mevki sahibiyim, ne de sağlam bir diplomam var. Okulda hiçbir zaman örnek bir öğrenci olamadım, başarısızlıklar her yerde buldu beni. Nerede çalışırsam çalışayım silik, unutulmuş bir memurdum şefleri memnun edemedim. İstifa ettim mi seviniyorlardı... Bırak gitsin, yaramaz. Çevrem böyle görüyordu beni, haklıydılar belki de. Bugünkü İran'ın en büyük yazarı, ölümünden birkaç yıl önce böyle demişti. 9 Nisan 1951'de Paris'de canına kıyarken, çok dar bir tanıdıklar çevresinde biliniyor, beğeniliyordu. Avrupa onun eserlerini güne daha dikkatle izlerken, Londra ve Moskova onun küçük hikâyelerini yayınlarken de kendi yurdunun dişli ama tapon yazarları, Hidayet'in eserlerini reddetmekte, hattâ gençliği coşturan popüler dilini alaya almaktaydılar. Bugün, ölümünden on yıl sonra, herkesçe İran'ın en önemli yazarı kabul ediliyor, hattâ bir zamanki hasımları da ölümünü sömürerek acıklı akıbeti üzerine gösteriş yasları tutuyorlar. Hidayet'in kitapları birçok basımlar yaptı, büyük bir kısmı bugüne kadar Fransızcaya, Rusçaya, İngilizceye, Almancaya, Macarca ve Çekçeye çevrildi. Fransız edebiyat eleştirmeni Andre Rousseaux, Hidâyet'i, çağımızın en önemli yazarlarından biri sayar ve Bu roman, yüzyılın edebiyat tarihinde bir aşamadır inancını dile getirir. Bu satırların yazarı, aşağı yukarı 25 yıl boyu, Hidâyet'i yakından tanıdı, onu hep dürüst kıymetli bir dost olarak takdir etti. Alçakgönüllülüğü, insan ve hayvan sevgisi, haksızlık ve gadre uğrayanların, ezilenlerin kaderlerine ilgisi, acıması, fedakârlığı, güzelliğe saflığa karşı sonsuz arzusu ve bunları boşuna araması dostları arasında her zaman söylenir, konuşulurdu. Adamdan saymadıklarına karşı dümdüz tutumu, bayağılık ve şirretlikleri maskaraya çeviren kıvılcımlı zekâsı, hiçbir ayrıntıyı atlamayan çok belirgin gözlem yeteneği karakterinin belli başlı özellikleridir. Kendimize onun en yakın dostları gözüyle bakabilen bizler sever sayar, hayranlık duyardık ona. Karakterinin, bazı okuyuculara belki önemsiz görünecek birkaç özelliğini yazıyorsam bu sırf, eserinin daha iyi anlaşılmasına bu notların da bir katkısı bulunabileceği kanısında olduğumdandır. Romanında bir kadını koyun gibi boğazlatan bir yazarın, kendi özel hayatında çok hayırsever bir insan olduğunu ve değil bir insandan, bir hayvandan bile kan akıtılmasına bakamadığını bilmek, önemli değil midir. Çocukluğunda bir kere bir bayramda kurban kesilmesini görmüştü, o günden sonra artık hiç et yiyemedi, ölümüne kadar et koymadı ağzına. Bir seferinde, farkında olmadan, kıymalı bir börekten bir parça ısırmış, midesi bulanmış, çıkarmıştı ben gördüm. Bir nükteciydi Hidâyet, çok zaman o şakacı maskesi ardındaki üzgün düşünürü görmek imkânsızdı hemen hemen. Bazı kimseleri ciddî bir söz söylemeye lâyık görmez, onlarla eğlenirdi sadece ama edepsizleşip de gönüllerini kırmak istemezdi hiç. Hattâ bütün kalbiyle nefret ettiklerini bile asla incitmemiştir. Hidâyet tam bir sanatçıydı dışıyla, giyinişi ya da davranışlarıyla değil, güzel olanı bulmak ve korumak yeteneğiyle sanatkârdı. Çok okurdu, modern dünya edebiyatı üzerine köklü bilgisi vardı. Çok zaman kendine şaheserler keşfeder ve bunlar yıllar sonra dünyaca tanınırdı. Bir yazar olarak çok, pek çok çalışkandı. Bir hayli roman, hikâye kitabı ve iki oyundan başka, İran folkloru üzerine birkaç önemli eser kaleme almıştı. Eski İran kültürüne saygısını, Orta Farsçadan bazı metinleri Yeni Farsçaya çevirmekle göstermişti. Musikiye büyük muhabbeti de Hidâyet'in karakteristik bir yanıdır. Zaman zaman üzüntülüyse ya da biraz içkiliyse -ölçüyü hiçbir vakit kaçırmazdıÇaykovski'nin 1. Kuartet'inden Andante Cantabile'yi ıslıkla çaldığını duyardık. Afyona gelince ölümüne yakın yıllarda ara sıra içmiştir, ama Kör Baykuş'u yazdığı sıralarda çok seyrek içerdi. Ömrünün son yıllarında afyon düşkünlüğü, kapıldığı ümitsizlikten ve hayatını yavaş yavaş ölüme teslim etmek niyetinden ileri geldi. Sâdık Hidâyet, 17 Şubat 1903'te Tahran'da doğmuştu. Yüz yıldır sarayda ve ülkenin edebiyat hayatında mevki ve isim yapmış, itibarlı bir ailedendi. Tahran'daki Saint-Louis Fransız kolejinde okudu. Hıristiyan misyonerlerce kurulmuş bu kolej, nüfuzlu sınıfın çocuklarına modern bir eğitim veriyordu. Hidâyet, daha ilkokuldayken, kalabalık aile çevresi için, el yazısıyla bir gazete bile çıkarmış, resimlerini de kendisi yapmıştı gazetenin. 1925'te bu kolejden ayrıldı, mühendis olmak istiyordu, Belçika'ya gitti, oradan Fransa'ya geçti. Dört yıl olmuş, hangi mesleği seçeceğine hâlâ kesin karar verememişti. Paris'te yazmaya başladı. İlk eserleri burada meydana geldi ki bunlardan Yaradılış Efsanesi , şimdi Yeni İran edebiyatının kalıcı anıtlarından biridir. İki intihar girişimi, kendini tamamen sanata adamaya karar vermenin, onun için pek kolay olmadığını gösteriyor. 1930'da Hidâyet, Tahran'a döndü. Ailesinin nüfuzu dolayısıyle her imkâna sahipti, diploması olmadan da devletin en yüksek mevkilerine geçebilirdi, ama o geçimini sıradan bir kâtip, bir muhasip olarak sağladı. 1930 ile 1936 arasındaki yıllar, Hidâyet için verimli bir yaratma dönemi oldu. Tahran'da, hepsi de uzlaşma aleyhtarı, vatansever gençler onun çevresinde toplandılar. Bu çevre, çok geçmeden, müstebit Rıza Şah'ın İran'da yarattığı hayat şartlarına ayak uyduramadı. Sâdık Hidâyet, Hindistan'a gitti ve Kör Baykuş'u ilkin orada yayınladı. Kitaba, İran'da satışının yasak olduğunu belirten bir not eklenmişti. İkinci Dünya Savaşı'nın patlaması, müttefik birliklerinin 1941 Eylülünde İran'a girişi ve bunları izleyen politik olaylar, yazarda, yeni başlayan kurtuluş hareketinin İran'a durum ve şartlarda olumlu bir değişiklik getireceği ümidini uyandırmıştı. Savaş sonrası eserleri belirli bir iyimserlikle doludur, ama bu çok sürmedi çünkü çok geçmeden iç politika doğrultusu yeniden nazikleşti ve Hidâyet yurdunun, yerinde kullandığı bir deyimle aşağılık adamlar dediği sınıfın zulmünden ve ahlak bozukluğundan kurtulma ümitlerini tamamen yitirdi. Az sonra da, gençliğini geçirdiği yerlerde yeni bir yaşama gücü bulmak ümidiyle, Paris'e gitti. Başbakan olan eniştesinin, Müslüman bir yobaz tarafından 7 Mart 1951'de katledilişi, kendi canına da kıyması için, bardağı taşıran son damla oldu. Paris'te günlerce, havagazlı bir apartman aradı. Championnet caddesinde buldu aradığını 9 Nisan 1951 günü dairesine kapandı ve bütün delikleri tıkadıktan sonra gaz musluğunu açtı. Ertesi gün ziyaretine gelen bir dostu, onu mutfakta yerde yatar buldu. Tertemiz giyinmiş, güzelce tıraş olmuştu ve cebinde parası vardı. Yakılmış müsveddelerinin kalıntıları, yanı başında, yerdeydi. Hidâyet'in yaratıları kaynağını, yüzyılımızın başında beliren ve gayesi, İran edebiyatım klasik gelenek temeli üzerinde geliştirip çağın gereklerine uygun düzeyde getirmek olan edebî akımdan alıyor. Epik, Lirik ve Epigrammatik (yergi)'teki ustalarını, Goethe'nin Westöstlicher Diwan'da39 kutlayıp övdüğü, klasik İran şiiri, 16. yüzyıldan sonra bir durgunluk dönemine girmişti. O tarihten itibaren şairler, önlerindeki büyük örnekleri taklitle yetiniyor, ama onlara erişemiyorlardı. Ancak 19. yüzyılın ortasında, Avrupa kültür ve edebiyatı etkisinde, o oyun düşkünü ve özentili edebiyat yerine, samimî ve halka bağlı bir edebiyat koymak ihtiyacı belirdi. Hikâyelerinin merkezine padişahlar, bilgeler yerine sıradan, basit insanları, ilk olarak koymak şerefi Cemalzâde'nindir. İlk eseri Bir Varmış Bir Yokmuş un (Almancası Berlin 1921) önsözünde, Cemalzâde'nin çizdiği program, bugün genellikle modern İran edebiyatının manifesti sayılır. Orada Cemalzâde, halka yakın bir edebiyat, dilde sadelik ve şiire değil, anlatı türlerine öncelik ister. Hidâyet, Cemalzâde'nin görüşlerine katıldı ve yapılarını Avrupalı ustaların eserlerinden aldığı roman ve hikâyelerinde, İran ortamını ve yurttaşlarının yüzyıllardır işlenmiş sanat zevkini de gözden uzak tutmaksızın, o görüşleri gerçekleştirdi. Klasik şiiri esaslı bildiği, çok dikkatli bir gözlemci ve pervasız bir yenilikçi olduğu için, gösterilen görevi gerek konularda, gerekse uygulamada hakkıyla yaptı. Karakterleri keskin, çizgili, tasvirleri inandırıcıdır. Anlatıyı, o vakte kadar İran edebiyatında kimsenin ulaşamadığı mükemmelliğe Hidâyet götürdü. Önümüzdeki romanda ise bir başka Hidâyet'le karşılaşıyoruz. Hikâyelerinin çoğu güçlü bir realizm taşırken, -ona modern İran edebiyatında seçkin bir yer ayırtan da bu olmuştur- Kör Baykuş'un eylemi, olayları, zaman ve mekân dışında kalır. Olayları bölüşenler tipik kimselerdir, daha doğrusu bir tipin değişik kişilerdeki varyasyonlarıdır, bu kişiler mitik bir psikoloji kanunlarına göre birbirlerine dönüşürler. Baba, amca, arabacı, mezarcı, ihtiyar hurdacı ve nihayet romanın kahraman ı, aslında tek kişidir, esrarengiz genç kız, bayader ile kahramanın karısı kahpe de öyle. Normal zaman düzeninin kalkışı bununla bağlantılıdır şimdiki zamanla geçmiş zaman anı, rüya ve hayal olarak birbiriyle kaynaşmıştır. Sebeple sonuç arasında bir nedensellik yoktur, onları birbirine masallardaki mantık bağlar. Ama buna rağmen olay, şüphe yok ki gerçek bir hayatı saptar. Korkular, özlemler, ümit, ümitsizlik, bu olay içinde, öteden beri insan kaderinde olduğu gibidir. Hidâyet'in yaratıcılığındaki bu muammalı değişme nasıl açıklanır. Burada şüphesiz 1930- 1940 yıllarındaki İran'ın politik şartları büyük bir rol oynuyor. Hiç şüphe yok ki Hidâyet de, dostlarının çoğu gibi, özgürlük düşüncelerinin açığa vurulmasını önlemek, böylece iktidarda kalabilmek için, Rıza Şah rejiminin aldığı kaba kuvvet tedbirlerine kurban giderdi, asıl düşüncelerini dile getirseydi. Öte yandan Kör Baykuş'a bir anahtar-roman olarak bakmak da doğru değildir. Bu roman, daha çok, sessizce katlanılan bir acının ifadesidir kendisinin çektiği, onunla beraber hisseden ve terörün susturduğu diğerlerinin çektikleri acıların ifadesi. Ama bu romanda yalnız kişisel olan, yalnız güncel olan dile gelmiyor aksine, güzelliği, safiyeti aramak uğruna kendini yiyip bitiren sanatçının o hiç eksilmeyen, ebedî acısı dile geliyor. Burada Hidâyet, dikkatle incelediği ve değerlendirmesini öğrendiği İran kültürünün derinliklerine dalıyor. Nişabur'lu bilgenin, yani rubaî şairi Hayyam'ın yüce kişilerinin vakur adımlarla ağır ağır bize doğru ilerlediklerini görmek için, bu romanın sadece ilk sayfalarını karıştırmak yeter. İran şairleri arasında Firdevsî'yi, Hâfız'ı, Sadî'yi, Hayyam'ı, hele Hayyam'ı çok beğenmiş, çok okumuştu Hidâyet. Hayyam'ın rubailerini bir de o toplayıp yayınlamış ve kitaba, yeni görüşler getiren bir de önsöz yazmıştı. Bu şair filozofun düşünce dünyasının Hidâyet için taşıdığı önemi göstermek üzere, o önsözden buraya, yalnız birkaç giriş cümlesini alıyoruz Hayyam'ın felsefesi, tazeliğini hiçbir zaman yitirmeyecek. Çünkü görünüşleri küçük, ama içleri dolu, yüklü bu rubailerde, çağlar boyu insanı şaşırtmış, yanıltmış önemli, karanlık bütün felsefî sorunlar ele alınıyor. İnsana zorla kabul ettirilen düşünceler inceleniyor, çözülmeden kalmış sırlar araştırılıyor. Hayyam'ın feryatları hep spekülasyonlarla ezilmiş milyonlarca insandaki acının, kaygının, yılgınlığın, korkunun, ümit ve ümitsizliklerin yankısıdır. Hayyam, enfes bir dil ve özel bir üslupla kaleme aldığı rubailerinde bu zorlukları, bu muammaları, bu sırları dolambaçsız, açık seçik çözmeyi deniyor. Sinirli, dokunaklı kahkahalarla dinî felsefî problemleri yorumluyor, sonra somut, akla yakın çözümler arıyor. 40 * Kör Baykuş, işte bu haykırıştan, insan acı ve kaygılarının anlatımından başka bir şey midir. Şair, düşünür, matematikçi, astronom Hayyam (1040-1123. ), ruhun ölümsüzlüğünü savunan teolojik öğretiden şüphe eder. Ahret ve cennet, onca boş vaitlerdir, kimse bir şey söyleyemez bunlar için Sen bu dünyanın sırlarına eremezsin, Erenlerin dilini de söktüremezsin. İyisi mi, al şarabı, cennet et bu dünyayı Öbür cennete ya girer, ya giremezsin.41 Skolastiklerin spekülasyonları, bilmeceyi çözemez bize ebedî Varlığın sırları saklı senden, benden, Bir düğüm ki ne sen çözebilirsen, ne ben. Bizimki perde arkasında dedikodu Bir indi mi perde, ne sen kalırsın, ne ben. Hayyam, ebedî gerçeğin dokunulamaz bir şekilde Kur'an'da bulunduğunu söyleyen teologların dogmalarını reddeder Kimi dinde imanda, buldu yolu Kimi akıl, bilim yolunu tuttu. Derken bir ses geldi karanlıklardan Gafiller. Doğru yol ne odur, ne bu. Hayyam felsefesinin Hidâyet üzerindeki etkisini belirtmek üzere bu örnekler yeter sanınm. Hidâyet de hakaretli bir alayla kadılara, müftülere, zabıtaya, filozoflara yöneliyor, aşağılık kimseler deyimi kullanıyor onlar için. Hidâyet'e göre din, bir bebek çıngırağı dır, Tanrı çok yüksekte dir, ruhun selâmeti üzerine bütün ideolojiler bir kuruntudur. Hidâyet, düşüncede nasıl filozofun yanındaysa, bu düşüncelere biçim verişte de şair Hayyam'a yakındır. Dikkatle incelendiğinde ustasının ölümsüzleştirdiği aynı simgeleri bilinçle kullandığı görülür. Olayın merkezindeki O, bir kadındır ebedî güzelliğin cisimlenmiş şekli, bütün sezgilerin kaynağı olan kadın. Bu yeryüzünde erkek, onu boşuna arar, bulacak olsa, aşkı kire ve ölüme yapışık bir kahpedir bulduğu. Erkekte güzellik ve safiyet güdüsünü uyandırmıştır, ama ete kemiğe bürünüşünde erkeğe fesat ve suç bulaştırır. İdeal erişilemez bir şeydir, yeryüzünde ona ancak -burada karamsarlığı doruk noktasına varıyor- cinayette ve çarpıtılmış görüntüsünde yaklaşabiliriz. Ama erkek onu rüyalarında seyretmiştir. Siyah entarili kızın tasviri, İran minyatürlerindeki rüya görüntülerine çekiyor dikkatimizi. Erkek, o kızı ilk gördüğünde, kız, kambur ihtiyara, tez solan bir gündüzsefası biçiminde güzelliği uzatıyordu. Erkek, kızı eski bir Rey testisinde tekrar görür, aynı resimdir testinin üstünde gördüğü tekrar tekrar yaptığı bir tablo. Kendiliğinden, Hayyam'ın ünlü tasviri geliyor akla Şu testi de benim gibi biriydi O da bir güzele vurgun, dertliydi. Kim bilir, belki boynundaki kulp da Bir sevgilinin bembeyaz eliydi. Kızın gözlerinde, hayatının bütün acı macerasının akıp gittiğini görür resimleri karşılaştırınca da anlar ki, çok zaman önce bir kader arkadaşı vardır lanetlenmiş ve kendisi gibi acılar çekmiş bir ressamdı bu. Zaman ve mekân anlamsızlaşır gözünde. Artık bilmez olur, Hayyam'ın doğduğu kentte, Nişabur'da mı, İran kültürünün eski merkezlerinden Belh'te mi, yoksa Benares'te mi yaşamıştır ya da yaşamaktadır. Güzelliği, safiyeti aramış olanların hepsi, yanan mumlar gibi eriyip tükenmişlerdir. Bu düşünce yatıştırır onu. Hattâ ihtiyar hurdacı, evreni simgeleyen eski püskü öteberisiyle o çökmüş yarı-tanrı, evet o ihtiyar hurdacı da bir zamanlar çömlekçiydi, kendisi gibi sanatkâr yani. Yalnız ölüm kurtarır, bizi bütün aldanışlardan bir ölüm kurtarabilir, ama ancak şu ölüm Bize yeni yeni azaplarla dolu ahreti lütfedecek olan değil de, bizi hiçlik ülkesine, boşluklara gömecek olan ölüm. Burada da ustayı hatırlayacağız. Hayat ve ölüm, ebedî bir çemberdir. Parçalanır, toprak oluruz, torağımızdan yeni çömlekler, testiler yapılır ama ölümden sonra yaşamayı sürdürmek konusunda hiçbir şey bilinmez. Evren kırıntısı bu güzelim yıldızlar Gelir giderler, dünyayı bezer dururlar Göklerin eteğinde, toprağın koynunda Doğdukça doğacak daha neler neler var. Bizi bizden alan şaraba gönül verdik Coşup taştık yerden kopup göklere erdik. Tenden bedenden soyunuverdik sonunda Topraktan gelmiştik, yine toprağa girdik. Hidâyet'in romanında bir kurtuluş yoktur, olsa olsa bir boşalmadır sonuç. Güzelliği ve gerçeği arama çabasından mahvolup giden yılgın adam, sonunda bizzat kötülük ifriti olur çıkar. Ama Hidâyet, kendisi, bütün o acılardan kendi isteğiyle ölerek kurtuldu. Ümitsizliğe düşmüştü. İkinci Dünya Savaşı'nın sonu, yurdundaki durum ve şartların olumlu bir değişme geçireceğine ilişkin ümitlerini boşa çıkarmıştı. Bir kurtuluş yolu görmüyor, kendini horlanmış, yenik hissediyordu. Ölümünden az önce bir hikâye taslağı kaleme almıştı, şuydu konu Annesi Salgı salamaz ol. diye beddua eder yavru örümceğe. Küçük örümcek ağ yapamayınca ölüme kurban gider. — Hidâyet'in hayat hikâyesi miydi bu. Kör Baykuş, 1977'de Behçet Necatigil'in unutulmaz çevirisiyle Varlık Yayınları'ndan çıkmıştı. Philippe Soupault'nun Yirminci yüzyılın düşlemsel edebiyatında bir başyapıt, André Breton'un ise Başyapıt diye bir şey varsa o da budur sözleriyle nitelediği bu kült romanı, yine Necatigil'in çevirisinden, Necatigil'in önsöz ü ( Türkçede İran Edebiyatı ve Doğumunun 75. Yılında Sâdık Hidâyet ) ve Bozorg Alevî'nin sonsöz ü ( Sâdık Hidâyet'in Biyografyası ) ile sunuyoruz. 1. Necatigil'in yazılarının toplandığı Düzyazılar 1'de (YKY, 1999) yer alan bu yazının (içindeki kimi bilgiler eskimiş olmakla birlikte), özellikle sonundaki dilek göz önüne alındığında, Kör Baykuş'un bu yeni basımı için en uygun önsöz olduğunu düşünüyoruz. 2. 3. 4. Manoutchehr Mohandessi, Comparative Literature (Karşılaştırmalı Edebiyat) dergisinde (23, No. 3, Yaz 1971, s. 209-16) çıkan Hedayat and Rilke (Hidayet ve Rilke) başlıklı çalışmasında bu iki yapıt arasındaki benzerliklere ve farklılıklara değinir. Michael Beard da Hedayat's Blind Owl as a Western Novel ( Bir Batı Romanı Olarak Hidâyet'in Kör Baykuş'u Princeton University Press, 1990) başlıklı kitabında Kör Baykuş ile Malte Laurids Brigge'nin Notları'ndaki belirli bölümleri karşılaştırır (bkz. 5. Kalemdan, çokluk tutkallı kâğıt hamurundan yapılan ensiz, uzunca bir kutudur. İçine hokka ve diğer yazı araç ve gereçleri konur. Üstü İran minyatürleri stilinde bitki motifleri, manzara ve sahnelerle süslenir. Beldeki kuşağa çaprazlama sokulur. Okur-yazar, aydın olmanın işaretidir. [Kitabın ilk basımında yer alan dipnotlar 6. 7. 8. 9. 10. 11. Aba Kaba, kalın şayaktan yapılan yakasız, kolsuz uzun üstlük. Müslüman din ve tarikat adamlarının giysilerinden biri. Eski minyatürlerde raslanır, şaşırmanın klasik ifadesi. Gündüzsefası Bir adı da kahkahaçiçeği. Yalnız gündüzleri çiçek açan çitsarmaşığı. Kısa ömürlü, nazlınarin güzellik sembolü Nevruz (nev yeni, rûz gün) İran'da yeni yıl, baharın ilk günüyle başlar (21 mart). Yeni yılın 13. gününde uğursuzluk getirebilecek kötü ruhları kovmak için, o gün halk kırlara çıkar. Nevruzda kırlara çıkıp eğlenmek âdeti Türkiye'de de vardır. Milâttan önce 7. yüzyılda yaşamış din kurucusu Zerdüşt'ten kalma bir geleneğe uyularak, bir çocuk doğduğunda şarap yapılır, bu şarabın bir şişesi de içilmez, saklanır. Adamotu (veya Abdüsselam otu) görünüşüyle bir insanı andırır, etli kökleri 12. 13. 14. 15. iki çataldır, bu kökler birbirlerine sarılmış bir erkekle bir kadına da benzerler. Bu görünümü dolayısıyla, çiçekleri kök saplarında toplanmış bu bitki, yüzyıllar boyu büyücülüklere de malzeme ve konu olmuştur. Tahran'ın sekiz kilometre güneydoğusunda, eskiçağ şehri. Rey (Latincesi Rhages) kentinin sur kalıntılarına yakın bir yer. Evliyalardan Abdülazim'in merkadi oradadır. Civar mezarlıklarda da Tahran'lı birçok ailenin mezarları bulunur. Kıran Eski İran parası. Gümüş sikke bir kıran, bin dinar, yani yirmi şâhî'dir. Dört şâhî'nin karşılığı bir abbasî'dir ki bir Alman mark'ının yüzde birinden (bir pfennig) biraz fazladır. İran'ın en ünlü kentlerinden biri. 13. yüzyılda Moğol istilâsında tahrip edildi. Yapılan kazılar orada çok gelişmiş bir çinicilik sanatının bulunduğunu gösterdi. Dünyanın gelini denirdi Rey kentine. Butimar bir kuştur, deniz kıyısına 16. 17. 18. 19. çöker, denizin bir gün kuruyacağını düşünür, bu tasa yüzünden de su içmez hiç. Kutsal Şiî kentlerinden getirilmiş toprak, suda eritilir, hasta ve çaresizlere şifa, deva niyetine içirilir. Ne mal dârem ki dîvân behored / Ne din dârem ki şeytan bebered , bir atasözü. Her üç kent İran'ın kültür merkezleridir. Belh (ya da Baktra) Zerdüşt'ün ve Kiros'un (Keyanîler sülâlesinden efsanevî İran hükümdarı Keyhusrev'in) doğum yeri bilinir. 1223'te Cengiz Han tarafından istilâ ve tehrip edildi. Kent kalıntıları bugün Afganistan sınırları içindedir. Nişabur Doğu Horasan'da ve Ömer Hayyam'ın doğum yeri. Küçük, süslü kaşık. Kurumuş mürekkebi sulandırmakta kullanılır. Toz 20. 21. 22. 23. 24. 25. halindeki mürekkep suda eritilmiş, yün ya da ipek liflere emdirilmiş, yedirilmiştir. Yazıcı, kamış kalemini devitteki (ya da kalemdan) hokkasına batırarak yazısını yazar. Bir İran âdetine göre bu muska kolda taşınır. Üzerlerine sûreler, âyetler ya da tılsımlar yazılıp katlanmış, dikilmiş kâğıtlardan oluşur. Bu âdet bizde de vardı. Müslümanlarda tatil günü cuma idi. Perşembeyi cumaya bağlayan akşam ve cuma günü mümin, ibadetle meşgul olur, Kur'an okurdu. Cuma akşamları bizde de ölmüşlerin ruhuna Yasin okunurdu. Bayader Hind tapınaklarındaki rakkase, dansöz. Lingam Hind tanrısı Şiva'nın, erkek cinsel organı biçimindeki simgesi. Setar (setare) Üç telli, ufak bir saz. Gelinin bakireliğinin kanıtı olarak, gerdek gecesinin sabahı, kanlanmış yatak çarşafını kız ve erkek tarafının yakınlarına göstermek geleneği, bizde de vardı, kırsal bölgelerde bugün de var. 26. 27. 28. 29. 30. 31. 32. Eskiden Rey kentini, bugün Şah Abdülazim'i sulayan ırmak, dere. Sözlük anlamı On üç dışarı . Halkın kırlara çıktığı, yeni yılın 13. günü anlatılıyor, bkz. Şahcan Şâh-ı zenan (kadınların şahı) sözünün sevgi, içtenlik belirten şekli. Çok kullanılan bir kız adı. Kursî (kürsü), kısa ayaklı bir masadır, altına mangal konur, üstüne geniş bir kilim ya da yorgan örtülür. Ev halkı çevresinde oturur, ayaklarını örtüden içeri sokarak ısınırlar. Bir çeşit tandır. Doğan çocuğa uğurlu bir saatte yeni bir zıbın dikilir. Bunun bir gece, bir gün sonra çıkarılıp değiştirilmesi gereklidir. Eski bir geleneğe uyularak, yılın son çarşambası çalı çırpı, küçük bir ateş yakılır. Çocuklar, kadınlar bu ateşin üzerinden atlarlar. Atlarken de dileklerini dile getirir ve kötü ruhların böylece insanlardan uzaklaşacağına inanırlar. O gün fakirlere sadaka vermek âdettir. Ezan, namaz vakitlerinden önce okunur. Ancak olağanüstü durumlarda, cemaatin veya bir kişinin başına bir felâket geldiğinde, bir tehlike karşısında da ezan okunur. (Sâdık Hidâyet romanda sedâ-yi ezan diyorsa da, eserin Almancasındaki bu nottan, ezan okunduğu değil, sala verildiği anlaşılıyor. Sala, halkı yüksek sesle bir yere çağırmaktır. Ezan okumak yerine sala vermek sözü de buradan gelir. Cuma günleri öğleden önce müezzinlerin minarelerden peygamberimize salât [Hz. Muhammed'e dua] ve selâm vermelerine de sala vermek denir. Cahit Sıtkı Tarancı'nın Akıbet şiiri şöyle başlar Sala verildiğine göre / Câmiikebir mahallesinde / Günlerden cuma olduğu halde / Muhakkak ölü var mahallede.) 33. Cenazenin peşinden yedi adım yürümek, ölüye son saygıyı göstermek demektir. Bazan da bir mümin, tabutun taşınmasına yardım eder ölünün yakınlarının ve dostlarının yerine geçerek, cenazeyi taşıyanlardan biri olur. Yedi, 34. 35. 36. 37. 38. 39. halk inancında uğurla sayılardandır. Dirhem ve peşiz İran'ın ortaçağ sikkeleri, aşağı yukarı bugünkü kıran ve abbasî değerinde. Nakkare İki değnekle vurularak çalınan bir çeşit davul. Eski İran kentlerinde güneşin batışı, her gün nakkare çalınarak duyurulurdu. Bu âdet bugün de birçok bölgelerde sürüyor. Batıl inanca göre birisi hapşırdı, aksırdı mı, insan elindeki işi bırakmalıdır, yoksa aksilik çıkar, bir terslik olur. İslâm hukukuna göre kadın, ölen kocasından kalan mirasın sadece bir kısmını alır. Geri kalan, erkek-kız kardeşler gibi yakınlara düşer. Ancak, arada çocuk varsa, bir pay anneye verilir, gerisi çocuğundur. Divân-ı Şarkî (çev. ., 1912) DoğuBatı Divânı, çev. Yrd. Doç. Dr. Bayram Yılmaz, İyi Adam Yayınlan, İstanbul, 40. Karşılaştırınız Sâdık Hidâyet, Hayyam'ın Teraneleri, çev. 41. Hayyam rubailerinin Türkçeye çevirileri, Sabahattin Eyuboğlu'nun Hayyam / Bütün Dörtlükler kitabından alınmıştır (Cem Yayınevi, 1969). 1. İletişim Yayınları Klodfarer Cad. İletişim Han No. 7 34400 Cağaloğlu İstanbul Tel. 516 2260-61-62 Fax 516 1258 Başlıca işim düşünmek ve düşündüklerimi cemiyete sunmaktır. diye tanımlayan özgün bir ikir adamıdır. 1916'da Hatay'da doğdu. Ailesi Balkan Savaşı sırasında Yunanistan'dan göçmüştü. Fransız idaresindeki Hatay'da Fransız eğitim sistemi uygulayan Antakya Sultanisi'nde okudu. Tercüme bürosunda çalıştı, ilkokul öğretmenliği ve nahiye müdürlü ğü yaptı. İstanbul'a gidiş gelişlerinde Nazım Hikmet, Kerim Sadi gibi Türk sosyalistleriyle ili şkiye girdi. Stalin'in Teori ve Pratife'ini çevirdi. Hatay hükümetini devirmeye çalıştığı suçlamasıyla yargılanıp hapis yattı. 1940'da İstanbul Üniversitesi'ne girip Fransız Dili ve Edebiyat ı öğrenimi gördü. Mükemmel düzeyde Fransızca okuyup yazan Meriç, İngilizceyi anlıyor, Arapçayı -kendi ifadesiyle- söküyor du. Elazığ'da (1942-45) ve İstanbul'da (195254) Fransızca öğretmenliği yaptı. lO'de okutmanlık yaptı (1946-74), Sosyoloji Bölümünde ders verdi (1963-74). 20. Asır, Dönem, Yapraklar, Yeni İnsan, Kubbealtı, Türk Edebiyat ı dergilerinde yazıları yayımlandı. Hisar dergisinde Fildişi Kuleden başlığıyla sürekli denemeler yazdı. 1974'de emekli oldu ve yılların birikimini ardarda kitaplaştırmaya girişti. 1984'de önce beyin kanaması, ardından felç geçirdi, 13 Haziran 1987'de vefat etti. İlk telif eseri Balzac üzerine küçük bir incelemeydi. Hint Edebiyatı (1964) daha sonra Bir Dünyanın Eşiğinde başlığıyla iki kez daha basıldı. Saint-Simon İlk Sosyolog İlk Sosyalist, 1967'de çıktı. 1974'den sonra yayımlanan kitapları şunlardır Bu Ülke (1974, 5 baskı) , Ümrandan Uygarlığa (1974, 2 baskı), Mağaradakiler (1978,2 baskı) , Kırk Ambar (1980), Bir Facianın Hikâyesi (1981), Işık Doğudan Gelir (1984), Kültürden İrfana (1985). Cemil Meriç'in kimisinin izini kendi de yitirdiği ve kitapçıda kayboldu diye and ığı çok sayıda çevirisi arasında Uriel Heyd'in Ziya Gökalp. Türk Milliyetçiliğinin Temelleri (1980), Thornton Wilder'in Köprüden Düşenler (1981) ve Maxime Rodinson'un Batı'yı Büyüleyen İslâm (1983) adlı eserleri sayabiliriz. Başka idealler de var. Her çağın, her milletin kendine göre bir güzel anlayışı var... Bütün bu güzellikleri tatmaya çalışalım, genişletelim u kumuzu. Geçen devirlerde yaşamak, yani derinleşmek ve ömrü alabildiğine uzatmak başka ülkelerde yaşamak, başka insanlarla acı çekmek, başka insanlarla gülmek, damlayken denizleşmek ve ân'ı ebediyete sığdırmak kalbini bütün heyecanlara açmak, yani sınır taşlarını devirmek, çağların ve politikaların sınır taşlarını bütün insanlığı aynı büyük aşk içinde birleştirmek... Sanatçının tek vazifesi vard ır bence insanları birbirine sevdirmek, iki insanı veya iki milyar insan ı. Sanat, bir heyecan seyyalesiyle* kilometrelerin ve asırların ayırdığı kalpleri birleştiren büyüdür. (Cemil Meriç, 19 Ekim 1966 tarihli mektuptan) Cemil Meriç'in Jurnal'i aslında bir bütün. Bu bütünü ikiye ayırmamızdaki başlıca neden, tümünün tek bir cilt halinde basılmasının hacim bakımından imkânsız olması. Bu imkânsızlığın yanı sıra, içeriği bakımından da Jurnal'de bir farklılaşma göze çarpıyor. Gerçekten de Jurnal'in elimizdeki ikinci bölümünün ilk yarısı Cemil Meriç'in mektuplarından oluşuyor ve mektuplar, Jurnal'in ağırbaşlı akışı içinde, eserin bütününe bambaşka bir boyut, değişik bir soluk, ilginç bir içerik kazandırıyor. Ayrıca 1965 yılının sonunda noktalanan 196365 arası yazılar ve pek az mektup, yazar ının en yoğun ve devaml ı biçimde günlük tuttuğu iki yıllık bir dönemi kapsarken, ikinci ciltte yer alan ve 1966'nın Ekim ayında başlayan mektuplar ve 1967 ile 1983 arasına serpiştirilmiş günlükler on altı yıllık bir zaman dilimini kucaklıyor. Bu oldukça uzun süre içinde, mektuplarına ve Jurnal'ine yansıdığı kadarıyla Cemil Meriç'in entelektüel gelişmesine, duygularının ve düşünc elerinin şekillenmesine tanık olmak, yazarı biraz daha iyi tanımak, 196O'lı yıllardan 1980'li yıllara, bütün canlılığı, bütün sıcaklığı, bütün samimiyetiyle bir gönül ve dü şünce adamının hayat serüvenini izlemek f ırsatı doğuyor bir kez daha. Jurnal 2'de yer alan, Cemil Meriç'in Lamia Hanım'a mektupları, onu bambaşka bir açıdan, kişiliğinin bambaşka bir yönüyle tan ımamıza imkân sağlıyor. Bu mektuplar sayesinde, tanıdığımızı sandığımız ama daha çok eserlerinden tanıdığımız yazarı hiç bilmediğimiz yanlarıyla keşfetmemiz, kişiliğine daha çok saygı duymamız ya da hayal k ırıklığına uğramamız mümkün olabiliyor. İnsanoğlunun düşünür ve sanatçı kişiliğinin arka planında birçok zaafı da var kuşkusuz. Bu zaa lar bazen gizli kalıyor, bazen de, elimizdeki mektuplarda olduğu gibi, o kişinin kaleminde bambaşka renklere, itiraf ve ifşalara bürünerek, düşünce ve edebiyat dünyas ına güzel eserler kazandırıyor, psikoloji bilimi için paha biçilmez belgeler oluşturuyor ve o ki şiyi günlük yaşantısı, maddi ve manevi zevkleri, tatminleri ve tatminsizlikleri, sevgileri ve dü şmanlıkları, kısacası bilinmedik yanlarıyla biraz daha yakından tanımamıza yardımcı oluyor. Cemil Meriç'in önce Jurnal'ini, şimdi de mektuplarını ve Jurnal'inin ikinci kısmını yayımlayarak, onun entelektüel kişiliğinin kitaplarına yansımamış bir yanını, duygusal kişiliğinin ise, mektuplarına yansımış olduğu kadarıyla önemli bir bölümünü okuyucuya sunabilmekteyiz. Onun bu duygusal kişiliğinin entelektüel boyutlarını, günlük dalgalanmalarını, endişeleri, sevinçleri, huzursuzlukları içinde bütün şiirsel yanıyla gözler önüne seren, duygu yüklü, sevgi ve ö ke yüklü mektuplar ının değerlendirilmesini okuyucuya bırakıyoruz. Mektuplar bir yaşam öyküsü niteliğinde olmaktan çok, Cemil Meriç'in hayatının bir döneminden kesitler, devaml ı şekillenen portresinden taslaklar sunuyor bize. Ya şadığı belki de önemsiz birçok olay mektuplardaki ifadesi sayesinde değer kazanıyor. Mektuplar canlı ve çoğu kez doğaçlama bir düşüncenin ürünü, her konuda bir şeyler söylemek isteyen bir insan ın anlık tepkileri, anlık izlenimleri, bazen acele değerlendirmeleri. Mektupların bir önemi de yazarı yapmacıksız olarak, ev kıyafetiyle kar şımızda bulabilmemizi mümkün kılmaları, ev kıyafetiyle, daha do ğrusu her kılıkta. Enstantanelerin key i ve gerçekliği ile. Bu yazışmanın satırları arasında yazarının kalp atışlarını duyar gibi oluruz, nabzının hızlandığını ya da ağırlaştığını hissederiz adeta. Hem yazarın uğraştığı konuları sezinleriz bu yazılarda, hem de o konularla ilgili düşüncelerinden, izlenimlerinden yankılar buluruz. Bu mektupları yazmış olması Cemil Meriç'in kendi içine kapanmadığının, ildişi kulesine çekilmediğinin, kitaplarında ifadesini bulan düşüncelerinden çok daha değişik düşünce ve izlenimlerini, bir anlamda topluma mâletmek arzusunun bir göstergesidir de aynı zamanda. Mektuplar yazarın jurnalidir de, onun edebî konulardaki yaklaşımlarını, değerlendirmelerini, eleştirilerini, tarihî konulardaki düşüncelerini içerdikleri gibi, his ve aşk dünyasını da yansıtırlar. Sonuçta mektuplar Jurnal'i, Jurnal de mektupları tamamlar. Mektuplarında da Jurnal'inde de hep samimidir Cemil Meriç, bazen fazla açık ve yalındır, kimseye yaranmak gibi bir endi şesi zaten yoktur. Hisseden ve dü şünen adamdır Cemil Meriç, düşünmek, hem de doğru düşünmek ister, doğru düşünmek hissetmektir aynı zamanda, zevk sahibi olmaktır, kesin ve h ızlı bir ayırım yapabilmek, kararlar alabilmektir. Sağduyulu olmak demektir düşünmek, umutsuz olmamak, hayaller dünyas ına saplanıp kalmamak, üretken olmaktır, çalışmaktır. Doğru düşünmek başkalarıyla birlikte ve ba şkaları için de düşünmektir. Her mektup külliyatının romantik bir yanı mutlaka vardır. Yazar kendini oldu ğu gibi gösterir mektuplarında, acılarıyla, ümitleriyle, hayalleriyle, kendini tahlil eden bir insan ın ciddiyetiyle, okuyucusunu, okuyucusu tek bir kişi de olsa, ebediyet karşısında tanık alarak. Her mektup külliyatının romantik bir yanı mutlaka vardır dedik ama Cemil Meriç'in mektupları, romantik lezzetlerinin ötesinde, son derece gerçekçi bir manzara da sunmaktadır okuyucuya. Mektupların yazıldığı dönemde aşk, Cemil Meriç'in hayatının ekseni olmuştur adeta. Coşku ve lirizm, zaman zaman mistik bir değer kazanarak dile gelir bu satırlarda. Cemil Meriç'in mutluluğunun da mutsuzluğunun da kaynağı sevdiği kişidir, onsuz bir dünya dü şünemez, ona karşı duyduğu ihtiyacın hayatî bir ihtiyaç olduğuna inanır bütün samimiyetiyle. Diğerlerinden farklı bir ilişki ağı örülmektedir iki insan arasında, değişik bir aşk söz konusudur, birbirini tamamlayan, birbirinden vazgeçemeyen iki insanın öyküsünü yaşarız bu mektuplarda. Böylesi bir aşkı, değişik kavramlarla ifade etmiş yazarlar, kimisi mutlak a şk demiş bu sevgiye, kimi zevk a şk, kimi tutku aşk . Yüce Aşkın Antolojisi adlı bir eserin yazarı olan Fransız Benjamin Peret {1} ise kitabına yazdığı önsözde bu kavramı yüce aşk deyimiyle ifade ediyor ve bu tür bir a şkta çeşitli yüceleştirmelerin söz konusu olduğunu vurguluyor. Peret'e göre, ...yüce a şk, mutluluk şarkısına dönüşen bir yalnızlık çığlığıdır, yüce aşkla beraber, olağanüstü, ulvi harikuladelikler insan yaşamının bir parçası oluverir, onun sayesinde, ten ve kafa birbiri içinde erir, aralar ında tam bir uyum kurulur... Artık öncesi gibi değildir insan, ani bir değişime uğramış, tene bağlı duyguları ruhani bir boyut kazanmıştır. Benzer bir değişim, karşımızdaki insanda da gerçekleşir. Kendisi olmaktan çıkmıştır kişi, umut edip bekleyen birisi yerine, yepyeni bir hayata ba şlayan bir başkası vardır karşımızda. Sizi gerçekten tamamlayan insanla karşılaşmışsanız hiçbir ayrılık, hiçbir kopuş düşünülemez artık. ... Yüce aşk, bu iki değişik insanın birbiriyle sağladığı uyumdur. Ne var ki kadınla erkek arasındaki ayırımı vurgulayarak bir ikilik yaratan ve bu ikilikten yararlanıp, günlük hayatın en ufak teferruatına kadar insanlar üzerindeki baskıcı tutumunu sürdüren Batı toplumlarında, bu ideal uyum pek mümkün olamamaktadır. Ve bu ideal uyumu yani yüce aşkı yakalayanlar da toplum d ışı kalırlar bu yüzden, hatta topluma karşı çıkıyor kabul edilirler çoğu kez. Çünkü toplum yüce aşkın gerçekleşmesine karşıdır, yüce aşkı keşfeden, toplumun ve toplum değerlerinin dışında bir mutluluğun mümkün olduğunu keşfeder. Onun için de insanlar, bu mutluluğu şairlerin ve sanatçıların sesiyle çağırırlar daha çok... ... Yıldırım aşkı deyimi, beklenilen kişiyle karşılaşmanın göz kamaştırıcı niteliğini ifade eder. Bu yıldırım aşkı şuurlu olmayabilir de başlangıçta. Yıldırım aşkı, bilinçli ya da bilinçsiz olarak içimizde geliştirmiş olduğumuz ideal sevgili modelinin birdenbire karşımıza çıkmasıdır. Bu modelin ideal olması, insanın yarım yanını bütünlemesindedir. Bilincimizde gelişmiş olan bu model çocukluğumuzdan alır kaynağını, ergenlik çağımızda şekillenir, genç kız ya da delikanlı, çoğu kez birbirine zıt eğilimlerin etkisi altında kalır. Bu modelde hem anne ya da baban ın oluşturduğu imaj, hem de gençliğimizin günlük yaşantısından izler bulunur. Lamia Hanım'la tanıştıktan sonra, yılları aşınmış libaslar* gibi üstünden atar Cemil Meriç, 18 yaşına döner, kişiliği değişir, hem 18 ya şın çılgınlığı, hem de 48 yaşın susuzluğu ile sevmektedir. Herkesten kaçar, yaln ız sevgilisinin olmak ister. Vücuduyla, kafas ıyla, duygular ıyla. 48 yıldır gördüğü rüya gerçek olmuştur. O dünyasının tek kadını, tek insanıdır, zaten her kadında yalnız onu aramıştır. İdealar âlemindeki kadındır Lamia Hanım ve onu Cemil Meriç yaratmıştır, hasretlerinden, acılarından, rüyalarından. Havva'dan bu yana onun kadar bütün, onun kadar saf, onun kadar girift ve onun kadar güzel ve onun kadar gerçek bir kadın yaratılmamıştır. Bazen onu kaybettiğini sanır Cemil Meriç, onda rüyasını, onda ideali bulamadığı zaman dünyası kör bir kuyuya benzemektedir. Lamia Hanım Cemil Meriç'in kuvvetidir, onu hayata bağlayan neşedir. Onun için her türlü acıya katlanabilir Cemil Meriç ve onu unutmayı, onsuz avunmayı ihanetlerin en büyüğü sayar. Mektuplarında maskesizdir Meriç, kelimelerin arkasına saklanmaya gerek duymaz, yazd ıklarını bir daha okumaz, düzeltmez, kalbiyle kalemi arasında kapı yoktur. Ama perspektif hatas ı yapmak da istemez. Bir suç işler gibi mektup yazmaktadır, çok defa en kötü, en bedbin, en ilhamsız zamanlarında. İstediği zaman yazamamaktadır, istediğini yazamamaktadır, çünkü yazmak için kaçmak mecburiyetindedir, bir ba şkasına yalvarmak zorundad ır, hep bir başkasının aracılığına muhtaçtır. Kavuşmak sonra da ayrılmak trajedilerin en büyüğüdür. Zaman zaman ölmekten başka arzusu olmadığını yazacak kadar bedbindir. Zaman zaman hayata bağlanır, sevdi ği insanı ebedileştirmek, onda ebedileşmek ve sonra ölmek ister. Aşkı ıstırabın prizmasından seyretmektedir Cemil Meriç. Aslında kendine güveni sonsuzdur, başkalarına benzemez o, tektim ve beni bütünümle seviyordun, sevmeğe mahkûmdun diye yazacak kadar iddial ıdır. Her zamanki gibi yalnız o vardır, o, fetheder gibi, cengeder gibi, yaratır gibi konuşur, o, bütünüyle muhte şemdir. Ama anlaşılmamıştır, hayatı hayal kırıklıklarıyla, zilletlerle doludur. İkbal, servet veya haz için de olsa küçülmemiştir, yalvarmamıştır. Sevgilisi, her zerresiyle peresti şe* layıktır, onun kabiliyetleri şahane birer tomurcuktur, aşkının sıcak ikliminde, bütün şiiri, bütün füsunu, bütün ıtırıyla açabilmelidir. Aldığı mektuplar alev alevdir, sevgilisi kalbini kâğıda işlemektedir adeta, o kadar güzel yazmaktadır ki, Cemil Meriç kalemini kırmak, kitaplarını yakmak ve yaln ız onu okumak ister. Lamia Hanım'ın mektupları büyülü bir aynadır. Lamia Hanım da perde arkasında sevgilisini bekleyen 15 yaşında, eski yıllara ait bir kızın heyecanı nı yaşar, ilk lörtünü herkesten saklayan bir ortaokul öğrencisi gibidir, tayın ilk defa yonca tarlasına çıktığı neşe ve ha i liği duyar içinde. Bir ruh temizliği sarmıştır benliğini, hayat açısı değişmiştir, eskisi gibi değildir, içimdeki lav, milyonlarca Pompei'yi yerle bir edebilir diye yazar. Tek okuyabildi ği Cemil Meriç'in mektuplarıdır. Bu mektuplar mukaddes kitaplardan daha ilahî, daha çıldırtıcı, daha çileden çıkaran mektuplardır. Lamia Hanım mazide mihrakına oturmamış bir füze gibi yaşamıştır, Cemil Meriç onu zincirli olduğu mağar adan ışığa çıkaran adam, siz sadece birine sahip çıktınız, herkes yerli yerinde. Biz beraberce uzaklaşıyoruz oradan, el ele, gönül gönüle . Lamia Hanım mektuplarında, bir yandan Cemil Meriç'ten nasıl etkilendiğini dile getirirken, bir yandan da onu ve kar şılıklı ilişkilerini büyük bir ustalıkla tahlil eder. Sizinle insan büyüyemiyor, daima hükümranlığınıza tâbi, vefakâr, sad ık bir tebaa. Ama bu tâbiyette bir yücelik var. Sizin sevginize layık olmanın, aşılmaz his âleminize yakınlaşmanın gururu ile sarhoşum. Sizde her şey hoş, bambaşka olsa bile hoş. İnsan size rehberlik ederken dahi bir rehber tarafından idare edildiğini anlıyor... ... Dilinle yapamayaca ğın şey yok, seviyor, azarlıyor, yalvar ıyor, emrediyor, tehdit ediyorsun... (5 Ekim 1966) Daima dikkat ettim, hiçlerle konuşur, tartışır, onları konuşturur, onları takdir eder, sonra içinden eğlenirsin, sen cüceler ülkesindeki Güliver, sen Lucifer, sen Wuthering, Heighest Hacliff ve sen beni didikleyen, harabeden, öldüren Cemil Meriç... (23 Ekim, Pazar) Bence siz, ya on dokuzuncu veya yirmi birinci asrın şövalyesisiniz. Bugünün cemiyeti sizi anlayamaz, kime anlatmak istiyorsunuz kendinizi. Bir sürü fare ve siz sihirli kavalcı . (25 Kasım 1966) Balzac bu kadar büyük mü, yoksa onu bu hale siz mi getirdiniz. İkinciyi kabul ettim. Bu hususta maharetiniz büyük. Bir sihirbaz gibi istediğinizi, istediğiniz kılığa sokuyor ve etraf ı buna inandırıyorsunuz . (9 Aralık 1966) Sizi anlamak için İncil'den bu yana, her milletin tarihini, coğrafyasını, edebiyat, felsefe, sosyoloji, güzel sanatlar, hatta fuhu ş geleneklerini bilmek icabediyor velhas ıl. Her satırınızda, insan kendini büyük bir mağlubiyete düşmüş buluyor . (12 Ocak 1967) As ıl büyücü sensin, istediğini sevdiriyorsun insana, istediğinden nefret ettiriyorsun . (12 Ocak) Sizi okurken, trapez cambazlarının dehşetine düşüyorum. Bir anda kırılıyorum size. İkinci satırda havadayım, terkedilmek korkusuyla titriyorum bir an. Bir an içinizdeyim, bir parçanızım . (1 Mart 1967) Ka ka'dan Milena'ya mektuplar... Sanki bir bakıma kendimi buldum bu mektuplarda... Tek rakibiniz Ka ka. Ama Milena sizin mektupları okusa, beni ortadan kaldırıp tahtıma oturmak isterdi . (5 Mart 1967) Velhasıl seni özetleyemiyorum, kıyaslayamıyorum, seni dünyaya şimdiye kadar gelenlerle ve sonra geleceklerle... şartmış sanki . (7 Aralık 1966) Cemil Meriç'le Lamia Çataloğlu arasındaki bu yoğun yazışma 9 ay gibi kısa bir zaman aralığına sığmıştır. Bu süre içinde, kesin bir rakam vermek zorsa da, görebildiğimiz kadarıyla Cemil Meriç 56, Lamia Hanım ise 193 mektup yazmıştır. Cemil Meriç'in mektuplarında onun bilmediğimiz pek çok yanını, yaşam öyküsünden birçok enstantaneyi yakalamak mümkün, çok da zevkli. Ne var ki bu mektuplar ın alevlendirdiği sevginin gelişebilmesi ve zaman içinde sürebilmesi Cemil Meriç'in yaşadığı hoşgörülü ortama bağlıdır büyük ölçüde. Cemil Meriç gençliğini, aşklarını yaşayamamıştır belki, belki gözlerini kaybettikten sonra büyük bir boşluğa yuvarlanmıştır ama 27 yaşından itibaren de yanında dertlerini onunla paylaşan, onunla sıkıntı çeken, onunla üzülen, onunla sevinen bir insan vardır devamlı, bu insan, eşi Fevziye Meriç'tir. Fevziye Meriç sakin bir yaz ak şamı, fırtınasız bir limandır. Mükemmel bir annedir de aynı zamanda. Temizdir, saft ır, eski Roma'nın istikrarını, üstünlüğünü yapan feragatkâr, vazifeşinas kadınlardan biri . Cemil Meriç fırtınadan kaçan bir gemidir, Fevziye Han ım güvenilir bir liman ve Cemil Meriç bu limana sığınır. Gözlerini kaybettikten sonra ideal bir mutluluk düşünemez Cemil Meriç, ama hayatı yine de sever, zilletleri, korkular ı, endişeleri ile. Bütün insanlık neredeyse tek bir kişide toplanmıştır Cemil Meriç için ve o insanı kaybederse her şeyin, biteceğini düşünmektedir, kaçak birtakım zevkler aradığı olmuştur ama onu hayata bağlayan gerçek ve yeri tutulmaz insan karısıdır... Fevziye Han ım günden güne büyümüş, hayatının manası haline gelmiş tir (6 Mart 1983). Fevziye Han ım'ın hayatının manası da Cemil Meriç'tir. Ve Fevziye Han ım ona karşı hep anlayışlı, hep müsamahakâr, hep yumuşaktır. Yine de, kocasının Lamia Hanımla olan ilişkisini benimseyebilmesi çok zordur. Gururu k ırılır, zaman zaman isyan eder sessizce, üzüntülerini içine atar ama Cemil Meriç'in hayatı sevmesi, hayata bağlanması, karamsarlığını unutması, dahası yaratmayı sürdürmesi, daha çok üretmesi, mektuplarındaki yoğun duygusallığı aşarak, Hint Edebiyatı'nı ve Saint-Simon'u izleyen tüm di ğer eserlerini yazabilmesi gerekmektedir, bu da Fevziye Han ım'ın ona sağladığı güvenli, sevgi ve şefkat dolu ortam sayesinde mümkün olabilir. Bu ortamın oluşmasında çocuklarının, öğrencilerinin, dostlarının da büyük payı vardır. Cemil Meriç'in kuvveti, bir ölçüde de, hayat ının arka planını oluşturan bu insanların varlığından kaynaklanır. Onları sever Cemil Meriç, onlarsız bir hayat düşünemez. Ne var ki yak ın çevresi konusunda oldukça sessizdir, sesini yükselttiğinde de çoğu kez insafsızdır hükümlerinde, çocuklarını, öğrencilerini, dostlarını kâğıtta yaşatır belki ama onları, sevginin değil ö kenin ve kırgınlığın halesiyle kuşatır daha çok. Jurnal'i mezar taşı kitabeleriyle doludur, yoklu ğa yuvarlanan bir aşinaya hayatının bir parçasını verir, onu dostlu ğunun ama daha da çok ö kesinin halesiyle çevreler. Dostlarıyla bir bütündür Cemil Meriç, dostlarıyla, düşmanlarıyla bir bütün. Dostlarını tesadü ler seçer Cemil Meriç'in ama hayatını tanzim eden onlar dır. İzzet olmasa ne Hint yazılabilirdi, ne Jurnal. Her ibda, sayılamayacak kadar çok âmillerin eseri. Bunların bazısı tayin edici, bu tayin edici âmillerin başında İzzet var (3 Ocak 1982). Gerçekten de İzzet Tanju'nun bu konudaki rolü son derece önemlidir ve bilebildiğimiz kadarıyla Cemil Meriç'in çok ender kadirşinaslık örneklerinden biridir bu birkaç satır. Elimizdeki mektupları Cemil Meriç'e ilham eden Lamia Çataloğlu da, onun yaratma gücünü kanatlandıran önemli bir âmildir*. Dengeli, anlayışlı, gerektiğinde fedakâr tutumuyla hem Cemil Meriç'i bütünüyle benimsemiş, sevmiş, saymış, hem de onu eşiyle, çocuklarıyla, çevresiyle kabul ederek kişiliğinin bölünmesini önlemiş, ona huzurlu, rahatlatıcı, dost bir ortam sunmasını bilmiştir. Cemil Meriç'le uzun beraberlikleri süresince belki Fevziye Han ımla hiç karşılaşmamıştır Lamia Hanım ama onun kocasına karşı anlayış dolu yaklaşımını hissetmiş, onu takdir etmekten kendini alamamıştır. Cemil Meriç'in kitaplarının yazılmasına yardımı dokunan Lamia Çataloğlu, onun için vazgeçilmez bir mesai arkadaşı da olmuş, düşüncelerini büyük ölçüde paylaşmış, Fevziye Han ım'ın ölümünden,