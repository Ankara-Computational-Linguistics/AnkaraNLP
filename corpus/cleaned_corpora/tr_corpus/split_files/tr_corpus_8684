ağır yaralandı ve öldü sanıldı . Bunun üzerine II. Eumenes'in kardeşi II. Attalos Filadelfos Kraliçe Stratonike ile evlenerek krallığını ilan etti. Ancak kısa zaman sonra gerçek anlaşıldı ve II. Eumenes tahtına döndü. MÖ 159 yılında II. Eumenes gerçekten öldüğünde, varisi ve oğlu III. Attalos küçük olduğundan kardeşi II. Attalos Filadelfos Kraliçe Stratonike ile evlenrek bu kez gerçekten Kral oldu. Stratonike, oğlu III. Attalos'un Kral oluşundan kısa süre sonra MÖ 135'te öldü. Pergamon Krallığının son Kralı olan III. Attalos annesi Stratonike'ye çok düşkündü ve bu yüzden "filemetor", "annesini çok seven" lakabıyla anıldı. fornia Press, 1997 Ermeni pasaportu Ermeni Pasaportu Ermenistan dışına seyahat için Ermeni vatandaşlarına verilen belgedir. Aynı zamanda ülke içinde kimlik olarak kullanılmaktadır. Sıradan bir Ermeni pasaportu koyu mavi, Ermenistan arması ön kapağın ortasına altınla renkte yeralmıştır. Ön kapakta (Ermenice: Հայաստանի Հանրապետություն) “Ermenistan Cumhuriyeti” ve (Ermenice: Անձնագիր) Ermenice ve İngilizce dillerinde “Pasaport” yazmaktadır. Pasaport, ek bir 5 yıl daha geçerliliğini arttırma olasılığıyla, veriliş tarihinden itibaren 10 yıl geçerlidir. Pasaportun 5 yıl uzatılması olasılığı Ağustos 2017'de elimine edildi. Özel notlar ve vizeler için 32 sayfa ve hem Ermeni hem de İngilizce dillerinde sahibi hakkında bilgiler içermektedir. 1 Haziran 2012'den bu yana, Ermeni vatandaşlarının sıradan pasaportlarının yerini alacak iki yeni kimlik belgesi tanıtıldı. Belgelerden biri - nüfus cüzdanı - ülke içinde yerel olarak kullanılacak ve ikinci belge - biyometrik pasaport - yurt dışına seyahat için kullanılacak. Pasaporttaki elektronik bir çip, parmak izlerinin dijital görüntülerini ve pasaport sahibinin fotoğrafını içerecektir. Hem biyometrik pasaportlar hem de eID kartlar Polonya Güvenlik Baskı İşleri (Polska Wytwornia Papierow Wartosciowych) tarafından üretilmektedir. Eski stil (biyometrik olmayan) pasaportlar 2016 yılında geçici olarak yeniden tanıtıldı (1 Ocak 2019’a kadar) ve şu anda Ermeni vatandaşları hem biyometrik hem de düzenli pasaport alabilirler. 2011 yılının 1. çeyreğinden itibaren, Ermeni vatandaşlarına verilen iki yeni kimlik belgeleri sıradan pasaportun yerini alacaktır. belgelerden biri - kimlik kartı, ve ülke içinde yerel olarak kullanılacak olan ikinci belge - biyometrik pasaport, yurt dışı seyahat için kullanılacaktır. Ermenistan vatandaşları 1 Haziran 2012 tarihinden itibaren biyometik pasaporta başvuru yapabilmektedirler. Biyometrik pasaport'da bulunan elektronik çip'te pasaport sahibinin parmak izi ve dijital fotoğrafını içermektedir. Şubat 2011 tarihinden itibaren Ermenistan AB ülkeleri ile Ermeni vatandaşlarının AB ülkeleri için seyahatlerinde vize kolaylığı müzakereleri yürütmektedir. Ermenistan ve Avrupa Birliği arasındaki vize rejiminin serbestleştirilmesi konusunda tartışmalar da vardır. AB ile Ermenistan Geri Kabul Anlaşması müzakereleri 3. turu, 28 Haziran 2012 tarihinde gerçekleşmiştir. AB ve Ermenistan arasındaki vize kolaylaştırma anlaşması 17 Aralık 2012 tarihinde imzalanmıştır. 11 Kasım 2013 tarihinde Ermenistan Millet Meclisi, Avrupa Birliği (AB) ile vize kolaylığı ve geri kabul üzerinde anlaşmaları onayladı. 108 milletvekili oybirliği ile ilgili kararı kabul etti. Anlaşmalar onaylandıktan bir ay sonra vize kolaylığı yürürlüğe girecektir. Anlaşmada nihai hedef olarak AB'nin Ermenistan'a vize muafiyeti getirmesi gösterilmektedir. AB Ermenistan Delegasyonu Başkanı Büyükelçi Piotr Switalski, Ermenistan ile AB arasında vize serbestleşmesi başlatılmasına yönelik eylem planının 2017’deki bir sonraki Doğu Ortaklığı zirvesinin gündeminde olacağını belirtti. Ermeni vatandaşlarının AB Schengen Bölgesi'ne vizesiz seyahatine yönelik diyalog 2018 başlarında başlayacak. Büyükelçi ayrıca Ermeni vatandaşlarına 2020 yılına kadar AB'ye vizesiz seyahat verileceğini belirtti. Ermeni pasaportu sahipleri 90 gün süre ile Rusya'ya vizesiz seyahat edebilmektedirler. Ermenistan pasaportu sahipleri 15 Ağustos 2015 tarihinden itibaren internetten online e-visa alarak Hindistan'ı seyahat edebilmektedirler. Ermenistan vatandaşları iki ülkenin karşılıklı yaptığı anlaşma sonucunda 19 Ocak 2020 tarihinden itibaren Çini 3 ay kalış süresi ile vizesiz seyahat edebileceklerdir. Henley Vize Kısıtlamaları Endeksi 2019 Raporu'na göre Ermenistan vatandaşları sınır kapısında vize alarak veya vizesiz 60 ülkeye seyahat edebilirler. Bu sayede Ermenistan vatandaşları Dünya'da seyahat özgürlüğü açısından 84. sırada yer almaktadır. Ermenistan Cumhuriyeti ile savaş durumu nedeniyle, Ermenistan Cumhuriyeti vatandaşları ve diğer Ermeni kökenli ve Ermeni asıllı yabancı vatandaşları'nın Azerbaycan'a girişi yasaktır. Harry Potter (film serisi) Harry Potter serisi, J. K. Rowling tarafından yazılan Harry Potter kitaplarının sinema uyarlamasıdır. Yapımcılığı, Warner Bros tarafından üstlenilmiştir. Serinin ilk filmi 2001 çıkışlı "Harry Potter ve Felsefe Taşı", son filmi ise 2011'dede vizyona giren "" olmuştur. Daniel Radcliffe, Rupert Grint ve Emma Watson baş karakterleri canlandırmaktadır. Filmlerin hepsi Leavesden Stüdyoları'nda çekilmeye başlamıştır. İlk filmin çekimleri Eylül 2000'de başlamış, son film için ise 1 Aralık 2010 tarihinde kamera karşına geçilmiştir. Kuzey Makedonya pasaportu Makedon pasaportu veya Kuzey Makedonya pasaportu (Makedonca: Македонски Пасош) uluslararası seyahat amacıyla Kuzey Makedonya vatandaşlarına verilir. Dağıtım sorumluluğu İçişleri Bakanlığı'na aittir. Pasaportun geçerliliği 10 yaşından küçük kişiler için 5 yıldır. Çocukların yaşları 4 ise ve pasaportunun geçerliliği iki yıl ile sınırlıdır. Makedon pasaportu Uluslararası Sivil Havacılık Örgütü (ICAO) tavsiye ettiği standartlar (yani, büyüklüğü, kompozisyonu, düzen, teknoloji) ile uyumludur. Son Makedon pasaportu bir biyometrik pasaportdur. Makedonya, Yugoslavya'nın kurucu bir cumhuriyeti olduğu 1945-1991'tarihleri arasında, Makedonlar Yugoslav pasaportlarıyla dolaştılar. Yugoslav federal sistemi uyarınca, her cumhuriyetin kendi pasaport çeşitliliği vardı; Özellikle Makedonya'da yayınlanan Yugoslav pasaportları Sırpça-Hırvatça yerine Makedonca ve Fransızca olarak basıldı. Makedon pasaportunun içeriği ve tasarımı yıllar içinde değişti. Makedonya Yugoslavya'dan bağımsızlığını ilan etmesinden sonra ilk pasaportlar 1991 yılında yayımlanmıştır. Avrupa Birliği, eski Yugoslav cumhuriyetlerine 1991 yılında vize uygulamaya başlamış ve bu yüzden Makedonlar vizesiz seyahat haklarını kaybetmişlerdi. 19 Aralık 2009 tarihinden itibaren geçerli olmak üzere İngiltere ve İrlanda hariç tüm Avrupa Birliği'nin Schengen ülkelerine vizesiz seyahat edebilmektedirler. Ayrıca Sırbistan'a ulusal kimlik kartları ile seyahat edebilmektedirler. Henley Vize Kısıtlamaları Endeksi Ocak 2019 Raporu'na göre Makedonya vatandaşları sınır kapısında vize alarak veya vizesiz 123 ülkeye seyahat edebilirler. Bu sayede Madekonya vatandaşları Dünya'da seyahat özgürlüğü açısından 46. sırada yer almaktadır. Birleşmiş Milletler Güvenlik Konseyinin 1973 sayılı kararı Birleşmiş Milletler Güvenlik Konseyi'nin 1973 sayılı kararı, 17 Mart 2011 tarihinde Libya'nın durumu hakkında kabul edilen bir tedbirdir. Güvenlik Konseyi kararı Fransa, Lübnan ve Birleşik Krallık tarafından önerildi. On Güvenlik Konseyi üyesi (Bosna-Hersek, Kolombiya, Gabon, Lübnan, Nijerya, Portekiz, Güney Afrika ve daimi üyesler Fransa, İngiltere ve Amerika Birleşik Devletleri) olumlu oy kullandı. Beşi (Brezilya, Almanya ve Hindistan ve daimi üyeler Çin ve Rusya) ise çekimser kaldı ve kimse karşı oy kullanmadı. Kararda, "acil ateşkes" talep edilmekte ve uluslararası toplumun Libya'da uçuşa yasak bölgenin oluşturmasını onaylamaktadır. * Kalın yazılanlar Güvenlik Konseyi'nin daimi üyeleridir. Şafak Yolculuğu Operasyonu Şafak Yolculuğu Operasyonu, Birleşik Devletler'in Libya'ya müdahale için kullandığı kod addır. Birleşik Krallık'ın Ellamy Operasyonu, Kanada'nın MOBILE Operasyonu ve Fransa'nın Harmattan Operasyonu ile ortak hareket eder. Muammer Kaddafi'nin halk ayaklanmasını bastırmak adına muhalif güçlere karşı kullandığı kuvveti durdurmak amacıyla düzenlenmektedir. 19 Mart 2011 tarihinde Paris'te düzenlenen konferans sonucu düzenlenmesi kararı alınmıştır. Operasyon diğer koalisyon güçleri ile aynı gün başlamış ve ilk aşamada Tomahawk füzeleri kullanılmıştır. Operasyon, General Carter Ham komutasındaki ABD Afrika Komutanlığı tarafından yürütülürken, operasyonun taktik komutanlığı ise Amiral Sam Locklear tarafından USS Mount Whitney'den yürütülmektedir. Koalisyon güçleri hava saldırıları ile Kaddafi yönetimindeki askeri hedeflere yönelik füze bombardımanı başlattı. Pentagon, "ABD'nin operasyonda öncü konumda" olduğunu belirtti ve 112 Tomahawk'ın Kaddafi güçlerine karşı kullanıldığını ve özellikle başkent Trablus çevresindeki 20 hava savunma sisteminin vurulduğu bildirdi. Ayrıca Pentagon raporlarında Birleşmiş Milletler tarafından uçuşa yasak bölge ilan edilen Libya topraklarında Amerikan savaş uçaklarının yalnızca Kaddafi güçlerini hedef alacağı geçmiştir. Libya resmi haber ajansı ise Kaddafi’nin başkentteki ikametgâhında insan kalkanı oluşturulduğunu açıklarken, saldırılarda sivil hedeflerin vurulduğunu bildirdi. Şehzade Mustafa (I. Süleyman'ın oğlu) Şehzade Mustafa (Osmanlıca:شهزاده مصطفى; d. 1515, Manisa - ö. 6 Ekim 1553, Konya), Kanuni Sultan Süleyman ile eşi Mahidevran Sultan'ın oğlu. Saruhan, Amasya, Konya sancak beyliklerinde bulunmuştur. Babasına karşı isyan etmekten dolayı yargılanmıştır; Nahcıvan Seferi'ne giden Osmanlı ordusunun Konya’da konakladığı sırada, padişahın otağında boğdurulmuştur. Katli, devlete isyan suçundan dolayıdır; ancak deliller ve şahitler konusunda tartışma bulunmaktadır. Bazı tarihçiler Hürrem Sultan'ın tahta kendi oğullarından birini geçirmek için Şehzade Mustafa'ya tuzak kurduğu ve ölümünü hazırladığını iddia etmektedir. Ayrıca 2005 yılında Amasya Valiliği minyatürlerden esinlenerek Şehzade Mustafa balmumu heykel yaptırmıştır. Bu heykelden dünyada sadece Amasya'daki Şehzade Müzesinde bulunmaktadır. Bazı tarihçiler suçsuz olduğunu savunmaktadır. 1515 yılında babası Kanuni Sultan Süleyman’ın şehzadeliği sırasında Manisa’da dünyaya geldi. Yavuz Sultan Selim’in 1520’de hayatını kaybetmesi üzerine Osmanlı tahtına oturmak üzere İstanbul’a giden babasının yanında başkente gitti. Hürrem Sultan’ın babasının sarayına girmesinden sonra annesi Mahidevran Sultan ile Kanuni’ye dört şehzade daha doğuran Hürrem Sultan arasında, Kanuni’den sonra kendi oğullarının tahta çıkmasını sağlamak için büyük bir mücadele yaşandı. Şehzade Mustafa, 1534 -1541 arasında Saruhan Sancakbeyi (Aydın sancağı ilavesiyle) olarak görev yaptı. Saruhan (Manisa), padişah adayının görev yaptığı yer kabul edilirdi, dolayısıyla Şehzade Mustafa dönemin veliaht şehzadesiydi. 16 Haziran 1541'de Amasya Sancakbeyliğine atandı; Saruhan Sancakbeyliğine ise kardeşi Şehzade Mehmed getirildi. Halk ve askerler bu duruma tepki gösterdi, bunun üzerine I.Süleyman doğu topraklarının güvenliği için şehzadenin Amasya'ya gönderildiğini ve veliahtlığının sürdüğünü açıkladı. Ardından, Mehmet’in beklenmedik şekilde 1543’te ölümünden sonra Saruhan Sancakbeyliğine Şehzade Selim getirilirken; Şehzade Mustafa ise 1549 yılında Konya Sancakbeyliğine atandı. Şehzade Mustafa'nın şahsına dair önemli verilerden biri de Bernardo Navagero adlı İtalyan elçinin yazdığı bir mektupta hakkında verdiği bilgilerdir. Diğer bir veri ise Guillaume Postel'in Osmanlı gelenek-göreneklerini ve siyasi durumunu anlattığı kitapta bulunmaktadır. 1536'da, Fransız kralı I. François, Kanuni Sultan Süleyman'la bir sözleşme imzaladı ve ardından resmî tercümanı ve tarihçisi Guillaume Postel'i yardımcı olarak Fransız elçisi olan Jean de La Forêt'in yanına, İstanbul'a gönderdi. Fransız tarihçi Guillaume Postel, "De la République des Turcs" (Türklerin Cumhuriyeti) adlı kitabında Şehzade Mustafa’nın iktidarı devralabilecek yaşa ve olgunluğa ulaştığını, tedbirli ve son derece iyi eğitimli bir şehzade olduğunu yazmaktadır. Mustafa, şair (Mahlası Muhlisî ) ve hattattır (El yazısı: Viyana, Şark yazmaları, No: 998 de nesh ile yazılmış Süleyman-name). Irakeyn ve Korfu Seferi'nde (1534, 1536, 1537) ve Boğdan Seferi'nde Anadolu muhafızı, 9. seferde (1541) İstanbul muhafızı oldu. Manisa Bozdağ'da, cami, saray, türbe, çeşmeler yaptırdı. Görüntüsü ve tavırlarıyla dedesi Yavuz Sultan Selim'e çok benziyordu. Şehzade Mustafa'nın bilhassa Amasya'dayken ilim meclislerinde bolca bulunduğu,devrin önemli müderrislerinden dersler aldığı ifade edilir. Celalzade Salih Çelebi, Manisalı Senai Mehmed Çelebi, Hayreddin Hızır Efendi, Şems Efendi, Şair Lali Çelebi, Karaçelebizade Hicri Mehmed Muhyiddin Efendi, İstanbul kadısı, şair Muhyiddin Mehmed Hüseyni efendi gibi âlimlerden dersler aldı. Şehzadenin hocalarından olan Mustafa Sürûrî Efendi, Bahrü'l- Maarif ve Zahiretü'l Müluk yazıp şehzadeye sunmuştur. Şehzadenin katli üzerine de Kanuni ile alakasını kesip bir daha görüşmemiş ve kendisine verilmek istenen bütün resmi vazifeleri de reddetmiştir. Kanuni Sultan Süleyman'a yazdığı bir mektupta şu ifadeler geçmektedir. Zevcesinin ismi bilinmemekle birlikte, 1525, Kırım doğumludur. Şehzade Mustafa'nın ölümünden sonra 1555 de, Pertev Mustafa Paşa ile evlendirilmiştir. Çocukları: Nergisşah Sultan: 1536 yılında Manisa'da doğdu. Damat Cenabi Ahmet Paşa (şair, tarihçi, Enderuni ve çeşnigirbaşı, 20 yıl kadar Anadolu Beylerbeyi) ile evlenmiştir. Şehzade Mehmed: 1547'da Amasya'da doğdu. Ölümü: 1553, Bursa. (Şehzade Mustafa'nın ölümünden bir süre sonra taht için tehlike doğuracağı nedeniyle Dedesi Kanuni Sultan Süleyman tarafından boğdurulmuştur. Mezarı babasının yanındadır.) Şehzade Orhan: Ölümü: 1552, Konya. Şah Sultan: 1547 yılında Konya'da doğdu. 2 Ekim 1577'de öldü. Zevci Damat Abdülkerim Ağa. Taht yarışında Şehzade Mustafa'nın bertaraf edebilmek için Sadrazam Damat Rüstem Paşa tarafından sahte mektuplar üretildiği düşünülür. Bu mektuplar, Şehzade Mustafa’nın babası hayatta iken onun tahtına göz diktiğini ve isyan hareketlerine destekte bulunduğunu gösterir niteliktedir. Başlangıçta iddialara inanmayan Kanuni kendisine bu tür şeyler ile gelmemelerini ister. Lakin Şehzade Mustafa da kendi yakınlarındaki devlet adamları tarafından kandırılmıştır. Devlet adamları Şehzadeye " Hünkarımız tahtı size bırakacak lakin Rüstem Paşa buna engel oluyor. Siz en iyisi sakal bırakın ve tuğ dikin ki babanız niyetinizin olduğu anlasın ve tahtı size bıraksın" gibi sözlerle kandırmaya çalışmışlardır. Şehzade Mustafa bu laflara inanıp dedikleri şeyi yapmıştır. Sakal bırakıp tuğunu dikmiştir. Sakal bırakmak şehzadelere yasaktır. Çünkü sakal padişah alametidir. Tuğ dikmek de padişah alametidir. Bu iki alametleri yerine getiren şehzade tahtta gözü olduğunu dile getirmiş demektir. Minyatürlerde de görüldüğü gibi Şehzade Mustafa'nın sakalları vardır. Şehzade Mustafa'nın bu oyuna kolay kanmasının sebebi ise geçmişteki örneği dedesi Yavuz Sultan Selim'dir. Sultan Selim de babası ile bir zaman savaştıktan sonra babasının isteği ile tahta çıkmıştır. Bunları öğrenen Sultan Süleyman en güvendiği din alimlerinden tavsiye istedi. Güvenilen bir kölenin efendisinin parasını irtikap ettiğine ve ona karşı bir tuzak kurduğuna ilişkin hayali bir hikâyeyle buna karşı ne yapılması gerektiğini sordu. O dönemin alimlerinden olan Mehmet Ebussuud Efendi Süleyman'a şu cevabı vermiştir; “bu durumda köleye ölünceye kadar işkence yapılması uygundur". Bu ifade şeriata göre Şehzade Mustafa'nın devletin nizamı için katledilmesi münasiptir demektir. 1553 yılında Veziriazam Damat Rüstem Paşa İran Seferi için hareketinden sonra Aksaray taraflarına gelince, orduyu durdurdu ve yeniçerilerin Şehzade Mustafa'ya yatkınlığı olduğunu ve askerin, ihtiyarlığı sebebiyle sefere çıkamayan padişahın Dimetoka'da oturmasını, Mustafa'nın hükümdar olmasını istedikleri dedikodusunun yayılmakta olduğunu bildirmek için, sipahiler ağası olan, Kızıl Ahmedliler'den Şemsi Ağa'yı (Şemsi Paşa) İstanbul'a yolladı ve padişahın bizzat askerin başında sefere çıkmasını arz ederek, Aksaray'dan ileri gitmeyip bekledi. Padişah bunu haber alınca Rüstem Paşa'yı geri çağırdı ve 1553 Ağustos sonlarında kendisi İran Seferi'ne çıktı. Kütahya sancakbeyi Şehzade Bayezid'i Rumeli muhafazasında bulunmak üzere Edirne'ye gönderdi. 21 Eylül tarihinde Bolvadin'e varan orduyu Saruhan sancakbeyi Şehzade Selim askerleriyle karşıladı, ertesi gün padişahın huzuruna çıkıp el öptü ve kendisinin de sefere iştirak etmesi emredildi. 5 Ekimde Konya-Ereğli yakınındaki Akhüyük köyüne varıldığında Şehzade Mustafa orada tüm mahiyetiyle birlikte çadır kurmuş halde orduyu karşıladı. Ertesi gün bütün devlet erkanı şehzadeye gelerek el öptüler, hepsine hil'atler giydirildi. Oradan şehzade ata binerek padişahın makamına geldi, divanhanesine yakın bir yerde atından inerek yürüdü. Vezirler önüne düşerek Padişahın çadırı önünde onu selamladılar. Şehzade Mustafa babasının elini öpmek üzere otağ-ı hümayuna girdiğinde karşısında yedi dilsiz cellat onu karşıladı ve hemen üstüne atılarak boğmak istedilerse de Mustafa bunların elinden kurtulup kaçarken, dönemin güçlü güreşçilerinden biri olan ve saray hademeliği de yapan Zal Mahmud ağa yetişerek şehzadeyi yere düşürüp boğmuştur. Bazı rivayetlerde padişahın da bu sırada çadırda olup oğlunun katline nezaret ettiği, bir perdenin arkasında bulunduğu, veya oğlu ile konuştuğunu ifade edilir. Şehzade Mustafa'nın katlinin hemen sonrasında mirahuru ile bir ağası daha götürülerek boyunları vurduruldu. Aynı sıralarda Kapıcılar Kethüdası gelerek Rüstem Paşa'dan Mühr-ü Hümayun'u aldı ve vezir Haydar Paşa'ya da azlini haber verdi. Bundan sonra mührü ikinci vezir Ahmet Paşa'ya vererek sadareti ni müjdeledi. Daha sonra Kazaskerlere eşlik eden ulemaya Şehzede'nin cenaze namazını kılmaları için Ereğli'ye gitmeleri tembih edildi, namazdan sonra da cenazesi alınarak Bursa'ya götürüldü. Şehzade'nin ordu yerindeki şahsi hazinesi, çadırları, hayvanları da devlet hazinesi tarafından el konulmuş, mahiyetindeki adamların çoğuna da tımar ve zeametler verilmiştir. Şehzade Mustafa’nın ölümü askerler ve halk arasında büyük tepki yarattı. Yeniçeriler, olaydan sorumlu gördükleri Rüstem Paşa’nın çadırına saldırdılar ancak onu bulamadılar. Matem göstergesi olarak öğlen yemeği yemediler ve Rüstem Paşa’nın azlini istediler. Kanuninin aynı gün içinde Rüstem Paşa’yı görevden alıp yerine Kara Ahmet Paşa’yı atamak zorunda kalmasının sebebi de bu baskı olarak görülmektedir. Yeniçeriler ayaklanıp kaç kere Rüstem Paşa'yı öldürmek istese de ya Şehzade Beyazıt tarafından ya da Sultan Süleyman'ın askerleri tarafından durdurulmuştur, Rüstem Paşa ise gizlice ordugahı terk edip İstanbul'a dönmüştür. Şehzade Mustafa ya çok düşkün olan Şehzade Cihangir de Sultan Süleyman ile sefere gitmiştir. Ağabeyinin ölüm haberini alınca çok üzülmüştür ve hasta olmuştur. Daha fazla dayanamamıştır ve Halep' de vefat etmiştir. Şehzade Mustafa'nın katlinden sonra Konya'da olan annesi Mahidevran Sultan ve ailesi (eşleri, kızları ve oğlu Şehzade Mehmed) Bursa'ya gönderildi. Lakin Şehzade Mustafa'nın ölümünden sonra askerler arasında çıkan "Şehzade Mustafa öldüyse oğlu var, tahta o geçer!"dedikodularını işiten Kanuni torununun da boğdurulmasını emretti ve 7 yaşındaki Şehzade Mehmed babasının ölümünden bir süre sonra boğularak katledilip Şehzade Mustafa'nın yanına defnedildi. Şehzade Mustafa’nın türbesi 1555 veya 1556'da kardeşi II. Selim tarafından yaptırılmış olup, türbedeki kitabede, "Şah Selim bin ilan Süleyman emr edüp oldı hoş bu ravzâ-i cennet-nümâ /Dedi tarihin Edâyî bendesi merkad-i gülzâr-ı Sultan Mustafa" dizeleri bulunmaktadır. Şehzade Mustafa’nın ölümü üzerine Fünûnî, Rahmî, Edirneli Nazmî, Muînî, Mustafa, Müdâmî, Sâmî, Kara Fazlî, Nisâyî , Şeyh Ahmed Efendi, Selîmî, Kâdirî gibi şairler mersiyeler yazdılar. Hakkında yazılmış en tanınmış mersiye, Taşlıcalı Yahya Bey tarafından yazılmış olandır. Şehzade Mustafa, sultan olmadan kendisine bu denli fazla mersiye yazılan tek şehzadedir. Taşlıcalı Yahya Bey'in Şehzade Mustafa için yazdığı mersiye'nin bir bölümü: 2003 yılında yayınlanan "Hürrem Sultan" adlı Türk televizyon dizisinde Şehzade Mustafa'yı Ercü Turan canlandırdı. 2011 yılından itibaren yayınlanan "Muhteşem Yüzyıl" adlı Türk dizisinde ise Şehzade Mustafa'yı Mehmet Günsür canlandırmıştır. Muhammed el Nabus Mohammad Nabbous (محمد نبوس ‎; d. Bingazi 27 Şubat 1983 - ö. Bingazi 19 Mart 2011), Libyalı gazeteci. 2011 Libya ayaklanması sırasında Bingazi'de Libya Al-Hurra (Arapça: قناة ليبيا الحرة‎) isimli Libya'nın ilk Muammer Kaddafi karşıtı TV kanalını kurmuştur. Canlı bağlantılarla ayaklanmalar hakkında Bingazi'deki durum hakkıda uluslarlararası kamuoyunu detaylı bilgilendirmeye çalışmıştır. Ayrıca kurmuş olduğu kanalın internet üzerinden canlı yayınının dünya çapında izleyici kitlesi bulunmaktadır. 19 Mart 2011 günü Bingazi'de yıkılan evlerin video çekimi sırasında başından vurularak ölmüştür. Genç yaşta ölümü kanalın takipçilerini yasa boğmuştur. Harmattan Operasyonu Harmattan Operasyonu, Fransa'nın Libya'ya müdahale için kullandığı kod addır. Birleşik Krallık'ın Ellamy Operasyonu, Kanada'nın MOBILE Operasyonu ve Amerika Birleşik Devletleri'nin Şafak Yolculuğu Operasyonu ile ortak hareket eder. Muammer Kaddafi'nin halk ayaklanmasını bastırmak adına muhalif güçlere karşı kullandığı kuvveti durdurmak amacıyla düzenlenmektedir. 19 Mart 2011 tarihinde Paris'te düzenlenen konferans sonucu düzenlenmesi kararı alınmıştır. Fransız savaş uçakları 19 Mart 2011 cumartesi günü keşif uçuşları gerçekleştirmiş ve Fransa, Koalisyon Güçleri arasında Libya kuvvetlerine saldırı düzenleyen ilk taraf olmuştur. Keşif uçuşlarının sonrasında gerçekleşen ilk temasta Fransız Hava Kuvvetleri'ne ait uçaklar Kaddafi güçlerine ait dört tankı yok etmişlerdir. Fransa Cumhurbaşkanı Nicolas Sarkozy, Libya üzerinde uçuş yapan uçaklarının Kaddafi'ye bağlı birliklerin saldırısını önlemekte olduğunu söylemiştir. Ellamy Operasyonu Ellamy Operasyonu, Birleşik Krallık'ın Libya'ya müdahale için kullandığı kod addır. Fransa'nın Harmattan Operasyonu, Kanada'nın MOBILE Operasyonu ve Amerika Birleşik Devletleri'nin Şafak Yolculuğu Operasyonu ile ortak hareket eder. Muammer Kaddafi'nin halk ayaklanmasını bastırmak adına muhalif güçlere karşı kullandığı kuvveti durdurmak amacıyla düzenlenmektedir. 19 Mart 2011 tarihinde Paris'te düzenlenen konferans sonucu düzenlenmesi kararı alınmıştır. Operasyonun hava sahasında, Eurofighter Typhoon ve Panavia Tornado savaş uçaklarının yanı sıra gözetim ve yakıt ikmali uçakları ile gerçekleştirilmesi amaçlanmaktadır. Ayrıca deniz operasyonu kapsamında bir Trafalgar SSN, Tomahawk füzelerini Kaddafi güçleri üzerine ateşlemiştir. Kraliyet Donanması ve Kraliyet Hava Kuvvetleri 19 Mart 2011 tarihi itibarıyla Libya üzerine askeri müdahaleye başladı. 19 Mart günü öğleden sonra, Kraliyet Donanması'na ait Trafalgar tipi bir denizaltı bilinmeyen sayıda Tomahawk füzesini ateşledi. ABD'nin de aynı gün gerçekleştirdiği operasyon ile birlikte 110'un üzerinde füze Kaddafi güçleri üzerine ateşlenmiş oldu. Birleşik Krallık Başbakanı David Cameron, 19 Mart günü Fransız Hava Kuvvetleri'nin öncülüğünde gerçekleşen hava operasyonunda Kraliyet Hava Kuvvetleri'nin de bulunduğunu doğruladı. 20 Mart 2011 tarihinde, birkaç Storm Shadow füzesi fırlatılmıştır. Ayrıca Guardian Blog, E3D Sentry ve Sentinel uçaklarının bölgeye konuşlanmış olduklarını bildirmiştir. Operasyonlar Büyük Britanya (İngiltere'de RAF Marham ve RAF Coningsby; İskoçya'da RAF Lossiemouth) ve Kıbrıs'taki (RAF Akrotiri) İngiliz havaalanı üslerinden yürütülmektedir. 2000 AFC Asya Kupası elemeleri 2000 AFC Asya Kupası elemelerinde 42 ülke mücadele etti. Ev sahibi Lübnan ve 1996'da düzenlenen son turnuvanın şampiyonu Suudi Arabistan şampiyonaya direkt katılırken, elemeler sonucunda belirlenen 10 ülkenin takımı da turnuvaya katılmaya hak kazandı. Elemeler kapsamında 14 Şubat 2000'de, Kuveyt ile Bhutan arasında oynanan ve 20-0 Kuveyt üstünlüğüyle sona eren maç, uluslararası futbol maçlarında alınan en farklı galibiyet olarak tarihe geçti. Fakat bu rekor 2002 FIFA Dünya Kupası elemelerinin Okyanusya ayağında Avustralya ile Tonga arasında oynanan ve 22-0 sonuçlanan maçta kırıldı. Yine aynı elemelerde oynadığı Amerikan Samoası maçını ise 31-0 kazanan Avustralya, kendi rekorunu da geride bırakmış oldu. "Maçların tamamı Duşanbe, Tacikistan'da oynandı." "Maçların tamamı Abu Dabi, Birleşik Arap Emirlikleri'nde oynandı." "Maçların tamamı Doha, Katar'da oynandı." "Maçların tamamı Kuveyt'te oynandı." "Maçların tamamı Seul, Güney Kore'de oynandı." "Maçların tamamı Ho Şi Minh, Vietnam'da oynandı." "Maçların tamamı Makao'da oynandı." Cazcı Kardeşler 2000 Cazcı Kardeşler 2000, yönetmenliğini John Landis'in yaptığı 1998 yapımı komedi filmidir. Elwood Blues'un 18 yıl sonra hapisten çıkmasının ardından kardeşi Jake olmadan grubu tekrar toplamak için grubuna katılan 3 yeni üye ile yaşadıklarını anlatır. Ä°tici pervane İtici pervane, gemilerde başta veya kıçta bulunan ve manevra kabiliyetini artıran sistemlerden her biri. Konumuna göre baş iter veya kıç iter olarak adlandırılır. Güçleri ve sayıları oranında manevra yeteneğini artıran ve geminin ana makinesinden ayrı bir jeneratör ünitesi ile çalışan; sabit kanatlı pervane, yönlenebilen kanatlı (pitch) pervane ve su jeti nozul gibi itici tipleri bulunan aletlerdir. İtici pervaneler zamana karşı yarışan konteyner, ro-ro gemileri ile programlı seferlere bağlı yolcu gemilerinin çok uğraklı seferlerinde yoğun hareketli limanlara yanaşma ve kalkış manevralarının; römorkör yardımı olmadan geminin kendi manevrasını kendi başına daha etkin, seri, emniyetli ve ekonomik yapmasını sağlar. Özel hizmet gemilerinden deniz altına ve tabanına gerçekleştirilen operasyonlarda (ölçüm,sondaj,kablo döşeme,inşaat vb.) belirli bir coğrafî nokta üzerinde sabit kalabilme veya iki coğrafik nokta arasındaki belirli noktalar üzerinde ilerleyerek çalışabilme özellikleri ile geminin kendi başına manevralar yaparak görevini yerine getirebilmesini sağlar. Tekne trafiğinin yoğun olduğu marinalarda yat ve teknelerin manevralarını kendi başlarına emniyetle yapabilmesini sağlar. Gemi gövdesinin baş tarafında veya kıç tarafında tam bir dik açı ile Sancaktan/İskeleden itme gücü uygulayabilecek şekilde teknenin su kesimi altında,omurga hattı üstünde bir tünel içinde adeta bir aspiratör gibi çalışarak itme gücü sağlar. Sabit pervaneli iticilerde itme gücünü pervanenin devir sayısı, yönlenebilen kanatlı pervanelerde ise itme gücünü kanatların dönme açısı belirler. Sistem; gemi hızının 4 knot (deniz mili/saat) altına düşürülmesinin ardından yapılan manevralarda etkili olur. Daha yüksek gemi hızlarında çalıştırılması durumunda etkisiz kalır ve sistem zarar görebilir. Küçük yat ve teknelerde (9-24mt) gövdeye dıştan montajlı elektrik motorlu iticiler uygulanabilir. Küçük yat ve teknelerde(9-24mt) gövde altından pompa ile emilen suyun basınçla itici nozullara iletilmesi ve suyun nozullardan çıkışı ile oluşan tepkimeli sistem olarak bilinir. İticilerin gemilere donatımı konusunda herhangi bir zorunluluk bulunmamakla beraber belirli tip gemilerde (yolcu, ro-ro, konteyner vb.) elzemdir. Günümüzde iticiler dynamic positioning (dinamik konumlandırma) olarak adlandırılan işlemle; geminin coğrafî bir pozisyonda (+/-5m. hata ile) sabitlenmesinin veya görev manevralarının bilgisayar kontrolünde otomatik olarak yapılabilmesini sağlar. Bu sistem özel hizmet gemilerinde ve yeni nesil transatlantiklerde görülür. Selâmün aleyküm Selâmün aleyküm (), Aramice kökenli selamlaşma hitabıdır. Sadece Arapça konuşan topluluklar arasında değil, çoğunlukla dünyanın her yerindeki Müslümanlar ve Yahudiler tarafından kullanılır. Yahudiler arasında kullanılan geleneksel İbranice selamlaşma şekli olarak; selam veren, "şalom aleykem" ("barış üzerinizde olsun") der, selamı alan ise "aleykem şalom" ("üzerinizde olsun barış") diye karşılık verir. İbranice şalom barış demektir. Selam terimi Arapça "selime" kökünden bir mastar olup, sözlükte; maddî ve manevî sıkıntılardan kurtulmak, barış ve esenliğe kavuşmak demektir. "es-Selamu'", isim olarak ise; selam, selamet, sulh ve güven anlamına gelir. Bir fıkıh terimi olarak selam; karşılaşan iki Müslümanın birbirine yaptıkları dua cümlesinden ibarettir. Selam veren "es-selamu aleyküm (Barış ve huzur sizinle olsun)" der, selamı alan ise "ve aleykümü's-selâm ve rahmetullâhe ve barakâtuh (; Barış, huzur ve Allah'ın rahmeti seninle de olsun.)" diyerek ilaveli duada bulunur. Konteyner gemisi Konteyner gemisi, uluslararası standartlardaki konteyner adı verilen kutuları taşımak için tasarlanmış, yük gemisidir. Uluslararası ticari yük taşımacılığında diğer taşımacılık araçlarına kıyasla maliyetleri düşürdüğü için çoğunlukla tercih edilir. Bu yaygın kullanımından dolayı uluslararası ticaretin simgelerinden biri haline gelmiştir. Birleşmiş Milletler Ticaret ve Kalkınma Konferansı 2019 verilerine göre dünyada konteyner gemisi kapasitesi 265.668.000 tondur. Genellikle 21–25 knot seyir hızına sahiptirler. Rick Astley Richard Paul 'Rick' Astley, (d. 6 Şubat 1966) BRIT Ödülü sahibi İngiliz şarkıcı ve söz yazarı. En bilinen şarkısı 1987 yılında yayınladığı ve 1980'lerin sonlarında hit olmuş "Never Gonna Give You Up"dır. 1993 yılında dünya genelinde 40 milyon kaydı satılmıştır. Richard, 6 şubat 1966'da Lancashire, İngiltere'de doğdu. Ailesinin dördüncü çocuğuydu. Astley müzik kariyerine 10 yaşında başladı. Okula gittiği sıralarda bir takım sınıf arkadaşıyla grubunu kurdu. Grubun adı FBI idi. Rick büyüyünce Pete Watermann tarafından PWL Recording Stüdyosu'nda çalışmaya başladı. Beatles grubundan etkilenen bir sanatçıdır. 1985 yılında arkadaşı David Morris ile gitar çalarak şarkı söylemeye başladılar. Kosova AnayasasÄ± Kosova Anayasası veya Kosova Cumhuriyeti Anayasası günümüzde hem 2008 Kosova Cumhuriyeti Anayasası’nı hem de Kosova Geçici Özyönetimi Anayasal Çerçevesi’ni belirtir. Kosova'nın 2008 yılında bağımsızlık ilanıyla beraber aynı yıl anayasa da uyarlanmış ve bu anayasa 15 Haziran 2008 tarihinde yürürlüğe geçmiştir. Söz konusu Kosova Anayasası, 26 Mart 2007 tarihinde Kosova’nın uluslararası statüsü için hazırlanan Ahtisaari planına uygundur. Anayasa ayrıca Kosova’daki uluslararası yönetim EULEX ve Uluslararası Sivil Temsilci ile sivil düzlemde, KFOR ile de askerî düzlemde uyumludur. Sırbistan hükümeti, Kosova’yı hâlen Sırbistan’ın bir özerk bölgesi olarak kabul edip, bağımsız Kosova Cumhuriyeti’ni ve anayasasını kabul etmemektedir. Kamer Hatun Camii Kamer Hatun Camii, İstanbul’un Beyoğlu ilçesinin Tarlabaşı semtinde yer alan bir camidir. Orijinal olarak 1514 yılında Yavuz Sultan Selim tarafından süt annesi Kamer Hatun için inşa ettirilen bu cami 19. yüzyıla gelindiğinde harap bir duruma düşmüştür. Daha sonra Vakıflar Genel Müdürlüğü tarafından Mimar Kemalettin Bey’e yeniden yaptırılmıştır. 565 metrekarelik bir arsa üzerine kurulmuş olan caminin 223 metrekarelik bir alanını kapsamaktadır. Duvarları kargirdir. Ahşap bir taşıyıcı sisteme sahip olan çatı saç kurşun ile örtülüdür. Camideki tek mimare, mihrabın solunda yer almaktadır. Mimi Pond Mimi Pond, yazar ve karikatÃ¼rist. En çok "Simpsonlar" ile ilgilenen yazar ayrıca "Simpsonlar"ın ilk bölümü "Simpsons Roasting on an Open Fire"' 1989 yılında yazmıştır. Ayrıca birçok mizah kitabı yazmıştır. Pond CBS dizisi "Designing Women" ve "Pee-wee's Playhouse" dizilerinin yazarlığında görev almıştır. Ayrıca Los Angeles Times ve diğer yayınlar için karikatür çizimleri yapmıştır. 1980-1990 yılları arasında "Seventeen" dergisi için tam sayfalık karikatürler çizdi. Murat Önür Murat Önür, (d. 15 Şubat 1981, Afşin) Türk futbolcudur. 1. Lig ekiplerinden Denizlispor'da futbol oynamaktadır. Çanakkale Dardanelspor altyapısın'da futbola başladı Murat Önür, 1997 yılında profesyonelliğe geçiş mukavelesi imzalayarak as takıma alındı. Burada oynamanın avantajiyla Türkiye genç millî takımlar için erken keşfedildi ve düzenli olarak Türkiye genç millî takımlar için oynamaya başladı. Çanakkale Dardanelspor için ilk resmî karşılaşmasına 10 Mayıs 1998 tarihinde Beşıktaş'a karşı oynanan Süper Lig karşılaşmasında çıktı. Bu karşılaşma dışında as takım için bir karşılaşmaya çıkmadı ve daha çok a2 takımı için oynadı. 2000-01 sezonundan itibaren artik düzenli olarak ilk onbir'de yer bulmaya başladı ve Türkiye liglerinde az rastlanan bir şekilde 9 sezon Çanakkale Dardanelspor için görev aldı. 2005-06 1. Lig sezonunun sonunda Çanakkale Dardanelspor'un ligi sonuncu sırada tamalayıp 2. Lig'e düşmesinden ötürü takımdan ayrılıp yeni sezon için Mardinspor'la anlaşmıştır. Burada bir buçuk sezon oynadıktan sonra başka bir Güneydoğu Anadolu Bölgesi 1. Lig takımı olan Diyarbakırspor'a geçti. Diyarbakırspor'la 1. Lig Play-off maçlarına katıldı ve yarı finalde penaltilarla Eskişehirspor'a yenilerek elendi. Yeni sezon için Süper Ligin yeni ekiplerinden Eskişehirspor'a transfer oldu. İki sezon burada görev aldıktan sonra takımdan ayrılma kararı aldı. 2010-11 sezonunda 1. Lig takımı Boluspor'a transfer oldu. 2011-12 sezonun başında 1. Lig ekiplerinden Denizlispor'a transfer oldu. 23 kez millî takımlara çağrılan Murat Önür, 9 kez Türkiye U-17, 6 kez de Türkiye U-18 forması olmak üzere toplam 15 kez millî formayı giymiştir ve bu müsabakalarda 1 gol kaydetmiştir. Alfredo Nobre da Costa Alfredo Nobre da Costa (d. 10 Eylül 1923, Lizbon - ö. 4 Şubat 1996, Lizbon, Portekiz), Portekizli mühendis ve siyasetçi. Dört yıllık yasama dönemi tamamlanana kadar, bağımsız ılımlı merkez solcu bir siyasetçi olarak cumhurbaşkanı António Ramalho Eanes tarafından başbakanlığa getirilen Alfredo Nobre da Costa'nın kurduğu hükûmet parlamentoda çoğunluğu sağlayamadığı için başbakanlığı 4 ay sürmüştür. Jessie J Jessica Ellen Cornish (d. 27 Mart 1988), İngiliz pop müzik sanatçısı. İlk albüm anlaşmasını Island Records ile yapmış ve ardından ilk albümü "Who You Are"ı piyasaya sürmüştür. Miley Cyrus ve Chris Brown'a yazdığı şarkı sözlerinden sonra ünlü olmuştur. Bu şarkılardan "Party in the U.S.A." başarılı olmuş ve birçok listeye girmiştir. İlk çıkardığı şarkısı "Do It Like a Dude" Birleşik Krallık listelerinde 2. sıraya kadar çıkmıştır. Arkasından çıkardığı "Price Tag" şarkısı ise birçok listede 1. olmayı başarmıştır. Daha sonra albümünün 3. videosunu "Nobody's Perfect" şarkısına çekmiştir. 2. stüdyo albümü olan "Alive"'ı 23 Eylülde piyasaya sürmüştür. Albüm ilk haftasından İngiltere'de haftanın en çok satan 5 albümü arasına girmiştir. Albümden çekilecek 2. klibin "Thunder" olduğu Jessie J tarafından doğrulanmıştır. Sanatçının şu ana kadar 11 milyon single ve 2.5 milyonluk bir albüm satışı vardır. Yeni albümü ise Sweet Talker'dir 4. albüm için hazırlıklara başlamış olmakla beraber kesin bir tarih belirlenmemiştir. Jessie Redbridge, Londra'da dünyaya geldi. Lise eğitimini Mayfield Lisesinde aldı. Jessie nin kendinden 5 ve 7 yaş büyük 2 kız kardeşi bulunmaktadır. Jessie biseksüelliğe açık olduğunu bir konuşmasında dile getirmiştir.. Tayyare ApartmanlarÄ± Tayyare Apartmanları veya Harikzedegân Apartmanları İstanbul’un Laleli semtinde yer alan, Mimar Kemaleddin Bey’in tasarladığı ve 1922 yılında tamamlanan orijinal olarak apartman olarak inşa edilen ama günümüzde otel olarak kullanılan bina. 1918 yılında İstanbul'da çıkan yangında başta Cibali, Altımermer ve Fatih bölgeleri olmak üzere, çok geniş alan yayılan bir yangından birçok evin kül olmasının ardından, yangınzedelerin en azından bir kısmına barınak sağlamak amacıyla evler yapılması planlandı. Bu sebepten ilk başta Harikzedegan Apartmanları (harikzede aynı zamanda yangınzede demektir) olarak verilen bu yapıların Laleli’deki bir araziye inşa edilmesi görevi Mimar Kemaleddin Bey’e verildi. 1922 yılında tamamlanan ve dört bloktan oluşan yapıda toplam 124 daire yer alıyordu. Kullanıma açıldığı 1922 yılından 1985 yılına kadar apartman olarak kullanılan bu bina, 1985 yılından itibaren Net Turizm adlı bir firmaya devredildi ve bu tarihten sonra Merit Antik Hotel olarak hizmet vermeye başladı. Daha sonra Naz Giyim’e devredilen bina 2006 yılından beri Crowne Plaza Old City olarek 5 yıldızlı bir otel olarak hizmet veriyor. Tezat Edebiyatta tezat, birbirinin zıddı olan duygu, düşünce ve durumları; aralarında bir ilgi kurarak aynı cümlede, mısrada veya beyitte dile getirme sanatıdır. Hem nazımda hem de nesir de görülebilir. Ayrıca "tıbak, mutâbakat, tatbîk" ve "tekâfu" isimleriyle de bilinir. Tezat sanatının gerçekleşmesi için mutlaka birebir karşıt anlamlı sözcüklerin kullanılması gerekmez. Benzer şekilde, içinde karşıtanlamlı sözcükler olan her satırda da tezat sanatı yoktur. Tezat, şair veya yazarın bilinçli olarak kullandığı bir sanattır ve genellikle eserin bütününe yayılır. Aşağıdaki örneklerde tezat sanatını meydana getiren sözcükler kalın yazılmıştır: Tezat sanatına düzyazıda da rastlanır: Vasco de Almeida e Costa Vasco Fernando Leote de Almeida e Costa (d. 26 Temmuz 1932, Lizbon - ö. 25 Temmuz 2010, Lizbon, Portekiz), Portekizli deniz subayı ve siyasetçi. Karanfil Devrimi sonrası seçimler yapılana kadar görev yapan geçici hükümetlerin son başbakanıdır. 1981-1986 yılları arasında ise o zamanlar Portekiz'e bağlı bölge olan Makao'nun valiliğini yaptı. JosÃ© Baptista Pinheiro de Azevedo José Baptista Pinheiro de Azevedo (d. 5 Haziran 1917 - ö. 10 Ağustos 1983), Portekizli siyasetçi. 1975-1976 yılları arasında Portekiz başbakanı olarak görev yaptı. Lütfü Çakmakçı Lütfü Çakmakçı, (d. 1947, Muğla) Türk akademisyen. 1970 yılında Ankara Üniversitesi'nden mezun olmuş ve sırasıyla 1972 ve 1977 yılında yine Aynı üniversitede yüksek lisans ve doktorasını tamamlamıştır. Ankara Üniversitesi'nde 1977 yılında yardımcı doçent ve 1982 yılında doçent olmuştur ve 1988-1991 yılları arasında profesör olarak Hacettepe Üniversitesi'nde çalışmıştır, 1991 yılında itibaren Ankara Üniversitesi'nde profesörlüğe devam etmiştir ayrıca 1984-1986 yıllarında Ankara Üniversitesi Gıda Teknolojileri Bölümü başkan yardımcılığı, 1984-1988 yıllarında TÜBİTAK Tarımsal Mikrobiyoloji Ünitesi Başkanlığı yapmıştır. 1992-1995 yılları arasında Ankara Üniversitesi Ziraat Fakültesi dekan yardımcılığı, 1995-1999 yılları arasında Cumhurbaşkanlığı kontenjanından YÖK üyeliği, 1996-2004 yılları arasında da Süleyman Demirel Üniversitesi rektörlüğü yapmıştır. 2014 yerel seçimlerinde CHP Isparta belediye başkan adayı olmuştur. Vasco Gonçalves Vasco dos Santos Gonçalves (d. 3 Mayıs 1922, Lizbon - ö. 11 Haziran 2005, Almancil, Portekiz), Portekizli general ve siyasetçi. 25 Nisan 1974'teki Karanfil Devrimi'nin önde gelen isimlerinden birisiydi. 31 Mayıs 1974'te Ulusal Kurtuluş Cuntası'nın üyesi oldu. Adelino da Palma Carlos Adelino da Palma Carlos (d. 3 Mayıs 1905, Faro - ö. 27 Ekim 1992, Lizbon, Portekiz), Portekizli avukat ve siyasetçi. Karanfil Devrimi'nden hemen sonra işbaşına gelen ilk geçici hükümetin başkanı oldu. Hâce Abdullah Herevî Hâce Abdullah Herevî (4 Mayıs 1006 - 8 Mart 1089), 11.yüzyılda yaşamış sufi ve din bilgini. Ebu İsmail Abdullah ibn Ebu Mansur Muhammed, Hace Abdullah el-Ensari el-Herevi veya Heratlı Ensari adlarıyla bilinen sufi, eserleriyle kendisinden sonraki sufileri etkilemiştir. 4 Mayıs 1006'da Afganistan'ın Herat kentinin eski kalesi Kuhendiz'de dünyaya geldi. Soyunun Ebu Eyyub el-Ensari'nin oğlu Met'e kadar ulaştığı söylenir. Met 652 yılında Ahnef b. Kays kumandasında Horasan'a yapılan bir sefere katılmış ve Herat'a yerleşmişti. Babası Ebu Mansur pazarcıydı. Belh şehrine giden Ebu Mansur orada Cüneyd-i Bağdadi'nin tasavvuf anlayışına bağlı bir sufi olan Şerif Hamza Akîlî'nin meclislerine katıldı. Bu sufilerin canlılara eziyet etmemek için azami özen gösterdikleri hatta üzerlerine konan sinekleri dahi kovmadıkları, akrep ve yılan türü hayvanlara dokunmadıkları aktarılır. İlk dini bilgilerini babasından öğrenen Heratlı Ensari, Malini Medresesi'nde öğrenimine devam etti. Dokuz yaşında hadis ilminden ders görüp hadis yazmaya başladı. On dört yaşında vaaz verecek kadar dini bilgiye ulaştı. Herat'ta Şeyh Amû'dan ilk tasavvufi eğitimini aldı. Dönemin meşhur sufilerinden Ebu Said-i Ebu'l-Hayr ile de görüşmüş ancak kendisinin "tasavvuf yolunda mürşidim" dediği şeyhi Ebu'l-Hasan el-Harakanî olmuştur. Hem Ebu'l-Hayr ham de Harakanî'nin de etkisiyle coşku ve cezbeye dayalı tasavvuf anlayışını benimsedi, onlar gibi şiirler yazdı, sema yaptı. Hayatının ileriki yıllarında ağır bir hastalık geçirmiş ve bunun sonucunda görme duygusunu yitirmiş ancak talebelerinin yardımıyla da eser telif etmeye devam etmiştir. 8 Mart 1089 tarihinde 82 yaşında vefat etti. Türbesi Selçuklular zamanında inşa edilmiş, Gurlular döneminde Sultan Gıyaseddin Muhammed devrinde de Emir İzzeddin tarafından türbenin yanına bir medrese yaptırılmıştır. Hace Abdullah el-Ensari'nin torunları Hindistan'a göçmüş ve İslam düşüncesi, eğitiminin orada yayılmasını önemli rol üstlenmişlerdir. Soyundan gelen en ünlü kişi "Kutb-ül Alam" lakabıyla tanınan Shaikh Khawaja Alauddin Ansari Mahdum Nizamuddin Ansari ve "Kutb Şahid" Molla Kutbuddin Ansari bunlardan bir kaçıdır. Molla Kutbuddin Ansari'nin soyundan gelen "Şahid" ünlü Firangi Mahal okulunu kurmuştur. A. G. Ravân Farhâdi, Abdullah Ansari of Herat-An Early Sufi Master, Curzon Press, 1996 SÄ±rbistan pasaportu Sırp pasaportu her yaşta Sırp vatandaşlarına Sırbistan tarafından yayınlanan uluslararası seyahat belgesidir. Pasaport İçişleri Bakanlığı tarafından verilir ya da Sırp vatandaşı yurt dışında bulunuyorsa büyükelçilikten alabilir. Pasaport gerekirse vatandaşlığın kanıtı olarak kimlik yerine kullanılabilir. Vatandaşların aynı anda birden fazla Sırp pasaportları olamaz. İçişleri Bakanlığı 7 Temmuz 2008 tarihinde yeni Sırp biyometrik pasaportları çıkarmaya başladı. Bazı vatandaşlar, hâlen eski Yugoslav pasaportu kullanır. Eski Yugoslav pasaportlarının geçerliliği 31 Aralık 2011 tarihinde sona ermiştir. Kosova vatandaşları bir Sırp pasaportu için başvuru hakkına sahiptirler. Kosovalılara Sırp Koordinasyon Müdürlüğü tarafından Sırp pasaportu verilir. Pasaport sahibine vizesiz Schengen Alanına girmesi için izin verilir. Sırbistan Kosova pasaportunun geçerliliğini tanımamaktadır. Sırbistan vatandaşları 19 Aralık 2009 tarihinden itibaren geçerli olmak üzere Birleşik Krallık ve İrlanda hariç tüm AB'nin Schengen ülkelerine vizesiz seyahat edebilmektedirler. Sırbistan hükûmeti Haziran 2014'te, önemli ticaret ortaklarıyla vize serbestliği konusunda ikili anlaşmalar imzalanacağını açıklandı. Mayıs 2015'te vizesiz serbestleştirme için ülkelerin listesi açıklandı: Katar, Kuveyt, Umman, Bahreyn, Venezuela, Panama, Jamaika, Kolombiya, Paraguay ve Guatemala. İkinci aşamada Ermenistan, Azerbaycan ve Malezya yer alacaktır. Aralık 2016'da Sırbistan'ın sıradan pasaport sahiplerine Ermenistan, Azerbaycan ve Gürcistan'a seyahatlerde vize şartlarını kaldırmayı planlandığı bildirildi. Henley Vize Kısıtlamaları Endeksi 1 Ocak 2017 Raporu'na göre Sırbistan vatandaşları sınır kapısında vize alarak veya vizesiz 115 ülkeye seyahat edebilirler. Bu sayede Sırbistan vatandaşları Dünya'da seyahat özgürlüğü açısından 43. sırada yer almaktadır. António de Spínola António Sebastião Ribeiro de Spínola (d. 11 Nisan 1910, Estremoz-13 Ağustos 1996, Lizbon), Portekizli general ve devlet adamı. Abell 1689 Abell 1689, Başak takımyıldızı yönünde yaklaşık olarak 2,2 milyar ışık yılı uzaklıkta bulunan bir gökada kümesi. Bilinen en büyük kümelerden birisidir ve kütleçekimsel merceklenme etkisi nedeniyle arka plandaki uzak gökadalar bozuk bir biçimde görünür. Kütleçekimsel merceklenme etkisiyle oluşan kavislerin konumları ve düzgünlükleri üzerinde bilgisayarla yapılan çözümlemeler, gözle görülebilen gökadalar içerisinde bulunan maddeye ek olarak, bu kümenin sayısal olarak mor bir renkle görüntü üzerine bindirilen soldaki resimde görülen modele benzer önemli miktarda karanlık madde de içermesi gerektiğine işaret etmektedir. Şubat 2008'de merceklenme etkisi kullanılarak en uzak gökadalardan biri olan A1689-zD1 tespit edilmiştir. Ä°brahim Demirci Konya ’da doğdu. Konya Namık Kemal İlkokulu, Balıkesir İmam Hatip Lisesi ve Konya Gazi Lisesinin ardından Erzurum Atatürk Üniversitesi Fen Edebiyat Fakültesi Türk Dili ve Edebiyatı Bölümü’nden mezun oldu (1978). 1979 yılından itibaren Hatay/Kırıkhan, Konya/Ilgın, Amasya ve Konya merkezinde öğretmenlik yaptı. 2008-2009 öğretim yılında Halep Üniversitesi Edebiyat ve Beşerî Bilimler Fakültesi Türk Dili ve Edebiyatı Bölümü’nde misafir öğretim üyesi olarak çalıştı. Bir yıllık bu kesinti dışında, 1989’dan başlayarak Konya Meram Fen Lisesinde çalıştı. Ondokuz Mayıs Üniversitesinde “Behçet Necatigil’in Şiir Dünyası” adlı teziyle yüksek lisansını, Selçuk Üniversitesinde “Muhteva ve Şekil Hususiyetleriyle Ahmet Haşim’in Nesir Dünyası” adlı teziyle doktora çalışmasını tamamladı (2008). Yazı dünyasına Nuri Pakdil ’in Edebiyat dergisinde çıkan “Tanık” (Mart 1975) adlı şiiriyle girdi. Bu derginin kapanmasıyla, Milli Eğitim, Yedi İklim, Konya, Nar, Çerağ, Eylül, Aşiyan, Bumerang, Kayıtlar, Okuntu, Metafor, Kökler, Hece, Kitap Postası, Memleket gibi dergilerde şiir, yazı ve çeviriler yayımladı. Yeni Şafak gazetesinde “İbrahim Kardeş” adıyla “Dil Burcu” köşesinde yazdı (1995-2006). Arapça ve Fransızcadan çeviriler yaptı. Artvin [[Çoruh Üniversitesi Fen Edebiyat Fakültesi Türk Dili ve Edebiyatı Yeni Türk Edebiyatı bölümüne Yard. Doç. Dr. unvanıyla öğretim üyeliği görevine başladı(2011). 6 Mart 2012 tarih ve 28225 sayılı resmi gazetede 2012/151 nolu kararname ile Talim ve Terbiye Kurulu Başkanlığı Kurul Üyeliğine atandı. Halen Talim ve Terbiye Kurulu Başkanlığı Kurul Üyeliği görevini sürdürmektedir. [[Türkiye Yazarlar Birliği]]'nin 2014 Yılı "Yılın Yazar, Fikir Adamı ve Sanatçıları Ödülleri" değerlendirmesinde, tercüme dalında "Kudüs Konçertosu" ile yılın sanatçı ödülünü aldı. [[Kategori:Atatürk Üniversitesi'nde öğrenim görenler]] [[Kategori:YaÅŸayan insanlar]] [[Kategori:20. yüzyıl Türk yazarları]] [[Kategori:21. yüzyıl Türk yazarları]] [[Kategori:Resim aranan yazarlar]] [[Kategori:1956 doğumlular]] [[Kategori:Konya doğumlu yazarlar]] [[Kategori:Türk çevirmenler]] Knut (kutup ayÄ±sÄ±) Knut () (5 Aralık 2006 - 19 Mart 2011), Berlin Hayvanat Bahçesinde doğan kutup ayısı. Doğumunda annesi tarafından reddedilmesi sonucu hayvanat bahçesi görevlileri tarafından yetiştirildi. Berlin Hayvanat Bahçesinde otuz yıldan fazla süredir bebekliği aşana kadar hayatta kalmayı başaran ilk kutup ayısı yavrusuydu. Knut'un uluslararası bir tartışma konusu olmasının ardından, hayvanat bahçesi turistik ve ticari başarı elde etti. Alman gazetesi "Bild" bir hayvan hakları aktivistinin yavrunun hayvanat bahçesinde tutulmasını kınayan bir sözünü yayımlayınca; dünya genelindeki hayranları, onun insanlar tarafından yetiştirilmesini desteklemek için harekete geçti. Çocuklar hayvanat bahçesinin dışında protestolar yaptı ve dünyanın dört bir yanından sempati ifade eden e-postalar gönderildi. Knut; oyuncaklarda, çeşitli medya ürünlerinde, DVD'lerde, kitaplarda ve "Knutmania" (Knut Çılgınlığı) adında bir medya fenomeninin merkezinde yer aldı. Tüm bunların sonucunda, 2007 yılında Berlin Hayvanat Bahçesinde yavrunun gelirlerinde yaklaşık beş milyon avro'luk bir artış oldu. Hayvanat bahçesinin yıllık ziyaretçi sayısı, tahmini olarak %30 oranında arttı ve böylece 2007 yılı, 163 yıllık tarihi içinde hayvanat bahçesinin en kârlı yılı oldu. Knut; 19 Mart 2011 tarihinde, öğleden sonra, dört yaşındayken öldü. Knut, Berlin Hayvanat Bahçesinde dünyaya geldi. Annesi, Kanada'da doğan ve Doğu Almanya'da bir sirkte çalıştırılan 20 yaşındaki Tosca, babası ise Münih'teki Hellabrunn Hayvanat Bahçesinde yaşayan 13 yaşındaki Lars idi. Tosca, Knut ile isim verilmeyen erkek kardeşini 5 Aralık 2006'da doğurdu; fakat bilinmeyen sebeplerle yavrularını, kutup ayısı kafesindeki bir kaya üzerinde terk etti. Hayvanat bahçesi görevlileri, yavruları balık ağı ile kurtarsalar da Knut'un kardeşi dört gün sonra enfeksiyondan ötürü öldü. Sadece bir kobay büyüklüğünde olan Knut, hayvanat bahçesi görevlisi Thomas Dörflein'in bakımına girmeden önceki hayatının ilk kırk dört gününü bir kuvözde geçirmek zorunda kaldı. Knut'un sürekli bakıma ihtiyacı olmasından ötürü Dörflein, geceleri yavrunun yanındaki bir yatakta uyuyordu. Her gün onunla oynuyor, onu yıkıyor ve besliyordu. En başlarda Knut'un yiyeceği, iki saatte bir verilen, balık yağı karışımlı bir şişe bebek sütünden ibaretti. Dört aylıkken, kedi maması ve çeşitli vitaminlerle karıştırılmış bir tür sütlü lapa yiyebilir hale geldi. Dörflein ayrıca Knut ile hayvanat bahçesinde iki günde bir, bir saatlik şovlarda göründü. Böylece yavru ile birlikte birçok fotoğraf ile videoda yer aldı ve Almanya'da tanınmaya başlandı. Knut'a titizlikle bakması ve onun için çabalamasından ötürü Berlin Liyakat Madalyası'nı aldı. Dörflein, 22 Eylül 2008 tarihinde kalp krizi sonucu öldü. Mart 2007'nin başlarında Alman tabloid "Bild-Zeitung", Knut'un "yerli evcil hayvan" olarak yetiştirilerek aşağılanması yerine öldürülmesi gerektiğini söyleyen hayvan hakları aktivisti Frank Albrecht'in sözlerini aktardı. Hayvanat bahçesi yetkililerinin onu canlı tutmasının hayvan koruma mevzuatına aykırı olduğunu belirtti. Aachen Hayvanat Bahçesi yöneticisi Wolfram Graf-Rudolf, Albrecht'le aynı fikri paylaştı ve hayvanat bahçesi görevlilerinin ayının ölmesine izin verecek cesareti göstermeleri gerektiğini belirtti ve ayının bakıcısından ayrıldığı her dakika "biraz daha öleceğini" savundu. Bir grup çocuk, ellerinde "Knut Yaşamalı" ile "Knut'u Seviyoruz" yazan afişler tutarak hayvanat bahçesini protesto etti ve diğerleri ise yavrunun hayatının bağışlanmasını isteyen çok sayıda elektronik posta ile mektup gönderdi. Albrect'e ise tehdit mektupları yollandı. Berlin Hayvanat Bahçesi, bebek kutup ayısına destek için harekete geçti ve ona zarar verilmeyeceği sözü verildi. Herhangi bir hayvan hakları örgütü ile ilişkili olmayan Albrecht, sonradan bunu yavrunun öldürülmesi için değil de yasayı değiştirmek için söylediğini iddia etti. Bu haberin yayımlanmasıyle Knut'un ulusal ünü, uluslararası hâle geldi. 23 Mart 2007 tarihinde Knut ilk kez halkın önüne çıktı. Haber yapmak için dünyanın her yerinden gelen yaklaşık dört yüz gazeteci Berlin Hayvanat Bahçesini ziyaret etti ve bu gün "Knut Günü" diye adlandırıldı. Yavru bir yaşındayken sağlığı hakkında çok fazla yanlış öykünün yayılması ile yavrunun küçükken oldukça ünlü hâle gelmesini sağladı. Örneğin, 16 Nisan 2007 tarihinde, Knut diş ağrıları yüzünden kısa bir süre gözler önüne çıkartılmadı fakat haberciler, onun bilinmeyen bir hastalığı olabileceğini söylediler. Knut, birçok ölüm tehdidi de aldı; 18 Nisan 2007 Çarşamba tarihinde olduğu gibi. Hayvanat bahçesine bilinmeyen biri tarafından gönderilen bir faksta "Knut ist tot! Donnerstag Mittag." ("Knut öldü! Perşembe öğlen.") Polis bunun sonucunda ayının güvenliğini artırdı. Kasım 2007'de, Knut 90 kg ağırlığa ulaşmıştı ve yakından kendisine hizmet verilmesi oldukça tehlikeliydi. Yüzlerce çocuk, yavrunun birinci yaş dönümüne katıldı. Parti ayrıca Alman televizyon kanalında canlı olarak yayınlandı. Millî darphane, yavrunun doğum gününü kutlamak için 25.000 adet gümüş hatıra sikkesi bastırdı. Flocke, bir dişi kutup ayısı, Aralık 2007'de Nürnberg Hayvanat Bahçesinde doğduğunda "Bild" ona Bayan Knut diyerek bu iki Almanya doğumlu kutup ayısının arkadaş olabileceğini önerdi. Çıkışından bir yıl sonra Knut'un 130 kg olduğu belirtildi. Çok güçlü altı inçlik cam, ayı ile ziyaretçilerin arasına konuldu. Mart 2008'in sonunda, Knut'un büyüten yetkililerden biri olan Markus Röbke, ayının yalnız yaşamaya alışmasına yardımcı olması için hayvanat bahçesinden ayrılması gerektiğini söyledi. Röbke ayrıca Knut'un, ona babası gibi ola Thomas Dörflein'i özlediğini ve yanında kimse olmadığında ağladığını ifade etti. "Knut, bir izleyiciye ihtiyaç duymakta" diye belirtti Röbke. "Bu değişmek zorunda" dedi. Temmuz 2008'de, Knut'un babasının sahibi olan Neumünster Hayvanat Bahçesi, Berlin Hayvanat Bahçesine Knut'un başarısından elde edilen gelir için dava açtı. Neumünster ilk başlarda Berlin Hayvanat Bahçesi ile dost olmaya çalıştı fakat sonradan Knut'tan elde edilen gelirin bir bölümünü kendilerine vermeleri için mahkemeye başvurdu. Peter Drüwa, Neumünster Hayvanat Bahçesi Müdürü, şunları belirtti: "Biz, Knut'un çevresinden ayrılmasını istemiyoruz fakat bizim de para isteme hakkımız var."" Knut'un ikinci doğum gününden kısa bir süre önce, Knut'un kafesine büyük gelmesinden ötürü başka bir hayvanat bahçesine taşınmak zorunda olduğu haberleri yayıldı. Ancak hayvanat bahçesi yönetimi, Knut'u henüz tutmak istediklerini söyledi. İki hayvanat bahçesi arasındaki tartışma 2009'da da sürdü. 19 Mayıs'ta Berlin Hayvanat Bahçesi, Neumünster'den Knut'u "satın almayı" ve iki yaşındaki kutup ayısı üzerindeki finansal hakları elde etmeyi önerdi. Neumünster Hayvanat Bahçesi, 700.000 € bir fiyat belirlemesine rağmen Berlin Hayvanat Bahçesi, kendilerinin 350.000 € (488.145 $) fiyatından "bir kuruş fazla" vermeyeceğini belirtti. 8 Temmuz günü, Berlin Hayvanat Bahçesi, Knut'u Berlin'de tutmak için 430.000 € (599.721 $) ödemeyi kabul etti. Knut ile aynı yaşta olan Giovanna, Eylül 2009'da Münih Hellabrunn Hayvan Bahçesinden Berlin'e götürüldü. Ona kalacağı düzenli bir yuva yapılırken bir süreliğine Knut'la Knut'un kafesini paylaştı. Giovanna'nın gelmesiyle dünyanın her yerinden insanlar bununla ilgilendi çünkü iki ayının da çok kısa bir sürede "flört edeceğini" (cinsel olarak olgunlaşmamış olmalarına rağmen) düşünüyorlardı. Ancak, Mart 2010'da, Hayvanlara Etik Muamele İçin Mücadele Edenler (PETA) Almanya derneği, Giovanna'nın başka bir yerde kalması için çağrıda bulundu. Knut ile Giovanna, aynı dededen gelmekteydi, üç yıl önce Knut'un yetiştirme tarzı hakkında demeçler vermiş olan PETA sözcüsü Frank Albrecht, eğer aynı cinsten iseler Alman kutup ayısı nüfusunun tehdit altına girebileceğini belirtti. Berlin Hayvanat Bahçesi, buna yanıt vermedi fakat Giovanna'nın kalışının kısa bir süreliğine olduğunu belirtti. Ağustos 2010 tarihinde, Giovanna'nın yuvasının onarımı tamamlandı ve ardından Münih'e geri taşındı. 19 Mart 2011 tarihinde Knut, dört yaşındayken kafesinde öldü. Kutup ayıları esaret altında 30 yıl yaşayabilmektedir. Knut'un ölümüne yaklaşık 600 ila 700 hayvanat bahçesi ziyaretçisi tanık oldu. Görenler, ayının sol bacağının titremesinden sonra suya düşmeden önce daireler çizdiğini söylediler. Berlin Belediye Başkanı Klaus Wowereit, ayının "Berlin Hayvanat Bahçesinin yıldızı" olduğunu söyledi. Ölüm nedeni hemen tespit edilemedi ve hayvanat bahçesi bir otopsinin yapılacağını açıkladı. 22 Mart'ta yapılan bir beyanatta otopsiyle ilgili olarak "beyinde, ani ölüm için bir neden olarak kabul edilebilecek önemli değişiklikler"in olduğu rapor edildi. 26 Mart'ta, Knut'un bir havale sonrası öldüğü ortaya çıktı. Bir bilgisayarlı tomografi taramasında, epilepsinin babası Lars'tan kalıtsal olarak geçmiş olabilecek olan ayının beyninde anormallikler tespit edildi. Knut'un beyni, Leibniz Institute for Zoo and Wild Animal Research'te (IZW) incelenmeye başlandı. 1 Nisan'da, patoloji uzmanları, Knut'un ani ölümünün boğulmadan meydana geldiğini açıkladılar. Ayının belirgin nöbeti, muhtemelen enfeksiyonla tetiklenen bir beyin iltihabı ensefalitten kaynaklanmaktaydı. Enfeksiyona neden olan iltihabı bilinmiyor ama patologlar, buna bir virüsün sebep olduğuna inanmakta. Knut, hastalığa yönelik hiçbir belirti göstermemesine rağmen patologlar, "bu şüpheli enfeksiyonun uzun zamandır -muhtemelen aylardır ya da en azından birkaç haftadır- orada olduğuna inanmaktadırlar. Berlin Hayvanat Bahçesi, Mart 2007'in sonunda bir tescilli marka olarak "Knut"un patentini aldı. Sonuç olarak, Berlin Borsası'nda payı iki kattan fazla oldu; daha önce 2000 € civarında bir değeri varken bir hafta sonra 4820 € olarak kapadı. Hayvanat Bahçesi, 2007 için katılım rakamlarının %30 arttığını açıkladı ve böylece 163 yıllık tarihi boyunca en kârlı kazancı oldu. Knut, Berlin Hayvanat Bahçesine o yıl, ziyaretçi sayısının artışının yanında satılan malların tutarıyla yaklaşık 5 milyon avro kazandırdı. Çeşitli firmalar, zil sesleri ve sevimli oyuncaklar gibi temalı ürünler geliştirerek Knut'u çevreleyen dikkatten kazanç elde etti. Peluş oyuncak şirketi Steiff, üç boyutlu ve modellerde birçok Knut tabanlı oturan, ayakta ve yatan peluş oyuncak üretti. İlk 2.400 oyuncak, dört gün içinde yalnız Berlin Hayvanat Bahçesinde satıldı. Steiff'in kazandığı para, kutup ayısının hayvanat bahçesindeki evinin yenilenmesinde düşünülmüştü. Şekerleme firması Haribo, ahududu-sakızlı aromalı Şekerleme firması Haribo ahududu-sakızlı ayı aromalı Cuddly Knut adlı bir ürünü Nisan 2007'de piyasaya sürdü. Firma, satılan her tüp Knut şekeri için hayvanat bahçesine on kuruş bağış sözü verdi. Sakızlı ayıcıkların satışı çok iyi olunca Bonn merkezli şirket, talebi karşılamak için ikinci bir fabrika açarak üretimi artırmak zorunda kaldı. Knut, Almanya'da çeşitli şarkılara da ilham verdi. Örneğin Köpenick'ten dokuz yaşındaki Kitty tarafından yayımlanan "Knut is Cute" ile "Knut, der kleine Eisbär" (Türkçesi: "Knut, küçük kutup ayısı") adlarındaki single'lar. Britanya'da, müzikal komedyen Mitch Benn, BBC Radio 4 hiciv dizisi "The Now Show" için Knut ile ilgili üç şarkı seslendirdi: "The Baby Bear Must DIE!", "Knut Isn't Cute Anymore", ve Knut'un Neumünster Hayvanat Bahçesine taşınması hakkında olan güçlü bir ballad olan "Goodbye Knut". Knut, "Knut—Stories from a Polar Bear's Nursery" isimli bir tanesi de dahil olmak üzere birçok DVD'de yer aldı. 29 Mart 2007 tarihinde Alman magazin dergisi "Vanity Fair"'in kapağında yer aldı ve iç sayfalarda da yavrunun yaşamı hakkında bilgiler yer aldı. 1 Mayıs 2007 tarihinde New York merkezli Turtle Pond Yayınları ve Berlin Hayvanat Bahçesi, küresel ısınma konusunda bilinçlendirme umuduyla Knut için dünya genelinde yayın hakları için bir anlaşma imzaladı. Knut'un yaşamı ile daha önce yayımlanmamış fotoğraflarının da yer aldığı "Knut, der kleine Eisbärenjunge" ("Küçük Kutup Ayısı Knut") adlı 44 sayfalık kitap Craig Hatkoff ile kızları Juliana ve Isabella tarafından yazıldı. Knut hakkında Almanya'da birçok kitabın zaten yayımlanmış olmasına rağmen bu kitap, Berlin Hayvanat bahçesi tarafından üstlenilen ilk kitaptı. Kitap, 26 Temmuz 2007 tarihinde Ravensburger tarafından Almanya'da yayımlandı ve Amerikan yayıncılık şirketi Scholastic İngilizce sürümünü "Knut: How one little polar bear captivated the world" adıyla aynı yılın kasım ayında Amerika Birleşik Devletleri'nde yayımladı. Kitabın hakları ayrıca Japonya, İngiltere, Meksika, Çin ve İtalya'daki yayıncılara da satıldı. 31 Aralık 2007 tarihinde, hayvanat bahçesi müdürü, hayvanat bahçesi bir film anlaşması için "Cesur Balık" ile "Supernova" gibi çalışmaları olan Hollywood film yapımcısı Ash R. Shah'tan ayının yaşamını konu alan bir animasyon filmi yapmak için bir teklif aldığını doğruladı. Shah, iddia edilen 3.500.000 avro film anlaşması ile Berlin Hayvanat Bahçesiyle görüştüğü bildirildi. Knut, 2 Mart 2008 tarihinde Berlin'de prömiyeri yapılan Alman filmi "Knut und seine Freunde" ("Knut ve Arkadaşları") ile beyaz perdede çıkış yaptı. Knut'un annesi tarafından terk edildikten sonra nasıl yetiştirildiğini konu alan film, Michael Johnson tarafından yönetildi ve filmde ayrıca Kuzey Kutup bölgesinden bir ayı ailesi ile Beyaz Rusya'dan iki boz ayı yavrusu da yer aldı. Berlin Hayvanat Bahçesi Mütevelli Kurulundan Dr. Gerald Uhlich, Knut'un geniş bir alanda popüler olmasından dolayı onun bir iletişim aracı haline geldiğini ve çevresel sorunlara ilgiyi artırdığını belirtti. Sonuç olarak, Alman Çevre Bakanı Sigmar Gabriel resmen 2008 yılında Bonn'da yapılacak olan tehlike altındaki türler ile ilgili bir konferans için Knut'u maskot olarak kabul etti. Bakan, Knut ile yavrunun hayvanat bahçesine gelişinden kısa bir süre sonra karşılaştı ve ayının güvenli ellerde olduğunu "Dünya genelindeki kutup ayıları tehlike altında ve eğer Knut bu sorunda yardım edebilirse, bu iyi bir şey." sözleriyle belirtti. Fotoğrafçı Annie Leibovitz, "Vanity Fair" dergisinin Mayıs 2007 Yeşil Sayısı için Amerikalı aktör Leonardo DiCaprio ile üst üste getirildiği çalışmalar dahil çevresel bir kampanya için kullanılmak üzere Knut'un fotoğraflarını çekti. kutup ayısı aynı zamanda küresel ısınmayı durdurma kampanyası ile bir 2008 özel pul sayısı için Alman Çevre Bakanlığının kampanyasının logosunda tasvir edildi. Resmen 9 Nisan'da yayımlanan pul, kabaca bir yaşındaki Knut'u, "Natur weltweit bewahren" (Dünya çapında doğayı koru) sloganıyla göstermektedir. Need for Speed: Hot Pursuit 2 Need for Speed: Hot Pursuit 2, Need for Speed serisinin altıncı oyunudur. Electronic Arts tarafından 2002 yılında satışa sunulmuştur. Altıncı nesil konsollar için çıkmış ilk "Need for Speed" oyunudur. 1998 yılında çıkmış olan oyununun devamıdır. Oyun Japonya'da satışa sunulmamıştır. Oyun temel olarak arabayı ve rengini seçip yarışmaya dayanıyor. Hot Pursuit (Sıcak Takip) yarışlarında oyuncu, polis tarafından kovalanmaktadır. Polis, seviyesine göre helikopter, destek ekip çağırabiliyor, barikat kurdurabiliyor ve barikatın yanına koydurduğu çivilerle oyuncunun arabasının lastiklerini patlatabiliyor. Aynı şekilde polis olarak oynanabiliyor. Championship (Şampiyona) yarışlarında ise polis tarafından kovalanmak yok. Hot Pursuit'te 33 yarış ve Championship'te 33 yarış olmak üzere toplam 66 tane yarış var. Bu yarışlar sonucunda altın, gümüş veya bronz madalya alıp puan kazanılıyor. Kazanılan bu puanlar kullanılarak yeni arabalar ve yeni haritalar açılıyor. Oyunda herhangi bir senaryo bulunmamaktadır. Oyunda tropik, volkanik, ormanlı, sonbahar havasını yansıtan, Akdeniz evlerinin ve limanlarının olduğu çeşitli doğal mekanlara yer verilmiştir. Oyunda vakit gündüz ve hava güneşlidir. Kar, yağmur gibi hava durumları ve şehir, sokak gibi mekanlar yoktur. Yollarda bazı kestirmeler mevcuttur. Grafik olarak altıncı nesil konsollara geçişin etkisiyle önceki oyunla arasında büyük farklar vardır. Çevrede hareket etmeyen nesnelerin gölgesi gerçek zamanlı değildir fakat arabaların gölgesi gerçek zamanlıdır. Arabaların üzerinde ve yerdeki su birikintilerinde de gerçek zamanlı yansıma efektleri mevcuttur. Single race (Normal yarış): Arabamızı seçip yarıştığımız en temel yarış türü. Harita olarak sprint (bir noktadan başka bir noktaya) veya circuit (dolanıp aynı noktaya gelme) tipi tüm haritalar seçilebilmektedir. Polisin olup olmaması, trafiğin olup olmaması, zorluk seviyesi, tur sayısı (eğer circuit ise) ve rakip sayısı (tek rakip veya rastgele) ayarlanabiliyor. Be the cop (Polis ol): Polis olarak yarışçıları kovaladığımız oyun modu. Yarışçıları yakalamak için arabalarına hızlıca çarpıp hasar veriyoruz. Yarışçılar toplamda belli bir hasar aldıktan sonra yakalanmış oluyor. Kovalama esnasında helikopter çağırma, barikat kurdurma ve destek ekip çağırma gibi seçenekler mevcut. Harita olarak sadece circuit tipi haritalar seçilebiliyor. Trafiğin olup olmaması, zorluk seviyesi ve süre limiti ayarlanabiliyor. Bu oyun modu bu oyundan sonra 2010 yılında çıkan 'e kadar seride gözükmemiştir. Lap knockout (Tur elemeli): Her turda sona kalanın elendiği yarış türü. Sadece circuit tipi haritalar seçilebilmektedir. Polisin olup olmaması, trafiğin olup olmaması, zorluk seviyesi ve rakip sayısı ayarlanabiliyor. Rakip sayısına göre tur sayısı otomatik ayarlanıyor. Tournament (Turnuva): Birkaç yarıştan oluşan oyun modu. Her yarışın sonunda kazanılan puan yarışçıların hanesine yazılıyor. Yarışların sonunda puanlar toplanıp birinci belli oluyor. Tüm haritalar seçilebiliyor. Tur elemesi yok. Polisin olup olmaması, trafiğin olup olmaması, zorluk seviyesi, rakip sayısı (tek rakip veya rastgele) ve yarış sayısı ayarlanabiliyor. Free run (Serbest sürüş): Serbestçe arabanın sürüldüğü yarışın olmadığı oyun modu. Tüm haritalar seçilebiliyor. Trafiğin olup olmaması ayarlanabiliyor. Time trial (Zamana karşı): Belirli bir zaman içerisinde yolu turlamaya dayalı yarış türü. Polis yok. Championship'te mevcut. Delivery (Teslimat): Belirli bir zaman içerisinde polislerden kaçarak aracı bir noktadan başka bir noktaya götürmeye dayalı yarış türü. Hot Pursuit'te mevcut. Multiplayer (Çok oyunculu): İnternet üzerinden ve LAN üzerinden oynanabilmektedir. Yarış türü olarak Single race (Normal yarış) veya Lap knockout (Tur elemeli) seçilebilmektedir. Polis ve trafik yoktur. Arabalarda sınıf sınırlandırılması yapılabilmektedir. Arabaların birbiriyle çarpışıp çarpışmayacağı ve maksimum oyuncu sayısı ayarlanabilmektedir. Oyunda 15 araba markası ve 24 araba modeli bulunmaktadır. Bunların arasından 23 tanesi yarış arabası ve 10 tanesi polis arabasıdır. Her yarış arabasının (BMW'ler hariç) NFS Edition adı altında özel bir renge sahip ve vinyl bulunan ikinci bir versiyonu bulunmaktadır. Bu ikinci versiyon arabalar hem iki katı fiyata sahiptir hem de daha hızlıdır. Arabalar oyun içerisinde çok az da olsa hasar almaktadır. Arabaların şoför ve kabinleri gözükmektedir fakat önceki oyunların aksine kokpitten kamera açısı yoktur. Bu oyundan sonra 'e kadar çıkmış "Need for Speed" oyunlarında şoför ve kabin hiç gözükmemektedir. Bu oyundan sonra Ferrari marka arabalar, "Need for Speed: Shift"'te indirilebilir içerik olarak gelene kadar "Need for Speed" serisinde gözükmemiştir. Oyunda ilk 8 şarkının enstrümantal versiyonları dahil 23 parça bulunmaktadır. Müzikler "EA Trax" etiketiyle çıkmıştır. Oyun, "EA Trax "etiketiyle çıkan ilk "Need for Speed" oyunudur. Tür olarak rock müzik kullanılmıştır. "Hot Pursuit" yarışlarında ve "Be The Cop" modunda polis telsizi ile şarkının karışmaması için enstrümantal müzikler çalmaktadır. "Championship "yarışlarında ise sözlü müzikler çalmaktadır. "Fever For The Flava "ve "Going Down On It "şarkılarının sözleri oyunun atmosferine uygun olacak şekilde değiştirilmiştir. Vladimír Weiss Vladimír Weiss şu anlamlara gelebilir: Saraycık, Altınordu Saraycık, Ordu ilinin Altınordu ilçesine bağlı bir mahalledir. Saraycık Mahallesi eskiden Rum'ların oturduğu daha sonra nüfus mübadelesi sonunda Trabzon ilinden gelip yerleşenlerle birlikte yöre halkının bütünleşmesinden oluşmuştur. 1998 genel nüfus sayımında 4217 olan nüfus göç sebebiyle [2014] yılında 1962'ye düşmüştür. Eskiden köy statüsünde olan Saraycık, 1973 yılında nüfus artışı ve mahallelerdeki ileri gelenlerin gayretleri ile belediye teşkilatı kurulmuştur. Bu beldeye bağlı; Dereli, Değirmenyanı, Akdam, Elmalı, Kaballı, Mercandüzü, Poturlu mahallelerinden (muhtarlıklarından) oluşmaktaydı. Ordu'nun 2014 yerel seçimlerinde Büyükşehir olması nedeniyle merkezde kurulan Altınordu Belediye'sinin mahallesi olmuştur. Tarihçesine göz atarsak saraycık kasabası'nın çok eski yerleşim yeri olduğu ve o zamanlarda sarayda yaşayan bir kişinin buraya yerleşmesi nedeniyle bu ismi aldığı söylenmektedir. Saraycık Mahallesinde sağlık ocağı P.T.T. acenteliği (2000 yılında kapandı) ve Tarım Kredi Kooperatifi(2003-2004 yılında kapandı) kuruluşları Mahalle ve çevre köylerine hizmet vermektedir. Tüm mahallelerin elektrik, su, yol ve telefon vardır. Saraycık Mahallesi, Ordu (il) ili Altınordu ilçesine bağlı,il merkezine 18 km uzaklıkta Turnasuyu Deresi vadisine dağınık olarak yerleşmiştir. Arazi çok engebeli ve dağınıktır. Yerleşimin dağınık olması halkında dağınık yerleşimine neden olmuştur. Saraycık Mahallesi'nin doğusunda Gülyalı ilçesi, batısında Yukarıtepe Mahallesi, Güneyinde Emen ve Osmaniye Mahallesi, kuzeyinde Turnasuyu Mahallesi ile çevrilidir. Deniz seviyesinden yüksekliği merkez mahalle hariç ortalama 95 metredir. Saraycık ve çevresi genellikle fındık bahçesi ve ormanlık alanlarla kaplıdır. Son zamanlarda kivi yetiştiriciliği de yapılmaktadır. Mahalle halkı genellikle çiftçilikle uğraşır. Üretilen ürünlerin başında fındık, sebzecilik, meyvecilik ve küçük çapta da hayvancılıkla uğraşılır. Bir kısım insanlarda kasabadaki kurum ve kuruluşlarda çalışmaktadır. Yöre insanlarının ekonomik düzeyi gayet iyi olmasına karşın geçim güçlüğü çeken ailelerde görülmektedir. Saraycık ve çevre mahellelerinde düğünlerde çeşitli oyunlar oynanmaktadır. Yörede genellikle Trabzon ve Giresun yöresi oyunları oynanmaktadır. Arabesque II: Geçmiş Bize Yakışıyor Arabesque II: Geçmiş Bize Yakışıyor, Kıbrıslı Türk pop müzik sanatçısı Işın Karaca'nın 7 Temmuz 2011'da yayınlanan arabesk tarzındaki ikinci, toplamda altıncı stüdyo albümü. 2010 yılında yayınlanan albümü 100 binin üzerinde satışla 2010 yılında en çok satılan 6. albüm olmuş, bu başarı ile ikinci arabesk albümünü yapmaya karar vermiştir. Tamamı akustik olarak kaydedilen albümün kayıtları 4 Martta tamamlanmıştır. Önceki albümde olduğu gibi bu albümde de Selami Şahin Karaca'nın vokal koçluğunu üstlenmiştir. Albümün çıkış parçası "Gönül" 29 Haziran 2011'de radyolara gönderildi. Albümün ilk klibi ise Sedat Doğan yönetmenliğinde "Tanrım" şarkısına çekildi. 3 Kasım 2011 tarihinde internetten yayınlanan klip, televizyonlarda ise ilk kez 4 Kasım 2011 tarihinde Kral Pop kanalında yayınlandı. Yönetmenliğini Kemal Başbuğ'un yaptığı ikinci klip "Ben İnsan Değil miyim" ise 26 Nisan 2012 tarihinde yayınlandı. Gaia hipotezi Gaia hipotezi, Gaia kuramı ya da Gaia prensibi, biyosferin ve yerkürenin fiziki bileşenleri sayılan atmosferin, kriyosferin (buzullar), hidrosferin ve litosferin, karmaşık bir karşılıklı etkileşim sistemi içinde bir araya gelerek bir bütünlük oluşturduğunu ileri süren ekolojik bir kuram ya da hipotezdir. Bu hipotezde, yeryüzündeki iklimsel ve biyojeokimyasal koşulların ve süreçlerin bu karşılıklı etkileşim sistemi çerçevesinde aynı yönde gelişme ve değişme eğilimi içinde oldukları öngörülmektedir. Hipotez başlarda James Lovelock tarafından yerküreyi konu alan bir geri besleme hipotezi olarak ortaya atılmıştır. Lovelock'un hipotezi için seçtiği adlandırma Yunan mitolojisi'nde yeryüzünü simgeleyen tanrıça Gaia'ya dayandırılmaktadır. Hipotez sıklıkla, yerkürenin tek bir organizma gibi göründüğü / davrandığı (olduğu değil) olarak anlaşılmaktadır. Gaia hipotezi ilk olarak, James Lovelock'un, Mars'taki yaşamı saptama yöntemleri üzerine NASA adına yaptığı bağımsız bir araştırmanın yan ürünü olarak formüle edildi. Hipotezi ilk olarak 1970'li yılların başlarında makaleler olarak yazmıştır. Daha sonra hipotezin göze batması üzerine 1979 yılında "Gaia: Dünya'daki Yaşama Yeni Bir Bakış" adıyla kitap olarak yayınlandı. Lovelock'a göre hipotez başlangıçta, oksijen içeren kimyasalların bir aradalığını ve Dünya atmosferinde metan konsantrasyonunun sabit kalmasını açıklamaya yönelmişti. Lovelock, başka gezegenlerdeki atmosferde bu gibi durumları araştırmanın, yaşam tespit etmek yönündeki çalışmalar için görece güvenli ve pratik bir yöntem olduğunu ileri sürmüştür. Lovelock, birçok farklı sürecin, kendi kendini düzenleyen bu sistem içinde aynı yönde işlemeye yöneldiğini ve tüm dengeleri şekillediğini formüle etmiştir. Bu şekilde formüle edilen hipotez, birçok bilimsel deneyle de desteklenmiş ve bir dizi yararlı öngörü sağlamıştır. Dolayısıyla hipotez, Gaia Kuramı olarak tanındı. Mikrobiyolojist Dr. Lynn Margulis, 1971 yılından itibaren Gaia Hipotezi'nin, bir kuram olamasını sağlayabilecek kavram ve tasarımlarrı geliştirmekte Lovelock'un en önemli yardımcısı olmuştur. Hipotez 1975 yılına kadar görmemezlikten gelindi. Bir popüler bilimsel dergi olan New Scientist'de 15 Şubat 1975 tarihinde bir makale yayınlandı. Hipotezin ayrıntılı bir anlatımı da 1979 yılında "The Quest for Gaia" adında bir kitap piyasaya çıkmıştır. Bu yayınların ardından hipotez, bilimsel ve eleştirel dikkati üzerine çekmeye başlamıştır. Hemen ardından birçok geleneksel biyolojistin eleştirileri başladı. Diğer taraftan belirli çevreci gruplar ve iklim bilimciler tarafından desteklendi, savunuldu. James Lovelock Gaia'yı şu şekilde tanımlamaktadır. "Dünya'nın biyosferini, atmosferini, okyanuslarını ve toprağını içine alan karmaşık bir varlık: bu gezegende yaşam için en uygun fiziksel ve kimyasal ortamı oluşturmaya yönelmiş bir geri besleme ya da sibernetik bir sistem oluşturan bütünlük" Lovelock'un başlangıç hipotezi, biyokütlenin gezegendeki koşulları daha "konuksever" koşullara dönüştürmeye yöneldiğini ifade etmektedir. Gaia Hipotezi bu "konukseverliği", tam bir homostasis durumu olarak ifade etmektedir. Eleştirmenleri tarafından teleolojik olmakla suçlanan hipotez atmosferin, biyokütle için ve biyokütle tarafından homostatis durumunda tutulduğunu kabul etmektedir. Lovelock, Dünya'daki yaşamın bir sibernetik kontrol sağladını, homostatik geri besleme sisteminin biota tarafından kendiliğinden ve bilinçli olmayan bir şekilde işletildiğini ve böylelikle küresel ısı ve kimyasal yapıyı istikrarlı tuttuğunu ileri sürmektedir. Ilk hipoteziyle Lovelock, okyanus tuzluluğunda, atmosfer bileşiminde ve yüzey sıcaklığında küresel bir kontrol sisteminin varlığını ortaya koymuştur. Hipotezin dayandığı savlar şunlardır. Yeryüzünde yaşam başladığından bu yana Güneş'in sağladığı enerji %25 - %30 artmıştır. Buna karşın gezegenin yüzey ısısı küresel düzeyde, olağan sayılamayacak şekilde sabit kalmıştır. Dahası, Dünya'da atmosferin bileşiminin de fiilen sabit kaldığına dikkat çekmektedir. 2010-11 CEV Kadınlar Şampiyonlar Ligi Avrupa Bayanlar Voleybol Şampiyonlar Ligi, 2010-11 sezonunda 37. kez düzenlenen Avrupa voleybolunun kulüpler düzeyindeki en prestijli turnuvasıdır. Kupaya katılan 20 takımın listesi: 5 havuzda yer alan 20 takÄ±m 4'erli gruplarda yer alacak. 12'li Playoff'a grupların 1. ve 2. sırada tamamlayan takımların yanı sıra en iyi 3. takım katılacaktır. Final Four dÃ¼zelemesi ligi turunun sonunda belirlenecektir. Beraberlik halinde üst tura geçecek takımı belirlemek amacıyla "altın set" oynanır. Muszynianka Muszyna altın seti 15-11 kazandı. Rabita Baku altın seti 15-11 kazandı. Voléro Zürich altın seti 15-9 kazandı. Beraberlik halinde üst tura geçecek takımı belirlemek amacıyla "altın set" oynanır. 3 Mart 2011 Dörtlü final, 19-20 Mart 2011'de Türkiye'nin İstanbul kentinde düzenlendi. Fenerbahçe organizatör olarak nitelendirildi. 19 Mart 2011 20 Mart 2011 20 Mart 2011 Aşağıda yer alan istatistikler turnuvanın enlerini işaret eder Pekka Aakula Petter (Pekka) Aakula (d. 2 Eylül 1866, Mynämäki – ö. 11 Haziran 1928, Karttula); Fin siyasetçidir. Sosyal Demokrat Parti üyesidir. 1866-1928 yılları arasında yaşamıştır. 1909–1911 ve 1914–1917 yılları arası parlementerlik yapmıştır. Eemeli Aakula Mikkel Emil (Mikko Eemeli) Aakula; Fin siyasetçidir. Merkez Parti üyesidir. 1879-1955 yılları arasında yaşamıştır. Artturi Aalto Arthur (Artturi) August Aalto, Fin siyasetçidir. Sosyal Demokrat Parti üyesidir. 1876-1937 yılları arasında yaşamıştır. Kalle Aalto Kalle Aalto; Fin siyasetçidir. Merkez Parti üyesidir. 1884-1950 yılları arasında yaşamıştır. Uma Aaltonen Ulla-Maija "Uma" Aaltonen (28 Ağustos 1940 - 13 Temmuz 2009) Fin yazar, gazeteci, siyasetçi. Yeşil Parti üyesiydi. Domingos Oliveira Domingos Augusto Alves da Costa Oliveira (31 Temmuz 1873, Lizbon - 24 Aralık 1957, Lizbon), Portekizli asker ve siyasetçi. 1930 ile 1932 yılları arasında Portekiz başbakanlığı yapmıştır. Andorra hükûmet başkanları listesi Andorra hükûmet başkanları listesi (Katalanca: "President del Govern Andorrà", Fransızca: "Chef du gouvernement d'Andorre"), Andorra Prensliği Hükûmeti'nin başkanlarının listesidir. Jaume Bartumeu Jaume Bartumeu Cassany (d. 10 Kasım 1954, Andorra la Vella, Andorra), Andorralı siyasetçi ve avukat. 9 Haziran 2009'da seçildiği Andorra hükûmet başkanlığı görevi, 28 Nisan 2011'de sona ermiştir. Albert Pintat Albert Pintat Santolària (d. 23 Haziran 1943, Sant Julià de Lòria, Andorra), Andorralı siyasetçi. 2005 ile 2009 yılları arasında Andorra hükûmet başkanlığı ve 1997-2001 yılları arasında ise Andorra dışişleri bakanlığı yapmıştır. Muhteşem Demirağ Muhteşem Demirağ (d. 1954, İstanbul - ö. 21 Ekim 2003, Bodrum), Türk sinema oyuncusu. Yeşilçam'da kısa bir dönem oyunculuk yapan ve Yavuz Turgul'un Aile Kadını adlı filminde Müjde Ar'la başrolleri paylaşan Muhteşem Demirağ girdiği bunalım sonucu 21 Ekim 2003'te Bodrum'da intihar etti. Muhteşem Demirağ, Melike Demirağ'ın ağabeyi, Turgut Demirağ'ın oğluydu. Mezarı Zincirlikuyu Mezarlığı'ndadır. KaradaÄŸ pasaportu Karadağ pasaportu Karadağ vatandaşlarına Karadağ tarafından verilen uluslararası seyahat belgesidir. Pasaport İçişleri Bakanlığı tarafından verilir ya da Karadağ vatandaşı yurt dışında bulunuyorsa büyükelçilikte alabilir. Pasaport gerekirse kimlik ve vatandaşlığın kanıtı olarak kullanılabilir. Vatandaşların aynı anda birden fazla Karadağ pasaportları olamaz. Pasaport'un veri sayfası Karadağ, İngilizce ve Fransızca olarak basılmıştır. Hem Kiril ve Latin alfabeler kullanılan Karadağ Pasaportu, tarihi boyunca verilen pasaportların aksine, mevcut Karadağ pasaportunda sadece Latin Alfabesi kullanır. Karadağ'ın bağımsızlığının ardından Karadağ vatandaşları 2008 yılına kadar Sırbistan ile aynı seyahat belgesi yani Sırp pasaportu kullanmaktaydılar. 1 Ocak 2010 tarihinde Hükûmet resmen son kullanma tarihi 1 Ocak 2010 ve ötesinde olsa bile, biyometrik olmayan tüm Karadağ pasaportlarını geçersiz kılmıştır. Biyometrik olan Karadağ pasaportları bu tarihten itibaren artık geçerli seyahat belgeleri olduğundan, biyometrik olmayan pasaport sahipleri seyahat etmek için yeni biyometrik pasaportları için başvurmak zorundadırlar. Henley Vize Kısıtlamaları Endeksi Ağustos 2016 Raporu'na göre Karadağ vatandaşları sınır kapısında vize alarak veya vizesiz 107 ülkeye seyahat edebilirler. Bu sayede Karadağ vatandaşları Dünya'da seyahat özgürlüğü açısından 47. sırada yer almaktadır. Ayrıca Karadağ vatandşları 19 Aralık 2009 tarihinden itibaren geçerli olmak üzere İngiltere ve İrlanda hariç tüm AB'nin Schengen ülkelerine vizesiz seyahat edebilmektedirler. Beyaz Rusya pasaportu Belarus pasaportu Beyaz Rusya tarafından vatandaşlarına yurt dışına seyahatleri için verilen belgedir. Rusya ve Ukrayna'nın aksine, Belarus'da "yerli pasaport" yoktur. "AB" serisi pasaport Brest bölgesinden, "BM" serisi pasaport - Vitebsk bölgesinden, "HB" serisi pasaport - Gomel bölgesinden, "KH" serisi pasaport - Grodno bölgesinden, "MP" serisi pasaport - Minsk kentinden, "MC" serisi pasaport - Minsk bölgesinden, "KB" serisi pasaport - Mogilev