bize bakan da odur. Ama bu da filmin son sahnesi değildir. Son sahnede Marion’un arabasını bataklıktan vinç ile çıkartırlar. Film karanlıkta başlamıştır ve derinlerde kalanlar araba ile birlikte gün ışığına çıkarlar. Hitchcock bizi bilinçdışında bir yolculuğa çıkarır ve yolculuk oldukça yararlıdır. Film boyunca derinlerde gizli güç olarak barındırdığımız kötülüklerin bilincine varırız. Saplantılarımız ve dürtülerimiz hakkında daha gerçekçi oluruz. Yapılan tam anlamıyla bir terapidir ve başarıya da ulaşır. Seyirci filmden çıkarken kendisi ile buluşmuş ve hesaplaşmıştır. Hitchcock gerilimi izleyiciye yaşatırken, filmin özünde Norman ve Marion’un yüzleşmesi üzerine kurar. Normal ve anormal arasındaki farklılık sergilenir. Marion’un zorlayıcı davranışlarıyla Norman Bates’in psikoz davranışları sergilenir. Burada Freudyen analiz yöntemine yakın bir davranış sergilenir. İzleyici ana karakter üzerinde bir tür araştırma ve incelemeye itilir. Ne zaman normal, ne zaman anormal olacağını beklemeye başlar. Hitchcock bizi bir psikolog gibi yönlendirir. Karakterleri izledikçe daha çok bilmek isteriz, ama bildikçe, öğrendikçe korkar, endişe duyarız araştırmacıların gerçeği bulmalarını isteriz. Öğrendikçe daha çok merak ederiz, merak duygusu bizi bilmediğimiz şeylere doğru daha çok yönlendirir. Yaşadığımız gerilim artmaktadır. Ancak hep bir şokla son bulur. Filmin yapısını üç bölümde okumak mümkündür. İlk bölümde kadın objesinin cinselliği ve suçu Marion Crane’de, ikinci bölümde erkek objenin arzu ve korkuları Norman Bates’de ve son bölümde kayıp bir kadının sosyal aramasını Norman Bates bedenindeki Mrs. Bates’de görmek mümkündür. Sapık, klasik trajedyanın günümüze yansımasıdır, 20. yüzyılın “Macbeth”i ya da “Suç ve Ceza”sıdır. Modern sanatın en büyük başyapıtlarından biridir. Tonkin KÃ¶rfezi Tonkin Körfezi, Güney Çin Denizinin kuzeybatı kolu. Kuzey ve doğuda Çin, doğuda Hainan Adası, güneybatı ve kuzeyde Vietnam'ın kuzey kesimiyle çevrilidir. Yaklaşık 480 km uzunluğunda 240 km genişliğindedir. En derin noktası 60 m'yi bulur. Kızıl Irmak bir delta aracılığıyla sularını körfeze boşaltır. Körfez kıyısındaki başlıca limanlar Çin'e ait Beihai ile Vietnam'a ait Haiphong'dur. 1964'te Kuzey Vietnam torpido botlarının iki ABD destroyerine ateş açtığına ilişkin haberler, ABD Kongresi'nin Tonkin Körfezi Kararnamesi'ni kabul etmesine ve ABD'nin daha etkin olarak katıldığı Vietnam Savaşı'nın (1965-75) başlamasına yol açtı. ABD Deniz Kuvvetleri'nin 1972'de Kuzey Vietnam limanlarının girişlerini mayınlaması üzerine körfezde sıcak çatışmalar yaşandı. 1995 yılında dönemin ABD Savunma Bakanı Robert McNamara eski düşmanı Vietnamlı komutan General Vo Nguyen Giap ile bir araya gelerek 1964 yılında meydana gelen ve ABD’nin Vietnam’a müdahalesine bahane edilen Tonkin Körfezi Olayında gerçekte ne olduğunu soracak ve Giap’dan “Hiçbir şey” yanıtını alacaktır. ABD Başkanı Lyndon Johnson’un Vietnam’a müdahale için bahane ettiği bu olayın hayali olma ihtimali yüksektir. Barry Trotter Barry Trotter, mizah yazarı Micheal Gerber tarafından yazılan bir Harry Potter parodileri serisidir. Gerber, kaleme aldığı "Barry Trotter ve Utanmaz Parodi"’de meşhur Harry Potter’la gırgır geçmektedir. Yazar, Harry Potter'ın popülerliğine ve tüm bu sihir dünyasının fazla reklamının yapılmasına doğrudan göndermeler yapmıştır. Seri, hiciv konusunda başarılı bulunmuştur. Yazar Micheal Gerber, Saturday Night Life Show'da çalışan ve The New Yorker, The Atlantic Monthly, Esquire, Playboy, Slate.com, The Village Voice gibi birçok yerde yazmaktadır. Bir 1998 akşamı "Doughtnot'larla konuşurken nelerden bahsederiz" kitabını tamamladıktan sonra dünyanın en çok satan kitabının parodisini yapmaya karar verir. Ayrıca roman, edebiyatın box office'i olarak sayılan "Bestseller"da ve London Times'ın en çok satan kitaplar listesinde iki numaraya yükselmiştir. ZÃ¼bde-i alem Zübde-i âlem, Zübde kelimesi çekirdek, öz anlamına gelmektedir. Âlem de dünya, kainat, evren anlamlarında kullanılmaktadır. Bu tamlama ise, kainatın özü anlamında kullanılmaktadır. Tasavvufi anlamı olan bu terime göre, insan kainatın özüdür, kainatta ne varsa, aynı oranda insanda da vardır. Bir diğer ifade ile insan kainatla denk kabul edilmektedir. Zaten kainatın varlık sebebi de insandır. Bu kavramla ilgili en dikkate değer beyit, Şeyh Galib'in "müsemmen" (sekizleme) yaptığı beyittir. "Hoşça bak zâtına kim zübde-i âlemsin sen / Merdüm-i dîde-i ekvân olan âdemsin sen" Beytin kısa anlamı : "Kendine güzelce bak ki, âlemin özü sensin. Sen varlığın gözünün bebeği olan âdemsin." Parodi Parodi, ciddi sayılan bir eserin bir bölümü veya bütününü alaya alarak, biçimini bozmadan ona bambaşka bir özellik vererek biçimle öz arasındaki bu ayrılıktan gülünç etki yaratan bir oyun türü.Çoğunlukla edebiyat alanında kullanılmasına rağmen, başta sinema olmak üzere birçok farklı sanat dalında örnekleriyle karşılaşılmıştır. Bu sanatı Türkiye'den örneklemek gerekirse; "Turist Ömer Uzay Yolunda" filmi ve Monus ' Parodi ' şarkısı gösterilebilir. Sahne sanatlarında ise orta oyunu veya her gün güncellenen veya güncellenebilinen kabare türü oyunlarda var olan sanattır. Tre Cool Frank Edwin Wright III (Tré Cool) (d. 9 Aralık 1972, Frankfurt) Amerikalı baterist. Baterist Tré Cool ise babası ve iki kardeşiyle çocukluğunu geçirdi. Daha 12 yaşında sahnelere çıkmaya başlayan Tré, Green Day'e daha sonradan katıldı (Al Sobrante'nin ayrılmasıyla). Tré'nin yazdığı "All By Myself","Dookie" albümünde gizli şarkı olarak durmaktadır. Eski eşinden bir çocuğu vardır. 1989'da Green Day punk müzik grubuna davulcu olarak Al Sobrante'nin yerine katıldı. Hayatın Kaynağı (film) Hayatın Kaynağı (), Ayn Rand’in aynı adlı romanından uyarlanmış 1949 yapımı bir ABD filmidir. King Vidor tarafından yönetilen filmin senaryosu yine Ayn Rand tarafından yazılmıştır. Filmdeki ilgi çeken noktalardan biri Howard Roark'un duruşma konuşmasıdır. Ayn Rand tüm konuşmayı kitaptaki gibi yazmıştır ve filmde de bu konuşmanın ayı uzunlukta kalmasını istemiştir. Başlangıçta yönetmen King Vidor bu isteği kabul etmiş; ancak çekim esnasında konuyu biraz daha etkileyici hale getirmeye çalışmıştır. Bunu duyan Ayn Rand baş stüdyoya ulaşarak tüm konuşmanın olduğu gibi filme aktarılması isteğini yenilemiştir. Sonunda Rand kazanmış ve Vidor bütün konuşmayı çekmiştir. Bu sahne yaklaşık 6 dakika sürer. Bu, film tarihindeki en uzun konuşmalardan birisidir. Michael Gerber (1969 doğumlu yazar) Michael Gerber (d. 14 Haziran 1969) , ABD vatandaşı parodi kitapları yazarı. Barry Trotter serisinin yaratıcısı ve bu seriye ait üç kitabın da yazarıdır. Şu an Santa Monica, Kaliforniya'da yaşamaktadır. Bromometri Redoks titrasyonlarından olan bir volumetrik analiz yöntemi. Bromat asidik ortamda kuvvetli bir yükseltgendir. Titrasyon sırasında bromat, bromüre indirgenir. Doğrudan titrasyon metil oranj, metil kırmızısı vb. asidik ortamda belli renge sahip indikatör varlığında yapılır. Eşdeğer noktada, bromürün bromatla reaksiyonu sonucu brom oluşur. Bromun ortamda bulunan indikatör molekülüne katılmasıyla çözeltinin rengi gider. Pedofili Pedofili ya da sübyancılık, yetişkin bir kimsenin ergenlik öncesi çocukları veya ergenliğe yeni girmişleri cinsel açıdan çekici bulması ve cinsel eğiliminin çocuklara yönelik olmasına neden olan psikoseksüel rahatsızlık. Bu rahatsızlığa sahip kişilere "pedofil" ya da "sübyancı" denir. Sübyancılar -tipik olarak- yetişkin cinsel ilişkiden zevk almakta güçlük çekerler, özgüvenleri eksik olabilir ve çocuklarla ilişkiyi yetişkinlere nazaran daha az tehdit edici bulurlar. Sübyancının eğilimi karşı cinse veya kendi cinsine olabilir. Kayıtlara geçmiş sübyancıların büyük çoğunluğu erkektir ve bu durum kadınlarda çok nadir görülür. Pedofil kadınların kendilerini gizlemesi, sayılarının bilinmesini engellemektedir. Arapça kökenli "sübyan" sözcüğü 'çocuklar' anlamına gelir. Türkçeye İngilizce "paedophilia" kelimesinden geçen "pedofili" sözcüğünün kökeni, Yunanca "pais" sözcüğünün kökü olan "paid" ("çocuk, oğlan") sözcüğünün birleştirme hâli "paido-" ve "-philia" ("düşkünlük, özellikle anormal sevgi") sözcükleridir. Sübyancılar sıklıkla cinsel birleşmeden önce kurbana dokunmak ya da cinsel organlara bakmak yoluyla cinsel doyuma ulaşırlar. Kurbanın olay anındaki tepkileri, korku (özellikle şiddete maruz kalındıysa), şaşkınlık veya pasif haz olabilir. Cinsel ilişki, özellikle şiddete maruz kaldıysa, çocukta çok ciddi travmalara neden olabilir. Bazı durumlarda kurban, cinsel ilişkiden çok, ebeveyninin uyarılarını dinlemediğini düşünerek suçluluk duyar ve sıkıntı çeker. Cinsel saldırıya uğrayan çocuklar sıklıkla sorunlu bir yetişkinlik dönemi yaşarlar. Çalışmalar, çocukluğunda cinsel saldırıya uğramış erkeklerin yetişkinliklerinde cinsel suç işleme olasılığının yüksek olduğunu göstermektedir. Çocukluğunda cinsel saldırıya uğramış kadınlar ise daha çok uyuşturucu bağımlılığı veya seks işçiliği gibi kendini yıkıma götüren davranışlara eğilimli olurlar. Sübyancılık, birçok kıta Avrupası hukuk düzeninde cinsel suçların en önemlisi kabul edilir. Genellikle kurbanın yaşı küçüldükçe ve kurbanla saldırgan arasındaki yaş farkı arttıkça cezalar artar. En büyük cezalar genellikle livataya (ters ilişki) verilir. Suçluların %50'sinden fazlası kurbanların akrabaları, aile dostları ya da tanıdıklarıdır. Eflatun Cem GÃ¼ney Eflatun Cem Güney, (1896, Hekimhan, Malatya - 2 Ocak 1981), Türk öykü ve masal yazarı, derleyicisi. Eflatun Cem Güney, geleneksel halk hikâyelerimizi ve masallarımızı derledi. Kendisi de masallar yazdı. Masalcı Baba olarak tanındı. Sivas Sultani'sini bitirdikten sonra, Konya Öksüzler Yurdu'na Türkçe öğretmeni olarak tayin oldu. Anadolu'nun birçok yöresinde öğretmenlik yaptı. Kuva-yi Milliye'nin yayın organı "Öğüd gazetesi"nde görev yaparken, bir taraftan da "İrşat dergisi"ni çıkardı. Anadolu'nun çeşitli yörelerinde, yerel sanat dergilerinin çıkması için çalışmalar yaptı. Danimarka'da bulunan Andersen Kurumu; 1956 yılında " Açıl Sofram Açıl" adlı eseriyle yazara, Dünya Çocuk Edebiyatı Onur Belgesi verdi. "Dede Korkut Masalları" adlı kitabıyla bu ödülü 1960 yılında tekrar kazandı. Türk Çocuk Edebiyatının, önde gelen yazarlarından olan Eflatun Cem Güney, birçok masalın günümüz Türkçe'siyle yeniden ortaya çıkarılması için, büyük çaba göstermiştir. Türkiye Cumhuriyeti Millî Eğitim Bakanlığı'nca, İstanbul Millî Eğitim Müdürlüğü yardımcılığına atanan Güney, İstanbul Radyosu'nda "Bir Varmış Bir Yokmuş" adlı programda anlattığı masallarla da bilinmektedir. Mysterio Mysterio, illüzyon yeteneğini kullanarak suç işleyen bir suçludur.Örümcek Adam ile ilk olarak The Amazing Spiderman #13'te karşılaşmıştır.Wonder stüdyolarında çalışır ve çok korkunç ve azılı bir suçludur. Aynı zamanda Spider-Man çizgi romanında, (hangi bölüm olduğu bilinmiyor) Spider-Man'ı küçültüp, bir hayali lunaparka hapsetmiştir. Ve "Spider-Man 2" oyununda Spider-Man'ı illüzyon uzaya hapsetmiş, ve Spider-Man onu yenmeden çıkamaz. Film kariyerine dublör olarak başladı fakat zamanla özel efekt yapımına ilgi duymaya başladı. Kısa sürede Hollywood'un en iyi özel efekt yapımcılarından biri oldu. Kamera arkasındaki başarısını kamera önünde de gerçekleştirmek isteyip aktörlüğü denedi fakat fazla başarılı olamadı. Bir arkadaşının şakacı bir tavırla olan tavsiyesi Beck'te Örümcek Adam'ı öldürme ve onun yerini alma fikrini doğurdu. New York'a taşınıp aylarca Örümcek'i izledi. Örümcek'in kostümünü kopyaladı ve bu kostüme kendisine de aynı güçleri verecek ekipmanlar ekledi. Aynı zamanda Örümcek'i küçük düşürmek için Mysterio karakterini de yarattı. Fakat planları başarıya ulaşamadı ve Örümcek'e yenilince hapse gönderildi. Amerika sansarÄ± Amerika sansarı ("Martes americana"), sansargiller (Mustelidae) familyasının Kuzey Amerika'da yaşayan bir türü. Balıkçı sansardan ("Martes pennanti") farkı boyunun daha ufak olması ve genellikle göğsünde düzensiz bir şekilde daha açık renkli lekesi olan kahverengi kürkü olmasıdır. Green Arrow Green Arrow, kendini suçla savaşmaya adayan ve bunu oklarla yapan bir DC Comics kahramanıdır. Morton Weisinger tarafından yaratılmış hayali karakter, George Papp tarafından çizilmiş ve ilk olarak 1941 yılı Kasım ayında "More Fun Comics" adlı çizgi roman dergisinin 73. sayısında yer almıştır. Gerçek adı Oliver Queen olan Green Arrow, hayali Star City şehrinin eski belediye başkanı ve bir milyonerdir. Giyim tarzı Robin Hood'a benzetilen karakter, çeşitli özellikleri olan oklar keşfeden bir okçudur. Green Arrow aynı zamanda Justice League ve Young Justice çizgi dizilerinde ve Smallville adlı dizide de bulunmuştur. Green Arrow'un Justice League'e alınmasını sadece Superman ve Flash istemiştir, Green Lantern ve Aquaman ise hiç istememiştir. Batman, Wonder Woman ve Cyborg bir şey dememiştir. Speedy adında bir yardımcısı vardır. Günümüzde CW tarafından yapılmış bir dizisi vardır. CW'nin en çok izlenen dizisi olmakla beraber The Flash adında Arrow'a yardımcı bir dizi daha çıkarılmıştır. Flash dizide Arrow'dan kahramanlık öğrenmeye çalışan zayıf bir çaylaktır. Çizgi roman evreninde de beraber birçok kez görülmüştür. Orijinal çizgi roman versiyonunda karşılaştıklarında Arrow Flash'a bir ders vermek için hızını kesen mikronanitleri kullanmış ve defalarca Flash'ı yenilgiye uğratmıştır. Coster Zahn'in "Oklar yıldırımdan üstündür" repliğinin geçtiği bu serinin sonunda Barry Allen, Oliver'ın üstünlüğünü kabul ederek bir ortaklık yoluna girer. İlerleyen yıllarda Star City'nin belediye başkanı olur, gündüzleri diplomasi yoluyla, geceleri süper kahraman olarak suçla savaşır. Gönüllü kahramanlık yapar. O kadar para ile iyilik yapmayı seçmesiyle Batman'a benzetilir. Çizgi romanında Batman'i yenmişliği vardır. Çok iyi bir dövüşçüdür. Günümüzde CW kanalında Arrow isminde dizisi vardır. Flash (kurgusal karakter) Flash, DC Comics Universe’in yayınladığı çizgi roman süper kahramanlarından birisidir. Orijinal hali, Gardner Fox ve Harry Lampert tarafından ilk kez Flash Comics adıyla Ocak 1940'ta yayınlanmıştır. Scarlet Speedster lakaplı Flash, çok hızlı hareket edebilme ve koşabilme kabiliyetlerinin yanı sıra, insanüstü refleksleri kullanabilme ve bazı fizik kanunlarının üstüne çıkabilme özelliklerine sahip “süper-hız”lı bir süper kahramandır. 4 farklı Flash karakteri vardır: Jay Garrick (1940–günümüz), Barry Allen (1956–1985, 2008–günümüz), Wally West (1986–2006, 2007–günümüz) ve Bart Allen (2006–2007, 2009–günümüz). Bunlardan Wally ve Bart, (Pelerinli) Flash'lık mertebesine yükselmeden önce, Çocuk Flash olarak anılan çırak niteliğindeki yardımcı Flash’lardı. Çizgi romanın Gümüş Çağı’nın ilk kahramanı olan Barry Allen, DC’nin günümüze dek en popüler süper kahramanlarından birisi olarak kabul edilmiştir. Çizgi romanın her versiyonunda, DC prömiyer takımlarının kilit adamlarından en az birisi bulunur. Takımlar: Amerika Adalet Derneği (Justice Society of America), Adalet Ligi (the Justice League), and Genç Titanlar (the Teen Titans). Wally West, Adalet Ligi’ne tekrar katılırken, Barry Allen Final Kriz (Final Crisis)’de hayata tekrar döndürülmüştür. Ayrıca, Barry Allen versiyonu (Wally West özellikleriyle), 1990’da John Wesley Shipp tarafından TV dizisinde canlandırılmıştır. Wally West versiyonu ise (Barry Allen özellikleriyle) Adalet Ligi (the Justice League) anime dizisinde kullanılmıştır. Flash’lar her versiyonda Yeşil Fener (Green Lantern) olarak anılan yakın arkadaşlara sahiptiler. Jay Garrick ve Alan Scott (Altın Çağı Yeşil Fener), Barry Allen ve Hal Jordan(Gümüş Çağı Yeşil Fener), Wally West ve Kyle Rayner (Modern Yeşil Fener), Jordan ve Allen arkadaşlığı unutulmazdır. Molarite Molarite, bir litre çözeltide çözünmüş halde bulunan maddenin mol sayısı. Birimi molardır. M simgesiyle gösterilir. Kısaca Formülü mol/hacim=n/V dir bir litre çözeltide çözünmüş olarak bulunan maddenin mol sayısıdır Molarite: Bir litre çözeltide çözünmüş olan maddenin mol sayısıdır. M harfi ile gösterilir ve birimi mol/litre dir. M= n / V N = çözünen maddenin mol sayısı (mol) V= hazırlanan çözeltinin hacmi (L) M= ( % x d x 1000 )/Molekül Ağırlığı Örnek: 0,5 M 500 mL NaOH çözeltisinin hazırlanması 1 mol NaOH’in ağırlığı= 23g Na +16 g O + 1g H = 40 g/1 mol 500 mL = 0,5 L M= n/ V 0,5 (mol/L) = n / 0,5 L n = 0,5 (mol/L) x 0,5 (L) n = 0,25Â mol n =m /MA 0,25Â mol = m / 40g / mol m = 0,25 x 40 = 10 g 10 g NaOH katısı 500 mL’lik balon jojeye hassas olarak tartılır ve hacim çizgisine kadar saf su ile tamamlanarak 0,5 M NaOH çözeltisi elde edilir. Molalite Molalite, bir kilogram çözücüde çözünmüş halde bulunan maddenin mol sayısıdır. Birimi molaldir. m simgesi ile gÃ¶sterilir. Mol/Kilogram ile ifade edilir. Kim Possible: So the Drama So the Drama, Disney Kim Possible'ın ikinci uzun metrajlı filmi. Film klasik animasyon ve bilgisayar animasyonlarını barındırır. Filmin ilk gösterimi 8 Nisan 2005'te Disney Channel'da yapıldı. Türkiye'ye ilk kez 11 Kasım 2017 Tarihinde saat 17:00'de Disney Channel'da "Kim Possible: Çok Dramatik" adıyla film olarak yayınlanmıştır. Kim Possible ve Ron Stoppable yardım için ikinci kez oyuncak fabrikası Nakasumi'ye çağrılırlar. Shego'nun, Bay Nakasumi'yi Drakken için zorla kaçırmasını önlerler. Shego, Nakasumi'nin ancak ceketini alabilir. Drakken ise cekette Nakasumi Oyuncak Şirketi'ne ait yeni bir oyuncak çizimi bulur. Sonunda Kim Possible'ı yenerek, dünyayı ele geçirmenin yolunu bulmuştur. Planlarına gizli bir sığınakta devam eder ve "Synthodrone" robotları yapmayı başarır. Synthodrone, bir tür sentetik (suni) insan benzeri robot türüdür. Planları arasında liseli bir gençkızın yaşam şekliyle ilgili araştırmaları da vardır. Middleton Lisesi'nde okul balosu düzenlenecektir ve bu Kim için çok önemli bir olaydır. Ancak Kim'in baloya gidecek bir eşi yoktur. Suçla savaşma stili nedeniyle tüm erkeklerin ondan uzak durduğunu düşünür. Ron için önemli bir şey olan fast food zincirleri Bueno Nacho ise el değiştirmiştir. Bueno Nacho'da azar azar değişiklikler yapılmaktadır. Ron, motorunu okulun parkına yerleştirirken Eric adında biriyle tanışır. Mil taşı Mil taşı, Romalılar döneminde yollara dikilen, yolun yönünü ve merkeze uzaklığını gösteren taşlara verilen isimdir. Kilometre taşı olarak kullanılan bu taşlar yuvarlak beyaz mermerden yapılmışlardır. Bazı Roma mil taşlarının üzerinde dönemin Roma İmparatorunun ve yöneticilerinin (vali) isimleri yazılıdır. Sabih KanadoÄŸlu Sabih Kanadoğlu (d. 20 Mayıs 1938, Menemen, İzmir, Türkiye) Türk hukukçu. Yargıtay Onursal Cumhuriyet Başsavcısı. Kabataş Erkek Lisesini bitirdi. 1959 yılında İstanbul Üniversitesi Hukuk Fakültesinden mezun oldu. Burhaniye hakim adayı olarak mesleğe başlamış; sırasıyla Orhaneli ve Erzurum Cumhuriyet Savcılığı, Bingöl Sulh Hakimliği, Tokat ve Kırşehir Ağır Ceza Mahkemesi Başkanlığı, İzmir Ceza Hakimliği ve Bakırköy Ağır Ceza Mahkemesi ile Adli Yargı Adalet Komisyonu Başkanlıkları görevlerinde bulundu. 19 Temmuz 1984 tarihinde Yargıtay üyeliğine seçildi. Yargıtay Büyük Genel Kurulu tarafından ilki 26 Aralık 1994 tarihinde, ikincisi de 28 Aralık 1998 tarihinde olmak üzere iki kez Yargıtay 11. Ceza Dairesi Başkanlığına seçildi. Yargıtay Büyük Genel Kurulu tarafından gösterilen adaylar arasından 21 Ocak 2001 tarihinde Ahmet Necdet Sezer tarafından Yargıtay Cumhuriyet Başsavcılığına atandı. 20 Mayıs 2003 tarihinde yaş sınırı nedeniyle emekliye ayrıldı. 2006 yılında YARSAV'ın kurucuları arasında yer aldı. 26 Mayıs 2012 tarihinde Türk Hukuk Kurumu Başkanlığına seçildi. Evli ve üç çocuk babasıdır. "Kültür ve Tabiat Varlıklarını Koruma Hukuku", "Alaturka Demokrasi" ve "Unuttuk" adlı üç eseri ve çeşitli yerlerde yayımlanmış makaleleri vardır. Scott Speed Scott Andrew Speed (d. 24 Ocak 1983, Manteca, San Joaquin County, Kaliforniya), Amerikalı yarış pilotu. Scuderia Toro Rosso F1 takımında ilk yarışını 2006 Bahreyn Grand Prix'inde yaptı. Åžam Sultan Selim Camii Selimiye Camii veya Et-Tekiyyetü-s Süleymaniye (Arapça: التكية السليمانية ), II. Selim'in babası I. Süleyman zamanında başlayan Şam'daki yeni imar faaliyetlerini geliştirerek Mimar Sinan'a inşa ettirdiği cami. Sonradan bir medrese eklenmiş ve tekke olarak faaliyet göstermiştir. Cami pandantiflere dayalı bir kubbeyle örtülüdür. Önünde üç kemerli ve küçük kubbeyle kapatılmış bir son cemaat yeri ve bunun çevresinde üç yandan sütunlara dayanan önde yedi, yanlarda üçer kemerli, eğimli bir çatı ile örtülü revak bulunmaktadır. Caminin kuzeybatı ve kuzeydoğu köşelerinde iki ince minare yer alır. Ön tarafta bulunan avlunun sağında ve solunda olmak üzere semer kemerli on ikişer küçük kubbeyle örtülü revaklara açılan altışar hücre bulunmaktadır. Ayrıca batıda küçük bir mescit bulunmaktadır. Sultan Mehmed Vahdeddin, Sultan Selim Camii'nin bahçesine gömülmüştür. Vahdettin'in son arzusu vatan topraklarında gömülmekti ama bu mümkün olmadı. Bunun yerine Şam'daki Selâhaddin Eyyubi Türbesi'ni seçmişti ve bu son arzusuydu. Fakat burası da dolu olduğundan, devrin Suriye Devlet Başkanı Ahmed Nami Bey, cenazenin Selimiye Camii'nin bahçesine gömülmesini sağlamıştır. Sonraki yıllarda Osmanoğlu hanedanının otuza yakın üyesi de buraya gömülmüştür. AK-74 AK-74 (Rusça'dan kısaltma: Автомат Калашникова 74 Года , Avtomat Kalaşnikova 74 Goda ,Türkçe: Otomatik Kalaşnikov tüfeği model 74), AKM'tüfeğinin 1974 yılında modernize edilmiş, daha küçük kalibreli mermi kullanan (AK-47'nin 7.62 x 39 mm mermisine karşılık 5.45 x 39 mm) sürümü.Küçük kalibreli ve güçlü M16 tüfeğine karşılık geliştirilmiştir. Büyük ölçekte üretimi 1976 yılında başladı.İlk olarak Sovyet-Afgan Savaşı'nda kullanıldı. En yeni sürümü olan AK-74M, 1990'ların başından beri Rusya Silahlı Kuvvetleri'nin ana saldırı tüfeğidir. Karabina Karabina ÅŸu anlamlara gelebilir: Ã‡inghay Çinghay (, kelime anlamıyla "yeşil/mavi deniz"; Salarca: "Göxdeñiz"; Tibetçe: མཚོ་སྔོན་, Wylie: mtsho sngong zhing chen), Çin'in kuzeybatısında bir eyalettir. Tibet Platosu'nda yer alır. Kuzeybatıda Kansu, güneydoğuda Siçuan eylaletleri, kuzeybatıda Sincan Uygur Özerk Bölgesi ve güneybatıda da Tibet Özerk Bölgesi'yle çevrilidir. MÖ 3. yüzyılda bazı bölümleri Çin'in denetimi altına girdi.Yüzyıllar boyunca ağırlığını Tibetli ve Moğolların oluşturduğu göçebe çobanların ve Koko Nor Gölü'nün kuzeydoğu köşesine yerleşmiş Çinli çiftçilerin yaşadığı, düşük nüfuslu bir bölge olarak kaldı. Zamanla Çinli nüfus arttı ve Çinghay 1928'de Çin'e bağlı bir yönetim bölgesi oldu. Çinghay'ın büyük bölümü dağlardan ve yüksek platolardan oluşur.Sıradağlar arasında geniş vadiler, tepelik alanlar ve masadağlar yar alır. Büyük bir düzlük olan Qaidam Havzası platonun kuzeybatısındadır. Havzanın güneydoğusunda, karla kaplı Tanggula Dağlarından gelen çok sayıda ırmağın oluşturduğu geniş bir bataklık bulunur. Çinghay tipik bir kara iklimine sahiptir. Yağışlar yaz aylarında yoğunlaşır. Kışlar soğuk ve rüzgarlı, yazlar sıcak geçer. Çin'in en büyük gölü olan Koko Nor Gölü Çinghay sınırları içindedir. Çinghay, Çin'in en küçük ekonomiye sahip eyaletidir. Demir ve çelik üretimi, ağır sanayi etkinlikleri arasında önemli yer tutar.Qaidam Havzasından çıkarılan petrol ve doğalgaz ihraç edilmektedir. Çinghay nüfusunun % 54.5'ini Hanlar (Çinli), % 20.87'ini Tibetliler oluşturur. Huiler (Müslüman Çinliler), Moğollar, Salar Türkleri ve Monguor (Tu) gibi pek çok ulusal azınlık da yaşar. Çin'in üçüncü büyük yönetim bölgesi olmasına rağmen nüfus yoğunluğu düşüktür. Dawes Planı Dawes Planı, I. Dünya Savaşı'ndan sonra Almanya'nın zarar verdiği ülkelere ödeyeceği tazminatları düzenleyen bir plandır. Charles G. Dawes başkanlığındaki "Dawes Komitesi" tarafından hazırlanmıştır. Bu plan, Alman-Fransız ilişkilerinin düzelmesine yardımcı olmuş ve Locarno Antlaşmaları'na giden yolu açmıştır. Pınar Aydınlar Pınar Aydınlar (d. 12 Şubat 1979; İstanbul), Türk halk müziği sanatçısı, yazar, siyasetçi. 1979 İstanbul doğumlu olan Pınar Aydınlar, aslen Erzurum’un Aşkale ilçesinden. 1995 yılında İ.T.Ü. Türk Müziği Devlet Konservatuvarı’nı kazandı ve Temel Bilimler Bölümü’nden mezun oldu. 2003 yılında Türkü Söylemek Lazım adlı ilk solo albümünü çıkardı. Daha sonra 2007 yılında Kırmızı Gül ve son olarak 2011 yılında Mavi Bir Düş adlı albümlerini müzikseverlerle paylaştı. Pınar Aydınlar bir konseri sırasında söylediği sözlerden dolayı, 2011 yılında 10 aylık bir hapis cezasına çarptırıldı. Bu dava hâlâ yargı sürecinde. Sol görüşe sahip olan sanatçı konserlerinde verdiği mesajlardan dolayı çok sayıda yasal takibata uğramıştır. 25 Mart 2009 tarihinde Tunceli Kışla Meydanında yapılan mitingde sarfettiği sözleri dolayısıyla hakkında 2 yıl hapis istemiyle dava açıldı. 2014 yerel seçimlerinde HDP'den İstanbul Büyükşehir Belediyesi eşbaşkan adayı olmuştur. 30 Mart Yerel Seçimlerinde Sırrı Süreyya Önder ile birlikte İstanbul Büyükşehir Belediye Başkan adayı olan Pınar Aydınlar'ın HDP'ye milletvekili aday adaylığı için başvurduğu öğrenildi. Rudaw'a konuşan ve İstanbul için başvurduğunu söyleyen Aydınlar, "Tüm halkların sesi olduğu için HDP’den aday adayı olduğunu dile getirerek. Mesele, vekil olma meselesi değildir. Mesele, tavır koymaktır” dedi. 1 Ekim 2012 tarihinde yayın hayatına başlamış olan soL günlük gazetede yazdı. 2002 yılında Arif Sağ'ın oğlu Tolga Sağ ile evlenip, 2011 yılında boşanmışlardır. Toprak ve Turna adlı ikizlerin annesidir. Jimmy Murray (1933 doÄŸumlu futbolcu) James "Jimmy" Murray (d. 4 Şubat 1933), forvet pozisyonunda görev yapmış İskoç millî futbolcudur. Profesyonel kariyerine 1951 yılında Heart of Midlothian kulübünde başladı. Daha sonra sırasıyla Reading, Falkirk, Clyde, Raith Rovers kulüplerinde oynadı. İskoçya millî futbol takımıyla ilk kez İskoçya'nın 19 Nisan 1958 tarihinde Hampden Park'ta İngiltere millî futbol takımına 4-0 yenildiği maçta oynamıştır ve millî takımı adına attığı ilk gol, 1958 FIFA Dünya Kupası'nda Yugoslavya ile oynanan ve 1-1 biten maçta İskoçya adına attığı goldür. İskoçya millî futbol takımı adına toplamda 5 maçta forma giymiştir. Lamborghini 400GT Lamborghini 400 GT İtalyan otomobil üreticisi Lamborghini tarafından 350 GT yerine geçmesi için üretilmiş 2+2 kişilik spor otomobil. İlk kez 1966 Cenevre Otomobil Fuarı'nda tanıtıldı. Öncül modeline göre motoru 3,929 cc'ye büyütülmüş, motor gücü 320 bhp'ye çıkartılmıştır. 400 GT 2+2 gerçekte şasi olarak 350 GT'den farklıdır. Daha uzun bir dingil aralığı, farklı bir tavan çizgisi ve karoser farklılığı vardır. Daha geniş gövde şekli, arka kısma 350 GT'nin +1 koltuğu ve bir miktar bagaj alanından farklı olarak +2 koltuğun konulmasına izin vermiştir. Gövde tasarımı Carrozzeria Touring tarafından yapılmıştır. 400 GT 2+2'de ayrıca aktarmayı büyük ölçüde geliştiren Porsche stili senkromeçli Lamborghini tasarımı şanzıman kullanımıştır. daha önce üretilmiş 350 GT'lere 4L V12 motor eklemiş ve onlara da 400 GT denilmiştir. 400 GT 2+2'den 23 adet üretilmiştir, bunların 3 adedi de Superleggera versiyonu için alüminyumdan yapılmıştır. 1966-1968 arasında 247 adet 400 GT üretilmiş, daha sonra bu model Islero ile yer değiştirmiştir. II. Abdullah el-Sabah Şeyh II. Abdullah bin Sabah el-Sabah Paşa (1814 – Mayıs 1892) (Arapça: الشيخ عبد الله الثاني الصباح) Kuveyt'in beşinci Şeyhi olarak hizmet verdi. Abdullah yerine geçtiği Sabah II Al-Sabah'ın en büyük oğluydu ve Kasım 1866 – Mayıs 1892 tarihleri arası Kuveyt'in Şeyhiydi. 1871 yılında Şeyh Abdullah Osmanlı hükümdarlığını kabullenerek Paşa olmuştu. Lamborghini Jarama Lamborghini Jarama, Lamborghini tarafından 1970-1976 arasında üretilen spor coupé otomobil. Tasarımı Bertone tasarımcısı Marcello Gandini tarafından yapılmıştır. 1970 yılında Lamborghini Islero modelini ABD güvenlik ve emisyon kanunlarına uydurmak için yeniden tasarlamak zorunda kaldı. Yeni araç Espada'da da kullanılan platformun kısaltılmış bir sürümü üzerine inşa edildi. İki farklı model üretildi: Orijinal GT (1970-1973) modelinde 350 bhp V12 motor kullanıldı, GTS'de ise (1973-1976) bu motorun gücü 365 bhp'ye yükseltildi. Ayrıca GTS modelinde birkaç ufak gövde değişikliği vardı. Ayrıca GTS'de güç destekli direksiyon, çıkarılabilir tavan panelleri ve otomatik şanzıman opsiyonel olarak sunulmuştu. Toplamda 327 adet Jarama üretildi. Ferruccio Lamborghini'nin kişisel Jarama GTS'si resmi Lamborghini müzesinde sergilenmektedir.. TÃ¼rkiye'nin en zengin 100 ailesi listesi Türkiye'nin en zengin 100 ailesi 2015 listesinin sıralı halidir: Sabah el-Sabah Şeyh Sabah bin Cabir el-Sabah, (1784 (tartışmalı) – Kasım 1866) (Arapça: الشيخ صباح جابر الصباح) Kuveyt'in el-Sabah ailesinden olan dördüncü Şeyhiydi ve 1859 – Kasım 1866 yılları arası hizmet verdi. Yerine geçtiği I. Cabir el-Sabah'ın en büyük oğluydu. Şeyh Sabah 1841 yılında İngiltere-Kuveyt Deniz Ateşkes anlaşmasını tartışmıştı. Bedirler, Simav Kütahya ili Simav ilçesine bağlı köy. Antik Roma dönemine ait bazı yerleşim izleri mevcuttur. Köydeki Türk yerleşiminin ise 200 yıl önce kurulduğu tahmin edilir. Kütahya il merkezine uzaklığı 140 km, Simavlar ilçe merkezine ise 65 km uzaklıktadır. Muhammed el-Sabah Şeyh Muhammed bin Sabah el-Sabah Paşa (1831 – 17 Mayıs 1896) (Arapça: الشيخ محمد بن صباح الصباح) Kuveyt'in Al-Sabah ailesinden hizmet veren altıncı Şeyhiydi. Şeyh Muhammed Paşa Mayıs 1892 – 17 Mayıs 1896 tarihleri arası ülkesinin basındaydı ve Osmanlı Sultanı tarafından Paşa ilan edilmişti. Şeyh Muhammed Paşa Kuveyt'in dördüncü Şeyhi olan Sabah II Al-Sabah'ın ikinci evladıydı ve ölümü sonrası üvey kardeşi Abdullah II Al-Sabah'ın yerine geçmişti. Şeyh Muhammed Paşa hareminde kardeşi Mübarek el-Sabah tarafından öldürülmüştü. Mantissa, veri merkezini yönetimin alanında uzmanlaşan bir Amerikan yazılım şirketi. Şirketin merkezi Amerika Birleşik Devletleri'nin Alabama Eyaleti'ndeki Birmingham şehrinde bulunur ve Birleşik Krallık'ta ikinci bir merkezi bulunur. Ayrıca, dağıtımı sorumlusunun temsilcileri Norveç’te, Güney Afrika’da, Singapur'da, Japonya’da, ve Güney Kore’de ile var. Mantissa Şirketi, 1980 Haziran ayında, ABD’nin Alabama Eyaleti’ndeki Birmingham şehrinde kurulmuştur. Onu ertesi yılında, şirketin ilk olan ürünü-otomatikleşmiş bir raporu dağıtım systemini- teslim etmiş. Mantissa Corporation, o ürünün şu anda piyasada bulunan ilk böylesi olduğunu iddia ediyor. O zamandan beri, bu systemin, başka birçok PC’nin ve Web’in cevrelerini içerinde çalışan yazılım ürünleri kapsamak için, genişleşmiştir. Bunlar şirketin ürün hattı’nın temelini teşkil etmişlerdir. Valar Valar (çoğul, tekili vala), J.R.R. Tolkien'in kurgusal Orta Dünya evreninde, yaratıcı Eru'nun ilk yarattığı ve ona en yakın olan yüce varlıklar. "Valar" ismi, Elfçe "güç" anlamındaki "vala" kelimesinin çoğullanmasıyla oluşturulmuştur ve "güçler" anlamındadır. İlk kez "Yüzüklerin Efendisi" kitaplarında bahsedilmişlerdir, ancak J. R. R. Tolkien'in ölümünden sonra oğlu tarafından yayımlanan kitabı "Silmarillion"'da ayrıntılı olarak anlatılmışlardır. Ainur, cinsiyeti olmayan meleksi varlıklardır. Bununla birlikte, Arda'ya (dünyaya) indiklerinde bu alemin doğasına uygun olarak bir kısmı eril forma bürünmüş, diğer bir kısmı ise dişil forma bürünmüştür. Bununla birlikte Valar, seçtikleri bu bedenlerin içinde sabit değildir, istedikleri zaman görünmez forma ya da tercih ettikleri başka formlara bürünebilirler. Valar (Erkek Valar) "Valar", genel anlamda bütün Vaları kastederek söylenen bir isimdir. MÃ¼barek el-Sabah Şeyh Mübarek Bin Sabah Al-Sabah Paşa (1837 – 28 Kasım 1915) (Arapça: الشيخ مبارك بن صباح الصباح) Mayıs 18 1896 – 28 Kasım 1915 tarihleri arası Kuveyt Şeyhi olarak hizmet verdi. Kardeşi Muhammet Al-Sabah'ı öldürdükten sonra Şeyh olan Mübarek, Kuveyt'in yedinci Şeyhiydi. Aynı zamanda Mübarek ondan sonra gelen ve Kuveyt'in iki önemli Şeyhlerinden kabul edilen Cabir II Al-Sabah ve Salim Al-Mübarek Al-Sabah'ın babasıydı. Bu iki kardeş sonradan Al-Sabah ailesinin Al-Cabir ve Al-Salim dalları yarattı. Şeyh Mübarek Paşa 1897 yılında Osmanlı İmparatorluğundan Kuveyt'in diplomatik onaylamasını almıştı ve aynı zamanda Paşa olmuştu. 23 Ocak 1899 tarihinde Mübarek bir de İngilizlerle hamilik anlaşmasını imzalamıştı. Mübarek ve ondan sonra gelenler İngiliz Hükümetinin onayını almadan hiçbir yabancı temsilci alamayacak ve toprak ya da arazi satamayacaktı. II. Cabir el-Sabah Şeyh II. Cabir el-Mübarek el-Sabah (1860 – 5 Şubat 1917) (Arapça: الشيخ جابر المبارك الصباح) Kuveyt'in sekizinci Şeyhi olarak hizmet verdi. Şeyh Cabir Al-Sabah ailesinin Al-Cabir dallının atasıdır ve önceki Şeyh Mübarek Al-Sabah'ın büyük evladıdır. 28 Kasım 1915 – 5 Şubat 1917 yılları arası Şeyh olmuştur ve ölümü sonrası kardeşi Salim Al-Mübarek Al-Sabah Şeyh olarak yerine geçmiştir. Kupang Kupang, Endonezya'da Timor adasının ucunda Batı Timor yerleşkesinde bulunan önemli bir liman kentidir ve Nusa Tenggara Timur (Doğu Nusa Tenggara) ili'nin merkezi. Timor adasının ve Timor Denizi'ne kıyısı olan en büyük kentidir ve limanıdır. Nüfusu 450.000'dir. 1962 yılında Kupang Üniversitesi kuruldu ve bu sayede kent hem ekonomik ve hem eğitim alanında tüm bölgede büyük bir öneme sahiptir. Kupang'ın ekonomisi limanından sağladığı ihracat ve ithalat ve çimento sanayisidir. Kupang Havalimanı El Tari (IATA-Kodu:KOE), kent merkezine yaklaşık 8 km uzaklıktadır ve doğusundadır. Tahiti'den Batı Hint Adalarına yük taşıyan "Bounty" adlı İngiliz kraliyet gemisinin tayfaları, ikinci kaptan Fletcher Christian önderliğinde ayaklandılar ve kaptan William Bligh ile ona sadık kalan denizciler gemiden bir filikayla uzaklaştırılarak Kupang'a vardılar. Salim el-MÃ¼barek el-Sabah Şeyh Salim el-Mübarek el-Sabah, (1864 – 22 Şubat 1921) (Arapça: الشيخ سالم المبارك الصباح) Al-Sabah ailesinden Kuveyt'in dokuzuncu Şeyhiydi. Mübarek Al-Sabah'ın ikinci evladıydı ve Al-Sabah ailesinin Al-Salim dalının atası. Salim 5 Şubat 1917 – 22 Şubat 1921 tarihleri arası Şeyh olmadan önce 1915–1917 yılları arası Kuveyt'in başkent valisiydi. Kardeşi Cabir II Al-Sabah'ın ölümünden sonra Salim yerine geçti. Alpine (otomobil Ã¼reticisi) Alpine, arkaya monteli Renault motorları kullanarak yarış otomobilleri ve spor otomobiller üreten eski Fransız üretici. Alpine, şu anda Dieppe fabrikasındaki "Renault Sport Technologies" bölümü olmuştur. RS Modelleri RS resmi web siteleri Abdullah el-Salim el-Sabah Abdullah el-Salim el-Sabah (1895 – 24 Kasım 1965) (Arapça: الشيخ عبد الله الثالث السالم الصباح) Salim Al-Mübarek Al-Sabah'ın büyük evladıydı. Şeyh Abdullah 29 Ocak 1950 – 24 Kasım 1965 yılları arası Emirlik yaptı ve Al-Sabah ailesinden onbirinci melikeydi. Kuzeni Ahmet Al-Cabir Al-Sabah öldükten sonra Şeyh olan Abdullah babasının ölümü sonrası saltanat vekilliği yapmıştı. Ataları gibi olmayan Şeyh Abdullah İngiliz'den çok Arap destekçisiydi ve 19 Haziran 1961 tarihinde İngiltere'yle imzaladığı anlaşma sonrası İngilizlerin hâkimliğine son vermişti. 1961 yılında Anayasayı başlatan Abdullah 1963'te Parlâmentoyu kurdu. Aynı zamanda Abdullah kendini Emir ilan etti. İki sene sonra kalp krizi nedeniyle hayatini kayıp eden Abdullah'ın yerine üvey kardeşi Sabah III Al-Salim Al-Sabah geçti. Abdullah aynı zamanda 2006 yılının Ocak ayında kısa bir süre için Emir olan Şeyh Saad Al-Sabah'ın babasıydı. Sabah el-Salim el-Sabah Sabah el-Salim el-Sabah (Arapça: الشيخ صباح الثالث السالم الصباح d. 1913 – ö. 31 Aralık 1977), Salim Al-Mübarek Al-Sabah'ın en genç çocuğuydu ve 1965-1977 yılları arası Kuveyt Emiri olarak hüküm sürdü. Emir olmadan önce Kuveyt Polisi'nde 1953-1959 yılları arası başkanlık yaptı ve aynı zamanda 1959-1961 senelerinde devletin sağlık bölümünde başkandı. 1962-1963 yılları arası Başbakan Yardımcısı ve Dışişleri Bakanı oldu. 1963-1965 yılları arası Başbakanlık yaptı. 29 Kasım 1962 tarihinde Veliaht Prens oldu. 4 Kasım 1965 tarihinde ölen üvey kardeşi Abdullah III Al-Salim Al-Sabah'ın yerine geçti. "Emir" unvanını alan ikinci kişiydi. 31 Aralık 1977 tarihinde Kanser nedeniyle hayatını kaybetti. Porsche 360 Porsche 360 Cisitalia Porsche tarafından 1949'da tanıtılmış otomobil modeli. Cisitalia ismi ("Consorzio Industriale Sportive Italia"'nın kısaltması), modeli sipariş eden şirketin adıdır. Araç 385 hp gücünde, ortaya monteli, süperşarjlı 1493 cc 12 silindirli motoru ile 300 km/saat son hıza ulaşabilmekteydi. Krom-molibdenli çelik tüp şasisi ve dört tekerden çekiş sistemi bulunan bu model, savaş öncesi Auto-Union GP otomobillerinin süspansiyon sistemine benzer, çift salıncak kollu-burulma çubuklu ön süspansiyona ve De Dion düzenlemeli arka süspansiyona sahipti. Bakırköylü Sanatçılar Derneği Bakırköylü Sanatçılar Derneği ya da kısaca BASAD, 1993 yılında Bakırköy'de yaşayan sanatçıları bir çatı altında toplayıp, dernek oluşturmak fikri ile kurulmuş bir dernektir. 1998 yılında Bakırköy Belediyesi Kültür Merkezi'ne taşınmıştır. BASAD, 29 Mart 2002 tarihinde, Bakırköy Belediyesi'nin çabalarıyla, Bakırköy Kültür ve Sanat Konağı'na kavuşmuştur. 1908 yılında inşa edilen bina; öğrenci yurdu olarak kullanılmış, 1936 yılından itibaren, ilk, orta, lise eğitimi vermiş, daha sonra da Bakırköy Halkevi olarak 70'li yıllarda Bakırköylü'lere kültürel hizmet sunmuştur. Halkevlerinin kapatılmasıyla Adalet Bakanlığınca Adliyeye devredilen ve Bakırköy Ağır Ceza Mahkemesi olarak hizmet veren bina, restore edilerek BASAD yönetiminde Bakırköy Kültür ve Sanat Konağı olarak hizmete başlamıştır. 22 Mayıs 2002 yılında Konağın içinde hizmete sunulan, 500 üyesi 1000'i geçkin öğrenci kapasitesi bulunan BASAD, 16 yıldır devam ettiği çalışmalarıyla, Bakırköy - İstanbul ve yurtdışında kültürel ve sanatsal faaliyetlerini başarıyla sürdürmektedir. Sanat Galerisinde geçen süreç içerisinde pek çok sanatçıya ev sahipliği yapmıştır. Müzik alanında birçok konser gerçekleştirmiş. Tiyatro alanında birçok oyun sahneye konmuştur. Sanat'ın her alanında çalışmalarını sürdüren bir kurumdur. Derneğin bahçesinde BASAD Cafe bulunmaktadır. Ni Cabir el-Ahmed el-Sabah Cabir el-Ahmed el-Sabah (29 Haziran 1926 – 15 Ocak 2006) (Arapça: الشيخ جابر الأحمد الجابر الصباح) Kuveyt'in on üçüncü emiri olarak 31 Aralık 1977 tarihinden ölümüne kadar emir olarak görevini sürdürdü. Kuveyt'in başkenti Kuveyt City'de doğan Cabir bilindiği kadar ile en az on üç kere evlenmiş ve otuz dokuz çocuk sahibi olmuştur. On sekizinci yüzyıldan beri Kuveyt'i idare eden Al-Sabah ailesinden olan Cabir, onuncu Şeyh Ahmed el Cabir el Sabbah'ın üçüncü çocuğuydu. Şeyh Ahmet 1921-1950 yılları arası Kuveyt şeyhiydi. Şeyh Cabir eğitimini El-Mübarekiyye, El-Ahmediyye ve El-Şarkiyye okullarında tamamladı ve sonradan Din, İngilizce, Arapça ve fen üzerine özel eğitim aldı. 1949 senesinde Kuveyt'in güneyinde yer alan El Ahmedi bölgesinde kamu hizmetleri direktörlüğü yapan Cabir, 1962 yılında Kuveyt'in ilk Finans ve Ekonomi Bakanı oldu. Cabir'in hükmü altında ülkenin petrol gelirleri Kuveyt'i kabile toplumundan modern şehirleri olan bir ülkeye haline getirdi. Aynı zamanda Kuveyt dünyanın en yüksek kişi başına düşen gelir sahibi oldu. Cabir bir de Kuveyt'in ilk para birimi olan Kuveyt dinarını (KWD) çıkardı. 1965 yılında Başbakan olan Cabir 1966 yılında bir de Veliaht Prensi oldu ve üvey amcası Sabah III Al-Salim Al-Sabah'ın ölümü sonrası, Aralık 1977'de emirliğe yükseldi. Emir olmadan önce Şeyh Cabir on iki yıl sureyle Başbakanlık yapmıştı. 1981 senesinde Şeyh Cabir Kuveyt Milli Meclisi'ni lağvetti ve önceden olduğu gibi yasal olarak ülkeyi idare etti. 1985 yılının Mayıs ayında Şii El-Dava Partisinin öldürme amaçlı düzenlediği bombalı saldırıyı atlattı. Cabir'in geçit töreni sırasında saldırganlar bomba yüklü bir arabayı alayın içine sürdü. Körfez Savaşı sonrası 1991 yılında Cabir Kuveyt Milli Meclisi'ni yeniden açtı. Sınır üzerine büyük tartışmalardan sonra 2 Ağustos 1990 sabahı Irak, topraklarına katma amacıyla, Kuveyt'i işgal etti. İşgal sırasında Cabir Suudi Arabistan'a kaçıp sürgünde bir hükûmet kurdu ve Şubat 1991'de özgürlüğüne kavuşmuş bir Kuveyt'e geri döndü. 1999 yılında Cabir kadınlara oy hakkı verme amacıyla bir yasa değişikliği önerdi ama bu yasa Milli Millet Meclisinden geçmedi. Bu yasa teklifi 2005 yılında tekrar sunuldu ve Kuveyt Parlamentosu kadınlara oy hakkını öngören yasa tasarısını kabul etti. Körfez Arap Ülkelerinin İşbirliği Konseyi'nin kurulmasına yardım edip saygınlık kazanmıştı. Aynı zamanda Gelecek Kuşakların Sermayesi'ni kurdu ve Kuzey ile Güney Yemen'in birleşmesine yardım etti. Cabir bir de Şehitler Ofisini kurdu. 2000 yılının Eylül ayında felç geçirdi ve tedavi için Britanya'ya gitti. Dört ay sonra 15 Ocak 2001 tarihinde Kuveyt'e döndü. Beş sene sonra 15 Ocak 2006 sabahı beyin kanaması geçirerek hayatını kaybetti. Emir olarak yerine Veliaht Prensi Saad Al-Abdullah Al-Salim Al-Sabah geçti ve onun ölümü sonrası kırk günlük süreyle matem ilan etti. Gezegen halkasÄ± Gezegen halkası, gezegenlerin çevresinde bulunan halka biçimli katman. Jüpiter, Satürn, Uranüs ve Neptün halkaları olan gezegenlerdir. Güneş Sistemi'nin oluşum evresiyle başlayan hareketlenme süreci günümüze yakın bir uzaklıkta yavaşlamaya başlamadan önce gezegenlerin etrafında bulunan artık parçalar, uydular ve göktaşlarının ufalanarak uydu oluşturamayacak kadar küçük parçalar haline gelerek gezegenin kütleçekim kuvveti ile onun etrafına toplanmalarına yol açmıştır. Bunun neticesinde, uydu olamayan ama hala gezegen etrafında olan parçalar dönme ve çekim gücü ile halka şeklinde birleşmeye başlamıştır. Bu parçaları dağılmadan gezegen etrafında tutan en önemli unsur da buzdur. Buzun bu birleşmedeki etkisi bu halkalı gezegenlerin Güneş'e uzaklığı ile ifade edilebilmektedir. Gezegen etrafında bulunan halkalar bir bütün halinde değil, bölünmüş otobanlar gibi şeritler halinde bulunmaktadır. Mars ve Jüpiter gezegenleri arasında yer alan astroit kuşağı da halka oluşumu için önemli bir alandır. Mars ve Jüpiter arasında muhtemelen büyük bir göktaşının etkisi ile yok olan bu cisim bugün var olan bu astroit kuşağını oluşturmuştur. Bu noktada Mars gezegenine ait bir kuşak oluşmamasının sebebi ise muhtemelen Güneş ve Jüpiter'in bu noktaya uyguladığı çekim gücünün parçalanmış bu cisimleri denge noktasında tutmasıdır. Metaroth Metaroth Türk Metal topluluğu. Metaroth Bursa'da kuruldu. İlk yıllarda bir lise arkadaşlık grubu olarak çalışmalarını yürüten grup, bu dönemde Bursa'da çeşitli konser ve festivallerde yer almayı başardı. Grubun farklı çizgilerde yapılanan müzikal tarzı, metal müzik içerisinde kullandığı çeşitli yerel enstrümanlar ve doğu melodileri kısa sürede grubun dikkat çeken bir isim olmasını sağladı. 2001 yılı ile başlayan üniversite yıllarında grup elemanları profesyonel bir şekilde grubu ele aldılar ve Kasım 2001'de "Tragedy" isimli bir demo EP kayıt edildi. Bu çalışma underground müzik çevrelerinde yayıldı ve grup bu EP sayesinde yurt dışında da ismini duyurmaya başladı. EP'de yer alan bazı parçalar, çeşitli toplama albümlerde ve radyo programlarında yer buldu. Metaroth bu süreç ile Bursa dışında, Türkiye'nin önde gelen şehirlerinde ve üniversitelerinde çeşitli konser ve festivallerde yer aldı. 2002 yılında grup kendisine gelen bazı teklifleri değerlendirmeye aldı ve ilk albümü için çalışmalara başladı. Sınırlı bir bütçe ve zaman darlığı ile albümün kayıtları 6 günde yapıldı. Tarz olarak, dönemin nu-metal gruplarına paralellik gösterse de rock ve metal müzik alt dallarının birçoğundan izler görebilmenin mümkün olduğu bir çalışmaya imza attılar. 2004 yılına gelindiğinde Metaroth, ilk albümleri "Meta non Grata"yı yayınlamak üzere Atlantis Müzik ile antlaşmaya vardı. "Meta non Grata" 13 Ocak 2005'te piyasa çıktı. 2006 yılında grubun ikinci albümünün kayıtları devam ederken, grup elemanları bir süreliğine çalışmalarına ara verme kararı aldı. En son 2006 yılında 3. Zeytinli Rock Festivali'nde sahne almışlardır. Metaroth, 2013 yılı içerisinde tekrar bir araya geldi ve "Nitimur in Vetitum" adını verdikleri yeni albümleri için stüdyoya girdi. Kasım 2013'te albümden ilk single "Sins of Man" YouTube üzerinden yayınlandı. Albuquerque Albuquerque, ABD'nin New Mexico eyaletinin en büyük şehri. Şehir merkezinin nüfusu 2006 için yaklaşık 500 binin, metro alanının nüfusu ise 700 binin üzerindedir. Şehri I-25 ve I-40 otoyolları dörde böler. Ayrıca, kuzey-güney doğrultusunda akan Rio Grande (İspanyolca "büyük nehir") nehri ve doğu-batı doğrultusunda giden tarihi yol Rota 66 da şehri dörde böler. Şehir sırtını doğuda Sandia (İspanyolca karpuz) Dağları'na yaslamıştır. Şehrin rakımı 1600 metredir. Denizden uzak ve rakımı yüksek olan şehirde özellikle yazları sıcak ve kurak iklim hakim olsa da, sonbahar ve kışın yer yer yağışlı geçer. Gece gündüz sıcaklık farkı çoktur. Kışları gündüz az soğuk, geceleri soğuk, yer yer kar yağışlı geçer. Özellikle 2006 yılından itibaren kışın aşırı yağmur ve kar yağışları, fırtına ve sellere neden olmuş, küresel ısınmanın neden olduğu bir değişmeyi işaret etmiştir. Şehir İspanyollar tarafından 1706 yılında kurulmuştur. Bir İspanyol dukası olan Duka Albuquerque, şehre adını vermiştir. Albuquerque'nin sekiz kardeş şehri vardır: Şehirde New Mexico Üniversitesi'nin merkez kampüsü bulunmaktadır. Feminist felsefe Feminist felsefe, feminist perspektiften yapılan felsefeyi ifade eder. Feminist felsefe, feminist hareketlerin davasına destek olmak üzere felsefe yöntemlerini kullanma girişimi ile birlikte, geleneksel felsefi düşünceleri feminist bir çerçevede eleştirme ya da yeniden değerlendirme girişimini içerir. Tek bir feminist felsefe okulu yoktur: feminist filozoflar, filozof olarak, hem analitik felsefe hem de kıta felsefesi geleneklerinde yer alırlar ve bu gelenekler çerçevesinde de felsefi konulara yönelik çok sayıda farklı bakış açılarına sahiplerdir; feminist olarak ise, feminizmin çok sayıdaki farklı türlerine mensupturlar. Feminizm birçok geleneksel felsefe problemine yeni bir bakış açısı sağlamıştır. Feminist bilgi felsefecileri, söz konusu geleneksel felsefi düşüncelerin erkeklerin perspektif ve varsayımlarına dayandığını ve kadınların bakış açısını yok saydığını ileri sürerek; rasyonalite ve bilgiye nasıl ulaştığımız konularındaki geleneksel düşüncelere meydan okumuştur. Birçok feminist; saldırgan tartışmacı tarzının erkek odaklı ve ataerkil karakterde olduğunu savunarak geleneksel felsefeyi eleştirmiştir (örn., Janice Moulton). Rio Grande Rio Grande Amerika Birleşik Devletleri'nde bir nehirdir. Ana kolu Kolorado'daki Rocky dağlarından doğar ve Meksika körfezi'ne dökülür. Kolorado, New Meksico ve Teksas eyaletlerinden geçerek Amerika Birleşik Devletleri ile Meksika devletlerinin sınırını çizer. Rio Grande, İspanyolca "Büyük Nehir" (rio: nehir, grande: büyük) anlamına gelir. Cisitalia Cisitalia (açılımı: "Consorzio Industriale Sportive Italia"), Torino, İtalya'da 1946 yılında zengin sanayici Piero Dusio ve Piero Taruffi tarafından kurulan iş ortaklığıdır. Cisitalia bir İtalyan Formula 1 üreticisiydi. Piero Dusio sadece bir Grand Prix yarışına katıldı, bu yarışta bir Cisitalia 360 kullanıyordu. Bu otomobil markası 1963'te feshedilmiştir. FakÃ¼lte Fakülte, bir üniversite içindeki ayrı bölümlerdir. Fakülteler en az 4 yıllık örgün (devamlı) eğitimdir, bölümüne göre 5 ya da 6 yıllık olabilir. Fakültelerin başındaki en üst düzey görevli dekandır. Ortaçağın geç dönemlerindeki hemen hemen tüm Avrupa'daki üniversiteler için model oluşturmuş olan Ortaçağdaki Paris Üniversitesinin 4 fakültesi vardı: Teoloji (İlahiyat), Hukuk, Tıp ve son olarak Sanat fakültesi. Diğer üçünden birine devam etmek için önce birinden mezun olmak gerekiyordu. Orta çağda bu dört fakültenin bir üniversitede mutlaka bulunması gerekiyordu ancak bu fiilen bazı üniversitelerde gerçekleşmedi. Genelde fakülte sayısı günümüz üniversitelerinde daha fazla olmakla beraber, diğer 4 fakülte de bulunmaktadır. Manzano Manzano, İtalya'nın Friuli-Venezia Giulia bölgesinde Udine vilayetindeki bir belediyedir. Trieste'nin 50 km kuzeybatısında ve Udine'nin yaklaşık 15 km güneydoğusunda yer alır. 31 Aralık 2004'e göre 6.845 kişilik bir nüfusa ve 30,9 km²'lik bir alana sahiptir. Manzano belediyesi, Manzinello, Oleis, San Lorenzo, San Nicolo ve Soleschiano ara bölgelerini ihtive eder. Manzaro, aşağıdaki belediyelerle sınırdır; Fiat X1/9 1960’ların sonlarına doğru birçok üretici küçük, teknik olarak çevik ve alım gücü yüksek spor otomobiller teklif etmeye başladı. İtalyan üretici Fiat, modayı takip ederek, ilk ortadan motorlu spor otomobilini 1972 yılında teşhir etti. Diğer taraftan motor ve süspansiyonları incelendiğinde, 128 serisinin sistemi baz alınmıştı ve dört yıl öncesine kadar pazardaydı. Bu küçücük X1/9 tasarımı ve teknik özellikleriyle halk tarafından etkileyiciydi. Sıkıştırılmış kalıp gövde birleşimiyle kepçe biçimli karakteristik dizaynı pratik avantajlar sunar. Örneğin iki bagaj bölmeli, ekipmanlı ve iki kişi için rahat dizaynı gezi için ideal bir otomobil yapmıştır. 75 hp'lik motora göre otomobilin kalkışı ve yol tutuşu yüksek kaliteliydi. 16 yıl boyunca 170000 müşteri X1/9 almayı inandırıcı buldu. Antrasit Antrasit. Doğal katı yakıtlardan olan yüksek kalorili bir kömür türü. Pahalı olduğu için kullanımı sınırlıdır. Isınmadan çok kimyasal reaksiyonlarda indirgeyici olarak kullanılır. Doğada sınırlı miktarda bulunduğundan satışı kolay değildir. İçerdiği safsızlık çok az, karbon yüzdesi çok fazladır. Güçlükle tutuşan, koku ve duman çıkarmadan yanan bir çeşit taş kömürüdür. Katılık ve yoğunluğu diğer kömürlerden çoktur. Parmak üstünde leke bırakmaz. Kısa mavi renkli bir alevle yanar. Kalori 9.000 - 9.500 olduğu için lokomotiflerde kullanılır. Türkiye'de Kastamonu ilinde bulunan antrasit kömürleşme derecesi en yüksek, jeoloji bakımından en eski kömürdür. Ayrıca ısı değeri çok yüksektir. En eski ve karbon yönünden en zengin kömürdür. Oluşumu 300-400 milyon yıl öncesine dayanan antrasit kömürlerin karbon yüzdesi % 90-95 civarındadır. Elektrik enerjisi üretiminde ve endüstride kullanılır. Kükürt oranı çok yüksek olduğu için ısınma amaçlı kullanılamaz. Turb Doğal katı yakıtlar sınıfından olan bir fosil kömür türü. Turblar, kömür sınıfına girmiş olmasına rağmen yakıt ve yakacak olarak pek az kullanılır. Emülsiyonu çok kötü olduğundan şehirlerde kullanımı yasaktır. Oluşumu (dönüşümü) tam gerçekleşmediği için de ideal bir yanma verimi yoktur. Eddie Van Halen Eddie Van Halen (d. 26 Ocak 1955, Nijmegen) Hollandalı müzisyen, gitar virtüözü. Gerçek adı Edward Lodewijk Van Halen'dır. Van Halen adlı grubunun en önemli üyesidir. Rolling Stone dergisinin hazırladığı "Tüm Zamanların En İyi 100 Gitaristi" sıralamasında 8. sırada yer almıştır. Halen, ailesiyle birlikte 1962 yılında Hollanda'dan Pasadena Kaliforniya'ya taşınmışlardır. Önceleri piyano dersleri almış ancak piyanonun başında oturmanın çok sıkıcı olduğunu düşünerek bateri çalmaya başlamıştır. Ağabeyi "Alex Van Halen" ise gitar dersleri almaya başlamıştır. Ancak Eddie Van Halen daha sonra esas yeteneğinin gitar olduğuna karar vermiş ve abisiyle enstrümanlarını değiştirmişlerdir. Yaklaşık 12 yaşlarında gitar çalmaya başlayan Eddie günde 8-9 saat pratik yaparak kendini geliştirdi. 14 yaşına geldiğinde Eric Clapton'un "Cream" grubunda attığı soloları notası notasına çalabilir duruma gelmişti. 1974 yılında Van Halen grubunun temellerini abisiyle birlikte "Mamut" adlı grupla attı. 1982 yılında yayımlanan ve dünyanın en çok satan albümü olarak bilinen Michael Jackson'ın ünlü Thriller'ında çalışan Halen, albümdeki en bilinen şarkılardan Beat It'in gitar sololarını çalmasıyla tanındı. Tapping tekniğini dünyaya duyuran gitaristtir. Eddie, dünyanın sayılı solo gitaristlerindendir. Yazdığı Eruption şarkısıyla büyük bir ses getirmiştir. Shred tekniğinin öncülerindendir. 1990'ların sonlarında ağız ve dil kanserine yakalandı. Doktorlar günde 12 ile 14 saat ağzında metal pena tutmasının bu hastalıklara sebep olduğunu söylediler. Çeşitli tedavi metotlarıyla dil kanserinden kurtulmuş ancak hâlâ ağız kanseriyle mücadele etmektedir. Her şeye rağmen de sigara içmeye devam etmektedir. Sağlık nedenleriyle ruhsal yapısı da bozulmuş ve bunun sonucu olarak çevresi tarafından geçimsiz biri olarak tanımlanmaya başlamıştır. Bu durum eşiyle boşanmasına sebep olmuştur. Eddie Van Halen'in oğlu da yeni albümlerde Van Halen ile birlikte çalacaktır. Aşağıda Eddie Van Halen'in grubu Van Halen'in yayımladığı albümler yer almaktadır. VÃ¶lkischer Beobachter Völkischer Beobachter (tr. "Völkisch Gözlemci" veya "Halkın Gözcüsü"), Rudolf von Sebottendorf tarafından önce "Münchener Beobachter" adıyla, daha sonra Alman milliyetçiliği temasını içeren bu adla yayımlanan ve akabinde Sebottendorf'un Hitler'e hibe ettiği Alman gazetesi. 1920 yılında Nasyonal Sosyalist Alman İşçi Partisi'nin (NSDAP) propaganda organı niteliği kazanarak haftalık olarak yayımlanmaya devam etti. 8 Şubat 1923 tarihinden itibaren günlük olarak yayımlanmaya başlanmıştı. 25 yıl boyunca nasyonal sosyalistlerin resmî yayın organı olarak çıkarılmıştır. Gazetenin başlangıçta tirajı yaklaşık 8.000 idi ancak Ruhr İşgali sırasında yoğun talep nedeniyle 1923 yılı sonbaharında 25.000'e yükselmiştir. O yıl Alfred Rosenberg gazetenin editörü oldu. 9 Kasım 1923'teki Birahane Darbesi'nden sonra NSDAP'nin siyasi yasağı nedeniyle yayını durduruldu. 26 Şubat 1925 tarihinde partinin yeniden oluşumu üzerine ancak yeniden faaliyete başladı. Nazi hareketinin başarısı ile birlikte 1931 yılında 120.000'den fazla ve 1944'te 1.7 milyon adet tiraja ulaşmıştır. Maddeci feminizm Maddeci feminizm toplumsal cinsiyetle emek süreçleri ve üretim ilişkileri arasındaki bağlantıları açıklamayı amaçlayan, kadının toplumdaki ikincil konumunu yalnızca kapitalist ilişkilerin bir sonucu olarak değil; fakat kapitalizmden önce de var olmayı sürdüren patriyarkal ilişkilerin bir sonucu olarak gören feminist akımdır. Maddeci feministler, kadının ezilmesi sonucunu doğuran üretim ilişkilerini açıklarken kadının ev içindeki "karşılıksız" emeğini sorunsallaştırırlar. Maddeci feminizmin en önemli yazarlarından biri olan Christine Delphy, kadının hane içindeki emeğinin -bu konudaki yaygın inanışın aksine- "üretken" (değişim değeri) olduğunu savunur. Tüm iktisadi sistemlerde en küçük birimin "birey" değil, "aile olarak" görülmesinin aile içinde gerçekleşen ekonomik olayların (kadının ev içindeki üretimi) göz ardı edilmesine yol açtığını ileri sürer ve bu durumun sonucunda kadının bir birey olarak harcadığı emek yasal olarak görünür olmadığından, yasal olarak herhangi bir karşılık talep etme hakkı olmamasını eleştirir. Heidi Hartmann ise, kadınların emek gücünün erkeklerin denetiminde olmasını patriyarşinin dayandığı maddî temel olarak görür: "...kadınların kaynaklara ulaşmasını ve cinselliklerini kısıtlamak, erkeklerin, kadınların emek gücünü denetlemelerini sağlar; hem pek çok kişisel ve cinsel yönden erkeklere hizmet verilmesi amacıyla hem de çocukların yetiştirilmeleri amacıyla." (Hartmann, 2006) Maddeci feministler, kadının ikincil statüsüyle ilgili toplumsal bir dönüşüm sağlamak için öncelikle ev içindeki cinsiyetçi iş bölümünün ortadan kaldırılması gerektiğini savunur; fakat bu sonuca ulaşmak için kadının istihdama katılması tek başına yeterli değildir. "...kadınların daha çok istihdam edilmesi kendi başına karı koca arasındaki işbölümünü değiştirmez... Ev içindeki cinsiyetçi işbölümü son derece direngendir ve gerektiğinde erkek şiddetiyle desteklenir. Böyle olduğu için de, kadınların kamusal alanda güç kazanabilmeleri, ev içinde direnebilmelerinin, karşılıksız ev emeğini eşit paylaşıma dönüştürmelerinin önkoşuludur" (Acar-Savran, 2004). Böylece maddeci feministler kadının ev içindeki emeğine hak ettiği değerin verilmesi ve üretim ilişkilerinin kadının hane içindeki üretimi hesaba katılarak yeniden yorumlanması gerektiğini ileri sürer, kadını erkeğe bağımlı kılan ev içindeki cinsiyetçi işbölümünün sona erdirilmesi, kadının ev içi faaliyetlerle kısıtlanmaksızın ekonomik hayatta yer alabilmesi ve böylece ataerkil toplum ilişkilerinin dönüştürülmesi için mücadele verirler. Birçok yönden Marksizmim yöntemini kullanan maddeci feministler Marksizmi kadın sorununu sınıf düzeyine indirgemeleri ve kadınları burjuva kadın ve proleter kadın olarak sınıflandırarak feminist hareketini bölmelerini eleştirirler. "...kadın hareketinin anti-kapitalist sınıf savaşına dahil edilmeye çalışılması yerine özerk bir hareket olarak örgütlenmesi ve doğrudan patriyarkaya karşı savaş vermesi, patriyarkayı kaldırmaya yönelik bir devrimi hedeflemesi, daha hedefe yönelik bir hareket olacaktır. Bu noktada sol örgütlerin alacağı en samimi tavır, kadın hareketini kendi mücadeleleri içinde eritmeye çalışmaktansa kadınların özerk örgütlenmesinin ve mücadelesinin bir zorunluluk olduğunu vurgulamak ve buna doğrudan destek vermektir" (Delphy, 1999). Ascension Adası Ascension adası, Atlas Okyanusunun güneyinde Birleşik Krallık'a bağlı ada. Volkanik bir ada olan Ascension'un yüzölçümü 88 km²'dir. 1.287 km güneydoğudaki İngiliz sömürgesi olan Saint Helena'ya bağlıdır. Nüfus; 1.100. Portekizli denizci Joao da Nova'nın 1501'de İsa'nın Göğe Yükselişi (Ascension) Günü'nde keşfettiği ada, Napolyon'un 1815'te Saint Helena'ya gelişine değin boş kaldı. Bu tarihte Ascension'a İngiliz askerleri yerleştirildi. 1922'den bu yana Saint Helena'ya bağlı olan adada, Saint Helena valisini temsil eden bir yönetici bulunur. İngiltere'nin ilk denizaşırı uydu haberleşme istasyonu 1966'da burada kurulmuştur. 1982'de Birleşik Krallık ve Arjantin arasındaki Falkland Savaşında, İngiliz uçak ve gemilerine yakıt sağlayan bir üs olarak kullanıldı. Adada ABD'ye ait bir hava üssü de vardır. Ä°klimler İklimler, Nuri Bilge Ceylan'ın yönettiği ve oynadığı 2006 yapımı Türk filmi. 20 Ekim 2006'da gösterime girmiştir. Barakaylar Barakaylar (Adıgece: Braqıy/Бракъый), Adıge dilinin bir lehçesinde konuşan Çerkes topluluğu. Barakay lehçesi Adıgecenin Doğu ya da Kabartay kolu ile Batı ya da K'yah (К1ах) ya da asıl Çerkesçe (Adıgece) kolları arasında yer almıştı ve daha çok, doğu koluna yakındı. 1864 yılından öncesinin Adigey ya da Çerkesya'sında Kuban Irmağının kolları olan Laba ve Byelaya (Şhaguaşe) ırmaklarının yukarı bölümlerindeki bir alanda konuşuluyordu. Kuzeyde Mahoş ve Besleney, güneydoğuda Tam ve Başılbey, batıda da Abadzeh (Абдзах) lehçeleriyle çevriliydi. Barakayların tamamı 1864'te Türkiye'ye sürülmüş olup şimdi Bilecik ve Sakarya vb illerde yaşamaktadırlar. 1864 öncesinin Barakay nüfusu, bir Abhaz-Abazin topluluğu adı altında 960 olarak verilmektedir UÃ§uk Paracel Adaları Paracel adaları, Güney Çin Denizinde 130 kadar küçük mercan adası ve resiften oluşan grup. Güneyde Triton, doğuda Lincoln gibi birkaç uzak ada dışında, Paracel Adaları kuzeydoğuda Amphitrite grubu, batıda Crescent (Hilal) grubu olarak ikiye ayrılır. Sürekli yerleşim yoktur.Çin, Tayvan ve Vietnam adalar üzerinde hak iddia etmektedir. İlk kez 1932'de, Fransız Çinhindi yönetimi adalar üzerinde hak iddia ederek, bir meteoroloji istasyonu kurdu. 1974'de Çin birlikleri adaların kuzey grubunu işgal etti. Çin ve Güney Vietnam adaları fiilen işgal altında tutarken, Tayvan ve Kuzey Vietnam tarihsel nedenlerle bu adaların sahibi olduklarını öne sürdüler. Güney Çin Denizinde petrol yataklarının bulunması 1974 başında bir gerginliğe yol açtı. Çin, Güney Vietnam'ın yabancı petrol şirketleriyle anlaşmasına tepki göstererek adalara denizden ve havadan saldırıya geçti ve bütün adaları denetimi altına aldı. Günümüzde adalar Çin'in denetimindedir. Adalar üzerindeki egemenlik tartışması sürmektedir. Hergeleci Ä°brahim Hergeleci İbrahim (1848, Razgrad - 1915, İzmit) Kırkpınar başpehlivanlığı yapmış Türk pehlivan. Hergeleci İbrahim, Bulgaristan'ın Deliorman bölgesinde yer alan Razgrad ilinin, Ezerçe köyünde doğmuş, güreş sanatını Torlaklı Deli Hafız'dan öğrenmişti. Hergeleci, yük taşımaya alışmamış at, eşek sürüsünü terbiye eden kişi anlamındadır. Hergeleci, kimi kaynaklara göre, 1,85 m. boyunda ve 100 kg. civarındadır. Yaptığı müsabakalarda yurt dışında adından söz ettiren güreşçi Adalı Halil'i yenmiş, ancak Koca Yusuf'u yenememiştir. 1914 yılında Kırkpınar başpehlivanı olmuştur. Hergeleci İbrahim, 1899 yılında, Kurtdereli Mehmet ile gittiği Paris'te Dünya şampiyonluğu kazanan Kara Ahmed'in de ustasıdır. Hergeleci İbrahim, 1917 yılında İzmit' in Sarımeşe köyünde vefat etmiştir. 2004 yılından bu yana İzmit'in Kartepe ilçesinde kendi adını taşıyan er meydanında Hergeleci İbrahim Yağlı Güreşleri düzenlenmektedir. I. Pedro (Brezilya imparatoru) I. Pedro veya Dom Pedro (12 Ekim 1798, Queluz - 24 Eylül 1834, Queluz), Brezilya İmparatorluğu'nun kurucusu ve 1822 ile 1831 yılları arasında hüküm süren ilk imparatoru. Babası Kral VI. João adına Brezilya yönetimine vekalet eden Pedro babasına karşı isyan bayrağını çekmiş ve sömürgesinde kontrolü tekrar sağlamak isteyen merkezi Portekiz güçlerine karşı Brezilya bağımsızlık mücadelesinin önderi olmuştur. Kısa süren savaş ve bağımsızlığın sağlanmasının ardından "Brezilya'nın ebedi savunucusu" unvanı ve I. Pedro adı ile 1 Aralık 1823'te taç giymiştir. IV. Pedro adıyla Portekiz kralı olarak da kabul edilir. Arjantin ile girdiği bir dizi savaş sonucunda yenilmesiyle önce Brezilya İmparatorluğu tahtında sonra da Portekiz tacında evlatlarının geleceği için feragat etmiştir. Aimable PÃ©lissier Aimable Jean Jacques Pélissier, Malakoff Dükü (6 Kasım 1794 - 22 Mayıs 1864), Cezayir'in fethinde önemli rol oynayan Fransız general. Kırım Savaşı'nın son yıllarında Fransız ordusuna komuta etmiştir. Askeri okullarda öğrenim gördükten sonra 1815'te orduya katıldı. 1828-29'da Peloponnesos'ta Osmanlılara karşı savaştı. 1839'da, Fransız yönetimine karşı ayaklanan Maskura (Muaskar) emiri Abdülkadir Cezayiri'ye karşı savaşmak üzere Cezayir'e gönderildi. Cezayir'deki başarıları karşılığında 1846'da generalliğe yükseltildi. 1852'de Cezayir'de geçici vali olarak görev yaptı ve Cezayir'in güneyindeki kabilelere boyun eğdirilmesinde önemli rol oynadı. Ocak 1855'te Kırım'daki bir kolordunun komutanlığına atandı. 16 Ağustos'ta Traktir Sıradağlarında bir Rus saldırısını püskürttü ve 8 Eylül'de Malahov Kalesi ile Sivastopol kentini ele geçirdi. Dört gün sonra Fransa mareşali oldu ve Temmuz 1858'de Malakoff dükü yapıldı. 1860'ta Cezayir valiliğine getirildi ve bu görevi yaşamının sonuna değin sürdürdü. 2007 Türkiye genel seçimleri 2007 Türkiye genel seçimleri, 22 Temmuz 2007 tarihinde TBMM 23. dönem üyelerini belirlemek için yapılan seçimdir. Görev süresi dolan Türkiye'nin 10. Cumhurbaşkanı Ahmet Necdet Sezer'in yerine 11. Cumhurbaşkanının seçilememesi üzerine Anayasa'nın 101. maddesi gereğince seçimlerin 22 Temmuz 2007 günü yapılması karara bağlandı. Eski seçimlerde olduğu gibi Milletvekili Seçimi Kanunu'nun 33. maddesi gereğince %10 baraj uygulandı. 22 Temmuz seçimlerine 14 siyasi parti ve 699 bağımsız aday katıldı. Seçimde 42 milyon 537 bin 305 seçmenin, 158 bin 700 sandıkta oy kullanma hakkı bulunuyordu. Seçime girecek olan partiler ve her şehrin çıkaracağı milletvekili sayısı 4 Mayıs 2007 tarihinde Yüksek Seçim Kurulu tarafından ilan edildi. Adıyaman, Ağrı, Artvin, Bingöl, Bitlis, Diyarbakır, Elazığ, Erzincan, Erzurum, Gaziantep, Giresun, Gümüşhane, Hakkâri, Kars, Malatya, Kahramanmaraş, Mardin, Muş, Ordu, Rize, Siirt, Sivas, Trabzon, Tunceli, Şanlıurfa, Van, Bayburt, Batman, Şırnak, Ardahan, Iğdır ve Kilis İllerinde oy vermenin başlangıç ve bitiş saatleri 07.00 - 16.00 arasındaydı. Diğer illerde oy vermenin başlangıç ve bitiş saatleri 08.00 - 17.00 arasındaydı. 2007 genel seçimlerinin sonuçları: Aldıkları oy oranlarına göre 22 Temmuz 2007 seçimlerine katılan partilerin sıralaması: İllere göre 2007 milletvekilliği seçimi sonuçları; %10'luk baraj uygulamasını aşmak amacıyla, bazı küçük partiler bağımsız listeden aday gösterdiler. Bağımsız adaylara baraj uygulanmadığından, bu şekilde aday gösterilen kişilerin meclise girme şansı vardı. Bir kez seçildikten sonra, bu adaylar tekrar eski partilerine üye olabilecekti. Sol görüşlü küçük partilerin ve herhangi bir partiyle bağlantısı olmayan gerçekten bağımsız adayların bir araya gelerek kurduğu Ortak Bağımsız Aday Platformu, bu seçimlerde bağımsız adayların büyük çaplı bir iş birliği oldu. Herhangi bir partiyle ve platforma dahil olmayan bağımsız adaylar da seçime katıldılar. Aşağıdaki tabloda illerin çıkardığı milletvekili sayıları görülmektedir. Sayıların üzerine tıkladığınızda o bölgeden seçilen milletvekillerine ulaşabilirsiniz. Kaynak: The Brig "Lost" dizisi 3. sezonunun 19. bölümüdür. 2 Mayıs 2007'de yayınlanan bölümün yazarları Damon Lindelof ve Carlton Cuse, yönetmeni Eric Laneuville'dir. Locke merkezli bir bölümdür. Bu bölümde Locke kendi babasını Sawyer'a öldürtür. Tabi Sawyer onu öldürmeden önce intikam alacağı kişi olduğunu anlar. Bu arada 815 sayılı uçağın okyanusun dibine düştüğünü ve kurtulanın olmadığı haberi çıkar. Bu haberi çıkaranlardan biri John'un babası, diğeri ise Desmond'u bulmaya gelen araştırma görevlisi kadındır. Henry Parkes Henry Parkes (27 Mayıs 1815 - 27 Nisan 1896), 19. yüzyılın ikinci yarısında Avustralya'nın önde gelen siyaset adamlarındandır. Çoğu zaman Avustralya'nın federasyonlaşması sürecinin babası olarak anılır. 1872-91 arasında beş dönem Yeni Güney Galler başbakanı olarak görev yapmıştır. Mahkûmların İngiltere'den Avustralya'ya gönderilmesine karşı çıkanlara sözcülük ederek 1849'da siyasi yaşamda sivrildi. Ertesi yıl çıkardığı "Empire" gazetesini, tam temsil ilkesine dayalı bir hükûmet kurulmasına yönelik kampanyada 1858'e değin kullandı. İlk resmi görevine 1854'te başladı ve neredeyse kesintisiz olarak milletvekili ve çoğu kez bakan ya da başbakan sıfatıyla 1894'e değin görev yaptı. Bir federasyon kurulmasından yana olduğunu ilk kez 1867'de açıkladı. 1891'de Ulusal Avustralasya Meclisi'ne başkanlık etti.Ama bu toplantı sonunda ortaya çıkan Avustralya Uluslar Topluluğu Bildigesi'ni desteklemedi ve Federasyon 1901'e değin kurulamadı. Parkes 1891 seçimlerinden sonra siyasi önderlik sıfatını kaybetti. Eski Valide Camii Eski Valide Camii ve Külliyesi (müftülük kayıtlarına göre Atik Valide Camii) İstanbul'un Üsküdar ilçesinin hakim konumu Toptaşı sırtına II. Selim'in eşi, III. Murat'ın ise annesi Afife Nur-Bânû Valide Sultan tarafından Mimar Sinan'a yaptırılmıştır. Camii, medrese, tekke, dârüşşifa, dârulhadis, dârulkurrâ, sıbyan mektebi ve imaretten oluşan tesis, Mimar Sinan’ın inşa ettiği tam teşekküllü ve tek parça kalabilmiş son külliye olarak kabul edilmektedir. Mimar Sinan’ın inşa ettiği camii vefatından sonra talebesi Davud Ağa tarafından genişletilmiştir. Son olarak da II. Mahmud döneminde eski İstanbul evlerini andıran ve müstakil bir girişi bulunan hünkâr kasrı ve mahfili eklenmiştir. Yapılış tarihi 1570-1579 tarihleri arasını kapsamakla 1583 yılında Mimar Sinan'ın talebesi Davud Ağa tarafından genişletilmiştir. Külliye, cami, medrese, tekke, sıbyan mektebi, kervansaray, hamam, darülkurra, darüşşifa'dan oluşur. Külliyenin merkezini oluşturan cami ve medrese, kompleksin ortasında yer almaktadır. Şadırvan avlusunun alt tarafında bulunan kapıdan, esas girişi Kartal Baba Caddesinde olan medreseye geçiş sağlanabilmektedir. Külliyenin ana yapısını oluşturan ikinci birimi medrese ise yine Mimar Sinan’ın bir eseri olup yamuk planlı bir avluya sahiptir. Revaklarla süslü medresenin on beşinin talebeye, ikisinin muîdlere, birinin de bevvâba tahsis edilmiş olan toplam on sekiz hücresi bulunmaktadır. Caminin kubbesi altı dayanak üstündedir. İki yanından ikişer yarım kubbeyle çevrelenmiştir. Dışarı doğru çıkıntılı mihrab tarafında beşinci yarım kubbe bulunmaktadır. Mihrab tarafındaki çiniler, İznik çinilerinin en güzel örneklerindendir. Minareler klasik Osmanlı üslûbuna ters düşen bir tertiple yapı kitlesinin içinde kalmış ve ikinci revak harimin kuzey duvarı hizasında kesilerek birer kemeri yeni inşa edilen duvarların içine gömülmüştür. Skydancer Skydancer, 1993 yılında ""Dark Tranquillity"" adlı İsveçli Death Metal grubunun, Spine Farm Records etiketiyle çıkardığı, ilk albümdür. Albüm 2000 yılında ""Of Chaos and Eternal Night"" EP'siyle birleştirilerek (Skydancer/Of Chaos and Eternal Night) tekrar basılmıştır. 1) Nightfall By the Shore of Time2) Crimson Winds3) A Bolt of Blazing Gold4) In Tears Bereaved5) Skywards6) Through Ebony Archways7) Shadow Duet8) My Faeryland Forgotten9) Alone Kara Melek Kara Melek 1997 yapımı, dram/macera türünde Star TV'de yayınlanan, başrollerini Sanem Çelik, Ece Uslu, Mustafa Alabora ve Zerrin Arbaş'ın oynadığı televiyon dizisidir. Kara Melek yayınlandığı dönemlerde yüksek rating alan bir dizi olmuştur. Yapımcılığı Eylül TV tarafından gerçekleştirilen dizinin yönetmenliğini birinci sezonda Uğur Erkır, diğer sezonlarda Türkan Derya üstlenmiştir. Dizi, Yasemin adlı akıllı ve güzel kadının, ev arkadaşı olan dürüst ve çalışkan Şule'nin annesinin intiharından sonra babasının Nahit Saylan isimli ünlü ve zengin iş adamı ve milletvekili olduğunu öğrenmesiyle, yaptığı entrikalar ve monoton yaşamından sıkılarak zengin olma arzusu içinde Nahit'i ele geçirmesi ve değişen durumlar çevresinde diziye katılan insanların yaşamlarını anlatır. Aynı zamanda Şule ve Yasemin'in kocası olduktan sonra Nahit'in etrafında dönen olaylar da dizinin konusunu oluşturur. Ana karakter olan Yasemin, değişken bir psikolojiye sahiptir; çoğunlukla kötü bir karaketere sahipken, bazen iyi niyetli ve yaptıklarından pişman bir ruh haline sahip olur. Yasemin'in entrika, aşk, ihanet ve karışıklık dolu iç dünyasına odaklanılması da Kara Melek'i diğer dizilerden farklı bir yere koymuş, kötü karakterin ana karakter olarak yer bulması ve bölüm özetlerinin tamamen bu karakterin ağzından anlatılması bu açıdan bir ilk olmuştur. Yasemin Saylan karakteri, Sabah gazetesinin Kültür-Sanat bölümü tarafından hazırlanan "Türk Dizilerinin Gelmiş Geçmiş En Kötü 10 Karakteri" listesinde 4. sırada yer almış, Sanem Çelik'e 1997 yılında Magazin Gazetecileri Derneği tarafından düzenlenen "Altın Objektif" ödüllerinde "En İyi Kadın Oyuncu" ödülünü kazandırmıştır. Senaryo MÃ¼zik Kurgu Görüntü Yönetmeni Yapım Koordinatörü YÃ¶netmen Süper Lig (Kuzey Kıbrıs Türk Cumhuriyeti) Süper Lig ya da sponsorluk anlaşması gereğince K~Pet Süper Lig, Kuzey Kıbrıs Türk Cumhuriyeti'nde futbol branşının en üst ligidir. Daha evvelinde 1. Lig adıyla düzenlenen turnuva 2012-12 sezonu itibarıyla Süper Lig adını almıştır. 1955'ten bu yana kadar lige katılan takımlar. Bu listeye 2019/2020 sezonu dahil edilmiÅŸtir. GÃ¶rkem Yeltan Görkem Yeltan, (d. 17 Ocak 1977, Nazilli, Aydın) 1993’ten bu yana oyunculuk, 2001’den bu yana yazarlık yapan sanatçı. 1977 yılında Nazilli'de dünyaya geldi. Annesinin adı Nesrin, babasının adı Halil'dir. Nazilli Lisesi ve İstanbul Devlet Konservatuvarı'nda eğitim aldı. 1993 yılında oyunculuğa Ali Poyrazoğlu Tiyatrosu’nda İstanbul Üniversitesi Edebiyat Fakültesi’nde okurken başladı. 1993-1995 yılları arasında Ali Poyrazoğlu Tiyatrosu’nda, 1995-1996’da “Tiyatro İstanbul”da, 1996-1997’de “Tiyatro Ti”de, 1997-1998’de “Bakırköy Belediye Tiyatrosu”nda, 1998-1999’da “Gazanfer Özcan Gönül Ülkü Tiyatrosu”nda oynadı. 1999 yılında İstanbul Üniversitesi Devlet Konservatuvarı Tiyatro bölümünden mezun oldu. İlk çocuk kitabı “Kırmızı'nın Mektupları” 2001 yılında basıldı. 2002 yılında şarkı sözlerini yazdığı Mehmet Güreli’nin “Odamda Yolculuk” albümü çıktı. 2003 yılında “Zebra Zaza”, 2004 yılında “Hımbıl Beyaz”, 2005 yılında “Kaplumbağa ve Eşek” ile “ Define Bahçesi”, 2006 yılında “Kelebek Kız”, 2007 yılında “Yapraklı Pelerin” ile “ Boyalı Hamsi ile Süs Balığı” isimli çocuk kitaplarını yayımladı. Çocuk kitaplarını çocuk albümlerine de dönüştürdü. 2003 yılında “Kırmızı’nın Günlüğü”, 2004 yılında “Solucan Hımbıl Beyaz Zebra Zaza”, 2006 yılında “Define Bahçesi” Yeditepe Müzik’ten ünlülerin sesinden çocuk albümü olarak çıktı. 2007 yılında çıkan Mehmet Güreli’nin “İplerin Kopuşu” albümünün şarkı sözleri de O’na aittir. 1993 yılında Süper Baba dizisi'nde oyunculuk kariyerine başlayan Görkem Yeltan daha sonra 1997 yılında Star TV'de yayınlanmaya başlayan Kara Melek dizisi'nin 2.sezonu'nda Ayşe rolüyle tanında daha sonraki yıllarda İnsanlık Hali, Foksi Show, Komşu Komşu, Yüzleşme, Yılan Hikâyesi, Canım Kocacım, Biz Size Aşık Olduk, Sil Baştan, Davetsiz Misafir, En iyi Arkadaşım adlı televizyon dizilerinde oyunculuk yaptı. 2006 yılında Tülin Soyarslan’ın yönettiği “Miras”, Ayşe Ünal’ın yönettiği “Pulpa” kısa metraj filmlerinde rol aldı. 2007 yılında Gökhan Yorgancıgil’in yönettiği “Sıfır Dediğimde” filminde “Nevin” karakterini canlandırdı. 2008’de Mehmet Güreli’nin Peyami Safa’nın “Selma ve Gölgesi” romanından uyarlayarak çektiği “Gölge” filminde Selma karakteriyle ilk başrolünü oynadı. 2009 yılında aynı zamanda senaryo ekibinde de bulunduğu Mahmut Fazıl Çoşkun’un Yönettiği “Uzak İhtimal” filminde “Clara”yı canlandırdı. Senaryo ekibiyle 28. Uluslararası İstanbul Film Festivali’nin ulusal yarışmasında “En İyi Senaryo”, 16. Altın Koza Film Festivali’nde “En İyi Kadın Oyuncu” ödülünü kazandı. Film 38. Uluslararası Rotterdam Film Festivali’nde Kaplan ödülünü aldı. 2011 yılında Cemil Ağacıkoğlu'nun yönettiği "Eylül" filmiyle 18. Altın Koza Film Festivali’nde “En İyi Kadın Oyuncu” ödülünü kazandı. 2009 yılının 24 Ağustos - 13 Kasım tarihleri arasında TRT Türk'te hafta içi her gün canlı yayınlanmakta olan kültür, sanat programı "Bu Ülke"yi sunmuştur. 2010-2011 yılları arasında Berkun Oya'nın yazıp yönettiği "Bomba" isimli oyunda oynamıştır. Görkem Yeltan oyunculuğunun, yazarlığının yanı sıra savaş karşıtı hareket içinde yer almaya devam etmektedir. Radikal Kitap’ta “Çikolata” köşesinde, Taraf Kitap'ta "Kaborüko" köşesinde çocuk edebiyatına ilişkin makaleler yazmaktadır. Aynı zamanda yazdığı ve rol aldığı 2015 yapımı Yemekteydik ve Karar Verdim filmi, yönetmenliğini yaptığı ilk film oldu. Aquaman Aquaman, bir DC Comics karakteridir. Vücudu çok dayanıklıdır. Atlantis'teki tek sarışın kişi olduğundan kovulmuştur. Su canlılarına iletişim kurup hükmedebilir. Su altında çok hızlı hareket eder. Mızrağı en güçlü silahlardan biridir. Justice League karakterlerinden biridir. Halit ErgenÃ§ Halit Ergenç, (d. 30 Nisan 1970, İstanbul) Türk dizi, film ve tiyatro oyuncusudur. Halit Ergenç ortaöğrenimini Beşiktaş Atatürk Lisesi'nde tamamlamıştır. 1989’da İTÜ Gemi İnşaatı ve Deniz Bilimleri'nden ikinci senesinde ayrılan Ergenç, aynı sene girdiği Mimar Sinan Üniversitesi Opera ve Müzikal Tiyatro Oyunculuğu bölümlerini bitirmiştir. Oyunculuk kariyerinde önemli bir yere sahip olan müzikal, opera ve bale çalışmaları arasında "The Adventures of ZAK-Kate", "Tatlı Charity","Beni Seviyor","Kral ve Ben", "Amphitrion", "Evita", "Hayalet ve Ötekiler","Şarkılar Susarsa" bulunmaktadır. Tiyatro çalışmalarına ise "Bugün Git Yarın Gel","Popcorn", "Arapsaçı", "Sevgilime Göz Kulak Ol" oyunlarıyla devam eden sanatçının beyazperdede de rol aldığı önemli projeleri bulunmaktadır. Halit Ergenç’in televizyon kariyerinde "Hiç Yoktan Aşk", Ölümün El Yazısı televizyon filmlerini, "Böyle mi Olacaktı", "Kara Melek", "Dedem Gofret ve Ben", "Esir Şehrin İnsanları", "Zerda", "Aliye" gibi başarılı dizi projeleri izlemiştir. Televizyon ve sahne çalışmaları dışında program sunuculuğu ve reklam filmlerindeki performanslarıyla da son derece başarılı olan sanatçı, hâlen dizilerde başarılı bir görüntü çiziyor. Büyük Teklif adlı yarışma programını sunarak sunuculuktaki başarısını da ekranlara yansıttı. Sanatçı izlenme rekorları kıran "Binbir Gece" adlı televizyon dizisinde de rol almıştır. 2006 senesinde bu dizideki rolü ile en iyi erkek oyuncu dalında Altın Kelebek ödülünü kazanmıştır. Halit Ergenç, Bergüzar Korel ile evli olup Ali ve Han isminde iki erkek çocuk babasıdır. Åžok (gazete) Şok, Türkiye'de yayımlanan günlük gazete. 9 Ocak 2002 tarihinde Dinç Bilgin tarafından yayına başladı. Daha sonra "Sabah" gazetesi ile birlikte Turgay Ciner tarafından satın alındı. 4 Nisan 2004'te ise ABC Medya tarafından satın alındı. Hâlen bağımsız yarı muhalif bir gazete olarak yayıncılığa devam etmektedir. Fiyatı 75 kuruştur. Mary Gibbs Mary Jessica Gibbs (d. 1 Ocak 1996, Pasadena, Kaliforniya, ABD), Amerikalı çocuk bir ses sanatçısıdır. Babası Rob Gibbs'dir. 3 yaşındayken, sinemalarda oynayan Monster Inc. adlı filmde Boo isimli karakterin seslendirmesini yaptı. Ama 3 yaşındakiler için seslendirme yasak olduğundan, ilk önce Mary seslendirme yaptı, sonra oradaki çalışanlar Mary'nin çıkardığı sesi taklit ettiler ve