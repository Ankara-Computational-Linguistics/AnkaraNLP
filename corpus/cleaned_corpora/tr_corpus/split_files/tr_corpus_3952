kullanmaktadır. Evin giriş katı organik gıda satan bir dükkâna dönüştürülmüştür. 2007-08 Lig B 2. Lig, 2007-2008 sezonunda mücadele eden takımlar ve grupları aşağıdadır; Anja RÃ¼cker Anja Rücker (d. 20 Aralık 1972, Bad Lobenstein, Türingiya) 400 metrede yarışlara katılan Alman atlet. Atlanta, ABD'de düzenlenen 1996 Yaz Olimpiyatları'nda Almanya'yı temsil eden takım arkadaşları Uta Rohländer, Linda Kisabaka ve Grit Breuer ile birlikte 4 x 400 metre bayrak yarışında bronz madalyanın sahibi oldu. John Cena John Felix Anthony Cena (; d. 23 Nisan 1977) Amerikalı profesyonel güreşçi, rap şarkıcısı ve oyuncu. Şu an WWE ile çalışmaktadır. Cena, WWE'nin genel organizasyonlarda en çok ön plana çıkan güreşçi ve 2005 yılından beri şirketin "yüzü" konumundadır. Cena, güreş kariyerine; 1999 yılında Ultimate Pro Wrestling şirketinde başladı ve orada UPW Ağırsiklet Şampiyonluğu sevinci yaşadı. Cena, 2001 yılında ise World Wrestling Federation ile (WWF, sonraki adı WWE) sözleşme imzaladı ve 2002 yılında ana kadroya dahil oldu. Cena, 'ya kadar 24 kez şampiyonluk yaşadı. Bunlardan; "en fazla şampiyon olan güreşçi" rekorunu elinde bulundurduğu 12 kez WWE (Dünya Ağırsiklet) Şampiyonluğu ile üç kez Dünya Ağırsiklet Şampiyonluğu, beş kez Birleşik Devletler Şampiyonluğu, iki Dünya Takım Şampiyonluğu ve iki WWE Takım Şampiyonluğu sevinçlerini yaşadı. 2012 yılında Money in the Bank merdiven maçı galibiyeti, iki Royal Rumble galibiyeti (2008, 2013) ve üç kez Slammy Ödüllerinde "Yılın En Başarılı Süperstarı" ödülünü kazandı (2009, 2010, 2012). WWE Ağırsiklet Şampiyonluğunu; Bruno Sammartino, Bob Backlund ile Hulk Hogan'ın ardından en uzun sürede tutmayı başaran dördüncü güreşçidir. Kariyeri boyunca beş kez WrestleMania etkinliklerinin ana maçında yer aldı (WrestleMania 22, 23, XXVII, XXVIII ve 29). Cena, güreş dışındaki etkinliklerinde; "You Can't See Me" adında rap şarkısı çıkarttı ve US "Billboard" 200 sıralamasında 15. olarak yer aldı. "The Marine" (2006), "12 Rounds" (2009) ile "Legendary" (2010) filmlerinde ise başrol oyuncu olarak yer aldı. Cena, ayrıca "Manhunt", "Deal or No Deal", "MADtv", "Saturday Night Live", "Punk'd", "Psych" ile "Parks and Recreation" programlarında da yer aldı. "" programında yer alan yarışmayı ise üçüncü olarak bitirdi. Cena, birçok kez hayırseverlik etkinliklerinde yer aldı. Bunlardan en önemlisi; Make-A-Wish Vakfına yaptığı yardımdır. Cena, Make-A-Wish tarihinin en büyük yardımını yapmıştır. Cena, 23 Nisan 1977 tarihinde West Newbury, Massachusetts'ta; Carol (daha önceki soyadı Lupien) ile John Cena, Sr ailesinin çocuğu olarak doğdu. Beş çocuklu ailenin en büyük ikinci çocuğudur (Diğer kardeşleri; Dan, Matt, Steve ve Sean). Babası; İtalyan asıllı ve annesi; Fransız-Kanadalı ile İngiliz asıllıdır. Anne tarafından olan dedesi ise; beyzbol ouyncusu Tony Lupien'dir. Cena, Cushing Akademisinde eğitim gördükten sonra; Springfield, Massachusetts'taki Springfield Kolejinde eğitimini sürdürdü. NCAA Division III liginde mücadele eden kolejin futbol takımında ise Pivot pozisyonunda oynadı, o dönemlerde giydiği forma numarası 54 idi ve bu numara, hâla bazı WWE ürünlerinde yer almaktadır. 1998 yılında egzersiz fizyolojisi bölümünü bitirerek kolejden mezun oldu, sonra kariyerine vücut geliştirmeci olarak başladı ve bir şirkette limuzin şoförü olarak çalıştı. Cena, profesyonel güreşe; 1999 yılında Ultimate Pro Wrestling'te başladı ve Rick Bassman'in yönettiği, Kaliforniya merkezli olan "Ultimate University"'de güreş eğitimi almaya başladı. Cena'nın ringdeki profili; yarı robottu ve ringdeki adı "The Prototype" idi. Cena, o dönemdeki karakterinden dolayı; Discovery Channel kanalındaki "Inside Pro Wrestling School" belgesel programında da yer alarak yükselişini gerçekleştirmeye başladı. Cena, Nisan 2000'de UPW Ağırsiklet Şampiyonluğu sevinci yaşadı ve aynı ayın sonunda kemerini kaybetti. Cena, 10 Ekim 2000 tarihinde The Prototype olarak World Wrestling Federation'daki ilk maçına; "WWF SmackDown" programındaki karanlık maçta Mikey Richardson karşısına çıktı ve rakibine yenildi. 9 Ocak 2001 tarihinde, yine "WWF SmackDown" programındaki karanlık maçta Aaron Aguilera'yı yendi. Cena, 13 Mart 2001 tarihinde yine "WWF SmackDown" programındaki karanlık maçını yaptı. Cena, 2001 yılında birkaç WWF karanlık maçlara daha çıkarak hem kendini geliştiriyordu, hem de kariyeri giderek daha da yükseliyordu. Cena, 2002'nin ilk yıllarında canlı etkinliklerde, karanlık maçlarda; Shelton Benjamin, Tommy Dreamer gibi güreşçilerle karşılaştı ve rakiplerine yenildi. Cena, 2001 yılında World Wrestling Federation (WWF, şu an WWE) ile gelişmeye yönelik sözleşme imzaladı. Gelişmesi için Ohio Valley Wrestling (OVW) eğitim merkezine gönderildi. Cena, bu dönemde de ring ismini "The Prototype" olarak kullanmaya devam etti. Bir kez OVW Ağırsiklet Şampiyonluğu sevinci yaşadı ve o kemeri üç ay boyunca korudu. OVW Southern Tag Team Championship kemerini, takım arkadaşı Rico Constantino ile birlikte kazandı ve bu ikili, takım kemerlerini iki ay boyunca korudu. Cena, ekranların karşısına ilk kez; 27 Haziran 2002 tarihindeki "SmackDown!" programında, Kurt Angle'ın meydan okumasını kabul ederek çıktı. Angle'a, "Ruthless aggression! (Türkçe: Acımasızca saldırmak!)" dedikten sonra onunla zorlu bir maç yaptı ve Angle, onu basit bir şekilde tuş edip yendi. Cena, maçtaki performansından dolayı maçtan sonra The Undertaker, Rikishi, Faarooq ve Billy Kidman tarafından tebrik edildi. Cena, WWE kariyerine iyi karakterli güreşçi olarak başladı ve ilk rekabetini Chris Jericho ile yaşadı, Jericho'yu Vengeance'da yenmeyi başardı. Cena ile Billy Kidman, Ekim ayında WWE Takım Şampiyonluğu için SmackDown! programında mücadele ettiler ve ilk turda kaybettiler. Cena, sonraki haftada Kidman ile karşılaştı ve rakibini, hakemden gizli bir şekilde ipleri kullanarak mağlup etmeyi başardı. Cena, böylece kötü birisi oldu. Cena, Kidman ile olan kısa süreli rekabeti bittikten sonra; "SmackDown" programındaki Cadılar Bayramı partisine, Vanilla Ice'e benzeyen kıyafetiyle katıldı ve "SmackDown"'ın genel menajeri olan Stephanie McMahon'ın karşısına geçip ona freestyle rap yaptı. Cena'nın sonraki haftada şekillenen karakteri: promo kesen bir rap şarkıcısıydı. Gimmicki ise; WWF'in 1980'lerde kullandığı "F" harfini "imza sembolü" olarak kullanmaya başlamasıydı ve sloganı, "Word Life (Türkçe: Kelime Ömrü)" idi. Ayrıca, Cena'nın partneri olarak Bull Buchanan —B-2 olarak— yer aldı. (B² olarak yazılıyordu ve ismi belirgin olarak "B-Squared" idi). 2003 yılında düzenlenen WrestleMania XIX etkinliğinde WWE Şampiyonu olan Brock Lesnar'ın Backlash programındaki rakibini belirlemek için "SmackDown"'da turnuva düzenlendi ve Cena, bu turnuvayı kazanarak Lesnar'a karşı WWE kemeri için maç yapmaya hak kazandı. Backlash'deki maçta Cena, birçok hile yapsa da Lesnar kemerini korumayı başardı. Bu rekabetten bir süre sonra Cena, "Toothless Aggression (Türkçe: Dişsiz Saldırganlık)" yazılı kıyafetini giyerek Chris Benoit ile dalga geçti. Cena, Vengeance programında ise The Undertaker'a yenildi. Cena, 2003 yılının sonlarında Kurt Angle'ın Survivor Series programı için kurduğu takıma katıldı ve böylece tekrar iyi birisi oldu. Cena, 2004'ün ilk günlerinde Royal Rumble Battle Royal maçına katıldı, son altı güreşçinin arasına kalsa da Big Show tarafından elendi ve bu maçı Chris Benoit kazandı. Royal Rumble'dan sonra Big Show ile rekabete girmeye başlayan Cena, WrestleMania XX etkinliğinde Birleşik Devletler Şampiyonluğu için Big Show ile karşılaştı ve onu yenip WWE kariyerindeki ilk kemerini kazandı. Cena, 8 Temmuz 2004 tarihinde ise; yanlışlıkla Angle'a saldırdı ve o dönemde "SmackDown"'ın genel menajeri olan Angle, kemeri Cena'nın elinden alıp "boşta" olarak ilan etti. Böylece Cena'nın kemeri yaklaşık dört ay boyunca korumasının devri de sonlandı. Cena, No Mercy programında yapılan "5 maçlık seri" türü maçta Booker T'i yendi ve kemeri tekrar geri almayı başardı. Sonraki hafta ise, kemeri; WWE'de ilk maçına çıkan Carlito Caribbean Cool'a kaybetti. Cena, bu maçtan sonra Carlito ile rekabetine devam etti ve Carlito, Jesús'u koruması olarak yanına almıştı. Cena, daha sonra "The Marine" filmi için bir süre ortalarda görünmedi ve Kasım ayında tekrar geri dönünce, US kemerinin sahibi olan Carlito'yu yenip kemeri tekrar geri aldı. Cena, 2005 Royal Rumble maçında finale Batista ile kaldı. İkisi aynı anda ringden düştüler ve maç tekrarlandı. Tekrarlanan maçta Batista, Cena'yı eledi ve maçın galibi oldu. Sonraki ayda, Angle'ı mağlup etti ve WrestleMania 21'de yapılacak olan WWE kemer maçını yapmaya hak kazandı. Bu maçtan sonra WWE Şampiyonu olan John "Bradshaw" Layfield (JBL) ve Cabinet grubuyla rekabete girdi. Rekabetin ilk zamanlarında Cena, Cabinet üyesi Orlando Jordan'a yenilip US kemerini kaybetti. Cena, WrestleMania'daki maçta JBL'i mağlup etti ve kariyerinde ilk kez bir ana kemer şampiyonluğu yaşadı. Cena, WWE kemerinin görünümünü özelleştirdi ve Judgment Day programında JBL ile "I Quit" maçında karşı karşıya geldi. Cena, bu maçta kemerini korumayı başardı. Cena, 6 Haziran 2005 tarihinde "Monday Night Raw" programına transfer oldu ve WWE kemeri, "Raw" programın ana kemeri oldu. Cena, "Raw" genel menajeri Eric Bischoff ile rekabete girmeye başladı. Bischoff, Cena'ya karşı Chris Jericho'yu yanına aldı ve bu ikili Cena'yı zorlayıp ondan kemeri almaya çalıştılar. Bu rekabette Cena iyi birisi olurken, Jericho ise bu rekabetten dolayı tekrar kötü birisi olmuştu. Buna rağmen Cena, SummerSlam'de yapılan ve Jericho karşısında kemerini korumayı başardığı maçta taraftarlar tarafından yuhalandı. Bischoff, 22 Ağustos 2005 tarihindeki "Raw" programında Jericho ile Cena arasında WWE kemeri için bir maç daha ayarladı ve maçı kaybeden, şirketten kovulacaktı. Cena, Bischoff'un bütün uğraşlarına rağmen bu maçta da kemerini korumayı başardı ve Jericho, şirketten kovuldu. Cena, bu sefer Kurt Angle ile rekabete girdi. Bu rekabet sonucunda Cena, Unforgiven programında yapılan maçta Angle'a "diskalifiye" ile kaybetse de kemer onda kaldı ve Survivor Series programında da kemerini korumayı başardı. Angle ile rekabetine devam eden Cena, 28 Kasım 2005 tarihindeki "Raw" programında "sadece pes ettirme yoluyla maç kazanma" türündeki üç kişilik maçta STFU hareketini uyguladı – (Stepover Toehold Sleeper, başka ismiyle Stepover Toehold Facelock) – ve hem kemerini korumayı başardı, hem de bitirici olan "FU" hareketinin yanına bir yeni bitirici/pes ettirici hareket daha ekledi. Cena, 2006 yılının başında düzenlenen New Year's Revolution programının ana etkinliği olan Elimination Chamber maçında Carlito'yu tuş ederek kemerini korumayı başardı. Cena, oldukça kanlı geçen maçı kazandıktan sonra; Edge Money in the Bank sözleşme hakkını kullandı. Edge, Cena'ya iki kez spear yaptı ve onu yenip kemerin yeni sahibi oldu. Bu ikili, bundan üç hafta sonra Royal Rumble'da karşı karşıya geldi ve Cena, maçı kazanıp kemerini geri almayı başardı. Cena, bu maçı kazandıktan sonra bu sefer Triple H ile rekabete girdi, Cena bu rekabette yuhalanıyordu ve Triple H, kötü birisi olmasına rağmen destek tezahüratları alıyordu. Bu ikili, WrestleMania 22 programında WW kemeri için karşılaştılar ve Cena, Triple H'i "STFU" hareketiyle pes ettirerek kemerini korumayı başardı. Cena'nın aldığı en kötü tepki ise; One Night Stand programında Rob Van Dam ile WWE kemerinin ortada olduğu maçıydı. ECW hayranları, Hammerstein Ballroom arenada yapılan maçta Cena'ya oldukça aşağılayıcı tezahüratlar yaptı. Cena, Edge'in saldırısına uğradı ve ardından kemerini Van Dam'e kaybetti. Temmuz ayında WWE kemerinin ortada olduğu üç kişilik maçta; Edge, Cena ile şampiyon Van Dam karşılaştı ve Edge, bu maçı kazanıp kemerin yeni sahibi oldu. Cena ile Edge arasında olan rekabet ise devam etmekteydi ve Edge, Cena ile yaptığı her maçta hileler yapıyordu, "diskalifiye" ile kemerini koruyordu, hatta Edge; Cena'nın oluşturduğu kemer desenini bile değiştirmişti. Cena ile Edge, Air Canada Centre arenasında yapılan Unforgiven programındaki Masa, Merdiven ve Sandalye maçında karşı karşıya geldi ve Toronto, Ontario, Kanada'da yapılan maç, Edge'in memleketiydi. Cena, bu maçı kaybederse "Raw"'dan ayrılıp "SmackDown" programına transfer olacaktı. Cena, Edge'e merdivenlerden üst üste dizilen iki masaya "FU" hareketini yaptı ve maçı kazanıp kemeri de geri almayı başardı. Cena, maçtan sonraki "Raw" programında, kemer için kendi oluşturduğu deseni tekrar geri getirdi. Cena, bir yandan Edge ile rekabetine devam ederken, diğer yandan; Dünya Ağırsiklet Şampiyonu King Booker ve ECW Dünya Şampiyonu Big Show ile kısa süreli bir rekabete girdi ve bu üçlü, Cyber Sunday programında karşı karşıya geldi ve izleyicilerin bilgisayar üzerinden yaptıkları oylamada ortada olan kemer; Booker'ın sahip olduğu Dünya Ağırsiklet Şampiyonluğu kemeriydi. Cena bu maçta; güreşçi olmayan kişi Kevin Federline, Johnny Nitro ile Melina tarafından rahatsız edildi ve ardından Federline, Cena'yı kemer ile etkisiz hale getirdi. Bunun sonucunda Booker, Cena'yı tuş ederek kemerini korumayı başardı. Cena, 2006 yılının sonlarında Umaga ile rekabete girmeye başladı ve 2007 yılının başında ise, bu sefer Kevin Federline ile rekabete girdi. Yılın ilk "Raw" programında Federline ile Cena, maçta karşı karşıya geldi ve Umaga tarafından saldırıya uğrayan Cena, Federline'a tuş olup maçı kaybetti, fakat; gecenin sonunda Federline'e "FU" hareketini yaparak ondan intikamını almış oldu. Cena, New Year's Revolution programında Umaga ile karşı karşıya geldi ve Umaga hiç yenilmemişti. Cena, o maçta zorlansa da Umaga'yı aniden tuş etti ve Cena, hem kemerini korumayı başardı, hem de Umaga'nın yenilmemezlik serisini sonlandırdı. Bu ikili, sonrasında; Royal Rumble'da Last Man Standing maçında karşı karşıya geldiler ve Cena, bu maçta da kemeri korumayı başardı. Cena, Royal Rumble'dan sonraki "Raw" programında Shawn Michaels ile birlikte Rated-RKO (Edge ve Randy Orton) takımıyla, Dünya Takım Şampiyonluğu için maç yaptı ve maçı kazanıp, Michaels ile birlikte takım kemerlerinin de sahibi oldu. Böylece Cena, iki kemeri elinde bulunduruyordu. Cena ile Michaels, WWE Şampiyonluğu için WrestleMania 23'te karşı karşıya geldiler ve Cena, Michaels'a "STFU" hareketini yapıp pes ettirerek kemerini korudu. WrestleMania'dan sonra, 2 Nisan 2007 tarihinde düzenlenen "Raw" programında, Dünya Takım Şampiyonluğu kemerleri için yapılan Battle Royal maçında Michaels, kendini bilerek eledi ve takım kemerleri The Hardy (Matt ve Jeff) takımına gitti. Cena, bu ay içinde Michaels, Orton ve Edge ile birlikte rekabete girdi. Bu rekabetin sonucunda, WWE kemeri için Backlash'te dört kişilik maç yapıldı ve Cena, biraz da şansının yardımıyla kemerini korudu. Bu rekabetten sonra, bu sefer The Great Khali ile yeni bir rekabete girdi ve Khali, sürekli Cena'ya saldırıyordu. Cena'nın Khali ile olan rekabeti iki ay boyunca devam etti ve ilk olarak Judgment Day'de yapılan maçta Cena, rakibini pes ettirerek kemerini korudu; ardından One Night Stand'de tekrarlanan maçta Cena, rakibini tuş ederek yine kemerini korumayı başardı. Yaz mevsiminin sonlarında; Randy Orton, WWE kemer maçı için bir numaralı aday olmuştu ve bu ikili, SummerSlam'de karşı karşıya geldi. Orton, rakibine "RKO" yapmasına rağmen Cena tuş olmadı ve Cena, üstüne rakibine "FU" yaptıktan sonra tuş ederek kemerini korudu. İkili arasında olan rekabet devam etti ve bu ikili tekrar olarak, Unforgiven'da karşılaştı. Cena, Orton'ı köşeye sıkıştırıp saldırmaya devam edince hakem, Cena'yı diskalifiye etti ve maçı Orton kazandı; ama maç diskalifiyeyle bittiği için, Cena yine kemerini korudu. Cena, 1 Ekim 2007 tarihinde yapılan "Raw" programında, Mr. Kennedy ile maç yaptığı sırada, "hip toss" hareketini yapmaya çalışırken sağ pektoral kasından sakatlık geçirdi. Cena, yine de maçı bitirmeyi başardı ama maçtan sonra Randy Orton'ın saldırısına uğradı. Ertesi gün yapılan kontroller sonucunda Cena'nın pektoral kas bağlarının kemikten koptuğu tespit edildi ve aynı gün ameliyat oldu. Ameliyat sonrasında Cena'nın en az yedi ay ile bir yıl arasında rehabilitasyon göreceği ve bu süre içerisinde ringlerden uzak kalacağı tahmin ediliyordu. Cena'nın sahip olduğu WWE kemeri, Vince McMahon tarafından ECW programında elinden alındı ve kemer "boşta" olarak ilan edildi. Cena, WWE kemerini 380 gün boyunca koruyarak son 19 yılın "en uzun süre kemeri elinde bulunduran güreşçi" olmuştu. Cena'nın ameliyatı; Birmingham, Alabama'da yer alan St. Vincent's Hastanesinde, ortopedik cerrah uzmanı James Andrews tarafından yapıldı. Bundan iki hafta sonra; Cena'nın geçirdiği ameliyat ve sonrasında gördüğü rehabilitasyon tedavisinin yer aldığı video, WWE.com sitesine yüklendi. Cena, sakat olmasına rağmen; 7 Aralık 2007 tarihinde, Tıkrit, Irak'ta yapılan Tribute to the Troops programına katıldı ve bu programın görüntüleri, 24 Aralık 2007 tarihinde yayınlandı. Cena, 2008 yılının başında düzenlenen Royal Rumble maçında sürpriz bir şekilde geri döndü ve son olarak Triple H'i eleyip maçı kazandı. Cena, böylece WrestleMania'da ana kemer maçında yer almaya hak kazandı. Fakat Cena, bu hakkını No Way Out izle ve öde programında kullanmak istedi ve bu programda WWE Şampiyonu olan Randy Orton ile karşı karşıya geldi, fakat maç; Orton'ın hakeme bilerek tokat atması sonucunda diskalifiye ile bitti ve kemer Orton'da kaldı. Cena, buna rağmen WrestleMania XXIV programındaki üç kişilik maçta da yer aldı ve diğer rakibi bu sefer Triple H idi. Cena, Orton tarafından tuş oldu ve yine kemeri kazanmayı başaramadı. Backlash'teki "dört kişilik elemeli" maçta ise Cena, John "Bradshaw" Layfield'ı eledi ama bunun hemen ardından Orton tarafından elendi, maçın sonunda kemer Triple H'e gitti ve yeni şampiyon Triple H oldu. Cena, 2005 yılından beri ilk kez JBL ile rekabete girdi ve Cena, önce; Judgment Day programında, ardından One Night Stand programındaki First Blood maçında rakibini yendi. Temmuz'da düzenlenen The Great American Bash programındaki "Parking Lot Brawl" türü maçın galibi bu sefer JBL oldu. Cena, 4 Ağustos 2008 tarihindeki "Raw" programında Batista ile takım olup, Dünya Takım Şampiyonluğu için Cody Rhodes ve Ted DiBiase ile karşılaştı ve Cena-Batista ikilisi maçı kazandı, Cena kariyerindeki ikinci takım şampiyonluğunu elde etti. Fakat bu ikili, bundan bir hafta sonra yapılan rövanşta, takım kemerlerini kaybetti. SummerSlam'de bu ikili birbirleriyle karşılaştı ve Batista, Cena'yı mağlup etti. Cena'nın, bu maçtan sonra; CM Punk'ın boşta bıraktığı Dünya Ağırsiklet Şampiyonluğu için, Unforgiven'da yapılacak olan "Scramble" maçına katılacağı açıklandı. Fakat, Cena'nın boyun fıtığı geçirdiği açıklandı ve "Scramble" maçına, onun yerinde Rey Mysterio dahil edildi. Cena, bu sakatlığı atlatmak için tekrar ameliyat oldu. Cena, ringlere; Survivor Series programında geri döndü ve Dünya Ağırsiklet Şampiyonu olan Chris Jericho'yu yenerek kariyerinde ilk defa Dünya Ağırsiklet Şampiyonluğunu kazandı. Bu ikili, Armageddon'da tekrar karşılaştı ve Cena, bu maçta kemerini korumayı başardı. Cena, 2009 yılında düzenlenen No Way Out programındaki Elimination Chamber maçında kemeri; Kofi Kingston'a saldırıp, onun yerine maça dahil olan Edge'e kaptırdı. Cena, bu kemeri almak için; WrestleMania XXV programında yapılan "üçlü maçta" mücadele etti ve diğer rakibi Big Show'u tuş ederek kemeri tekrar geri almayı başardı. Backlash'deki Last Man Standing maçında; Big Show'un maça karışıp, Cena'ya büyük bir sahne ışığına doğru "Chokeslam" yapması sebebiyle, kemer tekrar Edge'in oldu. Cena, bu maçtan sonra Big Show ile rekabete girdi ve bu ikili, Judgment Day programında karşılaştı ve maçı Cena kazandı. Bu ikili rövanş olarak; Extreme Rules'ta "Only Submission (Sadece Pes Ettirme)" maçına çıktı ve Cena, "STFU" hareketiyle rakibini mağlup etti. Cena, Temmuz ayındaki Night of Champions programında; WWE Şampiyonluğu kemeri için Triple H ve WWE şampiyonu Randy Orton ile birlikte üçlü maça çıktı. Cena, bu maçtan eli boş ayrıldı. Bundan iki ay sonra, Breaking Point Cena ile Orton, "I Quit" maçında karşı karşıya geldi ve Cena maçı kazanıp, kariyerinde dördüncü WWE şampiyonluğu sevincini yaşadı. Hell in a Cell programında yapılan Hell in a Cell türü rövanş maçını ise, Orton kazandı ve Cena, kemeri rakibine kaptırdı. Bundan üç hafta sonra; Bragging Rights programında yapılan Iron Man maçını Cena kazandı ve yeniden WWE şampiyonu oldu. Cena, Survivor Series'te yapılan üçlü maçta, Triple H ile Shawn Michaels karşısında, kemeri başarıyla korudu. programında yapılan "Masa maçında" ise Sheamus'a yenildi ve kemeri de kaybetmiş oldu. Cena, 2010 yılında yapılan Elimination Chamber izle ve öde programındaki Elimination Chamber maçında tekrar WWE şampiyonu oldu. Bu maçtan sonra Mr. McMahon, Cena'nın hemen Batista karşısında WWE kemeri için maç yapacağını açıkladı ve maç başladığında; Batista, önce "Spear", ardından "Batista Bomb" hareketlerini yapıp Cena'yı tuş etti ve kemerin yeni sahibi oldu. WrestleMania XXVI programında yapılan rövanşı ise, Cena kazandı ve kemeri, yeniden Batista'dan almayı başardı. Cena, Extreme Rules'taki Last Man Standing maçında ise kemeri başarıyla korudu. Bu ikili tekrar olarak; Over the Limit programındaki I Quit maçında karşı karşıya geldi ve bu maçtan da Cena galibiyetle ayrılıp kemerini kaptırmadı. Böylece bu rekabet son bulmuş oldu. 7 Haziran 2010 tarihindeki "Raw" programının ana etkinliğinde Cena ile CM Punk maç yaparken; bu ikili, "NXT"'de güreşen ve Wade Barrett'ın liderliğini yaptığı grup tarafından saldırıya uğradı. Punk ve partneri Luke Gallows da saldırıya uğradı, fakat bu saldırıdan en çok zarar gören Cena oldu ve sedyeyle taşınabildi. Sonraki zamanlarda, grubun ismi "The Nexus" oldu. Fatal 4-Way programında yapılan dört kişilik maçta; Cena, Nexus'un saldırısına uğradı ve bu yüzden kemeri Sheamus'a kaptırdı (Diğer rakipler; Edge ile Randy Orton idi). Cena ile Sheamus, Money in the Bank programındaki Steel Cage maçında karşılaştı ve Cena, yine Nexus'un saldırısına uğradı, ardından da Sheamus kemerini korumayı başardı. Cena, The Nexus'a karşı; Edge, Chris Jericho, John Morrison, R-Truth, The Great Khali ve Bret Hart ile birlikte takım oldu. SummerSlam öncesi Khali sakatlandı ve SummerSlam'deki elemeli takım maçında, WWE takımında yer alması beklenen Khali'nin yerine; geri dönüşünü yapan Daniel Bryan geldi ve maçın sonunda Cena, ayakta kalan son kişi olarak maçı WWE takımına kazandırdı. Cena, Nexus lideri Barrett ile Hell in a Cell karşılaştı. Eğer maçı Cena kazanırsa; Nexus grubu tamamen dağılacaktı, Barrett maçı kazanırsa; Cena, Nexus grubuna katılacak ve Barrett'ın her dediğini yapmak zorunda kalacaktı. Cena, bu maçta; NXT'nin 2. sezon programında güreşen Husky Harris ile Michael McGillicutty'nin saldırısına uğradı ve Barrett, Cena'yı tuş edip maçı kazandı. Cena, böylece Nexus grubuna katıldı. Bragging Rights programında; Cena ile Nexus üyesi David Otunga, Cody Rhodes ile Drew McIntyre'ı yenerek Takım Şampiyonluğunu kazandı. Aynı gün, Barrett ile Orton; WWE kemeri için karşı karşıya geldi ve Barrett, maçı kaybederse; Cena şirketten kovulacaktı. Barrett maçı diskalifiyeyle kazandığı için kemeri Orton'dan alamadı ve Cena, şirketten kovulmaktan kurtuldu. Ertesi günkü "Raw" programında; Cena ile Otunga, Barrett'ın isteğiyle takım kemerlerini Heath Slater ile Justin Gabriel'a devretti. Survivor Series programında ise Orton ile Barrett, bir kez daha WWE kemeri için karşı karşıya geldi. Cena maçın özel hakemiydi ve Orton, bu maçı kazanırsa; Cena şirketten kovulacaktı. Barrett, bu maçı kazanırsa; Cena, Nexus grubundan ayrılacaktı ve eskisi gibi yoluna tek başına devam edecekti. Cena, maçı adaletli bir şekilde yöneterek Orton'ın kemeri korumasını sağladı ama kendisi de bu yüzden şirketten kovuldu. Cena, ertesi günkü "Raw" programında hayranlarına veda etmesine rağmen; Barrett ile Orton arasında yapılan rövanş maçına karışarak, Orton'ın kemeri korumasını sağladı. Cena, bundan bir hafta sonraki "Raw" programında göründü ve bütün Nexus üyelerini etkisiz hale getirerek Barrett'a gözdağı verdi. Cena, 13 Aralık 2010 tarihinde düzenlenen "Raw" programında, Barrett tarafından tekrar işe alındı. Bu ikili; 19 Aralık'ta düzenlenen programındaki Sandalye maçında karşı karşıya geldi ve maçı Cena kazandı. Yine bu dönemlerde; Barrett gruptan ayrıldı ve grubun yeni lideri CM Punk oldu. 17 Ocak 2011 tarihindeki "Raw" programında Punk ile maç yapan Cena, Mason Ryan'ın saldırısına uğradı ve Ryan, Nexus grubuna katıldı. Cena, 2011 Royal Rumble maçına çıktı ve bütün Nexus üyelerini eledi. Bu maçtan sonra Cena ile Nexus arasındaki rekabet sonlanmış oldu. Cena, Royal Rumble maçında son beş kişinin arasında kalsa da, WWE Şampiyonu olan The Miz tarafından elendi. Elimination Chamber programındaki Elimination Chamber maçını kazandı ve WrestleMania XXVII programında yapılacak WWE Şampiyonluğu maçı için Miz'in rakibi oldu. Cena, 21 Şubat'taki "Raw" programında; WrestleMania programına "misafir sunucu" olarak geri dönecek olan The Rock hakkında rap yaparak konuştu. Aynı gün, The Miz ile birlikte Justin Gabriel ve Heath Slater'ı yenerek WWE Tag Team Championship kemerlerini kazandı. Ancak maçtan hemen sonra Barrett, Gabriel ile Slater'ın rövanş hakkını kullanacağını açıkladı ve tekrar başlayan maçta Miz, Cena'yı etkisiz hale getirdi. Bunun ardından kemerler, eski sahiplerine tekrar geri gitti. Cena ile Rock, birbirleriyle olan rekabetlerine devam etti ve birbirlerine birçok hakaret içeren sözler söylediler. Rock, The Miz ile Alex Riley'in kendisine saldırmasını önledi ancak, bunun hemen ardından Cena'dan "Attitude Adjustment" hareketini yedi. Cena ile Miz arasında WrestleMania'da yapılan maç "sonuçsuz" olarak bitti. The Rock, maçı tekrar başlattı ve bunun ardından Cena'ya "Rock Bottom" yapıp Miz'in kemeri korumasını sağladı. Cena, WrestleMania'dan sonra gelen "Raw" programında, Rock'a maç teklifinde bulundu ve Rock bu teklifi kabul etse de, bu maçın WrestleMania XXVIII'de yapılmasını önerdi, Cena da bunu kabul etti. Böylece, WrestleMania tarihinde ilk defa bir maç, bir yıl öncesinden belirlendi. Extreme Rules'ta WWE kemeri için yapılan üç kişilik maçta Cena'nın rakipleri; WWE şampiyonu The Miz ile John Morrison idi. Cena bu maçı kazandı ve kemerin yeni sahibi oldu. Cena, kemeri ilk olarak; Over the Limit programındaki "I Quit" maçında The Miz'e karşı, ardından Capitol Punishment programında R-Truth'a karşı başarıyla korudu. Cena, CM Punk ile rekabete girdi ve bu ikili, Money in the Bank programında karşı karşıya geldi. Punk, Cena'yı mağlup etti ve Punk, şirketten WWE kemeriyle ayrıldı. Punk'ın kemerle birlikte WWE'den ayrıldığı için, aynısından yeni bir kemer daha oluşturuldu ve ertesi günkü "Raw" programında düzenlenen turnuvayı ilk olarak Rey Mysterio kazandı. Gecenin sonunda Cena, Mysterio'yu yendi ve WWE kemerini dokuzuncu kez kazanarak, "kemeri en fazla kazanan güreşçi" rekorunun da sahibi oldu. Fakat, CM Punk da WWE şampiyonuydu ve asıl şampiyonu belirlemek için; SummerSlam'de maç yapıldı ve bu maçı Punk kazanıp WWE kemerinin asıl sahibi oldu. Bu maçtan sonra, Alberto Del Rio Money in the Bank çantasıyla sözleşme hakkını kullandı ve Punk'ı yenip kemerin yeni sahibi oldu. Cena ile Del Rio, Night of Champions'ta karşılaştı ve Cena, rakibini yenerek 10. kez WWE kemerini kazandı. Fakat, Hell in a Cell'deki üçlü maçta Del Rio, Cena ile Punk'ı yenip kemeri tekrar geri aldı. Cena ile Del Rio, Vengeance'daki Last Man Standing maçında bir kez daha karşı karşıya geldi ve Cena, The Miz ile R-Truth'n saldırısına uğradı ve Del Rio'dan kemeri alamadı. Cena, bu maçtan sonra yine The Miz ve R-Truth'un saldırısına uğramaya devam etti ve Survivor Series'te bu ikiliyle karşılaşacak olan Cena'nın partnerini seçmesi gerekiyordu. Cena, The Rock'ı partneri olarak seçti ve Rock, bu teklifi kabul etti. Survivor Series öncesinde; Cena ile The Rock, laf dalaşına girdiler ve yine birbirlerine meydan okudular. Survior Series'tek maçı, Cena ile Rock kazandı. Maçtan sonra Rock, Cena'ya "Rock Bottom" yaptı. Cena, 12 Aralık 2011 tarihinde yapılan "Raw" programında, Mark Henry ile maç yaptığı sırada, geri dönüş yapan Kane'in saldırısına uğradı. Cena, bir yandan Kane'in saldırısına uğramaya devam etmekte; diğer yandan da, "Rise Above Hate (Nefret Üzerinde Yükselecek)" yazısı olan t-shirt çıkartmıştı ve bu t-shirt ile The Rock'a gönderme yaptı. Cena, Kane ile Royal Rumble'da kapıştı ve maç berabere bitti. Elimination Chamber'daki Ambulans maçını ise Cena kazandı. Elimination Chamber'dan sonra, Cena ve The Rock birbirleriyle sözlü sataşmaya girdi. WrestleMania XXVIII programında Cena, The Rock ile ana etkinlikte karşı karşıya geldi. Cena, kendisi için hayatının en önemli maçı olduğunu ve bu maçı kazanmak zorunda olduğunu söyledi. Maçın sonlarında Cena, Rock'ın "People's Elbow" hareketini yapmaya çalışırken, Rock kendine geldi ve Cena'ya "Rock Bottom" yaptıktan sonra tuş ederek yenmeyi başardı. Cena, WrestleMania sonrası düzenlenen "Raw" programında, önceki gün yenildiği rakibi Rock'ı tebrik etmek için ringe çağırdı. Fakat, Cena'nın çağırısına; uzun yıllar sonra geri dönüş yapan Brock Lesnar cevap verdi ve hemen ardından Cena'ya "F-5" yaptı. "Raw"'ın Genel Menajeri John Laurinaitis, Lesnar'ı, WWE'nin "yeni yüzü" yapmak istiyordu ve bu durum, Cena ile Lesnar arasında olan rekabeti biraz daha kızıştırdı. Bu ikili, 29 Nisan'da düzenlenen Extreme Rules programındaki Extreme Rules maçında karşılaştı ve maçı Cena kazandı. Cena, ertesi günkü "Raw" programında Laurinaitis'in saldırısına uğradı ve ilerideki günlerde bu ikili, Over the Limit programındaki "diskalifiyesi olmayan" maçta karşılaşacaktı. Eğer Laurinaitis, maçı kaybederse görevden alınacaktı. Cena, bu maçta Big Show'un saldırısına uğradı ve Laurinaitis, Cena'yı tuş ederek işini korudu. Laurinaitis, Cena ile Big Show arasında No Way Out programında "Steel Cage maçı" ayarladı ve Show, bu maçı kaybederse; Laurinaitis işinden olacaktı. Cena, saniye farkıyla kafesten dışarı çıkıp maçı kazandı ve bunun ardından Vince McMahon, Laurinaitis'i kovdu. Ondan sonra Cena, şirketten kovulan Laurinaitis'e spiker masasının üzerine "Attitude Adjustment" yaptı. Cena, Money in the Bank programındaki Money in the Bank merdiven maçında Big Show, Chris Jericho, Kane ve The Miz ile karşılaştı. Cena, bu maçı ve çantayı kazanarak; bir yıl boyunca WWE Şampiyonluğu için maç yapma hakkına sahip oldu. Cena, "Raw 1000" programında; WWE Şampiyonluğunu elinde bulunduran CM Punk karşısında kemer maçı yapma hakkını kullandı ama Big Show, Cena'ya saldırarak maça karıştı. Cena böylece, Money in the Bank sözleşme hakkını kullanıp da kemeri alamayan ilk güreşçi oldu. Show, Cena'ya saldırmaya devam etti ve The Rock ringe kadar gelip Cena'yı, Show'dan kurtardı. Bir hafta sonraki "Raw" programında; Cena ile Show, WWE Şampiyonluğu maçının bir numaralı adayını belirlemek için karşılaştı ve Punk, maça karıştığı için maç "sonuçsuz" olarak bitti. "Raw"'ın Genel Menajeri AJ Lee, Cena ile Show'u SummerSlam'de gerçekleşecek olan WWE Şampiyonluğu maçına dahil etti. SummerSlam'deki maçta, Punk kemerini korumayı başardı. 16 Eylül'de düzenlenen Night of Champions programının ana etkinliğinde karşılaşan Cena ile Punk, birbirlerini aynı anda tuş ettiği için hakem maçı "berabere" olarak bitirdi ve kemer Punk'ta kaldı. Cena, 20 Eylül'de kolundan sakatlandı. Cena, bu sakatlık yüzünden; Hell in a Cell programında, WWE kemerinin ortada olduğu Hell in a Cell maçını kaçırdı ve maça onun yerine Ryback dahil oldu. 5 Kasım'da düzenlenen "Raw" programında; Cena ile Ryback'in, Survivor Series programında, Punk'ın WWE kemerinin ortada olduğu üçlü maçta yer alacakları açıklandı. Bu zamanlarda Cena'nın, AJ Lee ile ilişkisi olduğundan dolayı Dolph Ziggler ile rekabete girmeye başladı. 19 Kasım'da yapılan üçlü maçta Punk, Cena'yı tuş etti ve kemerini korudu. Cena, Ziggler ile rekabetine devam etti ve bu ikili, 16 Aralık'ta düzenlenen programındaki merdiven maçında karşılaştı. Bu maçta, Ziggler'in Dünya Ağırsiklet Şampiyonluğu Money in the Bank sözleşmesi ortadaydı ve bu maçta AJ, Cena'ya ihanet edip Ziggler'in maçı kazanmasını sağladı. Ertesi günkü "Raw" programında Cena, Vickie Guerrero ile takım olup Ziggler ve AJ karşısında karışık takım maçı yaptılar. İlk defa ekranların karşısına çıkan Big E Langston, Cena'ya saldırınca maç diskalifiyeyle bitti. 7 Ocak 2013 tarihinde düzenlenen "Raw" programında Cena, Ziggler'i mağlup etti. Bundan bir hafta sonraki "Raw" programında, bu sefer kafes maçında karşılaştılar. Maça Big E ile AJ karışsa da, Cena bu maçı da kazanmayı başardı. Cena, 27 Ocak 2013 tarihinde düzenlenen Royal Rumble maçına 19. sıradan girdi ve son olarak Ryback'i eleyip kariyerinde ikinci Royal Rumble galibiyetini elde etti. Cena, iki RR galibiyeti alan dördüncü güreşçi oldu (Hulk Hogan, Shawn Michaels ile Stone Cold Steve Austin'in ardından). Program sonrası düzenlenen "Raw"'da Cena, WWE Şampiyonluğu için WrestleMania 29'da maç yapma hakkını kazandığını belirtti ve bunun ardından The Shield'ın saldırısına uğradı. Bundan bir hafta sonrasındaki "Raw" programında ise Cena; Ryback ve Sheamus ile birlikte Shield'ı döverek intikamını aldı. 17 Şubat'ta düzenlenen Elimination Chamber programında yapılan altı kişilik takım maçını The Shield kazandı. 25 Şubat'taki "Raw" programında ise Cena, CM Punk'ı yendi ve Rock'ın sahip olduğu WWE kemeri için WrestleMania'da maç yapma hakkını korumuş oldu. Cena, The Rock ile rekabetine kaldığı yerden devam etti. Bu ikili; 7 Nisan'da düzenlenen WrestleMania 29 programının ana etkinliğinde, WWE Şampiyonluğu için karşı karşıya geldi ve Cena, Rock'ı mağlup ederek kariyerindeki on birinci WWE şampiyonluğuna ulaştı. Bu maçın ardından Rock ile Cena birbirlerini tebrik edip sarıldılar. WrestleMania sonrası, "Raw" programında; Cena, Mark Henry ile maç yaptıktan sonra, Ryback'in saldırısına uğradı ve bu ikili arasında rekabet başladı. Cena, Ryback ile rekabetine devam ederken aşil tendonundan sakatlık geçirdi. Bu sakatlığı çabuk atlatan Cena, 19 Mayıs'ta düzenlenen Extreme Rules programındali Last Man Standing maçında karşı karşıya geldi ve ikisi de giriş platformuna çarpınca, oradan çıkan kıvılcımla bayıldılar. Maç "sonuçsuz" olarak bitti ve kemer Cena'da kaldı. 16 Haziran'da düzenlenen Payback programındaki "Üç aşamalı Cehennem maçı" mücadelesinde; ilk olarak Lumberjack maçını kaybetse de, Masa ve Ambulans maçlarını kazanarak kemerini korudu. Ertesi günkü "Raw" programında, Cena konuşma yaparken geri dönüşünü yapan Mark Henry, emekli olacağını açıkladı ve seyircilere veda konuşması yaptı. Cena ile Henry tam birbirlerine sarılacakken; Henry, Cena'ya "World's Strongest Slam" hareketini yaptı ve Cena ile arasındaki rekabeti başlattı. Bu ikili, 15 Temmuz'da düzenlenen Money in the Bank programında karşılaştı ve Cena, rakibini pes ettirerek kemerini korudu. Ertesi günkü "Raw" programında; yeni Raw Genel Menajeri Brad Maddox, Cena'nın SummerSlam'deki rakibini açıklayacağını söyledi ve gecenin sonunda rakibin Daniel Bryan olacağını açıkladı. Bu ikili, 18 Ağustos'ta düzenlenen SummerSlam programında karşı karşıya geldi ve maçın özel hakemi Triple H idi. Cena, Bryan'a yenildi ve kemeri rakibine kaptırıp, 133 günlük kemeri koruma süresi de sona erdi. Ertes günkü "Raw" programında açıklama yapan Cena; triceps kasından ameliyat olacağını ve ringlerden dört ile altı ay uzak kalacağını söyledi. Cena, 7 Ekim'de düzenlenen "Raw" programında, her zamanki gibi beklenenden daha çabuk bir zamanda geri dönüş yaptı ve Hell in a Cell programında yapılacak olan Dünya Ağırsiklet Şampiyonluğu için Del Rio'ya meydan okudu. Bu ikili, 27 Ekim'de düzenlenen Hell in a Cell programında karşılaştı ve Cena, bu maçtan galip ayrılarak kariyerinde üçüncü kez Dünya Ağırsiklet Şampiyonluğunu yaşadı. Ertes günkü "Raw" programında; Money in the Bank sözleşme hakkını elinde bulunduran Damien Sandow, Cena'ya saldırdı ve ardından maç yapma hakkını kullandı. Cena, Sandow'u yendi ve hem kemerini korudu, hem de Sandow; Cena gibi maç hakkını kullanıp kemeri alamayan ikinci güreşçi oldu. Survivor Series programında Del Rio ile kemer için bir kez daha karşılaşan Cena, bu maçta da kemerini korumayı başardı. Cena; 25 Kasım'da düzenlenen "Raw" programında, WWE Şampiyonu Randy Orton ile rekabete girdi. The Authority grubu, iki ana kemerlerin birleşmesi içim Tables, Ladders & Chairs programında Cena ile Orton arasında maç ayarladı. programında yapılan maçta Cena, Orton'a yenildi ve kemeri kaybetti. Bu ikili, birleşen WWE Dünya Ağırsiklet Şampiyonluğu kemeri için Royal Rumble programında bir kez daha karşılaştı ve The Wyatt Family grubu, Cena'nın dikkatini dağıtınca; Orton, Cena'ya "RKO" yaptı ve onu tuş ederek kemerini korudu. Ertesi günkü "Raw" programında John Cena, Sheamus ve Daniel Bryan ile The Shield karşılaşırken; Cena'nın takımı, Wyatt'ların saldırısına uğradı ve maçı "diskalifiyeyle" Cena'nın takımı kazandı. Böylece bu üçlü, Elimination Chamber'daki kemer maçına çıkma hakkı kazandı. Elimination Chamber'daki maçta Wyatt Family, bir kez daha Cena'ya saldırdı ve bunun ardından Cena, maçtan elenip kemeri alamadı. Elimination Chamber programından sonra; Bray Wyatt, WrestleMania'da onuna birlikte maç yapmak isteyen Cena'nın teklifini kabul etti. Wyatt, Cena'nın şirkette geçirdiği dönemin "yalan" olduğunu ısrarla söylüyordu. Bu ikili, WrestleMania XXX'da karşılaştı ve Cena, Luke Harper ile Erick Rowan'ın dışarıdan müdahalesine rağmen Wyatt'ı yendi. Bu rekabet, WrestleMania sonrasında da devam etti ve Wyatt, Cena hayranlarını korkutup gözdağı vermeye çalışıyordu. Bu ikili, Extreme Rules programında "Kafes" türünde yapılan maçta karşılaştı. Cena, kafesten dışarıya çıkıp maçı kazanmak üzereyken ışıklar sönüp tekrar yandığında karşısına bir çocuk geçti ve Wyatt'ın "He’s Got The Whole World" şarkısını söyleyip Cena'yı korkuttu. Cena, geri dönerken de Wyatt'dan "Sister Abigail" hareketini yedi ve ardından maçı kaybetti. Bu ikili, yine birbirleriyle olan rekabetlerine devam ediyordu ve bu sefer; Payback programındaki Last Man Standing maçında karşılaştı ve bu maçı Cena kazandı. 16 Haziran'da düzenlenen "Raw" programında Cena, Kane'i bir "sedye maçı"nda yenerek Money in the Bank programında, boşta olan WWE Dünya Ağırsiklet Şampiyonluğu kemeri maçında yer almaya hak kazandı. Cena, bu zorlu merdiven maçını kazandı ve kariyerindeki 15. Dünya Şampiyonluğuna ulaştı. Cena, Battleground programındaki dört kişilik maçta, rakipleri; Roman Reigns, Randy Orton ve Kane karşısında kemerini korudu. SummerSlam programında Brock Lesnar ile karşılaşan Cena; Lesnar'dan 16 german suplex ve üç "F-5" hareketlerine maruz kalıp adeta ezildi. Maçı adeta tek başına domine eden Lesnar, bu maçı kazanıp kemerin yeni sahibi oldu ve Cena, 49 gün boyunca koruduğu kemeri kaybetti. Cena, Lesnar ile Night of Champions programında bir kez daha karşılaştı ve Seth Rollins'in saldırısına uğradığı için maçı kazansa da, "diskalifiye" ile bittiği için kemeri alamadı. Cena, Rollins ile Hell in a Cell programında karşılaşmak için Dean Ambrose ile rekabete girdi. Bu ikili, "Sözleşme maçı"nda karşı karşıya geldi ve bu maçtan Ambrose galip ayrılıp, Rollins ile maç yapmaya hak kazandı. Cena, bu yüzden; Randy Orton ile Hell in a Cell maçında, WWE Dünya Ağırsiklet Şampiyonluğu kemeri için bir numaralı aday olma hakkını korumak için karşılaştı ve bu maçı kazanıp, kemerin bir numaralı adayı olmaya devam etti. 27 Ekim'de düzenlenen "Raw" programında yer alan Cena, Authority'nin beraber çalışma teklifini reddetti. Bu yüzden Cena Takımı ile Authority Takımı arasında Survivor Series programında 5'e 5 elemeli takım maçı yapılması kararlaştırıldı. Cena'nın takımında; Dolph Ziggler, Big Show, Erick Rowan ile Ryback yer alıyordu. Survivor Series'te; Big Show, Cena'ya ihanet etti ve onun elenmesine sebep oldu. Buna rağmen Ziggler, Sting'den gelen yardımla ayakta kalan son kişi oldu ve Cena Takımına maçı kazandırdı. Böylece, Authority grubunun hakimiyeti tamamen bitti, grup tamamen dağıldı ve onları geri getirmeye sadece Cena'nın hakkı vardı. programında Rollins ile karşılaşan Cena, rakibini yendi ve WWE Dünya Ağırsiklet Şampiyonluğu kemeri için bir numaralı aday olmaya devam etti. Cena'nın, Royal Rumble programında, WWE kemerinin sahibi Lesnar'a karşılaşacağı açıklandı. 29 Aralık 2013 tarihinde düzenlenen "Raw" programında; Rollins ile Big Show, Edge'i rehin alarak, Cena'ya zorla Authority grubunu geri getirtti. 5 Ocak 2015 tarihindeki "Raw" programında The Authority, Rollins'i; Royal Rumble'da WWE kemeri için karşılaşacak olan Cena ile Lesnar'a üçüncü rakip olarak maça eklendi. Ziggler, Ryback ile Rowan şirketten kovuldular ve bu üçlü, Survivor Series programında Cena'nın takımında yer alıyordu. 19 Ocak'ta düzenlenen "Raw" programında; Rollins, Big Show ile Kane karşısında "3'e 1 Handicap" maçına çıkan Cena, Sting'in Authority'nin dikkatini dağıtması sonucunda maçı kazandı ve hem Royal Rumble'daki kemer maçında yerini korudu; hem de Ziggler, Ryback ile Rowan'ı şirkete geri getirdi. Royal Rumble'da kemer maçına çıkan Cena, o maçta istediğini alamadı. Royal Rumble'ın ardından Cena, Birleşik Devletler Şampiyonu Rusev ile rekabete girdi. Bu rekabet içerisinde Rusev, Cena'ya "yaşlı gazi" olarak hitap ediyordu. Bu ikili; Fastlane'de karşılaştı ve Lana'nın hakemle ilgilenmesinden faydalanan Rusev, Cena'ya low blow yaptı ve Cena'yı "Accolade" hareketiyle pes ettirerek kemerini korudu. Cena, sonraki haftalarda Rusev ile rövanş maçı yapmak istedi ve Rusev, bu teklifi reddetti. Stephanie McMahon ise; Cena'nın, Rusev'e teklif ettiği WrestleMania 31'deki rövanş maçı kabul olmadığı sürece, bu maçın olmayacağını söyledi. 9 Mart'ta düzenlenen "Raw" programında Rusev'e saldıran Cena, "STF" ile rakibini pes ettirdi ve Lana, Cena'nın teklif ettiği kemer için WrestleMania'daki maçın yapılmasını kabul etti. Bu ikili WrestleMania'da karşılaştı ve Cena, Rusev'i yenerek; hem Birleşik Devletler kemerini kazandı, hem de Rusev'i tuş ederek yenen ilk güreşçi oldu. Cena, bir sonraki "Raw" programında, Birleşik Devletler kemeri için maç yapmak isteyen bütün güreşçilere açık olduğunu söyledi ve "US Open Challenge" olarak düzenlemeye başladı. Kemerini; Dean Ambrose, Stardust, Bad News Barrett, Kane, Sami Zayn, Neville, Zack Ryder ve Cesaro karşısında başarıyla korudu. 2 Nisan'da düzenlenen "SmackDown" programında Rusev, Cena ile Extreme Rules'ta yapacağı maçı; "Russian Chain (Rus Zinciri)" türü olmasını istedi ve Cena, bunu kabul etti. Extreme Rules'taki maçı Cena kazandı ve kemerini korudu. Payback'de bu sefer "I Quit" maçına çıkan Cena; Rusev'in Bulgarca "I Quit" demesi ve Lana'nın bunu tercüme etmesinden sonra, maçı kazandı ve kemerini korudu. Bir sonraki "Raw" programında Cena, NXT Şampiyonu Kevin Owens'ın saldırısına uğradı ve bu ikili arasında rekabet başladı. Elimination Chamber'da "Şampiyon vs. Şampiyon" maçında karşılaşan ikiliden galibiyetle ayrılan Owens oldu. Bu ikili, rövanş olarak; Money in the Bank'te karşılaştı ve bu sefer Cena kazandı. Battleground'da üçüncü kez karşılaşan ikiliden yine Cena ayrıldı ve; hem Birleşik Devletler kemerini korudu, hem de bu rekabet son buldu. Cena, WWE Dünya Ağırsiklet Şampiyonu Seth Rollins ile rekabete girmeye başladı. Rollins, WWE kemeri için SummerSlam'de maç yapmak isteyen Cena'nın teklifini reddetti. Rollins, Cena ile maç yaptığı sırada onun burnunu kırdı. Maçı Cena kazansa da yaklaşık iki hafta ringlerden uzak kaldı. Sonrasında The Authority; Cena'nın, Rollins karşısında SummerSlam'de US kemeri için maç yapacağını açıkladı. Cena ile Rollins, SummerSlam programında "Winner Takes All (Kazanan Hepsini Alır)" türündeki maçta karşılaştı, yani WWE kemeri ile Birleşik Devletler kemeri ortadaydı. Jon Stewart, ringin kenarına kadar geldi ve Cena'yı, çelik sandalye ile etkisiz hale getirdi. Sonrasında Rollins, Cena'yı tuş etti ve iki kemeri birden kazanarak; Cena'nın 147 gün boyunca koruduğu Birleşik Devletler kemerin serisini de sonlandırdı. Cena, bir sonraki "Raw" programında; Rollins'ten, Birleşik Devletler kemeri için Night of Champions'te maç istedi ve bu istek; programın özelliğinin, bütün kemerlerin ortada olması nedeniyle Stephanie McMahon tarafından kabul edildi. Cena ile Rollins, Night of Champions programında karşılaştı ve Cena maçı kazanarak, kaybettiği US kemerini tekrar geri almayı başardı. Cena, bu sonuçla; Birleşik Devletler kemerini beşinci kez kazandı ve bu kemeri en çok kazanan güreşçi olmayı başardı. Cena, bir sonraki "Raw" programında ve WWE Live from Madison Square Garden programında yapılan kafes maçında, Rollins karşısında kemerini korumayı başardı. Hell in a Cell'de ise yine "Open Challenge"'ı düzenlemeye başladı ve karşısına; geri dönüş yapan Alberto Del Rio çıktı. Del Rio, bu maçı kazandı ve Cena, kemerini kaybetti. Cena'nın, Aralık ayının ortalarına kadar izin aldığı ve film çekimlerinde olduğu öğrenildi. SmackDown'da return yaparak Alberto Del Rio ile U.S.C (Birleşik Devletler Şampiyonluğu) maçına çıktı ve DQ ile maçı kazandı ama kemer DQ ile kazandığı için kemer Alberto Del Rio'da kaldı. Gene 1-2 hafta ortadan kaybolan Cena'nın omzundan sakatlandığı öğrenildi.Sakatlığını atlatan John Cena Wrestlemania 32'de WWE'ye tekrar return yapmıştır.ABD'nin ulusal günü Memorial Day'de Raw'da aktif olarak return yapmıştır.Gün hakkında promo keserken AJ Styles onu böldü ve tebrik için gelmiş gibi davrandı.Ardından The Club(Gallows/Anderson) AJ'i Cena'ya karşı kışkırtıp Cena'yı da sinirlendirmişlerdir.AJ Styles ve John Cena onlara karşı saf tutmuşken AJ Styles tarafından saldırıya uğramıştır.Bu şekilde başlayan feud, Money In The Bank Pay Per View'un da maça dönüşmüştür.Bu maçın sonunda John Cena tarafından AA'ye alınan Styles hakeme çarpmıştır o sırada hakemin olmamasından faydalanan The Club John Cena'ya arkadan saldırarak maçı AJ Styles'a kazandırmışlardır. Ertesi haftalarda tam Club Cena'ya saldıracağı sırada SAWFT takımı Cena'yı kurtarmaya gelir ve bu feud Money In The Bank'e taşınır Money In The Bank'te ise Club vs SAWFT and John Cena maçı gerçekleşir maçı John Cena'nın yaptığı Attittude ADJustment ile face takım alır ve ilerleyen zamanlarda Draft'lardan sonra ikili SmackDown şovunda SummerSlamde karşılaşacağını açıklar. Royal Rumble 2017 Şovunda WWE Kemerini kazanmıştır ancak 2 hafta sonra kaybetmiştir. Wrestlemaniada Nikki Bella ile beraber The Miz ve Maryse ikilisini yenmişlerdir. Battleground şovunda Rusevi ardından Summerslam şovunda Baron Corbini yenmiştir. Royal Rumble 2018 Şovunda Royal Rumble Maçına katıldıktan sonra Elimination Chamber şovunda WrestleMania 34'te WWE Evrensel Şampiyonluğu maçına çıkmak için Elimination Chamber maçı Roman Reigns kazanır ve ardından Undertaker ile kısa bir Rekabet yaşar ve WrestleMania maçını 2 Dakikada kaybeder. Greatest Royal Rumble şovunda Triple H ile olan maçı kazanır 1 Ocak 2019'dan itibaren WWE'ye geri dönen Cena yılbaşında etkinliğinde düzenlenen bir müsabakada Becky Lynch ile birlikte ringde yer almıştır. 2020 Yılında dönen Cena Wrestlemaniada yer almayacağını söyler ardından The Fiend Bray Wyatt ona WrestleMania için meydan okur ve gerçekleşen maçı The Fiend kazanır Cena; WWE Studios projesi altında çekilen "The Marine" filminde oynayarak, kariyerindeki ilk oyunculuk tecrübesini yaşadı. Film, 20th Century Fox tarafından 13 Ekim 2006 tarihinde sinemalarda yer aldı. Film, ABD'de ilk haftada 7 milyon $'lık bir gelir sağladı. 10 haftanın sonunda 18 milyon dolara çıkan geliri, Film sonralarda DVD olarak satılmaya başlandı ve film; 20 haftada 30 milyon dolarlık gelir elde ederek iyi sayılabilecek bir başarıya ulaştı. Cena'nın oynadığı ikinci film ise; yine WWE Studios'un düzenlediği ve 27 Mart 2009 tarihinde yayınlanan "12 Rounds" idi. Cena'nın oynadığı üçüncü film ise; yine WWE Studios'un düzenlediği ve 10 Eylül 2010 tarihinde yayınlanan "Legendary" idi. Bu filmin bütçesi, 5 milyon dolardı ve bu filmden, yaklaşık sadece 200 bin dolar gelir elde edilebildi. Cena, aynı yılda; "" filminde oynadı ve karakteri; Lucas Cruikshank'ın canlandırdığı karakter olan Fred Figglehorn'un babasıydı. Film, Eylül 2010'da Nickelodeon kanalında yayınlandı. Cena, WWE şirketine katılmadan önce; 2001 yılında, internet ortamında çekilen "Go Sick" filminde Bruebaker adıyla sinirli ve küfürlü güreşçi olarak yer aldı. Cena, WWE kariyeri boyunca; ABC kanalında yayınlanan "Jimmy Kimmel Live!" programına üç kez katıldı. Cena, 10 Ekim 2006 tarihinde CBS ile XM radyolarında yayınlanan Opie and Anthony programına katıldı. Ayrıca, NBC'nin; "Late Night with Conan O'Brien" programı; Fuse'nin "Celebrity Playlist" programı; Fox Sports Net'in "The Best Damn Sports Show Period" programı; FOX'un yayınladığı "MADtv", "G4's Training Camp" (Shelton Benjamin ile birlikte) programlar ile; MTV'nin yayınladığı ve şaka programı olan "Punk'd" programına —iki kez— katıldı (Ağustos 2006 ve Mayıs 2007). Cena, 2005 Teen Choice Ödüllerinde konuk sunucu Hulk Hogan ile birlikte yer alırken; 2006 sezonunun yayınlandığı "Nashville Star" programının üçüncü haftasında konuk yargıç olarak katıldı ve 2007 Nickelodeon UK Kids Choice Ödülleri etkinliğinde yer aldı. Cena, Ocak 2007'de; Batista ve Ashley Massaro ile birlikte, WWE adına "" programına katıldı ve bu üçlü; hem bir ailenin evini yeniledi, hem de aileye sekiz tane WrestleMania 23 biletini hediye etti. Bundan iki ay sonra; Cena, Bobby Lashley, Randy Orton ile Edge, NBC kanalının "Deal or No Deal" oyun programında; yarışmacı olan, aynı zamanda WWE hayranı olup, etkinliklerde en ön taraflarda oturan Rick "Sign Guy" Achberger'e moral vermek amacıyla katıldı. Cena, 9 Nisan 2008 tarihinde; Triple H ve Chris Jericho ile birlikte, "Idol Gives Back" hayırsever programına katılarak özel bağışta bulundular. Cena, Mart 2009'da ise; "Saturday Night Live" programının "soğuk açılış bölümü"nde yer aldı. 7 Mart 2009 tarihinde ise; NPR'nin söz programı olan "Wait Wait... Don't Tell Me!"'de yer aldı. Profesyonel güreş kariyeri öncesinde, Cena Gold's Gym için bir reklam ortaya çıkarttı. Bir güreşçi olarak YJ Stinger enerji içeceğini onayladı ve Ekim 2003'te YJ Stinger ve Subway reklamlarında görünmeye başladı. Reklam filmleri temsilcisi Jared Fogle ile Kasım 2006 yılının ertesi Ocak ayında bir reklam çekildi. Cena, bir yandan güreş kariyerini sürdürürken, diğer yandan da; rapçiydi ve hip hop şarkısı söylüyordu. Cena, kariyerindeki beşinci giriş şarkısını olan "Basic Thugonomics"'i söyledi ve bu şarkıyı, "WWE Originals" ile birlikte düet yaptı. Ayrıca, "" albümü için "Untouchables" şarkısını söyledi. şarkısını ise; Murs, E-40 ve Chingo Bling ile düet yaptı. Cena'nın ilk albümünü; kuzeni de rapçi olan Tha Trademarc ile "You Can't See Me" adında yaptı ve bu albümün içinde; şu an giriş şarkısı olarak kullandığı "The Time is Now" da vardı. Cena, Ekim 2014'te; "WWE 2K15" oyunu için Wiz Khalifa ile birlikte "All Day" ile "Breaks" şarkılarını söyledi. Cena, Japon anime hayranıdır ve favori anime filmi; "Fist of the North Star"'dır. Ayrıca, "Command & Conquer" adlı bilgisayar oyununa da hayrandır ve onun favori bilgisayar oyunudur. Cena'nın tuttuğu takımlar; Boston Bruins, Boston Red Sox, Tampa Bay Rays, Los Angeles Dodgers, New England Patriots, Boston Celtics ile İngiltere Premier League takımlarından Tottenham Hotspur'dur. Cena, kas arabalarından koleksiyon yapmaktadır ve yaklaşık 20'nin üzerinde kas arabalarına sahiptir. Cena, "12 Rounds" filmi çekimleri sırasında kız arkadaşı olan Elizabeth Huberdeau ile nişanlandı ve bu ikili, 11 Temmuz 2009 tarihinde evlendi. Cena, 1 Mayıs 2012 tarihinde eşine boşanma davası açtı ve bu ikili 18 Temmuz'da boşandı. 2012 yılından beri; WWE Divalarından biri olan Nikki Bella ile birliktelik yaşayan Cena Nisan 2018'de bu ilişkisini bitirmiştir. Bir süredir film çalışmaları nedeniyle ara verdiği WWE'ye 1 Ocak 2019'da yılbaşı etkinliğinde geri dönen John Cena "The Man" lakaplı Becky Lynch ile beraber aynı ekipte yer alarak rakipleri olan Andrade "Cien" Almas ile Zelina Vega'yı yenmişlerdir. 2019'dan bu yana Arap asıllı Kanada vatandaşı olan kozmetikçi ve pazarlamacı Shay Sheriatzadeh ile beraberdir. Arnavutluk-Türkiye ilişkileri Arnavutluk-Türkiye ilişkileri, Türkiye'nin Arnavutluk'la sürdürdüğü uluslararası politikaları içerir. Türklerin Arnavutlarla ilk karşılaşması 14. yüzyılda Osmanlı Devleti'nin Balkanlar'da yayılması ile başladı. 1385 yılında bir Arnavut ordusu yapılan Savra Savaşı'nı Osmanlılar kazandı ve Arnavutlar Osmanlı egemenliği altına girdiler. 1402 yılında Osmanlı padişahı Yıldırım Bayezid'in Timurlenk'le yaptığı Ankara Savaşı'nı kaybetmesiyle başlayan Fetret Devri Arnavutluk'ta Osmanlı egemenliğinin bir süre boyunca zayıflamasına yol açtı. Ancak II. Murat döneminde Osmanlı egemenliği tekrar geri getirildi. 1443-1468 yılları arasında bir kısım Arnavutlar Arnavut lideri İskender Bey'in kumandası altında Osmanlı yönetimine karşı ayaklandılar. Ancak bu ayaklanma uzun sürmesine rağmen başarısızlıkla sonuçlandı. Osmanlılar egemenlikleri altındaki Hristiyan halklarının dinlerine karışmıyorlar, kendi dinlerini özgürce izlemelerine izin veriyorlardı. Bu yüzden Osmanlı yönetimi boyunca Balkan halklarının çoğu kendi dinlerinde kaldılar. Ancak Arnavutlar, Boşnaklarla beraber buna bir istisna oluşturdular ve 17. yüzyıl başlarında kitle halinde Müslümanlığa geçmeye başladılar. Müslüman olan Arnavutlar Osmanlı Devleti'nin diğer bölgelerine göç ettiler, devlet yönetiminde başarı kazanarak önemli görevlere getirildiler. Köprülü ailesi başta olmak üzere birçok Arnavut kökenli devlet adamı Sadrazamlık düzeyine kadar yükseldiler. Arnavut kökenli Kavalalı Mehmet Ali Paşa 19. yüzyıl başlarında Mısır'ın yönetimini ele geçirerek Osmanlı yönetimine karşı çıktı. Hidivlik unvanını alan Mehmet Ali Paşa ve torunları modern Mısır'ın temellerini attılar. Arnavutlar Balkanlardaki uluslararasında Osmanlı yönetiminden ayrılan en son ulus oldular. Ancak 1913 yılında Balkan Savaşları'ndan sonra yapılan Bükreş Antlaşması'yla Arnavutluk Osmanlı Devleti'nden bağımsızlığını kazandı. 1925 yılında Arnavutluk Cumhuriyeti ilan edildi. 1928 yılında ise Ahmet Zogu kendini kral ilan ederek Arnavutluk Krallığını kurdu. 1939 yılında Faşist İtalya Arnavutluk'u işgal etti. II. Dünya Savaşı'ndan sonra Enver Hoca'nın önderliği altında Arnavutluk Sosyalist Halk Cumhuriyeti kuruldu. 1990 yılında tekrar demokrasiye geri dönene kadar Arnavutluk dünyanın en içine kapanık ülkelerinden biri olarak kaldı. 1913-1992 yılları arasında Türkiye'nin Arnavutluk ile olan ilişkileri çok zayıf bir düzeyde kaldı. Ancak Türkiye'de yaşayan Arnavut kökenli Türkler ve iki toplum arasındaki yoğun tarihi ve kültürel ilişkiler, iki ülke arasında bir köprü oluşturmaya devam etti. Ali Mesut Erez Ali Mesut Erez (1 Temmuz 1922, Kütahya - 6 Şubat 2011, Kütahya), Türk siyasetçi. Siyasal Bilgiler Fakültesi'ni bitirdi. Maliye Müfettişliği, İstanbul Defterdarlığı, Maliye Bakanlığı Gelirler Genel Müdürlüğü, 2.(XIII) ve 3.(XIV) Dönem Kütahya Milletvekilliği ile Tarım, Maliye, Başbakan Yardımcılığı, Sanayi ve Teknoloji Bakanlıkları, 1965-1969 yılları arasında TBMM Plan ve Bütçe Komisyonu Başkanlığı yaptı. 1973 seçimlerine katılmayarak siyasetten çekildi. 6 Şubat 2011 tarihinde vefat etti. Doğduğu köy olan, Kütahya Merkez Çavuşçiftliği köyünde defnedildi. Evli ve iki çocuk babasıydı. Nedim Ã–kmen Nedim Ökmen (1908, Kilis - 2 Şubat, 1967), Türk siyasetçi. Mülkiye Okulu'nu bitirdi. Maliye Baş Müfettişliği, IX., X. Dönem Kahramanmaraş, XI. Dönem Gaziantep Milletvekilliği ile Tarım, Ziraat ve Maliye Bakalıkları yaptı. Evliydi. Yassıada Mahkemesi'ndeki tutumunu Samet Ağaoğlu "Arkadaşım Menderes" isimli eserinde şöyle anlatıyor: Demokrat Parti hükûmetinin de iki bakan yan yana. İkisi de Demokrat Partiye 1950'de doğrudan doğruya memurluktan gelerek girmişler. Bunlardan biri, Tevfik İleri haykırıyor: "Ben Demokrat Partiyi ve Adnan Bey'i seviyorum.Çünkü memleket hayrına çalışıyorlardı!" Ötekisi Nedim Ökmen boynunu daha da uzatarak "Ben Menderes'i hiçbir zaman tutmadım aram hep kavgalı idi. Yaptıklarını beğenmiyordum. Hatta arkama gizli polis koyarak beni takip etirdi. İleri'nin aklına Menderes'in yerine geçmek düşüncesi bir gün bile gelmemişti. Gizli polisin takibinde olduğunu söyleyen bakanın kalbi partiye girdiği ilk günden itibaren bu amelle dolup taştı. Jeanette Jeanette (isim) - Jeannette veya Janette olarak da telaffuz edilir. Fransızca kökenli bir kadın adıdır. Pelin Batu Pelin Batu (d. 27 Aralık 1978, Ankara), Türk oyuncu, şair ve tarihçi. Pelin Batu, babası İnal Batu diplomat olduğu için çocukluğunu Pakistan, Kuzey Kıbrıs Türk Cumhuriyeti, Çek Cumhuriyeti ve ABD gibi farklı ülkelerde geçirdi. New York'taki Marymount Okulu'nda liseyi bitirdi ve ayrıca Mannes Müzik Koleji'nde () müzikal ve tiyatral yetenekler kazandı. New York Üniversitesi'nde edebiyat ve felsefeye başladıktan sonra üzerine çalıştığı bölümü tarihe çevirdi ve Boğaziçi Üniversitesi'nde eğitimini tamamladı. Doktorasını 2012 yılında Boğaziçi Üniversitesi'nden aldı. 1999 yılında çekilen "Harem Suare" filmiyle sinema dünyasına giriş yaptı, ayrıca birçok film ve dizide oynadı. Ahmet Almaz ile "Yahudilik Tarihi" isimli bir kitap yazdı. Habertürk televizyonunda Murat Bardakçı ve Erhan Afyoncu ile birlikte "Tarihin Arka Odası" adlı bir tarih programı yaptı. Habertürk'te "Renkahenk" isimli bir kültür sanat programını hazırlayıp sunmuştur. "Milliyet" gazetesinde "Revnak" adını verdiği köşede köşe yazarlığı yaptı. Aynı zamanda Okan Bayülgen'in "Makina Kafa" ve "Muhallebi Kafa" programlarının daimi konuğudur. Artı Bir kanalında "Alternatif-siz" programını hazırlayıp sundu. Bugün TV'de "Yakın Tarihle Yüzleşme" programını sundu. Şu anda ise Youtube'da; bilim, sanat, tarih gibi farklı konularda kısa belgeseller tarzında videolar hazırlayıp sunmaktadır. Pelin Batu: Basın özgürlüğünde Afganistan ve İran liginde oynuyoruz Hala Sultan Tekkesi Hala Sultan Tekkesi Kıbrıs'ın en ünlü tekkesidir. Larnaka'da Tuz Gölü yakınlarında bulunan, Kıbrıs'ın yedinci ve onuncu yüzyıllar arasında Emevi halife Muaviye'nin gönderdiği İslam askerlerince adaya düzenlenen seferler sırasında Muhammed peygamberin halası ve süt annesi olan Hala Sultan’ın (Ümmü Hiram ya da Ümmühan) vefat ettiği noktada, M. 647-649 yılları arasında inşa edilmiştir. Osmanlı İmparatorluğu döneminde, özellikle 18. yüzyıldan itibaren padişah ve kıdemli devlet erkanı tarafından bakım ve onarımı üstlenerek, eklenen yapılarla bir külliyeye dönüştürülmüş olup, tekke şeklinde anılmaya devam etmektedir. Birleşmiş Milletler ve diğer bağışlarla Tekkenin islahatı yakın dönemde tamamlanmıştır. Türbeyle ilgili, üzerinde havada asılı duran siyah bir göktaşı efsanesi vardır. Kıbrıs Türk Müslümanları tarafından kutsal bir yer olarak tanılan cami, bütün Müslümanlar tarafından da, çağdaş laik kaynaklara göre, saygı değer olarak tanınmaktadır. Kıbrıs'ın çevere ve kültürel zenginlikleri ile ilgili bir değerlendirmede, Tennessee Üniversitesinde kıdemli Fulbright bilgini olan Profesör George E. Bowen, alıntısında Hala Sultan Tekke'sine Müslümanlar için dünyanın üçüncü en kutsal yeri olarak hitap etmiştir. Kıbrıs'taki Birleşmiş Milletler Kalkınma Programı ve Kıbrıs idaresinin Antikalar Dairesi dahil, bu görüş başkalarınca da tekrarlanmıştır. Diğerlerince dördüncü en kutsal yer olarak tanımlanır. Mevkiin bölünmüş adanın Yunan gayri-Müslim tarafında kalması sonucu, mevkiye ziyaretler çok yoğun değildir. Osmanlı döneminde, Larnaka sahillerinden geçen Osmanlı bayraklı gemiler bayraklarını yarıya indirip, Hala Sultan'ı selamlamak için top ateş ederlerdi. Hoysaleşvara Tapınağı Hoysaleşvara Tapınağı, Hindistan'ın Karnataka eyâletinde Halebidu şehrinde bulunan ve Hoysala İmparatorluğu'ndan kalma bir tapınaktır. 12. yüzyılda Hoysala kralı Vişnuvardhana tarafından tanrı Şiva onuruna yaptırılan tapınağın inşaatı 1121'de bitirilmiştir. Güney Hindistan'da Şiva adına yapılan en büyük tapınaklardan biridir. Fenerbahçe (futbol takımı) 1997-98 sezonu Fenerbahçe (futbol takımı) 1997-98 sezonu, Fenerbahçe'nin kuruluşundan itibaren 91. ve ulusal ligdeki 40. sezonudur. Somanathapura Somanathapura (Kannada dili: ಸೋಮನಾಥಪುರ ) (Somnathpur olarak da bilinir) Hindistan'ın Karnataka eyâletinde Mysore ilinde bulunan bir şehirdir. Şehirde bulunan Keşava Tapınağı Hoysala kralı III. Narasimha zamanında 1268 yılında yaptırılmıştır. Günümüze kadar çok iyi korunarak gelmiş olan bu tapınak Hoysala mimarisinin önemli örneklerindendir. Keşava Tapınağı Keşava Tapınağı, Hindistan'ın Karnataka eyaletinin Mysore ilindeki Somanathapura şehrinde bulunan ve Hoysala İmparatorluğu döneminden kalma bir tapınaktır. Hoysala kralı III. Narasimha zamanında bir general tarafından inşa ettirilen bu tapınağın inşaatı yaklaşık 1268 yılında bitmiştir. Hoysala mimarisinin son büyük tapınaklarındandır. Belavadi Belavadi (Kannada dili: ಬೆಳವಾಡಿ) ya da diğer adıyla Ekaçakranagara, Hindistan'ın Karnataka eyâletinin Çikmagalur ilinde bulunan bir köydür. Belur ve Halebidu şehirlerine çok yakın olan bu köyde bulunan Viranarayana tapınağı Hoysala İmparatorluğu zamanından kalmadır. Hoysala mimarisinin örneklerinden biri olan tapınak Hoysala kralı III. Veera Ballala zamanında 1200 yılında yapılmıştır. Telofaz Telofaz, (genel kullanım ismi telefaz) yunanca'da "τελος" (son) ve "φασις" (bölüm) anlamına gelir. Ökaryotik hücrelerde, hem mitoz hem de mayoz'da görülen bir bölümdür. Anafaz'dan sonra görülür. Bu evrede kromozomlar görülmezler. İğ iplikleriyle hücrenin alt ve üst kutbuna taşınan kromatitler önce kromozomlara, sonra kromatin ipliklere dönüşürler. İğ iplikleri kaybolur. Sentrozom oluşur. Çekirdek zarı materyalleri hapsederek yeniden oluşur. Çekirdek zarları ve çekirdekçikler ortaya çıkar. Telofaz sonucunda bir çekirdekli diploit hücreden iki çekirdekli diploit hücre oluşur. Mitozun son evresidir. Golgi aygıtı bu evrede ve sitokinezde oldukça aktiftir. Flavia Julia Constantia Flavia Julia Constantia, (293 sonrası– 330 civarı), Roma İmparatoru Constantius Chlorus ve onun ikinci karısı Flavia Maximiana Theodora'nın kızı olan Roma İmparatoriçesi. 313 yılında, Constantia üvey kardeşi İmparator I. Konstantin tarafından müşterek imparator Licinius'a Milano buluşması fırsatıyla eş olarak verilmiştir. 315 yılında Valerius Licinianus Licinius adında bir oğlan çocuğu doğurmuş ve ardından Constantinus ve kocası Licinius arasında 316 yılında başlayan mücadele sırasında kocasının tarafında yer almıştır. 324 yılında iki imparator arasında başlayan ikinci savaş sırasında, Licinius'un bozguna uğramasının ardından, Constantia kocasının hayatı için Constantinus ve Licinius arasında aracılık etmiştir. Constantinus onun hayatını bağışlamış ve Thessalonica'da sade bir vatandaş gibi yaşamaya mecbur bırakmıştır ancak ertesi yıl (325), Licinius'un öldürülmesini emretmiştir. Constantia için ikinci darbe oğlu Licinianus'un Constantinus'un emriyle öldürülmesiyle gelmiştir. Ertesi yıl, Constantia kardeşinin himayesinde yaşamış ve onurlandırılmıştır (unvanı "nobilissima femina" idi). Din değiştirerek Hıristiyan'lığa geçmiş, ve 1. İznik Konsili'nde Arian partiyi (325) desteklemiştir. End of Days (Buffy the Vampire Slayer) "End of Days" (ya da Türkçe adıyla "Günlerin Sonu"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin yedinci sezonunun yirmi birinci bölümü. Dizinin sondan bir önceki bölümünde, Faith, doğrucul yana geçer ve bir bomba bulurlar. Buffy, mağarada Tırpan denen mistik bir silah bulur. Caleb ve ikinci Buffy bu Tırpan ile savaşırlar. Buffy neredeyse ölecektir. Potansiyelleri iblisler sıkıştırır, Xander’ın kötü bir benliği ortaya çıkar. Sonda, Buffy bir şamanla konuşur ve Angel, Sunnydale’e döner. Caleb de döner ve şamanı öldürür. Genç Siviller Genç Siviller hareketi, Türkiye'de faaliyet gösteren antimilitarist, özgürlükçü ve demokrasi taraftarı bir sivil toplum hareketidir. Orta Doğu Teknik Üniversitesi kökenli bir grup tarafından 2000'de kurulmuş, fakat özellikle 2007 Cumhurbaşkanlığı Seçimleri sırasında ortaya çıkan siyasi kriz döneminde adını duyurmuştur. Öncelikle internet ortamında etkinlik gösteren grup, internetin gelişmesiyle ortaya çıkan yeni tip siyasi örgütlenmelerin Türkiye'deki ilk örneklerinden biridir. Grup adını daha çok toplumda tartışma yaratmayı hedefleyen spekülatif eylemlerle duyurmayı tercih etmektedir. Söylemleri ve eylemlerinin içeriği gereğince liberal bir harekettir. "Agos" gazetesinde yayımlanan bir röportajda, hareketin başlangıcı şöyle açıklanmaktadır: "2000’li yıllardan itibaren ODTÜ İletişim Topluluğu çatısı altında “Buluşmalar” adını verdiğimiz ve her 19 Mayıs’ta düzenlediğimiz toplantılar vardı. İlkini Van’da 2000 yılında gerçekleştirmiş, 2003 yılındakinde ise TBMM’de “19 Mayıs’lar stadyumlardan kurtarılsın” mesajlı bir bildiri okumuştuk. Bu fikre, Milli Eğitim Bakanı Hüseyin Çelik de destek verince birden medyanın ilgi odağı olduk. Bir iki gün sonra "Cumhuriyet" gazetesi düşük rütbeli subayları kast ederek “Genç Subaylar Rahatsız” manşetiyle bir haber yaptı. Genç subayların rahatsız olduğu konular arasında bizim "19 Mayıs statlardan kurtarılsın!" önerimiz de varmış. Biz de bu habere gönderme yaparak adımızı “Genç Siviller” koyduk." Aynı röportajda hareketin siyasi tavrı şu şekilde özetlenmektedir: "Bizler genel anlamda demokratız. Aramızda her politik görüşten arkadaşlar var. Solcular, liberaller, muhafazakârlar gibi. Türkiye’de bugün Hrant Dink’in öldürülmesi gibi çok önemli sorunlarımız var. Bu nedenle de ideolojik kamplaşmalar yerine, öncellikle namuslu, ahlâklı ve duyarlı bir demokratik duruş yakalamayı ve bunu da toplumun her kesiminden destek alarak, demokrasinin hepimize gerekli bir zemin olduğunu anlatarak yapmaya çalışıyoruz. (...) Biz demokratik aktivizm yapan, ama bunu herkes ve her şey için yapan, özellikle sesi duyulmayan öteki’lerin dertlerini de önemseyen bir hareket planı izliyoruz. Kısaca amacımız tüm duyarlılıkları birbirine bağlamak, demokratik bir ahlâk ve namusu kendi içimizde sağlayarak Türkiye için de bir açılım yaratmak." Hareketin sivil siyaset anlayışı da şöyle özetleniyor: "Bizler hakları çiğnenen her kesime eşit mesafede duruyor, sadece demokrat olmayı, katılımcı, aktivist bir tavır sergilemeyi düşünüyoruz. Darbenin konuşulduğu bir Türkiye’de doğal olarak öncelikli gündemimizde asker üniforması var. Ama bizler genel olarak sivil olmaktan kimsenin üniformasını giymeyen, kalın kırmızı çizgileri olmayan, sırtında kimsenin yumurta küfesini taşımayan bir vatandaşlık tanımını anlıyoruz. Türkiye’de farklı bir şey söyleyene mutlaka bir tavır gelişiyor. hemen birilerinin maşası oluyorsunuz. Gençlerin kendi fikirleri olamaz mesela. Bize Soros’pu çocukları da diyorlar. Bu toplumsal ezberden kaynaklanıyor. Herkesin kafasında çekmeceler var. O çekmecelerden birine girmiyorsanız hemen damgalanıyorsunuz. Çünkü kontrolü kaybettiklerini düşünüyorlar. Ama bizim hedefimiz tam da bu: "Ezberleri bozmak!" 12 Haziran 2010 tarihinde Türkiye'de YouTube ve Google'a getirilen erişim yasağını protesto etmek için Milli Motor adında bir arama motoru ve Milli Tüp adında bir içerik oluşturdu. Arama motorunun arka planında İstiklâl Marşı çalmakta ve kelimelere göre arama sonucu değişmektedir. Örneğin Atatürk ile bir şey yazılınca daima "Bunu mu demek istediniz? Ulu Önder Gazi Mustafa Kemal Atatürk" ifadesi ile birlikte Google'ın kapanması ile ilgili dört sonuç çıkmaktadır. Orijinal Google'ın temasında yer alan "Kendimi Şanslı Hissediyorum" ibaresi yerine "Kendimi Zeki, Çevik ve Ahlaklı Hissediyorum" ibaresi yer almaktadır. Milli Tüp bağlantısında ise beyaz arka plande sadece "Tek Tek videoları seyrediyoruz, onaylanan video olunca biz haber veririz." ifadesi yer almaktadır. Renault 9 Fransız otomotiv üreticisi Renault'nun, 1981 yılında lansmanı yapılan ve Avrupa 'da 1988 yılına kadar üretilen modelidir. Renault 11'in sedan versiyonudur. Renault 9, Renault'un L42 isimli projesidir. Aracın üstü açık (Cabriolet) versiyonu ABD'de American Motors Corporation (AMC) tarafından üretilmiştir. Renault 9 1982 yılında European Car of the Year (Avrupa'da Yılın Otomobili) ödülüne layık görülmüştür. Renault 9'un turbo ve lüks sürümleri diğer tiplerden ayrı olarak çift farlıdır. Renault 11 ile beraber 1985'te geniş kapsamlı bir revizyondan geçirilerek, ön bölümü tamamen değiştirilmiştir.1997 yılına gelindiğinde ise Renault'nun tüm versiyonlarına uygun aerodinamizme uygun kasa üretilmeye başlanmıştır.Bu versiyonlar:RL,RN ve 1.4i versiyonlarıdır.2000'de üretimden çıkarılmıştır. İç donamında ise elektrikli ön camlar mevcuttur. Benzin Motorlu "(1.4 litrelik karbüratörlü motor SAE normuna göre 83 hp, DIN normuna göre (güncel kullanılan) 72 hp'dir.)" Renault 9 Türkiye'de 1985 yılında GTL versiyonuyla Oyak-Renault tarafından üretilmeye başlanmıştır. 1986'da seriye dizel versiyonu GTD ve daha sonra benzinli versiyonlar GTC ve GTE Broadway modelleri eklenmiştir. 1991 yılında GTC üretimi sonlanmış olup yerini Spring modeline bırakmıştır.Seriye 1993'te 1600 cc benzinli motora sahip Fairway katılmıştır.En çok tutulan modeli GTE Broadway'dir. Benzinli ve dizel motor seçeneklerinin yanında Renault 9'un manuel ve otomatik vites seçenekleri de bulunmaktadır. Aracın iç ve dış dizaynı, Türkiye'de satışa sunulduğu 1985 yılından üretiminin sonlandırıldığı 2000 yılına kadar pek çok kez değiştirilmiştir.Renault 9'a Avrupa Emisyon Normlarına uygun olması için 1996'da 1.4 litrelik enjeksiyonlu benzinli motor seçeneği ilave edilmiştir. 1997 - 2000 yılları arası 9 sayısı çıkarılmış sadece Renault Broadway ismini almıştır. Buteyko yÃ¶ntemi Buteyko Yöntemi veya Buteyko Nefes Tekniği, başta astım olmak üzere çeşitli rahatsızlıklarda kullanılmak üzere Ukraynalı doktor Konstantin Pavlovich Buteyko (Ukraynaca: Бутейко) tarafından geliştirilen bir grup nefes tekniğini içeren tamamlayıcı tıp terapisi. Yöntem halen astım, uyku apnesi, horlama, anksiyete bozuklukları ve panik atak gibi rahatsızlıklarda kullanılmaktadır. Buteyko yönteminin astım tedavisinde etkili olduğu gösterilmekle birlikte yöntemin geniş bir kontrol grubunda test edilmeyişi ve yöntemin neden işe yaradığı konusunda açıklama getirilemeyişi sebebiyle tıp camiasında halen şüphe ile karşılanmaktadır. Buteyko yöntemi Ukraynalı bilim adamı Konstantin Buteyko'nun 1950'lerde hasta ve sağlıklı insanların nefes alma biçimleri üzerine yaptığı araştırmalar sonucunda geliştirilmiştir. Buteyko, ölümcül veya çok ağır hastaların nefeslerinde hızlanma ve derinleşme eğilimi olduğunu tespit etmiş ve yanlış nefes alma alışkanlıklarının bedende dengisizliğin sebebi olduğu sonucuna varmıştır. Aşırı nefeslenmenin beden üzerindeki negatif etkilerine ilişkin bilimsel araştırmalar da yapan profesör Buteyko solunum sistemi rahatsızlıkları geçiren hastaların nefeslerini düzenleyerek onları tedavi edebileceğini öne sürmüştür. Mitchell ve Brisbane adlı iki araştırmacının "Australian Association of Asthma Foundation" tarafından desteklenen 1994 tarihli çalışmalarında Buteyko metonunun klinik olarak etkinliği gösterilmiştir. Brisbane 39 astımlı birey üzerindeki çalışmasında Buteyko solunum tekniğini kullanan grupta hiperventilasyonda ve üç aylık bronkodilatör kullanımında azalma olduğu kaydedilmiştir. Ancak yöntemin astım ataklarına karşı ilaç tedavisinin yerine kullanılmaması gerektiği ve ilaçlarda azaltıma gidilecekse bunun ancak doktor gözetimi altında yapılması da önerilmektedir. İsrail millî basketbol takımı İsrail millî basketbol takımı, İsrail'i uluslararası erkekler basketbol müsabakalarında temsil eder. İsrail takımı Avrupa şampiyonalarına 23 kez katılırken, en iyi derecesini 1979 yılında gümüş madalya ile yaptı. Bundan başka yine Avrupa şampiyonalarında 1953 ve 1977 yıllarında beşinci ve 2005'te ise dokuzuncu oldu. "2010 Avrupa Basketbol Şampiyonası kadrosu" YÃ¼zen Ejder Antik kökenli bir Çin enerji egzersizidir. Alıştırma Çin mitolojisindeki ejder figürünün süzülüşünü andıran hareketlerle yapıldığı için Yüzen Ejder adını almıştır. Alıştırmanın Batı dünyasında yayılmasını sağlayan kişi geleneksel Çin tıbbı ve savaş sanatları ustası Tzu Shih Kuo'dur. Yüzen Ejder çalışması Geleneksel Çin Tıbbına göre bedenin özellikle ön ve arka meridyen kanallarındaki enerji akışını düzenleyerek Çi'yi arttırdığı ve dolaşımını sağladığı ve ayrıca insan bedenindeki yin ve yang enerjilerin taşıyıcısı ve bedendeki üç temel unsurdan biri olan Cing'in kökeni olduğu kabul edilen böbreğin çi'sini düzenleyerek tüm iç organlara yararları olduğu kabul edilmektedir. Egzersizin özellikle sindirim, salgı, solunum ve sinir sistemine, böbreklere ve omurgaya faydalı olduğu vurgulanmaktadır. Batı'da tanınışı egzersizin özellikle diyetsiz kilo verdirme yönü sebebiyle olmuştur. Egzersizin bunu bedenin arka bölgesindeki yönetici kanalı (du meridyen)ve omurganın farklı vertebralarını çalıştırarak çin tıbbında aktif enerjiyi temsil eden yang unsurunu yükselttiği yani Batı tıbbındaki ifadesiyle bazal metabolizmayı yükselterek sağladığı belirtilmektedir. Yüzen Ejder'in bazı Çigong alıştırmalarında da olduğu gibi farklı versiyonları vardır. Ancak her iki versiyonun da önemli özelliği ana alıştırmanın yaklaşık 1-1:30 dakika gibi sürmesidir. Sonuç almak için kısa süren formun en az on kez tekrarlanması gerekmektedir. Eller birleştirilerek ve tıpkı bir su yılanı veya mitolojide çizildiği şekliyle bir ejderin yatay eksenli kıvrılmasına benzer şekilde bedenin sağa ve sola kıvrılması sağlanır. Bir uygulamada kenetlenen eller bedenin sağından ve solundan geçirilirken bir başka uygulamada ise eller düşey hatta gidip gelir ve bu sırada beden kıvrımlar yapar. Uygulama omurganın sağ ve sol yönlü olarak açılmasını sağlamaktadır. Geleneksel Hint tıbbında (Ayurveda) olduğu gibi geleneksel