geleneğe bağlı olan düşünürler de, ahlak ilkelerinin Tanrıdan kaynaklı olduğunu düşünmelerine karşın, bunları insanların akıllarıyla bilebileceklerini ileri sürerler. İslam felsefesinde (Kelam) bu konu hüsün-kubuh meselesi olarak tartışılmıştır. Hüsün (hüsn) ve kubuh (kubh) güzel ve çirkin anlamına gelmekle birlikte estetik bir ifade değil, ahlaki bir ifade olarak kullanılmıştır. İyilik, kötülük ve adalet gibi kavramlar "şer'i midir yoksa akli midir" şeklinde özetlenebilecek olan bu tartışmada Eş'ariyye ve Selefiyye ile Şâfiî, Mâlikî ve Hanbelî usulcülerine göre bu kavramlar şer'îdir (yani Tanrı istediği için iyidir), buna karşın Cehmiyye ve Mutezile başta olmak üzere Şia, Kerrâmiye usülcülerine göre aklidir (yani bizatihi iyidir.) Matürudiyye ve Hanefi usulcülerinin çoğunluğu bu kavramların akli olduğunu kabul etmiş, küçük bir kısmı ise ara bir yol bulmaya çalışarak, bazılarının akli bazılarının şer'i olduğunu ileri sürmüştür. İkilemin bir ucunu oluşturan Mutezile'ye göre iyilik, kötülük, adalet gibi ahlaki değerler, vahiyden bağımsız, gerçek bir varoluşa sahiptirler. Davranışları ahlaken iyi veya kötü kılan objektif özellikler vardır. Bir davranışın ahlaken iyi veya kötü olması, Allah’ın onu emretmesi veya yasaklamasyla değil, o davranışta bulunan faydalı veya zararlı olma gibi birtakım özellikler sebebiyledir. Hatta Allah’ın bir davranışı emretmesi veya yasaklaması, adı geçen davranıştaki bu özelliklere bağlıdır. Vahiyden bağımsız, objektif bir varoluşa sahip olan ahlaki değerler, Mutezili kelamcılara göre, genellikle sadece insan aklıyla bilinebilir. Antik Yunan felsefecilerini islam düşüncesi ile bağdaştırmaya çalışan İbn-i Rüşd de Mutezile ile benzer bir tutum almıştır. Eş’ari ve Gazali de dahil Eş’ariyye ekolüne bağlı olan kelamcılara göre ise, adalet, iyilik, kötülük gibi ahlaki değerlerin Allah’ın emretmiş olmalarından başka bir manaları yoktur. Buna göre Allah tarafından emredilen, buyurulan davranışlar ahlaken iyi, yasaklananlar ise ahlaken kötüdür. Gazali'nin bu konudaki yaklaşımı ikilemin diğer ucuna güzel bir örnek sayılır. Gazali'ye göre iyilik, kötülük, adalet gibi kavramların bir anlamı yoktur, çünkü bu kavramların kendi başlarına anlamlarının olması Tanrının iradesi ile çelişir. Gazali'ye göre ""Yüce Allah'ın, mükellef kıldığı kulları kendisine itaat ettikleri zaman, bu itaatlarından dolayı sevaplandırması veya mükafatlandırmasının vacip olmadığını iddia ediyoruz. Aksine Yüce Allah, dilerse onları sevaplandırır, dilerse cezalandırır, dilerse yok eder ve haşretmez. Bütün kafirleri affetmesi ve bütün mü'minleri de cezalandırması, O'nun için bir şey ifade etmez. Bu, O'nun nefsinde imkansız olmadığı gibi; ilahi sıfatlardan herhangi bir sıfata da aykırı düşmez. Çünkü teklif, Allah'ın kendi kulları ve mülkleri üzerinde bir tasarruftan ibarettir. Binaenaleyh bu üç anlamda sevabın vacip olmasının anlaşılması imkansızdır. Ayrıca husun (iyi) ve kubuh (kötü) deyimlerinin de bu konuda bir anlamı yoktur."" Maturidi’ye göre iyilik, kötülük gibi ahlaki değerler, ontolojik manada objektiftirler. İnsan davranışları, bizzat iyi olanlar, bizzat kötü olanlar ve bu ikisi arasında bulunanlar olmak üzere üçe ayrılırlar. Bizzat iyi ve bizzat kötü olanın bilgisine insan aklı, vahiyden bağımsız olarak sahip olurken, diğerleri ancak vahiyle bilinirler. İkilemin iki yanından birini tercih etmek beraberinde belli teolojik sorunları da getirmektedir. Bu sorunlar şu şekilde özetlenebilir: Önermenin doğru sonucu vermesi için bir başka önerme eklemek zorunluluğu ortaya çıkar. Yani Bu durumda doğru bir nedensellik ilişkisi ile x'in iyi olduğu sonucuna varılabilir, ancak bu sonuç teolojik bir önerme olan birinci önermeye değil (Tanrı x'i istiyor), ahlaki bir önerme olan ikinci önermeye(Tanrı'nın istediği her şey iyidir) dayanır. Önermeyi kabul ettirebilmek için araya sokulmuş olan ikinci önerme ise bizi Tanrının ve ahlakın tanımı ve bu önermenin doğruluğuna nasıl ulaşılacağı üzerine yeni tartışmalara götürür. Bu önermede Hume'un belirttiği gibi olgudan değere geçiş söz konusudur. Hume kanunu veya Hume Giyotini de denilen bu problem bizi safsatalarla boğuşturmaktadır. Hume’un ifadelerinde de vurgulandığı gibi, bir olgu hükmünden değer hükmüne geçişte "keyfilik" olduğu düşüncesi N. Smith, K. Nielson, Antony Flew ve A.C. Ewing gibi düşünürler tarafından da kabul görmüştür. Ancak Hume'un aksine olgudan değer üretilebileceğini ileri süren John Searle gibi düşünürler de olmuştur. İkilemin teist düşünce açısından sorun yaratan yönleri hem teizm eleştirisi olarak hem de teizm karşıtı bir ahlak anlayışı geliştirebilmek için kullanılagelmiştir. Bertrand Russell 1927'de yayınladığı "Niçin Hristiyan değilim" adlı eserinde bu argümanı teist ahlak kuramına karşı kullanmış, iyi ve kötü’nün Tanrı’nın varlığıyla anlam kazanacağını ileri süren anlayışa itiraz için şöyle demiştir: ""İyilikle kötülük arasında bir ayrım olduğundan eminseniz durumunuz nasıl olacaktır. Bu iki uç arasındaki ayrılık Tanrı’nın buyruğundan mı ileri gelmektedir? Eğer yalnızca Tanrı buyruğu yüzündense, o halde Tanrı’nın kendi için iyilikle kötülük arasında bir ayrım yoktur, bu yüzden Tanrı iyidir demenin bir anlamı kalmamaktadır."" Robin Le Poidevin ise ateizmin ahlak anlayışını açıklamaya çalışırken Russell’in bu ifadelerini meta-etik bağlamda şöyle formüle eder: ""1-Eğer teizm doğruysa, “Tanrı iyidir” ahlaki olarak anlamlıdır. 2-Eğer teizm doğruysa, Tanrı etikte açıklayıcı bir rol oynar. 3-Eğer “Tanrı iyidir” ahlak olarak anlamlıysa, ahlaki iyilik Tanrı’dan bağımsız olmalıdır."" Ateizme göre ahlaki iyi ve kötü değerleri uzlaşıya bağlıdır. Le Poidevin, ateizmin öznelci ahlak anlayışını şöyle gerekçelendirir: ""Ahlakî özellikler bizim kendi onaylama ya da yadırgama hislerimizin bir yansımasıdır. Bu duygular kısmen doğuştan gelebilir, ama kuşkusuz çoğu toplumsal olarak koşullanmıştır. Bir an için bunu bir kenara bırakırsak, ahlaki özelliklerin doğal özelliklerin ardından gelme nedeni, belli doğal özellikler taşıyan eylemlerin (örneğin, bile bile insan canı almak) genel olarak bizde yadırgama, acıma vb. duygular uyandırmaları ve böylelikle o eylemi kınamaya sevk etmeleridir. … Bunu bir kere kabul ettiğimizde, ahlaki bilgiye ilişkin hiçbir sorunun olmadığını görürüz. Belli doğal özellikler taşıyan eylemlerin sırf bizde belli duygular uyandırdıkları için yanlış olduklarını biliriz."" İnci GS Yuasa Akü İnci Holding’in iştiraklerinden İnci Akü San. ve Tic. A.Ş. olarak 1984 yılında Manisa Organize Sanayi Bölgesi’nde Cevdet İnci tarafından kurulmuştur. 1984 yılındaki kuruluşunun hemen ardından 1985 yılında araç üreticileri ile ilk çalışmalarına başladı. 2009 yılında Akü sektöründe ilk Ar-Ge merkezini kuran firma, İnci Akü, yıllık hazırlanan İstanbul Sanayi Odası (İSO) 500, Türkiye’nin ilk 500 sanayi şirketi sıralamasında 2006’dan bu yana her yıl yer almaktadır. 2014 yılında Uluslararası marka değerlendirme şirketi Brand Finance’in “Türkiye’nin En Değerli Markaları” listesinde ilk 100 arasında yer aldı. Türkiye İhracatçılar Meclisi’nin, 2014 yılında ilk kez düzenlediği İnovaLİG yarışmasında, başvuru yapan 400 şirket arasından “İnovasyon Organizasyonu ve Kültürü” kategorisinde birinci oldu. İnci Akü, gücünü Japon GS Yuasa ile birleştirerek 2015 yılı itibarıyla İnci GS Yuasa Akü Sanayi ve Ticaret A.Ş. unvanıyla faaliyetlerine devam etmektedir. İnci GS Yuasa Akü Sanayi ve Ticaret A.Ş.’nin Manisa’da 2 üretim tesisi ve İstanbul’da Merkez Satış Ofisi bulunuyor. 2010 Temmuz ayında temellerini attığı Manisa’daki 2. tesis, Türkiye’nin ilk BREEAM (Building Research Establishment Environmental Assessment Method) sertifikalı üretim tesisi olma özelliğine sahip. İnci Akü, EAS, Hugel, Blizzaro ve İnci Battery markalarıyla üretim yapan firma, yurt içinde 80 ana bayi, 150 Enerji Uzmanı, 3.500 perakende satış noktası ve 210 yetkilendirilmiş servisi ile tüketiciye ulaşıyor. Ayrıca yurt dışında distribütör ağıyla, 4 kıtada 80’in üzerinde ülkeye ihracat yapıyor. Amerikan tüysüz teriyeri Amerikan tüysüz teriyeri, Rat Terrier'den türemiş ender bir köpek türüdür. 1972 yılında Amerika’da orta ebattaki Rat Terrier tüysüz bir yavru doğurdu. Bu yavrudan da sekiz yıl kadar sonra doğan biri dişi biri erkek iki tüysüz yavru, Amerikan tüysüz teriyerinin niteliklerinin aynı kalması amacıyla kullanıldı. 1982 yılında ise ilk defa tüzsüz dişiden bir yavru doğdu. Orta boylu, zeki, meraklı, atletik ve enerjik bir türdür. Türün ortalama ömrü 14 ile 16 yıl arasındadır. Türün boyu 18- 41 cm ve kilosu 2-7 kg arasında değişiklik gösterir. Kazmayı ve takip etmeyi seven bu tür, uyarıldığında havlar. Türün üyeleri iyi bir yüzücü değildir. SanÄ±k Sanık, suç işlediği düşünülerek mahkemeye sevkedilen kişi. Hakkında ceza davası açılan ve ceza mahkemesinin verdiği karar hükmünün kesinleşmesine kadar, suç şüphesi altında bulunan kişidir. David Nyathi David Nyathi (d. 22 Mart 1969 Bushbuckridge), Güney Afrikalı eski millî futbolcudur. İspanya'da Tenerife, İsviçre'de St. Gallen, İtalya'da Cagliari ve Türkiye'de Ankaragücü formaları giyen Nyathi 1998 FIFA Dünya Kupası'nda Güney Afrika Cumhuriyeti millî futbol takımı kadrosunda kendine yer bulmuştur. Güllüce, Doğu Azerbaycan Güllüce İran'ın Doğu Azerbaycan Eyaleti'nin Bostanabad şehristanında köydür. Güllüce köyü dağlık bir bölgede bulunur. Fenerbahçe (kadın voleybol takımı) 2009-10 sezonu Fenerbahçe (kadın voleybol takımı) 2009-10 sezonunda Türkiye Kadınlar Voleybol Ligi'nde mücadele etmiş, tarihinde ikinci kez şampiyon olmuştur. Takım ayrıca Kupa Voley'nda tarihinde ilk kez şampiyon olmuş, ayrıca Avrupa Şampiyonlar Ligi'nde finale yükselerek tüm sporlarda Şampiyonlar Ligi düzeyinde final oynayan ilk Türk takımı unvanını elde etmiştir. Naz Aydemir, Nataşa Osmokroviç, Ekaterina Gamova, Cemre Erol, Alice Blom, Frauke Diricx, Nihan Güneyligil. Küçük takım İstanbul şampiyonu oldu. İzra (ilçe) İzra İlçesi (Arapça:منطقة الصنمين‎, "Izra' "), Suriye'nin, Dera İli'ne bağlı, 3 ilçeden ("mıntıka") birisidir. 2004 Suriye Nüfus sayımlarına göre ilçenin nüfusu, 246,804'tür. İlçe'nin başkenti, ilçenin en büyük ve Dera İli'nin on birinci en büyük şehri olan İzra'dır. İlçe, ismini bu kentten almıştır. İlçe, Suriye'nin idari yapılanmasına göre, Türkçede "bucak" anlamına gelen, 6 nahiyeye ayrılmıştır. İzra İlçesi, Arap Baharı'nın bir parçası olan, 2011-2012 Suriye Ayaklanması'nın başladığı yer olan Dera İli'ne bağlı olduğu için birçok çatışma ve protestoya tanık olmaktadır. Suriye Ayaklanması'nın bir parçası olan, 2011-2012 Dera ili çatışmaları bu bölgede hala sürmektedir. Pollen Ndlanya Pollen Ndlanya (d. 22 Mayıs 1970), Güney Afrikalı eski millî futbolcudur. Ülkesinde Kaizer Chiefs, Manning Rangers, AmaZulu ve Orlando Pirates formaları giyen Ndlanya, 1997-2000 yılları arasında Türkiye'de Bursaspor ve Göztepe'de de oynamıştır. Güney Afrika Cumhuriyeti millî futbol takımı formasını giydiği 29 maçta 5 gol kaydeden oyuncu, 1997 FIFA Konfederasyonlar Kupası ile 1998 ve 2000 Afrika Uluslar Kupası'nda yer almıştır. Lebohang Morula Lebohang Morula (d. 22 Kasım 1968), Güney Afrikalı eski millî futbolcudur. Güney Afrika'da Jomo Cosmos, Kolombiya'da Once Caldas ve Türkiye'de Vanspor takımlarında forma giyen Morula, Güney Afrika Cumhuriyeti millî futbol takımının formasını da 8 kez giydi. Ülkesini 1998 FIFA Dünya Kupası'nda temsil eden oyuncu, oynadığı millî maçlarda gol atma başarısını gösteremedi. Fenerbahçe (kadın voleybol takımı) 2010-11 sezonu Fenerbahçe (kadın voleybol takımı) 2010-11 sezonunda Türkiye Kadınlar Voleybol Ligi'nde mücadele etmiş ve üçüncü kez üst üste şampiyon olmuştur. Takım ayrıca kendi evsahipliğinde düzenlenen Avrupa Şampiyonlar Ligi'nde üçüncü olmuştur. Helia Rogeria De Souza Pinto, Katarzyna Ewa Skownroska, Lioubov Sokolova, Chirtiane Fürst, Zülfiye Gündoğdu, Yağmur Koçyiğit, Songül Dikmen. Yıldız takım İstanbul ikincisi oldu. Küçük takım İstanbul ikincisi ve Türkiye şampiyonu oldu. Fenerbahçe (kadın voleybol takımı) 2011-12 sezonu Fenerbahçe (kadın voleybol takımı) 2011-12 sezonunda Türkiye Kadınlar Voleybol Ligi'nde mücadele etmiş ve sezonu namağlup lider bitirmesine rağmen yarı finalde elenmiştir. Takım ayrıca Avrupa Şampiyonlar Ligi'nde tarihinde ilk kez Avrupa şampiyonu olmuştur. "2010-11 Avrupa Bayanlar Voleybol Åžampiyonlar Ligi" 2008-09 sezonunda CEV Kupası'nda üçüncü olduktan sonra, 2009-10 sezonunda da Şampiyonlar Ligi'nde final oynayan, 2010-11 sezonunda ise Avrupa üçüncüsü olan ve aynı sezon dünya Kulüpler şampiyonluğunu kazanan Fenerbahçe kadın voleybol takımı, 2011-12 sezonuna Şampiyonlar Ligi'nde de mutlak şampiyonluk parolasıyla girdi. Fenerbahçe Universal, Şampiyonlar Ligi'nde C Grubu'nda yer aldı. Genç takım İstanbul şampiyonu oldu. Yıldız takım İstanbul şampiyonu oldu. Somali İtalyan Güven Bölgesi Somali İtalyan Güven Bölgesi (İtalyanca: "Amministrazione Fiduciaria della Somalia sotto l'Italia", İngilizce: "Trust Territory of Somalia under Italy"), ya da Somali İtalyan Mutemetliği "(Mütevelliliği)" Britanya Somalisi ve destekleyen kuvvetler tarafınca yıkılan İtalyan Doğu Afrikası'nın, İtalyan Somalisi Bölgesi'nin, 8 yıl boyunca (1941-1949), Büyük Britanya kontrolünde kaldıktan sonra, Birleşmiş Milletler'in toplu kararıyla "Birleşmiş Milletler Güven Bölgesi" haline getirilen ve yönetimi bizzat İtalya'ya verilen; bir referandum kararı sonucu, bağımsızlığını 5 gün yaşayabilmiş Somaliland Eyaleti ile birleşerek, ilk Somali Federal Cumhuriyeti'ni oluşturana kadar 1949-1960 yılları arasında var olmuş yönetimsel bölge. 1941 yılında, İtalyan Doğu Afrikası, Büyük Britanya, Etiyopya İmparatorluğu ve o zamanlar bir İngiliz kolonisi olan Güney Afrika ordularınca işgal edildi. Bu işgal sonucu, İtalyan Doğu Afrikası'nın, İtalyan Somalisi olarak adlandırılan bölgesi Britanya Somalisi sınırlarına bağlandı. Bu bölge, Kasım 1949'da, Birleşmiş Milletler tarafından "Birleşmiş Milletler Güven Bölgesi" ilân edilip, tekrar İtalya kontrolüne bağlanana kadar, Britanya Somalisi adı altında İngiliz kontrolünde kaldı. 1950'ler, Somali'de sakin geçti ve bu süre boyunca, Somali İtalyan Güven Bölgesi, BM'nin yaptığı para yardımları ve bölgeye atanan tecrübeli İtalyan yöneticiler sayesinde, başta altyapı, eğitim ve yerleşke olmak üzere, tüm alanlarda büyük bir hızla gelişti. İtalyanca, bölgedeki ilk İtalyan kolonisini kuruluşundan beri olduğu gibi, Somali İtalyan Güven Bölgesi'nde de resmî dildi (tek). 1954 yılında, bölgenin İtalyan hükümeti, bölgenin başkenti Mogadişu'da "(Mogadiscio)" yapılan, hukuki, ekonomik ve sosyal çalışmalar sonrası, enstitüler kurmuştur. Bu herkese hizmet veren İtalyan enstitüleri, tüm eğitim materyallerini, fakülteleri ve yönetimi sağlayan, Roma La Sapienza Üniversitesi'nin, Somali'deki uyduları haline geldi. Üniversite, o dönemde "Roma Üniversitesi" olarak anılırdı. 1960 yılının, 26 Haziran'ında, genel gelişimi büyük ölçüde durmuş olan Britanya Somalisi, İngiliz kolonisi olmaktan çıkarak, Muhammed Haji İbrahim Egal önderliğinde Somaliland Eyaleti adıyla bağımsızlığını elde etmiştir. Bundan sadece 5 gün sonra, 1 Temmuz 1960 tarihinde, Somaliland Eyaleti'nin izlerini takip eden, Somali İtalyan Güven Bölgesi'de BM ve İtalyan kontrolünden çıkarak bağımsızlığını elde etmiştir. Aynı gün içerisinde iki hükûmet bir referandum ile birleşerek, ilk Somali Cumhuriyeti'ni kurma kararı alarak, kurmayı başarmıştır. 1960 yılı, Temmuz ayı içinde, Somali Cumhuriyeti ilk kabinesini kurmuştur. Bu kabine, 1956 yılından, 1 Temmuz 1960 yılına kadar resmi olmayan Somali Hükümeti sırasında cumhurbaşkanlığı yapan Abdullahi Issa, bağımsızlığın resmileşmesinden 11 gün sonra cumhurbaşkanı olan ve daha sonra 1967-1969 yılları arasında başbakanlık yapacak olan Abdirashid Ali Shermarke, ilk Somali Millet Meclisi Başkanı olarak seçilen Haji Bashir Ismail Yusuf ve ilk Somali Başbakanı olarak seçilen Aden Abdullah Osman Daar ile seçilen bazı diğer vekillerden oluşmuştur. 20 Temmuz 1961 tarihinde, Somali Cumhuriyeti, ilk taslağı 1960'ta hazırlanmış olan anayasayı geliştirip, düzenleyerek, referanduma sunmuş ve bu anayasa kabul edilmiştir. Böylece 20 Temmuz, 1961 tarihinde Somali Cumhuriyeti, ilk anayasasını resmi olarak yürürlüğe koymuştur. Somali İtalyan Güven Bölgesi'nin kuruluşundan, Somali Cumhuriyeti'nin bağımsızlığını kazanışına kadar, Somali-İtalyan Güven Bölgesi'nin İtalyan yöneticileri aşağıda verilmiştir. (1956-1960 Arası Var Olan Gayri-Resmi Somali Hükûmeti Değil) Antonio Morone tarafından yazılan, "L'Onu e l'Amministrazione fiduciaria italiana in Somalia" makalesi. (İtalyanca) Ústí nad Labem Ústí nad Labem Çek Cumhuriyeti'nde, Ústí nad Labem Bölgesi'nde bir şehirdir. Ülkenin 7. en kalabalık şehiridir. Ústí Bílina ve Elbe Nehri'nin (Labe) birleştiği noktada yer alan dağlık bir bölgede yer alır ve aktif bir nehir limanı bulunmasınında yanı sıra, önemli bir demiryolu kavşağı bulunduğu bir yerleşim yeridir. Ústí, Alman Nasyonal sosyalizmin merkezi olmuştur. 15 Kasım 1903 tarihinde, Österreich Alman İşçi Partisi ("Avusturya'da Alman İşçi Partisi") kurulmuş ve bu ileride Südet Alman Nasyonal Sosyalist Partisi ve Avusturya Milli Sosyalizm'in temeli olacaktı. Bu partilerin kendi edebiyat kitaplarının çoğu Ústí'de basıldı. 1938 yılında Yeni Yıl Arifesinde Naziler, yerel Sinagogları yaktı ve bir et fabrikası haline getirdiler. Savaş sırasında kentin Yahudi sakinlerinin büyük çoğunluğu Nazi ölüm kamplarına gönderildi. 17 Nisan-19 Nisan 1945 tarihleri arası şehir Müttefik Kuvvetleri tarafından bombalandı ve 500'den fazla kişi hayatını kaybetti. 31 Temmuz 1945'te Alman sivillerine karşı Ústí Katliamı yapıldı. 1945 ve 1946 yılında, 53.000 insanın üzerinde etnik Alman bölgeden kovuldular. 1970'li-1980'li yıllarda çok sayıda Panel binalar inşa edildi. 1989'daki Kadife Devrimi'nde Çekoslovakya'da komünizmin yıkılmasından sonra şehrin ağır sanayisi ekonomik sıkıntılar yaşadı. Střekov kalesi şehrin güney banliyösünde yer almaktadır. Ústí, Bohemya dağlık arazisinin (České středohoří) romantik manzara turizmi ve Ceske Svycarsko milli parkı sayesinde bir merkezdir. Şehir, otobüs ve troleybüs hatlarını içeren toplu taşıma ağına sahiptir. Usti nad Labem dış hatlarda Berlin-Viyana ve Berlin-Budapeşte-Belgrad-Sofya (Baltık-Orient) ile kesişen dört tren istasyonları ile önemli bir demiryolu düğümüdür. Elbe Nehri Hattı Almanya, Benelüks ülkeleri, kuzey Fransa ve önemli deniz limanlarına erişim sağlanmasında Batı Avrupa nehir hatlarının bir kavşak noktasıdır. Şu anda, küçük spor uçaklar için bir havaalanı yapım aşamasındadır. Uçaklar için en yakın havaalanı Prag'a (92 km) veya Dresden'e (75 km) mesafede bulunmaktadır. Mariansky Köprüsü 1998 yılında açıldı. Köprü beş yıllık bir süre içinde inşa edilmiştir. İnşaası için CZK 750 milyon (37.500.000 $) fazla yatırım yapılmıştır. İkinci dünya ülkesi İkinci dünya ülkesi terimi Üç Dünya Teorisi'nde komünist ve eski SSCB ülkeleri için kullanılır. İkinci dünya ülkelerine Avrupa'da Doğu Bloku'nun Rusya tarafında kalan ülkeler ile Rusya, Çin, Kuzey Kore, Küba, Yemen ve Etiyopya örnek verilebilir. Halil Ganim Halil Ganim Mübarek () (d. 12 Kasım 1964), Birleşik Arap Emirlikli millî futbolcudur. Futbol kariyerinin tamamını Birleşik Arap Emirlikleri'nin Sharjah şehrinin kulübü Al-khaleej Club'da geçiren Khalil, Birleşik Arap Emirlikleri millî futbol takımında 1985-1990 yılları arasında forma giydi. 1986 ve 1990 FIFA Dünya Kupası elemelerinde Birleşik Arap Emirlikleri formasını giyen Khalil, bu elemelerde 12 kez forma giyerek bir de gol kaydetti. 1990 FIFA Dünya Kupası'nda takımının oynadığı 3 maçta da forma giyen Khalil, 4-1 kaybettikleri Yugoslavya maçında kırmızı kart görerek oyundan atıldı. Zakir Memmedov Zakir Memmedov - Azerbaycan'da Doğu felsefe tarihi, Türk düşüncesi tarihi araştırıcısı, Prof.Dr. Zakir Memmedov 1936 Ağustos 16 Ağdam'ın Seyidli köyünde doğmuştur. Annesi Hüsnü Hanım Murtaza Bey kızı Memmedbeyova, babası Cabbar Bey İsmail Bey oğlu Velibeyov'dur. Cabbar Bey Baharlı soyundan, döneminin seçkin aydınlarından olmuştur. Baharlı köyünde büyük toprak sahibi olan Cabbar Bey kendi evinde okul açarak öğretmenlik faaliyeti ile uğraşmış, yeni tipli okulun temelini koymuşdur. Cabbar Bey takibe maruz kalmış, Sibirya'ya sürgün edilmiştir. Hapsedilirken Cabbar Bey'in evindeki bütün belgeler ve kitaplar alınmıştır. Bu yüzden Zakir Memmedov'un doğum belgesi de kaybolmuştur. Daha sonra Köy Şurası kendisine, 1939 yılında doğduğuna dair belge vermiştir. Zakir Memmedov siyasi takip ortamında büyümüş, bunun için annesinin soyadını almıştır. Bilindiği gibi, Sovyet hakimiyeti kurulduktan sonra "bey" soyuna mensup olanların çoğunun soyadındakı "bey" sözcüğü kısaltılarak kendilerine pasaport veriliyordu. Bu yüzden soyadı "Memmedbeyov" değil, "Memmedov" olmuştur. Zakir Memmedov 1957 yılında Ağdam 1 sayılı ortaokulu madalyayla bitirip, Azerbaycan Devlet Üniversitesi (şimdiki Bakü Devlet Üniversitesi) Şarkiyat Fakültesi yeni açılmış Arap Dili ve Edebiyatı bölümüne girmiştir. Zakir Memmedov üniversitede birinci sınıfta eğitim alırken, yani 29 Kasım 1957 yılında babası Cabbar bey Azerbaycan SSC Yüksek Mahkemesi'nin kararı ile beraat almıştır. Öğrencilik yıllarında çok tirajlı Üniversite gazetesinde şiirler, Arapça'dan çeviriler yayınladı, 1962 yılında üniversiteyi bitirdi. Zakir Memmedov 1962 yılının Ağustos ayından AMBA-nın Şarkiyat Enstitüsü'nde küçük bilimsel işçi görevinde çalışmaya başlamıştır. 1962 yılının Eylül ayından 1963 yılının Eylül ayına kadar Mısır'da Asvan Barajının şantiyesinde çalışan ilk Azeri tercüman olmuştur. Zakir Memmedov bu bir yıl boyunca yerel lehçeni öğrenmekle beraber Arapça zengin bilimsel edebiyat toplamıştır. O, Azerbaycan'a döndükten sonra Azerbaycan Devlet Üniversitesi'nde (şimdiki Bakü Devlet Üniversitesi) ilk kez Mısır dialektindən ders demiştir. Zakir Memmedov 1 Ocak 1964 yılından Azerbaycan EA Felsefe bölümünde (şimdiki AMBA-nın Felsefe, Sosyoloji ve Hukuk Enstitüsü) işe başlamıştır. Zakir Memmedov 1967 yılında tamamladığı "Siraceddin Urməvinin mantığı görüşleri" konusunda doktora dissertasiyasının savunmasına 1969 yılında muvaffak olmuştur. 1974 yılında bitirdiği "Azerbaycan'da XI-XIII yüzyıllarda felsefi düşünce" adlı doktora tezi kitap olarak 1978 yılında basılı olunsa da, savunmasını 16 yıl sonra edebilmiştir. Zakir Memmedov pedagoji faaliyetle de meşgul olmuş, üniversitelerde felsefeden, Azerbaycan felsefesi tarihinden, Doğu felsefesi tarihinden ders demiştir. 1997 yılında AMBA-nın Felsefe, Sosyoloji ve Hukuk Enstitüsünde Doğu felsefesi tarihi ve İlahiyat şubesini tesis ederek Zakir Memmedov ömrünün sonuna kadar bu şubenin müdürü olarak çalıştı. O, 2001 yılında Azerbaycan Milli Bilimler Akademisi muhabir üyesi seçilmiştir. Zakir Memmedov 2 Mart 2003 yılında vefat etmiştir. Zakir Memmedovun araştırmalarına kadar Azerbaycan'da sandılar, Doğu'da profesyonel filozoflar yaşamamışlardır, yaratıcılığından elde cüzi malzeme olan Ebu'l-Hasan Behmenyar istisnadır. Zakir Memmedov kırk yıla yakın sürede bilimsel araştırmalar yapıp, Doğu dillerinde yazıp yaratmış Azerbaycan filozoflarının ve düşünürlerinin dünyanın çeşitli ülkelerinde basılmış, ayrıca elyazması resminde bulunan zengin mirasını ortaya çıkarmış, onların felsefesini (varlık öğretisi ve idrak teorisini), mantığını, sosyo-politik ve etik görüşlerini çalışıp hazırlamıştır. O, ortaçağda Doğu'da, ayrıca Azerbaycan'da dini-felsefe ile birlikte bilimsel felsefenin de mevcut oluğunu ispat etmiştir. Alim belli etmiştir ki, üç önemli bilimsel-felsefi öğretiden birini - Doğu peripatetizmini Türk filozofu Ebunesr Farabi (873-950), diğer ikisini - panteizmi ve işrakiliyi Azerbaycan filozoflarından Aynalküzat Miyaneci (1099-1131) ve Şihabeddin Yahya Sühreverdi (1154-1191) kurmuşlar . Muktedir Azerbaycan filozoflarının öğretileri felsefi okula çevrilerek, tüm Müslüman Doğu ülkelerinde yüzyıllar boyunca yetenekli filozoflar için örnek olmuştur. Onların fikirleri sonraları İslam alemi ile sınırlı, Avrupa ülkelerinde de yayılmıştır. Kısacası, dünya felsefesi tarihi ortaçağda (1000 yıllık bir dönemde) işte Doğu, özellikle Azerbaycan filozoflarının sayesinde bilimsel-felsefi bakış açısından hâli olmamıştır. Bütün bunları Zakir Memmedov 30'dan fazla kitapta (basılı ve basılı olmayan) ve 250 makalede belirtmiştir. Zakir Memmedovun tüm çalışmaları ilk kaynaklar temelinde olmuş, bu yüzden bu eserlerin Azerbaycan'a getirilmesi için büyük emek sarf etmiştir. Onun araştırmalarında kadar Ebu'l-Hasan Behmenyarın "Metafiziğin konusu" ve "Mevcudatın mertebeleri" adlı küçük hacimli iki traktatı biliniyordu. Araştırmacı filozofun geniş hacimli "Eğitim" ("Tahsil") eserinin varlığını ortaya koymuş, Azerbaycanda "Eğitim" eserini ilk kez tam olarak araştırmaya çekmiştir. Zakir Memmedov Azerbaycan filozoflarının kültürel mirasını tetkik etmekle beraber, onların bilimsel kamuoyu tarafından tanınması için de çalışmıştır. Bilginin girişimi ile Azerbaycan Milli Bilimler Akademisi Reyaset Kurulu İşraqilik öğretisinin kurucusu Şihabeddin Yahya Sühreverdi'nin vefatının 800 yıllık jübileyi ile ilgili 2 Nisan 1991 yılında karar kabul etmiştir. Bu karara göre 25 Aralık 1991 yılında Felsefe ve Hukuk Enstitüsünde (şimdiki Felsefe, Sosyoloji ve Hukuk Enstitüsü) işraqi filozofun yıldönümü kutlanmıştır. Zakir Memmedovun girişimi ile Ebu'l-Hasan Behmenyarın doğumunun 1000 yıllık jübileyini 1993 yılında geçirmek konusunda Azerbaycan Milli Bilimler Akademisi Reyaset Kurulu ve Bakanlar Kurulu kararlar almıştır. Bu vesileyle Felsefe ve Hukuk Enstitüsünde üç bilimsel oturum, birçok üniversitelerde konferanslar düzenlenmiştir. Zakir Memmedovun girişimi ile 1998 yılında Siracettin Urməvinin doğumunun 800 yıldönümü ile ilgili Azerbaycan EA Reyaset Kurulu tarafından karar kabul edilmiştir. O, Siracettin Urmevinin, Afzelettin Hunecinin doğumlarının 800 yıllık jübileyleri, 1999 yılında Aynelküzat Miyanecinin doğumunun 900 yıldönümü ile ilgili makaleler hazırlamış, dergi ve gazetelerde yayınlatır. Zakir Memmedov Bakü, Taşkent, Semerkant, Fergana ve Duşanbe şehirlerinde bir dizi bilimsel sessiyaların, konferansların taraf olmuştur. Bilim ve kültür korifeylərinin - Farabi'nin, İbn Sina'nın, Nizami'nin, Nesimi'nin, Abbaskulu Ağa Bakıhanovun, Mirza Fetali Ahundovun, İmam Buhari'nin ve Ahmed Ferganinin jübileyləri ile ilgili rapor etmiştir. O, Nasîrüddin Tûsî'nin 800 yıllık jübileyini geçiren Devlet jübile Komisyonu üyesi seçilmiştir. Zakir Memmedov çevirmenlik faaliyeti ile de uğraşmış, dünya felsefesinin incilerini - Yakup Kindi'nin "İlk felsefe" traktatını, Ebü’l-hasan Eşeri'nin "Müslümanların fikirleri ve ibadet edenlerin görüş çeşitliliği" eserlerinden parçaları, Farabi'nin "Meselelerin mahiyeti" kitabını, İbn Sina'nın "Bilgi kitap"ından fizik bölümünü, "Siyaset kitabı:Etiğe dair traktat"ı, Behmenyar'ın "Eğitim kitabı"ndan Mantık bölümünü,"Metafiziğin konusu" ve "Mevcudatın mertebeleri" traktatlarını, Gazali'nin "Yanılmaktan kurtaran" traktatından parçaları, Aynalküzat Miyaneci'nin “Gerçeklerin özü” traktatından parçaları, Ebuhefs Sühreverdi'nin “Bilgi katkıları” (Avarifii’l–Ma’arif) kitabından seçilmiş parçaları ve başka eserleri Azerbaycan diline ilk defa tercüme ederek "Doğu felsefesi (IX-XII asırlar)" (BDU Yayınevi, 1999) bütününe dahil etmiştir. Zakir Memmedov Şihabeddin Yahya Sühreverdi'nin birçok traktatlarını Azerbaycan diline tercüme etse de, bunlardan sadece ikisi yayımlanmıştır. Araştırmacı Şihabeddin Sühreverdi'nin "Filozofların görüşleri" traktatını doğubilimci Tariyel Hesenov'la birlikte Azerbaycan ve Rus dillerine tercüme etmiş ve bu tercüme ilk kez 1986 yılında, ikinci kez 1999 yılında yayımlanmıştır. Zakir Memmedov aynı filozofun "Işık heykelleri" traktatını Azerbaycan diline tercüme ederek kendi parasıyla ilk kez 1989 yılında, ikinci kez 1999 yılında yayınlatmıştır. Tepebağları Höyük Tepebağları Höyük, Niğde İl merkezinin yaklaşık 4 km. batısındaki Aydınyurt Köyü'nün 1 km. güneydoğusunda yer alan bir höyüktür. Tepe, 75 x 60 metre boyutlarında, 28 metre yüksekliktedir. Höyükte 1962 yılında David French, 1966 yılında I. A. Todd tarafından araştırmalar yapılmıştır. Görece kısa süreli kazı çalışmaları 1972-75 yılarında dört mevsim için Prof. Dr. Nimet Özgüç başkanlığında yapılmıştır. Höyükte yüzey araştırmalarına göre saptanan kültür katları eskiden yeniye doğru Geç Neolitik Çağ, Kalkolitik Çağ, Erken Tunç Çağı, Orta Tunç Çağı, Geç Tunç Çağı, Demir Çağı, Roma, Bizans ve Helenistik Dönem'dir. Ancak kazılarda Helenistik ve Ortaçağ tabakaları açığa çıkarılmıştır. Helenistik Dönem'deki yerleşim, MÖ 1. binyılın ilk yarısına ait mimari kalıntıları çok büyük ölçüde tahrip etmiştir. Bu nedenle Demir Çağı tabakalarında kale dışında bir mimari bulgu elde edilememiştir. Yerleşmenin, zirvenin 12-16 metre aşağısında birbirine paralel ve yerleşmenin tüm çevresini saran iki sıralı bir surla çevrili olduğu ortaya çıkmıştır. UTC+03.00 UTC+03:00, UTC'den (Eşgüdümlü Evrensel Zaman) 3 saat ileri zaman dilimi. Beyaz Rusya ile Rusya'nın Avrupa'daki topraklarının büyük kısmı (Moskova, Sankt-Peterburg, Rostov-na-Donu, Novaya Zemlya, Franz Josef Toprakları, Kaliningrad Oblastı) Eylül 2011 itibarıyla yaz saati uygulamasını sona erdirmeye ve daimi yaz saati uygulamasında kalmaya karar vermiştir. 8 Eylül 2016 tarihli Bakanlar Kurulu kararıyla Türkiye'de yaz saati uygulamasının daimi olarak devam ettirilmesi ön görülmüştür. Dolayısıyla ülkede tüm yıl boyunca bu saat dilimi kullanılmaktadır. Bunene Ngaduane Bunene Ngaduane (30 Temmuz 1972 Kinşasa), Kongolu eski millî futbolcudur. Forvet mevkiinde oynayan oyuncu Güney Afrika'da Qwa Qwa Stars ve Moroka Swallows ile Türkiye'de MKE Ankaragücü formaları giymiştir. 1994 ve 1996 Afrika Uluslar Kupası'nda Kongo Demokratik Cumhuriyeti millî futbol takımı kadrosunda kendine yer bulmuştur. Michel Ngonge Michel Ngonge (d. 17 Ağustos 1967, Huy, Belçika), forvet pozisyonunda görev yapmış Kongolu millî futbolcudur. Profesyonel kariyerine 1986 yılında Racing Jet Brussels kulübünde başladı. Kariyerinin büyük bölümünü Belçika'da geçiren Ngonge, 1996 yılında Samsunspor'a transfer oldu. Burada kaldığı iki sezonda 52 lig maçında forma giydi. Daha sonra İngiltere'nin Watford takımına geçti. İlk sezonunda 6 gol atarak takımın ilk kez Premier League'e çıkmasına katkıda bulundu. 1999-2000 sezonuna Premier League'de başlayan oyuncu, devre arasında Huddersfield Town takımına kiralandı ve sezon sonunda da Queens Park Rangers'a satıldı. Ertesi sezon İskoç takımı Kilmarnock'da son sezonunu geçirdi ve futbolu bıraktı. 1996 Afrika Uluslar Kupası'nda Kongo Demokratik Cumhuriyeti millî futbol takımı kadrosunda, 2000 Afrika Uluslar Kupası'nda ise Kongo Demokratik Cumhuriyeti millî futbol takımı kadrosunda kendine yer bulmuştur. Who's That Girl? Who's That Girl? ÅŸu anlamlara gelebilir: N'Dayi Kalenga N'Dayi Kalenga aşağıdaki anlamlara gelebilir: N'Dayi Kalenga (1978 doğumlu futbolcu) Dvorak klavyesi Dvorak klavyesi 1936 yılında August Dvorak ile kayınbiraderi Dr. William Dealey tarafından geliştirilmiş bir klavye düzeneğidir. Qwerty klavyenin herhangi bir dile uygun olmaması ve fazla kullanılan harflerin uygunsuz, zor ulaşılabilen yerlerde olması üzerine tasarlanmıştır. Q klavyenin çok yayılması ve benimsenmesi nedeniyle bu klavye piyasada geri planda kalmıştır. Ã‡ark (film) Çark, senaryosunu Bekir Yıldız ve Haşmet Zeybek'in yazdığı, yönetmenliğini ise Muzaffer Hiçdurmaz'ın üstlendiği 1987 çıkışlı Türk filmi. Tarık Akan, Müge Akyamaç, Cezmi Baskın, İhsan Yüce ve Kenan Bal gibi zengin bir oyuncu kadrosuna sahip olan eser, işçi sınıfının en örgütsüz ve en çok ezilen kesimlerinin yaşantısına ışık tutan özelliğiyle, döneminin dikkat çekici filmlerinden biri olarak değerlendirilmektedir. Üretildiği dönem doğrudan sansürlenmemiş olmasına rağmen, polis baskısı nedeniyle İstanbul'da gösterime girememiştir. Muzaffer Hiçdurmaz’ın tek yönetmenlik denemesi olan ve Türkiye’nin üç-beş işçi sınıfı sineması örneğinden biri olarak nitelendirilen film, İstanbul'da ilk kez "5. Uluslararası Sinema Tarih Buluşması Festivali" kapsamında gösterilmiştir. Cam atölyesinde başlayıp tersanede devam eden ve ortaçağ çalışma düzenine sahip Kazlıçeşme deri işçilerine kadar uzanan senaryosuyla, Türk sinema tarihindeki ilk salt işçi filmlerinden biri olarak kabul edilmektedir. Yönetmen Muzaffer Hiçdurmaz, önceleri filmi çekmeye gönülsüz olsa da, daha sonra bu fikrinden vazgeçer ve çekimlere başlama kararı alır. Kazlıçeşme işçileri, filmden de etkilenerek, çekimlerden 20 gün sonra greve gitmiş ve grevin ardından Kazlıçeşme kapanmıştır. Gerçek adı "Direniş" olmasına rağmen, 12 Eylül askeri darbesi'nin hâlâ etkili olduğu bir dönemde, olumsuz sonuçlar doğurabileceği düşünülerek filmin adı "Çark" olarak değiştirilmiştir. Ancak filmin adına yönelik uygulanan bu "yumuşatma" çabası da pek işe yaramamış ve üretici kadro birçok kez polis tarafından sorgulanmıştır. Gelen baskılar nedeniyle sinema salonları filmi kaldırma kararı alır. İşletmecinin çabalarına rağmen birçok sinemada "Bu filmi oynatmayın" mantığı kabul görür ve film uzun yıllar boyunca gün yüzüne çıkamaz. Film, DİSK’e bağlı Basın-İş ve Sine-Sen sendikaları ile, Halkevleri ve Sendika.org'un birlikte düzenlediği, 1-7 Mayıs 2006 tarihleri arasında İstanbul ve Ankara’daki katılımcılarıyla buluşan "1. Uluslararası İşçi Filmleri Festivali"nde de gösterilmiştir. Filmin müzikleri Cahit Berkay ve Cem Karaca tarafından yapılmıştır. Dört fabrika işçisinin mücadele öyküsü. Bir cam fabrikasında çalışan dört arkadaş, emeklerinin karşılığını alamayınca patronla çatışmaya girerler. Ancak sonuç aleyhlerine gelişir ve kendilerini kapının dışında bulurlar. Bu kez dört emekçi bir tersanede iş bulur. Ne var ki bu yeni işlerinde de başka bir sömürü düzeni ortaya çıkar. Patron tarafından grev kırıcı olarak kullanıldıklarını fark ederler. Dört arkadaşın çalışma yaşamındaki son durakları Kazlıçeşme'deki deri atölyeleridir. Denetimsiz, son derece kötü ve sağlıksız bir düzende çalışmasını sürdüren işçilerden biri yaşamını yitirir. Bu iş kazası sonucunda dört emekçi arkadaş, işçileri bilinçlendirerek haklı oldukları grevi başlatırlar. Falkirk FC Falkirk Football Club, İskoçya'nın Falkirk şehrinde 1876 yılında kurulmuş bir futbol kulübü. İskoçya Birinci Ligi'nde mücadele etmektedir. 2011-12 sezonunda İskoçya Challenge Kupası'nı kazanmış ve Lig Kupası'nda yarı finale çıkmışlardır. Hamilton Academical FC Hamilton Academical Football Club, Hamilton Accies ya da The Accies, İskoçya'nın Hamilton şehrinde 1874 yılında, Hamilton Academy okulunun futbol takımından kurulmuş bir futbol kulübü. Scottish Premiership'te mücadele etmektedir. Sezgi (Bergson) Sezgi, Fransız filozof Henri Bergson'un felsefe metodu. Bergson, ""Metafiziğe Giriş"" "(İng.: "An Introduction to Metaphysics")" adlı eserinde bir şeyin iki türlü bilinebileceğini açıklar: kesinlikle ve göreceli olarak. Bilginin bu her iki türüne ilişkin olarak farklı edinim yöntemleri vardır. Sezgi yöntemini kesinliğe dayandıran Bergson; ikincisinin, yani göreceli bilginin metodunu ise "analiz" olarak açıklar. Bergson'a göre sezgi; şeylerin, bizi kendi içindeki şeylere bağladığı bir tür deneyimdir. Bu nedenle kendi felsefesini "gerçek deneycilik" olarak tanımlar. Analiz, sonsuza dek "(Lat.: Ad infinitum)" analizdir ve hiçbir zaman kesinliğe ulaşamaz. Nesneyi, seçilen bakış açısıyla ayrıştırmaya ve bu ayrımı, orijinal görüngünün yeniden oluşturulabileceği sembollere çevirmeye dayalıdır. Bu semboller, var olan tüm parçaları barındırdığı ve aynı zamanda genel bir içeriğe sahip olduğu için, nesnenin bir parçasının biçimini her zaman her zaman bozar. Bu anlamda nesnenin eşsizliğine zarar verirler. Bununla birlikte hiçbir hiçbir zaman kayıtsız kalınamayacak dilin de bir sağduyu ürünü olması doğaldır. Örneğin böylece devinim, devinimsizlik noktalarında bölünebilirlik olarak bir yörüngeye girer. Semboller genellikle devinimsiz ve mekansaldır. Bu durum, bilimin öngörülere dayalı olmasına ve gereken noktalarda eylemlerimizin birer kanıt olmasına olanak sağlar. Felsefe bağlamında sorunlar sembolün, var olan nesne gibi görülmesi ve asıl olanın, kompozisyondaki imgeleminde bulunabileceğinin umulması başlar. Akılcıların madde teorisi ve deneycilerin yığın teorisi, bunun örneğidir. Kompozisyondaki eksikliklerle maddeyi arayan deneyciler, onları çok daha fazla sembolle doldururlar. Bu boşlukları sonsuza dek doldurmak istemeyerek, var olan parçalarla karıştırılmaması gereken maddenin ve onun özelliklerinin veya sembollerinin olduğu düşüncesinden vazgeçerler. Diğer yandan akılcılar, savundukları düşünceden vazgeçmek istemez ve maddeyi, özelliklerinin kendi içerisinde dahil olduğu bilinemez bir muhafazaya dönüştürürler. Nesnenin birlik ve uyumunu sağlamaya çalışarak maddelerinin, gittikçe daha fazla özellik içermesine yol açarlar. Tanrı ve doğa da bu bileşenlere dahildir. Bergson bu durumu, dönüşümünü hiçbir zaman tamamlayamayan bir parça altına benzetir. Henri Bergson; metafiziği, kesinliği kavramak için sembollerle uygulanan bir bilim olarak tanımlar. Bu nedenle metafizik, düşüncenin alışılagelmiş biçimlerinin evrilmesini içerir ve Bergson'un "sezgi" olarak saptadığı kendi yöntemine ihtiyaç duyar. Sezgi ise, bir nesnede neyin biricik ve tarifsiz olduğunu kavrayabilmek için o nesnenin içsel varlığıyla yaşanılan basit ve bölünemez bir duygudaşlık deneyimi olarak tanımlanır. Kavranılan kesinlik her zaman, nesnenin ne olduğu anlamında mükemmel ve tümevarımsal olarak sonsuzdur. Bergson'un ""Metafiziğe Giriş"" yazısındaki iki görüntü; sezgi, analiz, kesinlik ve göreceliliği kavramakta bize yardımcı olabilir. İlk görüntü, her nokta ve açıdan çekilmiş yan yana fotoğraflarla yeniden yapılandırılmış bir şehirdir. Yeniden yapılandırma bizi hiçbir zaman gerçek şehrin içinde dolaşma boyutunu sunamaz. Bu yalnızca basit bir sezgiyle kavranabilir. Aynı durum, Homeros'un yazılarından bir satır okuma deneyiminde de geçerlidir. Bu deneyim, Eski Yunanca bilmeyen birisine açıklanmak istenildiğinde satırın tercüme edilmesi ve yorumlanması gerekir; ancak bu yorum, hiçbir zaman şiiri kendi dilinde okuma deneyimi boyutuna ulaşamaz. Sezginin; nesneye dönerek, tüm eşsizliği ve bölünmez orijinalliğiyle onun özünü bilmeyi amaçlayan bir yöntem olduğu görülebilir. Kesin olan tek şey özün, duygudaşlık yoluyla kavranılabilecek olduğudur. Bu durumda sezgi, kendini sürece dahil etmeyle başlar. Süreç, içerisindeyken başkasının da dahil olabileceği şekilde büyütülüp genişletilebilir. Kademeli olarak birbirine dahil olan renk tonlarının sonsuz spekturumu gibi biri kendini turuncuda, en koyu ve en açık tonların arasına sıkışmış olarak bulur; tıpkı öze gider gibi yukarıya, sarıya doğru veya maddeye ulaşır gibi aşağıya, kırmızıya doğru hareket eder. Böylece yöntem; kesin sürecin de dahil olduğu tüm diğer süreçlere her zaman dayalı olan sürece, birisini dahil etmek üzerine kuruludur. Bu noktadan itibaren süreç, sürerli bir heterojenliğe dönüşmelidir. Bu gerçekleştiği halde, bir şey; tıpkı renk spektrumundaki kırmızı ve sarının arasındakinin farklılaşımı gibi aslında bir olduklarını göstermeden önce, dualizm yaratmak adına sürecin de dahil olduğu iki parçaya bölünür. Siyahrud bahşı Siyahrud bahşı (Farsça: بخش سیه‌رود‎‎‎), İran'ın Doğu Azerbaycan Eyaleti'nde bulunan Culfa şehristanı'nın 2 bahşından birisidir. Bahşın 2006 yılı nüfusu 8,507, yönetim merkezi Siyahrud şehridir. 2006 yılındaki sayımda bahş içinde 2.086 hane sayılmıştır. Siyahrud, Türkçe 'siyah' ve Farsça 'rud' (nehir) kelimelerinden oluşur ve 'siyah nehir' demektir. Çaroymak merkezî bahşı Çaroymak merkezî bahşı (Farsça: بخش مرکزی شهرستان چاراویماق‎‎), İran'ın Doğu Azerbaycan Eyaleti'nde bulunan Çaroymak şehristanı'nın 2 bahşından birisidir. Bahşın 2006 yılı nüfusu 21,136, yönetim merkezi Karaağaç şehridir. 2006 yılındaki sayımda bahş içinde 4,194 hane sayılmıştır. Şadiyan bahşı Şadiyan bahşı (Farsça: بخش شادیان‎‎‎), İran'ın Doğu Azerbaycan Eyaleti'nde bulunan Çaroymak şehristanı'nın 2 bahşından birisidir. Bahşın 2006 yılı nüfusu 12.785'dir. 2006 yılındaki sayımda bahş içinde 2.202 hane sayılmıştır. Heştrud merkezî bahşı Heştrud merkezî bahşı (Farsça: بخش مرکزی شهرستان هشترود‎), İran'ın Doğu Azerbaycan Eyaleti'nde bulunan Heştrud şehristanı'nın 2 bahşından birisidir. Bahşın 2006 yılı nüfusu 45.982, yönetim merkezi Heştrud şehridir. 2006 yılındaki sayımda bahş içinde 10.428 hane sayılmıştır. Nezerkehrizi bahşı Nazarkahrizi bahşı (Farsça: بخش نظرکهریزی‎‎‎), İran'ın Doğu Azerbaycan Eyaleti'nde bulunan Haştrud şehristanı'nın 2 bahşından birisidir. Bahşın 2006 yılı nüfusu 18,629, yönetim merkezi Nazarkahrizi şehridir. 2006 yılındaki sayımda bahş içinde 3,569 hane sayılmıştır. Heris merkezî bahşı Heris merkezî bahşı (Farsça: بخش مرکزی شهرستان هریس‎‎), İran'ın Doğu Azerbaycan Eyaleti'nde bulunan Heris şehristanı'nın 2 bahşından birisidir. Bahşın 2006 yılı nüfusu 37,475, yönetim merkezi Heris şehridir. 2006 yılındaki sayımda bahş içinde 8,915 hane sayılmıştır. Bahşın önemli şehirleri Heris, Zarnak, Kolvanak ve Bahşayeş'dir. Havace bahşı Havace bahşı (Farsça: بخش خواجه‎‎‎), İran'ın Doğu Azerbaycan Eyaleti'nde bulunan Heris şehristanı'nın 2 bahşından birisidir. Bahşın 2006 yılı nüfusu 30,151, yönetim merkezi Havace şehridir. 2006 yılındaki sayımda bahş içinde 7,001 hane sayılmıştır. Keleyber merkezî bahşı Keleyber merkezî bahşı (Farsça: بخش مرکزی شهرستان کلیبر‎‎), İran'ın Doğu Azerbaycan Eyaleti'nde bulunan Keleyber şehristanı'nın 2 bahşından birisidir. Bahşın 2006 yılı nüfusu 27,676, yönetim merkezi Keleyber şehridir. 2006 yılındaki sayımda bahş içinde 6,450 hane sayılmıştır. Abış Ahmed bahşı Abış Ahmed bahşı (Farsça: بخش آبش‌احمد‎‎‎), İran'ın Doğu Azerbaycan Eyaleti'nde bulunan Keleyber şehristanı'nın 2 bahşından birisidir. Bahşın 2006 yılı nüfusu 25.122 kişi ve 5,308 hanedir. Yönetim merkezi aynı isimli Abış Ahmed şehridir. 2012 UEFA Süper Kupası 2012 UEFA Süper Kupası, kupa tarihindeki 37. maçı. Maç 31 Ağustos 2012 tarihinde Monako'daki II. Louis Stadyumu'nda 2011-12 UEFA Şampiyonlar Ligi şampiyonu Chelsea ile 2011-12 UEFA Avrupa Ligi şampiyonu Atlético Madrid arasında oynanan maçta gülen taraf 4-1'lik skorla Atletico Madrid olurken Radamel Falcao attığı 3 gol ile takımının kupaya uzanmasında önemli bir katkı sağlamıştır. 2012 UEFA Süper Kupası karşılaşması Monako'daki II. Louis Stadyumu'nda oynanacak son finaldir. 2013 yılından itibaren maçlar Avrupa'daki değişik stadyumlarda oynanacaktır. Monaco'nun kullandığı stadyum, 1985 yılında inşa edildi ve 1995 yılından beri UEFA Süper Kupası maçlarına ev sahipliği yapmaktaydı. Cevat RÄ±fat Atilhan Cevat Rıfat Atilhan (d. 1892, İstanbul – ö. 4 Şubat 1967), Türk yazar. 1892 yılında İstanbul Vefa'da doğan Atilhan'ın çocukluğunun ilk yılları Şam'da geçti. Atilhan'ın babası Rifat Paşa Şam mutasarrıfıydı. Doğduğu şehir olan İstanbul'a gelerek burada ilkokula başladı. İlkokulu bitirmesinin ardından Kuleli Askerî Lisesi'ne girdi. Birinci Dünya Savaşı'nın başlaması ile birlikte Mersinli Cemal Paşa'nın emrine verilen Atilhan, Sina ve Filistin Cephelerinde bulundu. Türk Kurtuluş Savaşı'nda Zonguldak-Bartın ve Havalisi Cepheleri kumandanlığına tayin edildi. Türk Kurtuluş Savaşı'nın ardından ordudan ayrılarak yazı hayatına başladı. 1942 yılında dönemin hükümeti, bir darbenin hazırlandığı düşüncesindeydi. Atilhan da tutuklandı ve 11 ay hapsedildi. Fevzi Çakmak'ın yaptırdığı inceleme sonucunda Atilhan serbest bırakıldı. Ancak 1952 yılında Malatya'da Ahmet Emin Yalman'a yapılan suikastin ardından tekrar tutuklandı ve 11 ay 15 gün tutuklu kaldı. Tek parti döneminde Türkçülük ideolojisine yakın olan Atilhan 1946 yılından itibaren İslami düşüncenin en önemli iki fikir dergisi olan "Sebilürreşad" ve "Büyük Doğu"da yazılar yazdı. Gerek yazıları gerekse siyasal etkinliğiyle o dönemde güç kazanmakta olan İslami hareketi büyük oranda etkiledi. 1945 yılında Millî Kalkınma Partisi, daha sonra 1947'de kurulan Türk Muhafazakâr Partisi ve de İslam Demokrat Partisi'nin kurucuları arasındaydı. Sonrasında Necip Fazıl ile tekrar hapse atıldı. 1964 yılı Ağustos ayında Somali'de toplanan İslam Devletleri Kongresi'ne davet edildikten sonra kongrenin İcra Komitesi Başkanlığı'na seçildi. Bu görev onun son göreviydi. Atilhan, 4 Şubat 1967 tarihinde geçirdiği kalp krizi sonucu öldü. Bülent Oran'ın, Ahmet Atilhan'ın, Atilla Atilhan'ın ve iki kız çocuğunun babasıydı. 74 eser ve binlerce makale yazan Atilhan, yazılarının içeriğinden dolayı Yahudiler tarafından "Türkiye'nin Hitler'i" olarak nitelendirildi. Türkiye'deki Nazi sempatizanlarının en önemlilerinden biriydi. Ona göre pek çok kötü gelişmenin sorumlusu Yahudiler idi. Yahudilerin dünyayı istila etmeye çalıştığını yazılarında belirten Atilhan, Bolşevik Devrimi'nin Troçki gibi düşünen Yahudilerin eseri olduğunu iddia etti. Atilhan'a göre, Yahudi ve Siyonist eş anlamlı kavramlardı. Atilhan, "kan iftirası"nın yani dinsel olarak Hristiyan kaynaklı antisemitizmin en önemli temalarından biri olan Yahudilerin Hristiyanlar çocukları kaçırıp kanlarını akıtıp hamursuz imal ettiklerine inanan ve propagandasını yapan ilk Türk ve Müslümandı. Atilhan'ın 1933-34 yıllarında yayımladığı "Millî İnkılâp" dergisi Nazi ideolojisinden etkilenmişti. Nazi ideoloğu Julius Streicher'in yayınladığı "Der Stürmer"de yer alan karikatürler "Millî İnkılâp"ta aynen kullanıldı. 1934'te Nihal Atsız'ın "Orhun" dergisinde, Cevat Rıfat Atilhan'ın ise "Millî İnkılâp" dergisinde Yahudilere karşı ırkçı yazılar yazmaları sonucunda halk etki altında kalarak Yahudi azınlığa karşı şiddet olaylarına girişti. Tekirdağ, Edirne, Kırklareli ve Çanakkale gibi illerde Yahudilere ait dükkân ve evler yağmalandı. Atilhan, aynı zamanda masonluk karşıtı yazılar yazdı. Hüdaaferin şehristanı Huda Afarin şehristanı (Farsça: شهرستان خداآفرین‎ , ")", İran İslam Cumhuriyeti'nde Doğu Azerbaycan Eyaleti'nin 20 şehristanından birisidir. Şehristanın 2011 yılı toplam nüfusu 34,461, yönetim merkezi Homarlu şehridir. Huda Afarin 3 bahşa ayrılmıştır: Huda Afarin merkezî bahşı Huda Afarin merkezî bahşı (Farsça: بخش مرکزی شهرستان خداآفرین‎‎), İran'ın Doğu Azerbaycan Eyaleti'nde bulunan Huda Afarin şehristanı'nın 3 bahşından birisidir. Bahşın 2006 yılı nüfusu 10.034, yönetim merkezi Homarlu şehridir. 2006 yılındaki sayımda bahş içinde 2.184 hane sayılmıştır. Mincavan bahşı Mincavan bahşı (Farsça: بخش منجوان‎ ‎‎), İran'ın Doğu Azerbaycan Eyaleti'nde bulunan Huda Afarin şehristanı'nın 3 bahşından birisidir. Bahşın 2006 yılı nüfusu 12.993'tür. 2006 yılındaki sayımda bahş içinde 2.948 hane sayılmıştır. Garamduz bahşı Garamduz bahşı (Farsça: بخش گرمادوز‎‎ ‎‎), İran'ın Doğu Azerbaycan Eyaleti'nde bulunan Huda Afarin şehristanı'nın 3 bahşından birisidir. Bahşın 2006 yılı nüfusu 11.434'tür. 2006 yılındaki sayımda bahş içinde 2.360 hane sayılmıştır. Dohány Sokağı Sinagogu Dohány Sokağı Sinagogu (, "bet hakneset hagadol şel budapeşt") ya da diğer adlarıyla "Büyük Sinagog" veya "Tabakgasse Sinagogu", Budapeşte'nin 7. idari bölgesi olan Erzsébetváros'ta yer almaktadır. Avrupa'nın en büyük ve dünyanın beşinci büyük sinagogudur. 3000 sandalyeli tapınak Neolog Yahudiliği'nin merkezidir. 1854 ile 1859 yılları arasında Moor stiliyle inşa edilen sinagog, genelde Kuzey Afrika İslami ve ortaçağ İspanyası (Elhamra) motifleriyle dekore edilmiştir. Viyanalı mimar Ludwig Förster'in inancına göre, Yahudilere özgü bir mimari stil yoktur bu nedenle ""İsrailoğullarının, başta Araplar olmak üzere akrabaları olan oryantal etnik grupların mimari stili kullanılmıştır"". İç dizaynın bir bölümü Frigyes Feszl tarafından tasarlanmıştır. Dohány Sokağı Sinagogu sitesi'nde, Büyük Sinagog, Kahramanların Tapınağı, mezarlık, Holokost anıtı ve bir zamanlar Theodor Herzl'in doğduğu evin yer aldığı yerde bulunan Yahudi Müzesi yer alır. Şehir merkezinde yapraklarla kaplı olan Dohány Sokağı, bir zamanlar Budapeşte Getto'sunun sınırını oluşturduğundan kuvvetli ölçüde Holokost'u çağrıştırır. Peşte Yahudi cemaati tarafından, Ludwig Förster'in planları doğrultusunda 1854-1859 yılları arasında konutsal alanda dikilen abidevi sinagogun 1492'si erkeklere ve 1472'si kadınlara ait olmak üzere 2964 sandalyesi bulunmaktadır. Avrupa'nın en büyüğü olan bu sinagog, Kudüs'teki Belz Büyük Synagogue ve Ger Bet Midraş, Ukrayna'daki Breslov Uman Sinagogu ve New York'taki Kehilas Yetev Lev D'Satmar'ın ardından dünyanın beşinci büyük sinagogudur. Tapınakta ilk ibadet 6 Eylül 1859'da gerçekleşti. Sinagog, Nazi yanlısı Macar Ok Haç Partisi tarafından 3 Şubat 1939'da bombalandı. Alman Radyosu tarafından üs ve II. Dünya Savaşı'nda ahır olarak kullanıldı. Nazi işgali süresince hava saldırılarından hasar gören binaya en büyük zarar Budapeşte Muharebesi'nde geldi. Komünizm zamanında hasarlı yapı nüfusu azalan Yahudi cemaatinin tekrar dua evi halie geldi. 1991 yılında başlayan restorasyon çalışmaları 1998'de son buldu. Restorasyon, devletin yardımı ve özel bağışlarla finanse edildi. Binanın boyu 75m, eni 27m'dir. Moor stiliyle inşa edilen sinagogda Bizans, Romantik ve Gotik unsurlar da bulunur. iki soğan-şekilli kubbe, 43m'lik ikiz sekizgen kulenin üzerinde bulunur. Giriş kapısının üzerinde gül renkli vitray vardır. Bazilikaya benzeyen bina üç geniş ve şehbetli döşenmiş koridordan ve iki balkondan oluşur. Kemer'de, Holokost'ta yıkılan sinagoglardan toplanmış Tora tomarları bulunur. New York'taki Manhattan Merkez Sinagogu, Dohány Sokağı Sinagogu'nun neredeyse bir kopyasıdır. Tora kemeri ve altın ile renkli geometrik şekilli dahili freskolar, ünlü romantik Macar mimar Frigyes Feszl'in eseridir. Dökme demir olan tek parça, tapınağın 12m'lik merkezini destekler. Zemin katındaki sandalyeler erkekler, süslü çelik kolonlarla desteklenmiş balkon bölümünde bulunan sandalyeler kadınlar içindir. 1859'da inşa edilen 5000 boruluk orijinal org, Franz Liszt ve Camille Saint-Saëns tarafından çalınmıştır. 63 sesli ve 4 manuel org, 1996 yılında bir Alman şirketi olan Jehmlich Orgelbau Dresden GmbH tarafından yapılmıştır. 1990'larda Macaristan'a demokrasinin geri gelmesiyle onarımlar başlayabilmiştir. 3 senelik yeniden yapılandırma programı, Macar Yahudi göçmen Estée Lauder'in verdiği 5 milyon dolarlık bağışla gerçekleşmiştir ve tadilat 1996'da tamamlanmıştır. Yahudi Müzesi, Dohany Sinagogu'nun yanında, Theodor Herzl'in klasik stilli iki katlı evinin bulunduğu yerde alır. Sinagogun mimari stiline sadık kalınarak 1930'da inşa edilen müze 1931'de ana binaya bağlanmıştır. Müzede, Pest Hevra Kadişa (Peşte Yahudi Defin Toplumu)'dan gelen kalıntılar "Yahudi Dini ve Tarihi Koleksiyonu" adı altında sergilenir; ayrıca Şabat ve Yüksek Bayramlarda kullanılan dini nesnelerin barındığı müzede bir de Holokost odası bulunur. Kahramanların Tapınağı ve kemer altı, 250 sandalyesiyle kış günlerinde hafta içi dualarında kullanılır ve 1931'de Dohany Sokağı Sinagogu'na bağlanmıştır. Kahramanların Tapınağı, Lázlo Vágó ve Ferenc Faragó tarafından tasaralanmış olup, I. Dünya Savaşı'nda ölen Macar Yahudilerine ithafen anıt mahiyetindedir. Mezarlık, Kahramanların Tapınağı'nın arka bahçesinde yer alır; Yahudi Müzesi ve Dohany Sinagogu ile çevrelenmiştir. Yahudi geleneklerince mezarlıklar dua evlerinin yakınında bulunmamalıdır. Bu mezarlık, II. Dünya Savaşı'nın trajik tarihi olaylarının bir ürünüdür. 1944'te Dohany Sokağı Sinagogu Yahudi gettosunun bir parçasıydı ve birçok kişi için sığınak görevi gördü. 1944 ve 1945 kışlarında açlık ve soğuktan ölen iki binden fazla kişi sinagogun avlusuna gömülmüştür. Raoul Wallenberg Emlékpark (anıt parkı)'nda "Macar Yahudi Şehitleri Anıtı" bulunur; en az 400.000 Macar Yahudisi Naziler tarafından öldürülmüştür. Imre Varga tarafından yapılan anıt ağlayan söğüte benzer ve her bir yaprağında kurbanların isimleri bulunur. Ayrıca başta Wallenberg olmak üzere, aralarında İsviçre Vizkonsülü Carl Lutz; aslen İtalyan olan fakat hileyle kendisini İspanyol konsül olarak gösterip 5000 Yahudi'nin hayatının kurtaran Giorgio Perlasca; 15.000 Yahudiyi kurtaran Vatikan Papalığının Budapeşte elçisi Başpiskopos Angelo Rotta ve onun on binlerce Macar Yahudisini kurtaran sekreteri Gennaro Verolino anısına Uluslararası Dürüstler anıtı bulunur. Macarca'da Dohány tütün anlamına gelir. Theodor Herzl demeçlerinde ve Yahudi Ansiklopedisi, Dohany Sokağı Sinagogu için "Tütün Sinagogu" anlamına gelen "Tabakgasse Sinagogu" ismini kullanır. Yidiş dilinde ise Dohany Sinagogu'nun birebir karşılığı olan "Tabak-Şul" ismi kullanılır. Tansu Kızılırmak Tansu Kızılırmak (d. 1975, Karabük), müzisyen, Redd grubunun bas gitaristi (2018-halen), Kesmeşeker grubunun bas gitaristi, geri vokalisti (1996-2004, 2010-2014), besteci, söz yazarı, aranjör, yapımcı. Müzikle çok küçük yaşlarda melodika ve org çalarak tanışan Tansu Kızılırmak, 17 yaşında gitar çalmaya başladı. Marmara Üniversitesi Müzik bölümünde klasik gitar dersleri aldı. 1993 yılında girdiği Boğaziçi Üniversitesi Turizm İşletmeciliği ve Otelcilik bölümünde okurken tek başına gitar çalıp şarkı söyleyerek çeşitli mekanlarda sahne almaya başladı. Çeşitli amatör gruplarda elektro gitar çaldı. 1994'te bas gitar çalmaya başladı. Bu dönemde Pandora, Odesia, Emphaty gibi gruplarla İstanbul'un o dönemki popüler canlı müzik mekanlarında düzenli bar programları yaptı. 1996 yılında Kesmeşeker grubuna katıldı. Kesmeşeker'le birlikte 1996-2004 yılları arasında değişik şehirlerde birçok konser vermesinin yanı sıra, grubun "İnsülin" (1997/Ada Müzik) ve "İçinde İçindekiler Vardır" (1999/Ada Müzik) albümlerinde bas gitar, akustik gitar, geri vokal, beste, aranjelerde; Cenk Taner'in "İzin Vermedi Yalnızlık" (2000/Ada Müzik) albümünde de geri vokalist olarak yer aldı. 1996-1999 yılları arasında Müzikotek EMI Music Publishing Türkiye'de müzik yayımcılığı ve medya müzikleri üzerine çalıştı. MSG telif hakları birliğinin kuruluş aşamasında yer aldı. Boğaziçi Üniversitesi'nden mezun olduktan sonra Anadolu Üniversitesi İşletme - Yönetim Organizasyon bölümünü bitirdi. Kocaeli Üniversitesi İletişim Bilimleri bölümünde yüksek lisans yaptı. Bu bölümü tüm dersleri verdikten sonra tez aşamasında bırakarak 2006 yılında askere gitti. Kısa süreli olarak birlikte çalıştığı Kargo, Uya, Mustafa Keçeli, Nez, Soul Stuff gibi isimlerin yanı sıra, kurucu kadrosunda yer aldığı Circus, Sugarfree, Fake, Indigo, Gaia Band gibi cover gruplarıyla İstanbul ve diğer şehirlerdeki mekanlarda düzenli olarak sahne almaya devam etti. 2005 yılında kurduğu Lotus Müzik'te müzik prodüksiyonu, müzik yayımcılığı (music publishing) ve edisyon üzerine çalışmaya başladı. 2010 yılında, Ercüneyt Özdemir'le ortak bestesi olan "Serseri Dünya" şarkısı, Türkiye'nin yanı sıra dünyanın birçok ülkesinde de vizyona giren New York'ta Beş Minare filminde kullanıldı. 2011 yılında Gürkan Kömürcü'yle birlikte TRT 1'de 24 bölüm yayınlanan Başrolde Aşk dizisinin jenerik ve tema müziklerine imza attı. Kesmeşeker'in 20. yılı vesilesiyle 2010 yılında gruba tekrar katıldı. Bir seneyi kapsayan 20 konserlik bir seriyi takiben Aralık 2011'de çıkan "Doğdum Ben Memlekette" (2011/Ada Müzik) albümünde bas gitar, geri vokaller ve aranjelerde yer aldı. Her ne kadar sonradan iş yoğunluğu sebebiyle devam ettiremese de, 2014 yılı sonlarında üç ayrı elemeyi geçerek Boğaziçi Caz Korosu'nda tenor olarak yer aldı. 2017 yılında kariyerinde yeni bir sayfa açarak çeşitli marka ve kurumların yurt içi ve yurt dışındaki katalog, reklam vb çekimlerinde yapım amiri olarak çalışmaya başladı. İstanbul, Milano, Lizbon gibi şehirlerde pek çok organizasyon süreci yürüttü. 2018 yılının Aralık ayı itibarıyla Redd grubuna bas gitarist olarak sahnede eşlik etmeye başladı. Grubun 2019'da yayınlanan "Yersiz Göksüz Zamanlar" albümünde de bas gitarist olarak yer aldı. Tansu Kızılırmak, Redd, Fake, Aydok Moralıoğlu, Ozan Anlaş gibi isimlerle düzenli olarak sahne almanın yanı sıra, bağımsız olarak müzik prodüksiyonu, stüdyo müzisyenliği ve yapım amirliği çalışmalarına da devam etmektedir. İnsülin - Kesmeşeker (1997) İçinde İçindekiler Vardır - Kesmeşeker (1999) İzin Vermedi Yalnızlık - Cenk Taner (2000) Doğdum Ben Memlekette - Kesmeşeker (2011) Yersiz Göksüz Zamanlar - Redd (2019) İşte Güneş (Kesmeşeker) (1998) Aşklar Bizi Terketti (Kesmeşeker) (2000) Son Bir Şans (Mustafa Keçeli) (2009) Kısır Döngü (Uya) (2010) Atlar Dönmedi (Kesmeşeker) (2012) Herşey Sermaye İçin Sevgilim (Kesmeşeker) (2012) Yaklaş Bana (Aydok Moralıoğlu) (2017) Tansu K覺z覺l覺rmak Instagram sayfas覺 Tansu K覺z覺l覺rmak Twitter sayfas覺 Tansu K覺z覺l覺rmak Facebook sayfas覺 Redd resmi sitesi KesmeÅŸeker resmi sitesi Fake Instagram sayfasÄ± Indigo Facebook sayfası Ağaca Tüneyen Baron Ağaca Tüneyen Baron () 1957 yılında İtalyan yazar Italo Calvino tarafından yayınlanmış felsefi bir romandır. Kitabın konusu soylu bir aileden gelen ve on iki yaşındayken babasına kızıp, ağaca çıkan Cosimo adlı karakter üstüne yazılmış bir hikâyeden oluşmaktadır. Ağaca Tüneyen Baron, Italo Calvino'nun Atalarımız üçlemesinde bir araya getirdiği kitaplardan ikincisidir. Birinci kitap İkiye Bölünen Vikont, üçüncü kitap ise Varolmayan Şövalye’dir. Roman, 1957 yılında oldukça prestijli bir edebiyat ödülü olan Viareggio Ödülü'nün sahibi oldu. Kentsel dönüşüm Kentsel dönüşüm, şehrin bir bölümünün veya ciddi anlamda büyük bir kısmının proje kapsamında sistematik bir şekilde mevcut yapı stoklarının olası depremlere karşı toprak zeminin ve üzerindeki yapının risk değerlerinin belirlenmesi, olası depremde yıkılması ve yıkılırken çevredeki diğer yapılara zarar vermesi olasılıklarının da içine katılarak, riskli toprak zemin ve riskli yapıların kullanım dışına çıkarılarak yerine toprak zeminin yapısına uygun temelli yapıların yapılması ve bu sayede olası depremlerde yaşanabilecek can ve mal kaybının en aza indirmek için yapılan kamusal çalışmalardan biridir. I. Dünya Savaşı ve II. Dünya Savaşı sonrası kentsel dönüşüm ön plana çıktığı dönemler olmuştur. Savaşlarda yıkılan şehirlerin inşası kentsel dönüşüm olarak planlanmıştır ve şehirlerin kültürel ve tarihsel değerlerini korumak öncelik olmuştur. 2012 yılında AK Parti hükümetinin depreme yönelik olarak hazırladığı 6306 sayılı “Afet Riski Altındaki Alanların Dönüştürülmesi Hakkında Kanun” ile birlikte “Kentsel Dönüşüm” kavramı gündemimize gelmiştir. Bu kanunda 'Riskli Yapı' ve 'Riskli Alan' diye iki çeşit tanım yapılmıştır. Halkın riskli yapıların depremlere dayanıklı hale getirilmesi sürecini de “Kentsel Dönüşüm” kavramı ile ifade etmeye başlaması sonucu 6306 sayılı kanun Kentsel Dönüşüm Kanunu olarak telaffuz edilegelmiştir. Yapılan eleştiriler arasında hak sahiplerine önerilecek konutların genelde hak sahibinin tapulu alanı dışında olan bölge ve yerlerin gösterilmesi nedeniyle sosyolojik açıdan çevre ve komşuluk ilişkilerinin zarar görmesi. Ayrıca, daha sonradan yapılacak yapıların emlak değerinin daha çabuk yükseleceği için bırakılan alanın tam değerine denk gelmeyecek yerlerin önerilmesi. Saprissa Deportivo Saprissa, 1935 yılında Kosta Rika'nın San José şehrinde Ricardo Saprissa Aymá tarafından kurulmuş bir futbol kulübüdür. Primera División de Costa Rica'da mücadele etmektedirler. LD Alajuelense ile oynadıkları derbiye "El Clásico" olarak adlandırılır. CD Saprissa Mayıs 2005'te, nihai 2-0 içinde Meksikalı kulübü Universidad Nacional yenerek da, 2005 CONCACAF Şampiyonlar Kupası kazandı. Bu şampiyonlukla birlikte 2005 FIFA Kulüpler Dünya Şampiyonası'na katılma hakkı elde etti. Avustralya kulübü Sydney FC'ye 1-0 kazandı, Christian Bolaños tarafından gol. İngiliz kulübü Liverpool 0-3 kaybetti. Suudi Arabistan kulübü el-İttihad'a karşı 3-2 kazandı, Álvaro Saborío (iki gol) ve Rónald Gómez (bir gol) attılar. Fenerbahçe (kadın voleybol takımı) 1954-55 sezonu 1954 yılında kalıcı olarak kurulan Fenerbahçe (kadın voleybol takımı) 1954-55 sezonunda İstanbul Bölge Ajanlığı tarafından düzenlenen İstanbul Şampiyonası'nda mücadele etmiştir. Şampiyonada birinci olan Fenerbahçe kadınlar voleyboldaki ilk İstanbul şampiyonluğuna ulaşmıştır. Kadın voleybol takımları arasında ilk İstanbul Ligi 1954-55 sezonunda düzenlendi. Fenerbahçe'nin yanı sıra Galatasaray, İÜSK, İTÜ, Modaspor, Darüşşafaka, Şişli ve İstanbul Yüzme İhtisas Kulübü'nün (İYİK) katılımıyla düzenlenen şampiyonada salon eksikliğinden sekiz takımın biribriyle maç yapmaları mümkün olamadığından takımlar iki gruba ayrıldı. Fenerbahçe; Galatasaray, İTÜ ve İYİK'le aynı grupta yer aldı. Sarı-lacivertliler ilk maçlarında ezelî rakiplerine yenilmelerine rağmen, grupta puan ve averaj eşitliği olunca baraj maçı oynadılar ve bu maçı kazanarak diğer grubun birincisi İÜSK ile final oynamaya hak kazandılar. Daha önceki maçları Kadıköy Halkevi Salonunda oynanan şampiyonanın finali Spor ve Sergi Sarayı'nda oynandı. Rakibini 2-0 yenen Fenerbahçe kadınlar voleybolunda ilk şampiyon oldu. Turnuvaya Fenerbahçe katılmadı. Sadece İÜSK ve Modaspor'un katıldığı turnuvada rakibini 2-0 (15-7, 15-10) yenen İÜSK birinci oldu. Tevârîh-i Âl-i Osman (Âşıkpaşazâde) Âşıkpaşazâde Tarihi ya da Tevârîh-i Âl-i Osman, 1400 ila 1484 yılları arasında yaşamış bir Vefai dervişi olan Âşıkpaşazâde’nin yazdığı Osmanlı tarihi kitabıdır. Osmanlı Devleti’nin kuruluşundan 1478 yılına kadarki süreci "sâde bir Türkçe" ile anlatan bu eser; ""Tevârîh-i Âl-i Osman"" adıyla yazılmış eserlerin en önemlisidir. "Türkçe olarak kaleme alınan ilk kronolojik eser" özelliğini taşır. Aynı zamanda, "tamamen Osmanlılar'ı konu almış ilk Türkçe eserdir". Toplam 183 bâbdan (bölüm) oluşan eserin ek olarak verilen son bölümlerinin Âşık Paşazâde değil, bir başkası tarafından eklendiği sanılmaktadır Çelebi Mehmet, II. Murad ve Fatih Sultan Mehmet dönemlerini yaşamış olan Aşıkpaşazade, II. Murad devrinde Macaristan (1438/39) ve II. Kosova seferlerinde (1448), Fatih döneminde İstanbul'un fethinde bulunmuştu. Ömrünün son yıllarında görüp duyduğu ve tanığı olduğu olayları zaman sırasıyla içine alan bir Osmanlı tarihi yazmaya başladı. 1476 yılında yazmaya başladığı bu eserin Ankara Savaşı’na kadar olan bölümünü, bilinen ilk Osmanlı tarih kitabı olduğu söylenen ancak günümüze kadar ulaşmayan “"Yahşi Fakih Menkıbenamesi"”’nden aktardı. Daha sonraki olayları ise kendi duyduğu ve gördüğü şekilde aktardığı anlaşılmaktadır. Bizzat şahit olduğu olayları daha ayrıntılı anlatmıştır. Âşıkpaşazâde eserini Fatih'in 1478 yılında İşkodra’yı fethedişini anlatarak bitirmiştir. Eseri 1480'de tamamladığı sanılır. 1481’de II. Mehmet öldüğünde biyografilerle ilgili bölüm; 1502’de Şah İsmail'in Tebriz'i almasından sonra Erdebil Sûfilerinin kökeni ile ilgili bölüm ve çeşitli olayların meydana geliş tarihine ilişkin son bölüm eklenmiştir. Eserin günümüze ulaşan yazma nüshalarında son bölümlerinde birbirinden farklılıklar görülmektedir. Eser, bir halk destanı niteliğindedir. Orta tabaka halk arasında okunmak üzere yazılmıştır. Osmanlı hanedanının şeceresini, Anadolu'ya gelmeden önceki yaşamlarını, Anadolu'ya gelişlerini, Anadolu’da kalan Osmanlı sülalesinin Türk tarihinde oynadıkları rolleri, Süleyman Şah’tan itibaren Ertuğrul Gazi, Osman Gazi, Orhan Gazi, I. Murat, I. Bayezid, I. Mehmet, II. Murat, II. Mehmet dönemi olaylarını canlı bir dille anlatmaktadır. Diyaloglar ve kullanılan kısa cümlelerle canlı kılınmıştır ve XV. yüzyıl Anadolu Türkçesi’nin en güzel örneklerinden biri sayılır. Eserde her babın sonunda manzumelere yer verilmiştir. Bu manzumelerin çoğu Ahmedî’nin “İskendernâme” adlı eserinden alınmıştır. Eserde yer alan şiirler hemen öncesinde anlatılan olaydan alınması gereken derse işaret eder. Eser ilk defa 1914 yılında İstanbul Arkeoloji Müzesi'nde bulunan nüsha gözönüne alınarak İstanbul’da kütüphanenin hafız-ı kütübü Âli Bey tarafından yayınlandı. Daha sonra tenkitli ve on bir nüshası karşılaştırılarak Friedrich Giese tarafından Leipzig’de “"Die Altosmanishe Chronik des Aşıkpaşazade"” adıyla 1928-1929’da tekrar neşredildi. Eser, 1949’da Nihal Atsız tarafından yayımlandı. 1970'te günümüz Türkçesiyle tekrar Nihal Atsız tarafından yayına hazırlanarak Milli Eğitim Bakanlığı’nın 1000 Temel Eser arasında “"Aşıkpaşaoğlu Tarihi"” adıyla yayımlandı. 16. yy.da ""Tevârîh-i Âl-i Osman"" adıyla eser yazmak, âdeta moda hâline gelmiş; edebiyât, İslâmî ilimler, hattâ tıp bilimleriyle uğraşanlar bile bu isimde eserler yazmışlardır. ""Tevârih-i Âl-i Osman"" adıyla yazılmış eserlerden Oruç bin Âdil'e ait olanı; Osmanlı Devleti’nin kuruluşundan 1484'e kadarki olayları sâde bir Türkçe ile ele alır. Kemalpaşazâde, Hacı Halil Konevî, Bihiştî Sinan Çelebi, Edirneli Rûhî'nin de bu isimde eserleri vardır. Müellifi bilinenlerin yanı sıra anonim Tevarih-i Al-i Osman'lar da yazılmıştır. Bu eserler orta sınıf halkın ve askeri zümrelerin tarih öğrenme ihtiyacını gidermek için halk dili ile yazılmışlardır. Aşıkpaşazade'nin Tevarih-i Âl-i Osman'ının anonim olanlardan farkı Osmanlı padişahlarını birer ""mücahid gazi"" olarak görmesi, devletin kuruluşunda gazi, ahi, derviş ve bacıların rollerini önemle belirtmesidir. Aşıkpaşazade Tarihi Mehmed Neşrî'nin Kitab-ı Cihannüma'sına ve Avusturyalı tarihçi Hammer’in çalışmalarına da kaynaklık etmiş bir eserdir. Eric Millegan Eric Millegan (d. 25 Ağustos 1974, New Jersey), Amerikalı oyuncu. Fox Broadcasting Company'de yayınlanan Bones adlı dizideki Dr. Zack Addy rolüyle tanınmaktadır. Fenerbahçe (kadın voleybol takımı) 1955-56 sezonu Fenerbahçe (kadın voleybol takımı) 1955-56 sezonunda İstanbul Ligi'nde ikinci kez ve yenilmeden şampiyonluğa ulaştı. Takım, ilk kez organize edilen Türkiye Şampiyonası'nda da şampiyon oldu. İstanbul Teknik Üniversitesi tarafından düzenlenen özel mahiyetli Rektör İlhami Civaoğlu Turnuvası'nda da Fenerbahçe şampiyonluk kupasını kazandı. İstanbul Teknik Üniversitesi 19-26 Mayıs 1956 tarihlerinde Rektör Ord. Prof. İlhami Civaoğlu adına özel bir turnuva düzenlemiştir. Tüm rakiplerini yenen Fenerbahçe şampiyon olmuştur. I. William'ın silah arkadaşları I. William'ın silah arkadaşları, genellikle Norman kökenli olan ve Normandiya Dükü William ile birlikte İngiltere'nin fethinin planlama ve gerçekleştirilmesine çeşitli aşamalarda katılan asilleri ve şövalyeleri anlatır. Hastings Muharebesindeki Norman zaferinden sonraki dönemde çok sayıda İngiliz ailesi aristokrasi içinde yer almak için atalarının William ile birlikte yola çıkanlar arasında olduğunu iddia edecektir. Bu iddiaların çoğu efsane halindedir ve tarihsel dayanağı bulunmamaktadır. Çok sayıda Norman asil William ile birlikte İngiltere'nin fethinde savaşmıştır. Ancak bunlardan sadece 15 tanesinin tartışmasız bir şekilde Hastings Muharebesi'nde yer aldığı bilinmektedir. Bu grup asiller diğer olası silah arkadaşlarından ayrılmaktadır. I. William'ın silah arkadaşlarının işlendiği üç ana kaynak şunlardır. Turquerie Turquerie ya da Türk hayranlığı (Türkçe okunuşu: Türköri), 16. yüzyıldan 18. yüzyıla kadar Türk sanat ve kültüründen etkilenen Batı Avrupalılar (özellikle Fransızlar) tarafından bu sanat ve kültürün taklit edildiği moda akımıdır. Birçok Batı Avrupa ülkesi Osmanlı İmparatorluğunun merkezi olan Türkiye'nin egzotik ve nispeten bilinmeyen bu kültüründen büyülenmiştir. Batı, Türk yapımı ürünlere, sanatına, müziğine ve görsel sanatlarına, mimarisine büyüyen bir ilgi göstermeye başlamıştır. Bu moda fenomen, Osmanlı ve Avrupa ulusları arasındaki ticari ve diplomatik ilişkiler arttıkca daha popüler olmaya başlamıştır (özellikle Fransa'Osmanlı Müttefikliği). Elçiler ve tüccarlar sık sık evlerine eksotik yerlerin ve yaşadıkları maceraların hikâyeleriyle geliyorlardı. "Turquerie" akımı Avrupa'da o günlerin çeşitli güzel sanatlarında ve hatta günlük zanaatte yansatılmıştır. Bu sanatların başında resimcilik, müzik ve mimarı gelmektedir. Bu akım özellikle yüksek hatta orta tabakayı hedefleyen sanat eserlerinde ve günlük kullanılan alet ve edevat desenlenmesinde Osmanlı ve Türk stilleri ve metotları kullanılmasını içermiştir.. Resim sanatında bu akıma uyan eserlerd, güya Osmanlı sanatını ve zevklerini yansıtan gayet parlak renkler ve kesin kontrastlar kullanılmış ve egzotik ve Avrupalılara acayip gelen konular işlenmiştir. Ziya Gökalp "Türkçülüğün Esasları" adlı eserinin ilk bölümünde Ahmed Vefik Paşa ve Süleyman Hüsnü Paşa gibi ilmî Türkçülere geçmeden önce Türkçülüğün doğuşunda Avrupa'da ortaya çıkan Turqerie ve Türkiyat çalışmalarının etkili olduğunu belirtmektedir. Ford B3 platformu Ford B3 platformu (B sınıfı otomobiller için), Ford Motor Company ve Mazda tarafından Avrupa, Kuzey Amerika ve Avustralya geliştirme merkezlerinde ortak geliştirilen subcompact otomobil platformu. B3 platformu önde MacPherson, arkada ise twist-beam arka süspansiyon ile tasarlanmıştır. Ön süspansiyon kolları baskı çelik kaynaklanmış alt şasiye, alt şasi ise karosere bağlanmaktadır. Platform tasarlanırken farklı harmonik frekanslara sahip farklı motorlarla uyum göstermesi göz önünde tutulmuştur. B platformunu kullanan araÃ§lar: Yaşar Yağmur Yaşar Yağmur (d 1954, Samsun), Türk taverna müziği şarkıcısı, müzisyen. 1954 yılında Samsun 'da doğdu. Müzik aşkı ağır basarak Pilot Yüzbaşı Rütbesinde iken Türk Silahlı Kuvvetleri 'nden ayrılmış profesyonel müzisyenliğe geçiş yapmıştır. Önceleri saksafon ve Do flüt çalarak başlayan müzisyenlik hayatı piyanist şantör olarak devam etmektedir. Bugüne kadar 12 albüm yapmıştır; ilk albümü olan 1985 etiketli "Seven Kullarız" ile müzik magazinde 3. lük ödülü bulunmaktadır. Yaşar Yağmur her ne kadar tavernacı olarak bilinse de; Türk sanat müziği, Türk halk müziği, Pop, Fantezi, Arabesk, Grek, Latin olmak üzere her müzik dalında geniş bir repertuvara sahiptir. Evli olup üç çocuk sahibidir. Anton Burger Anton Burger (19 Kasım 1911, Neunkirchen, Avusturya – 25 Aralık 1991, Essen), Alman Nazi SS, savaş suçlusu, Sturmbannführer (Binbaşı) idi. Reich Güvenlik Merkez Özel Hareket Komutanlığı "Eichmann" (RSHA Sondereinsatzkommando Eichmann) üyesi oldu. 1942 yılında Belçikalı, Hollandalı ve Fransız Yahudilerini sürgüne gönderme çabalarını koordine etmek amacıyla Adolf Eichmann tarafından Brüksel'e gönderildi. Daha sonra aynı amaçla Eichman tarafından Yunanistan'ın Selanik şehrine gönderildi. 1943 ile 1944 yılları arası Theresienstadt Toplama Kampı Komutanı olmadan önce Auschwitz'de görev yaptı. Savaştan sonra tutuklandı ve Salzburg yakınlarındaki bir kampa gönderildi. 1948 yılında kamptan kaçtı ama bir yıl sonra tekrar yakalandı ​​ve Viyana gözaltında tutuldu. 1951 yılında tekrar kaçtı ve bir iz bırakmadan kayboldu. "Wilhelm Bauer" ismiyle Essen kentinde yaşadı ve gerçek kimliği ölümünden üç yıl sonra, 1994 yılına kadar ortaya çıkmadı. Ralf Rangnick Ralf Rangnick (d. 29 Haziran 1958), orta saha pozisyonunda görev yapmış Alman futbolcu ve teknik direktördür. "8 Mayıs 2012 itibarıyla" Udenafil Udenafil, erkeklerde gözlenen penis sertleşme sorunu olarak da adlandırılan erektil disfonksiyon tedavisi için kullanılan bir ilaçtır. Marka ismi Zydena'dır ve fosfodiesteraz tip 5 (PDE5) inhibitörleri adı verilen bir ilaç grubuna dahildir. İlacın geliştirilmesini sağlayan Güney Kore orijinli Dong-A firması’dır. 2005 yılında ilk olarak Kore’de piyasaya girmiş olan bu ürün şu anda 7 ülkede satılmaktadır ve 2012 yılından itibaren de Türkiye’de Abdi İbrahim İlaç Sanayi ve Tic A.Ş tarafından pazara verilmiştir. Sertleşme sorunu, en az 6 ay süreyle cinsel ilişki için yeterli penis sertliğini sağlama ve/veya sürdürmede yetersizlik olarak kabul edilmektedir. Sertleşme sorunu olan erkeklerde, cinsel ilişki öncesi ya hiç sertleşme olmamakta ya da olan sertleşme, cinsel ilişkinin devamlılığı için yeterli düzeyde olmamaktadır. Penis sertleşme sorunu, 40 yaş üzerindeki her iki erkekten birinde görülebilen bir durumdur. Sertleşme sorunu milyonlarca erkeği etkileyen ciddi bir sağlık sorunudur. Günümüzde dünya çapında yaklaşık 152 milyon erkeği etkilediği düşünülen sertleşme sorunun ileriye dönük olarak 2025 yılında 322 milyon erkekte bulunacağı tahmin edilmektedir. Her ne kadar yaşamsal bir tehlike yaratmıyor gibi görünse de yaşam kalitesi üzerinde, anksiyete, depresyon ve özgüvende azalma gibi ciddi etkileri vardır. Bu nedenle uygun ve etkili bir şekilde tedavi edilmesi önemlidir. Udenafil’in plazmada maksimum konsantrasyona ulaşma zamanı (T) 1 saat olarak bulunmuştur. Udenafil, kullanımı takiben, 8 ila 12 saate kadar devam eden bir optimum etki süresine sahiptir. Udenafil, korpus kavernozumun siklik guanosin monofosfat (cGMP)-spesifik fosfodiesteraz tip 5 (PDE5) enziminin güçlü, selektif ve geri dönüşümlü bir inhibitörüdür. Penis sertleşmesinin fizyolojik mekanizması, korpus kavernozumdan nitrik oksit salınmasından ve bunun da penis içine kan akışına olanak sağlamasından oluşur. Udenafilin izole insan korpus kavernozumu üzerinde doğrudan gevşetici etkisi yoktur, fakat korpus kavernozumda cGMP’nin parçalanmasından sorumlu olan fosfodiesteraz tip 5’i (PDE5) inhibe ederek nitrik oksitin etkisini artırır. NO salımı, guanilat siklaz enzimini aktive eder ve bu durum takiben siklik guanosin monofosfat (cGMP) düzeyinde artış ile sonuçlanır. Böylece korpus kavernozumdaki düz kasların gevşemesi ve kanın korpus kavernozum içine dolması sağlanmış olur. Sonuç olarak, bir cinsel uyarımı takiben, penisdeki kan damarlarının gevşemesine yardımcı olarak, o bölgeye kan akımını kolaylaştırır. Sonuçta penisteki sertleşme fonksiyonunda düzelme meydana gelir. Zydena tabletleri çentikli olup her bir tablet 100 mg udenafil içermektedir. Zydena su ile birlikte yutularak alındıktan 30 dakika sonra etkisini göstermeye başlamaktadır. Günlük önerilen dozu 100 mg’dır, ancak bu doz yeterli gelmez ise doktor tavsiyesine göre 200 mg’da kullanılabilir. Emilimi yağlı yiyeceklerden etkilenmediği için, aç ya da tok karnına alınabilir. Sertleşme sorununun tedavisindeki etkinlik ve güvenliliği klinik çalışmalar ile gösterilmiştir. Alkol ve gıdalarla birlikte alınmasının uygun olduğu saptanmıştır. Ayrıca prostat hiperplazili hastalarda alfa-blokerlerle 6 saat aralıklı kullanıma uygun olduğu gösterilmiş ve yaşlı hastalarda doz değişikliğine gerek olmadığı saptanmıştır. En çok görülen yan etkiler yüzde kızarma, nazal konjesyon, baş ağrısı, göz kızarıklığı ve hazımsızlıktır. Bununla birlikte bu yan etkilerin çoğunluğu geçici ve hafif şiddettedir ve tedavinin kesilmesinden sonra kısa süre içinde yok olurlar. Udenafil’in nitrik oksit donörleri, organik nitratlar veya organik nitritlerle birlikte ve eşzamanlı olarak, düzenli veya aralıklı olarak kullanılması kontrendikedir. Fenerbahçe (kadın voleybol takımı) 1956-57 sezonu Fenerbahçe (kadın voleybol takımı) 1956-57 sezonunda İstanbul Ligi'nde üçüncü ve Türkiye Şampiyonası'nda ikinci kez üst üste şampiyonluğa ulaştı. Dizi ÅŸifresi Kriptolojide dizi şifresi, şifrelenecek açık metnin içeriğindeki basamakların bir sözderastlantısal şifre basamak dizisiyle (anahtar dizisi) birleştirildiği bir simetrik anahtar şifreleme metodudur. Bir dizi şifresinde, açık metindeki her bir basamak, anahtar dizisinde bu basamağa denk gelen basamakla şifre metninin basamaklarını elde etmek amacıyla her seferinde birer kez olmak üzere şifrelenir. Her bir basamağın şifrelenmesi o anki iç duruma bağlı olduğu için dizi şifrelerine durum şifreleri de denmektedir. Pratikte, her bir basamak bir bit ve birleştirme operatörü XOR işlemidir. Sözderastlantısal anahtar dizileri genellikle rastsal bir tohum değerinden dijital kaydırma yazmaçlarının seri olarak kullanılmasıyla üretilir. Burada kullanılan tohum değeri daha sonra şifre metninin deşifre edilmesinde anahtar olarak kullanılır. Dizi şifrelerinin simetrik şifrelemeye yaklaşımı Blok Şifreleri'nden farklıdır. Blok şifreleri sabit ve değişmez büyük basamak blokları üzerinde çalışmaktadırlar. Bu iki şifreleme metodu arasındaki ayrım her zaman belirgin değildir: bazı blok şifrelerindeki işlem kiplerinde bir blok şifre primitifi kullanıma bağlı olarak dizi şifresi karakteri gösterebilir. Dizi şifreleri blok şifreleri ile kıyaslandığında daha hızlı çalışmakta olup daha az donanım maliyetine sahiptirler. Buna karşın dizi şifreleri eğer yanlış kullanılırlarsa ciddi güvenlik açıkları verebilmektedirler (Dizi Şifre Saldırıları). Özellikle, aynı başlangıç rastsal tohumu (yani aynı başlangıç durumu) asla bir defadan fazla kullanılmamalıdır. Dizi şifreleri, kırılamaz olduğu kanıtlanmış bir şifreleme yönteminin, bazen Vernam Şifreleri olarak da adlandırılan Tek Kullanımlık Şeritlerin eylemlerini yakınsayan bir şifreleme yöntemi olarak görülebilir. Bir tek kullanımlık şifreleme yöntemi tamamen rastsal basamaklardan oluşan bir anahtar dizisi kullanır. Bu anahtar dizisi, şifre metnini oluşturmak üzere her seferde birer kez olmak üzere açık metinle birleştirilir. Bu sistemin güvenli olduğu Claude Shannon tarafından 1949 yılında kanıtlanmıştır. Bu metotta üretilen anahtar dizisi tamamen rastsal olarak üretilmeli ve uzunluğu en az açık metin kadar olmalıdır. Bu dezavantaj pratikte sistemi gerçeklemeyi elverişsiz kılmakta ve sonuç olarak çok kritik uygulamalar dışında tek kullanımlık şeritler fazla kullanılmamaktadır. Bir dizi şifresi 128 bitlik gibi çok daha küçük ve daha uygun bir anahtar kullanabilir. Bu anahtarı kullanarak, açık metnin basamaklarıyla tek kullanımlık şeritlerdekine benzer bir şekilde birleştirilmek üzere bir sözderastlantısal anahtar dizisi üretir. Bu yöntem tek kullanımlık şeritlere kıyasla daha pratik olmasına karşın ciddi bir maliyeti de beraberinde getirmektedir. Üretilen anahtar dizisi sözderastlantısal olup tam rastsal olmadığı için tek kullanımlık şeritlerle ilişkilendirilen güvenlik kanıdı burada artık geçerli olmamaktadır: bir dizi şifresinin tamamen güvensiz olması gayet olasıdır. Bir dizi şifresi bir iç durumu esas alarak anahtar dizisinin ardışık elemanlarını üretir. Buradaki iç durum iki yolla güncellenebilir: birinci yöntemde durum açık metin veya şifre metin mesajlarından bağımsız olarak değişmekte olup durumu bu şekilde güncelleyen dizi şifreleri "eşzamanlı" (senkronize) dizi şifreleri olarak sınıflandırılmaktadır. Buna karşın, "oto-eşzamanlı" (oto-senkronize) dizi şifreleri durumlarını önceki şifre metin basamaklarını baz alarak güncellemektedirler. Bir eşzamanlı dizi şifresinde sözderastlantısal bir basamak dizisi açık metin ve şifre metin mesajlarından bağımsız olarak üretilir ve daha sonra şifrelemek amacıyla açık metinle veya şifrelenmiş mesajı deşifre etmek amacıyla şifre metniyle birleştirilir. En yaygın formunda ikilik basamaklar (bit) kullanılmakta ve anahtar dizisi açık metin ile XOR işlemi kullanılarak birleştirilmektedir. Bu şemaya ikili eklemeli dizi şifresi adı verilmektedir. Bir eşzamanlı dizi şifresinde, şifre metninin deşifresinin başarılı olabilmesi için mesajı yollayan ve alan tamamen senkron olmalıdır.