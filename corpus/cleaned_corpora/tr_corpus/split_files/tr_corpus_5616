düzenlenen 2005 Yılın Başarılı Gazetecileri Ödülleri'inde Öztürk, "Kırılma Noktası"ndaki performansıyla Televizyon Programı kategorisinde ödül aldı. Programın 2 Temmuz 2009'da yayınlanan "Afganistan" başlıklı bölümü ise, Türkiye Gazeteciler Cemiyeti tarafından organize edilen 2010 Türkiye Gazetecilik Başarı Ödülleri'nde, TV Haber Program kategorisinde verilen ödülün sahibi oldu. Enterprise Uzay MekiÄŸi "Enterprise" Uzay Mekiği ilk uzay mekiği. NASA tarafından inşa edildi ve atmosfer içinde test edildi. Bu motorlar işlevsel bir ısı kalkanı olmadan inşa edildi ve bu nedenle uzay uçuşu yeteneğine sahip değildi. 17 Eylül 1976 günü, ilk tam ölçekli prototipi tamamlandı. Lukáš Kubáň Lukáš Kubáň (d. 22 Haziran 1987), Sandecja Nowy Sącz takımında defans pozisyonunda görev yapan Çek futbolcudur. Profesyonel kariyerine 2006 yılında 1. FC Slovácko kulübünde başladı. Daha sonra sırasıyla 1. FC Brno, 1. FC Slovácko, FK Fotbal Třinec, GKS Bełchatów ve Sandecja Nowy Sącz kulüplerinde oynadı. Raca-LeÃ§humi ve Kvemo Svaneti Raca-Leçhumi ve Kvemo Svaneti (Gürcüce: რაჭა-ლეჩხუმი და ქვემო სვანეთი), Gürcistan’ın kuzeybatısında, Raca, Leçhumi ve Kvemo Svaneti (Aşağı Svaneti) adlı tarihsel bölgelerini kapsayan idari bölgesidir. 4,954 km²’lik bir alanı kaplar ve nüfusu 50.969’dur (2002). Ülkenin nüfus yoğunluğu en düşük bölgesidir. Bölgenin yönetsel merkezi Ambrolauri kentidir. Jermaine Jenas Jermaine Anthony Jenas (d. 18 Şubat 1983 ,Nottingham, İngiltere).İngiliz eski ortasaha oyuncusu. Nottingham Forest'den Newcastle United FC'ye transfer olan Jermaine Jenas bu takımda 3 yıl görev yapmıştır.3 yılda tam 110 maça çıkan Jenas vazgeçilmez olduğunu herkese göstermiştir. Ayrıca 9 gol atmıştır. Bu gollerin çoğunu ceza sahası dışından vurduğu şutlarla atmaktadır. Graeme Souness adeta ona hayran kalmıştır.Ancak onun takımdan ayrılmasından sonra o da Newcastle United FC'a alışamadı ve daha büyük başarılar yaşayacağı takımı Tottenham Hotspur FC'ye transfer olmuştur.Bu transfer Tottenham Hotspur FC'ye tam 9 milyon euroya mal olmuştur. Jenas İngiltere millî futbol takımı formasını giymektedir.2003 yılından bu yana millî takımda görev yapan Jenas 2006 FIFA Dünya Kupası'nda da yer almıştır. Millî takımda 18 maçta 1 gol atmıştır. İngiltere millî futbol takımının yeni teknik direktörü Fabio Capello ilk maçında İsviçre millî futbol takımına karşı Jenas'ı sahaya sürmüştür. Imperium İmperium, (Latince "imperare" kelimesinden „hüküm sürmek“, „emretmek“, „buyurmak“ anlamında), Geniş anlamda sahip olan kişiye göreviyle ilgili emretme yetkisi veren latince terim. Roma Cumhuriyeti'nde İmperium yetkisine sahip kişi, Magistra ya da Promagistra olarak kendisine tevdi edilmiş kanuni hakları yerine getirme konusunda mutlak bir otoriteye sahiptir. Böyle bir yetkiye sahip kişinin İmperium yetkisi ancak İmperium maius yetkisine sahip bir Magistra ve Promagistra ya da bir Konsül tarafından veto edilebilir. İmperium yetkisine sahip kişinin derecesi sahip olduğu lictor sayısıyla ölçülürdü; 2000 Dünya Artistik Patinaj Şampiyonası Dünya Artistik Patinaj Şampiyonası Uluslararası Petenciler Birliği'nin (ISU) onayladığı, elit patencilerin Dünya unvanı için yarıştığı yıllık şampiyonadır. Bu şampiyona ISU şampiyonasının en prestijlisi olarak kabul edilir. Patenciler, Tek Erkekler, Tek Bayanlar,Çiftler ve Buz Dansı'nda yarışırlar. 2000 yılı Dünya Şampiuyonası Fransa'nın Nice şehrinin Palais des Expositions Nice salonunda 23 Mart-2 Nisan tarihleri arasında yapıldı. Çok sayıdaki katılımdan dolayı Bayanlar ve Erkeklerin elemeleri A ve B gruplarına ayrildı. Bu şampiyonanın esasen Avustralya'nın Brisbane kentine verilmesi istenmişti. Sonuçta, ISU şampiyonayı, Avustralya'nın organizasyonu başaramayacağı söylentileri üzerine Fransa'nın Nice kentine tahsis etti. 1965 Afrika Uluslar Kupası 1965 Afrika Uluslar Kupası, CAF'ın düzenlendiği 5. Afrika Uluslar Kupası. Tunus'ta düzenlenen turnuvada 1963'teki statü aynen uygulandı ve finalde Gana, ev sahibi Tunus'u uzatmalarda 3-2 yenerek ikinci şampiyonluğunu elde etti. Tunus, yazı-tura atışı sonucunda finale çıktı. Gaius Cassius Longinus Gaius Cassius Longinus (MÖ 85'den önce – Ekim MÖ 42) Romalı senatör, Jül Sezar'a düzenlenen suikastın baş aktörlerinden biri ve Brutus'un kayınbiraderi. Gaius Cassius'un erken dönem hayatı hakkında çok az şey bilinir. Servilia Caepionis'in kızı ve Brutus'un üvey kız kardeşi ile evlenmiş ve bu evlilikten bir oğlu olmuştur. Rodos'ta filozofi eğitimi almış ve bu sayede Yunanca'yı iyi seviyede konuşabilir hale gelmişti. İlk olarak MÖ 53 yılında Marcus Licinius Crassus'un yanında quaestor olarak göreve başladı ve askeri alanda yetenekli olduğunu kanıtladı. Crassus'la birlikte Suriye eyaletine gitti ve Fırat kıyısında bir üs oluşturulmasını önererek onu Partlara saldırmaktan vazgeçirmeye çalıştı. Cassius'un önerisini reddeden Crassus, ordusunu Carrhae savaşı'na sürdü ve aynı zamanda Cassius'un Roma hatlarının takviye edilmesi önerisini de reddetti. Sonuç Roma birlikleri için İkinci Pön savaşından beri karşılaşılan en büyük yıkımdı. Cassius, Crassus'un legate'si Gaius Octavius'u yardımıyla ordudan geri kalanları kurtarmayı başardı. Ordu, Cassius'u yeni komutanları yapmak istediyse de, o Crassus'a olan sadakat'i nedeniyle bu öneriyi reddeti. Crassus, Carrhae'den geri çekilirken rehberlerin ihanetine uğradı ve öldürüldü ancak Cassius 500 süvariyle kaçarak bir kez daha Lejyonlarla birleşmeyi başardı. Cassius iki yıl boyunca proquaestor olarak Suriye eyaletini yönetti ve yeni prokonsül gelene kadar sınırlarını Part akınlarına karşı korudu. Son akın Part komutanı Osaces'in ölümüyle ve Part birlikleri dağılmasıyla sonuçlandı. Kilikya eyaleti valisi Marcus Tullius Cicero, bu zafer için Cassius'a bir kutlama notu gönderdi. İki yıl sonra Roma'ya döndüğünde, Suriyedeki zorbalıkları için düşmanları tarafından açılan davalardan Jül Sezar ve Gnaeus Pompeius Magnus arasındaki İç savaş sayesinde kurtulmayı başardı. Cassius MÖ 49 yılında Pleblerin Tribünü seçildi ancak Sezar'ın Rubicon nehrini geçerek İtalya'ya girmesi üzerine İtalya'dan kaçtı. Yunanistan'da Pompey ile buluştu ve onun donanma komutanı oldu. MÖ 48 yılında, Cassius donanmayla birlikte Sicilya'ya yelken açtı ve Sezar'ın donanmasına saldırarak büyük bir kısmını yaktı. Daha sonra İtalya kıyılarını taciz ederek ilerledi. Pompey'in Pharsalus savaşında yenildiği haberleri üzerine, Pontus kralı Pharnaces II'den yardım almak umuduyla yönünü Çanakkale boğazına çevirdi. Cassius, Sezar tarafından yolda yakalandı ve kayıtsız şartsız teslim olmak zorunda bırakıldı. Sezar, Cassius'a Alexandrian savaşına katılmasını umut ederek legate olarak iş verdi ancak Cassius, Afrika'da Cato ve Scipio'ya karşı savaşa katılmayı reddetti ve bunun yerine Roma'ya dönerek emekliye ayrıldı. Sonraki iki yıl boyunca herhangi bir görev üstlenmedi ve Cicero ile dostluğunu pekiştirdi. MÖ 44 yılında, ertesi yıl Suriye'ye atanacağı sözü ile "Praetor Peregrinus" oldu. Kendisinden daha kıdemsiz biri olan Marcus Junius Brutus'un "praetor urbanus" olarak atanması onu derinden yaraladı ve dikatatöre karşı olan kinini ve kırgınlığını derinleştirdi. Anlaşıldığı kadarıyla onu resmi olarak affetmiş olan Sezar, gerçekte Cassius'a güvenmiyordu. Cassius, Sezar'a karşı düzenlenen komplonun en etkin üyelerinden biriydi bu sebeple suikastı düzenleyecek ve Sezar'a ilk darbeyi vuracak olan grubun başı olmuştu. 15 Mart MÖ 44 tarihinde, Cassius yandaşlarıyla beraber harekete geçti ve Sezar'ı yüzünden bıçakladı. O ve yandaşları kendilerini "kurtarıcılar, özgürleştiriciler" "(Liberatores)" olarak adlandırıyordu. Kutlamalar kısa sürdü, Marcus Antonius gücü eline geçirdi ve halk onlara karşı döndü. Nisan ayında, Cassius Antonius'un devrileceği umuduyla taşraya çekildi. Haziranda, Cassius Senato tarafından Cyrene şherine atandı ve böylece kendisine İtalya'yı terk etme izni verilmiş oldu. Böyle küçük bir şehre atanmayı kabul etmeyen Cassius görevinden istifa etti ve Antonius'un idaresinde yaşamaktansa sürgüne gitmeyi tercih etti. Daha önce tayin edildiği Suriye eyaletine gitmeye ve Antonius'un emriyle yeninden bu eyalete atanan Publius Cornelius Dolabella'dan önce buraya vararak kontrolü ele geçirmeye karar verdi. Doğudaki şöhreti, bölgede bulunan diğer valilerin yardımıyla büyük bir ordu toplamasına yardımcı oldu ve MÖ 43 yılıyla birlikte sahip olduğu 12 Lejyonla birlikte Dolabella'yı beklemeye başladı. Bu noktada Senato ve Antonius arasında, Cassius'un eyalet valisi olarak onaylanıp onaylanmayacağı konusunda bölünmeler başladı. Dolabella saldırıya geçti ancak ihanete uğrayarak yenilince intihar etmek zorunda kaldı. Cassius, artık Mısır'a doğru harekete geçmek için hazırdı ancak İkinci üçlü yönetim anlaşmaları icabı Brutus tarafından yardımına çağrıldı. Cassius, Suriye'nin yönetimini yeğenine emanet ederek ordusunun büyük bir kısmıyla Smyrna'da Brutus'a katıldı. Komplocular, triumvirlerin Asya'daki müttefiklerine saldırmaya karar verdiler. Cassius, Rodos'a çıkarak adayı yağmalarken Brutus aynı şeyleri Likya'da yapıyordu. Ertesi yıl Sardes'te yeniden bir araya geldiler ve orduları tarafından imparator ilan edildiler. Çanakkale boğazını geçtiler ve Trakya boyunca ilerleyerek Makedonya'daki Philippi kentinde kamp kurdular. Kısa bir süre sonra Gaius Julius Caesar Octavian (sonradan Augustus olacak) ve Marcus Antonius da bölgeye ulaştı. Cassius bölgede sahip olduğu üstün durumu kullanarak onları açlığa mahkûm etmeye karar verdi. Ancak yine de Antonius'la genel olarak Philippi savaşı olarak bilinen bir dizi çatışmaya girmek zorunda kaldı. Brutus, Octavian'a karşı başarılı oldu ve kampını ele geçirdi ancak Cassius Marcus Antonius tarafından bozguna uğratıldı. Brutus'un zaferinden habersiz olan Cassius, her şeyi terk etti ve azatlı kölesi Pindarus tarafından, kendi emri üzerine, öldürüldü. Brutus tarafından arkasından "Romalıların sonuncusu" olarak yas tutuldu ve Tasos adasına gömüldü. Dante'nin "Inferno" adlı eserinde, Cassius cehennemin tam ortasında ve sonsuza kadar Şeytan'ın üç ağzından biri tarafından çiğnenecek kadar günahkâr olan üç kişiden biridir. Diğer iki kişi ise Marcus Junius Brutus ve İncil'e göre Nasıralı İsa'ya ihanet eden Yahuda İşkaryot'tur. (Canto XXXIV) Cassius, William Shakespeare'in "Jül Sezar adlı oyununun önemli karakterlerinden birisidir.". Kurgusal bir karakter olan Gaius Cassius Longinus, 2005 yılında "Rome" adlı Televizyon dizisinde Guy Henry tarafından canlandırılmıştır. Nefret (mÃ¼zik grubu) Nefret, Ceza ve Dr. Fuchs tarafından 1998 yılında kurulan Türk rap grubudur. 2004'te sonlanmıştır. İkili, ilk olarak 1999 yılındaki derleme bir albüm olan "Yeraltı Operasyonu"nda yer aldı. Daha sonra, kendilerini Türkiye'nin en çok satan rap grubu yapacak olan ilk albümleri "Meclis-i Ala İstanbul" çıktı. Bu albümün hiti, "İstanbul" parçasına klip çekildi. İkinci albümleri "Anahtar" ile de bu başarılarını devam ettirdiler. "Anahtar" parçasında rapçi Sirhot ile düet yaptılar. Bu sırada Avrupa'nın çeşitli yerlerinde pek çok konser verdiler. Dr. Fuchs'un askere gitmesi sebebiyle albüm çalışmalarına bir süre ara verdiler. Bu arada Ceza da ilk solo albümüyle meşgul oldu. Önce "Medcezir" ve sonra da "Rapstar" albümleriyle çok büyük bir başarı yakaladı. Dr. Fuchs ise adındaki "Dr." önekini atarak Fuchs oldu. Daha sonra Ceza ile yollarını ayıran Fuchs Sagopa Kajmer'in prodüktörlüğünde ilk albümü "Huzur N Darem"i çıkardı. Bu albümde "Askerden Mektup" parçasıyla Fuchs, Ceza'ya "Şimdi neredesin kardeş, sattın beni be kalleş" sözleriyle Ceza'ya sitem etmekte, onun vefasızlığına dem vurmaktadır. Bu şarkı yüzünden araları bozulur ve uzun bir süre beraber hiç iş çıkarmazlar. Fuchs askerden döndüğünde grubu ayırmaya karar verdiler. Ardından Fuchs kendini sorgulamaya başlar ve Sagopanın dolduruşuna geldiğini anlar. 2008 yılında Ayben ile söylediği "Bu Böyle Olmaz" şarkısıyla barışmak için ilk adımı atar. Ceza ve Fuchs, 2009'un başında tekrar bir araya gelme kararı almıştır. Grup, "Nefret Geri Geliyor" adında bir parça yapıp, bu parçada yapacaklarını anlatmışlardır. "NEFRET3" adında yeni bir Nefret albümü çıkarılması projesi ise başarısız olmuştur. Zuikaku (uÃ§ak gemisi) , Japon İmparatorluk Donanması'nda "Shōkaku"-sınıfı uçakgemisiydi. Uçakları Birleşik Devletlerin resmen II. Dünya Savaşı'na girmesine neden olan Pearl Harbor saldırısında görev aldı ve savaşın en önemli birkaç çarpışmasında yer alarak, en sonunda Cape Engaño Deniz Muharebesi'nde batırıldı. "Zuikaku" 25 Eylül 1941'de hizmete girdi ve deniz kukvvetleri sancağı çekildi. 26 Kasım 1941'de Chishima Adalarından (Kuril Adaları) Etorofu Adasının (İturup Adası) ortasında bulunan Hitokappu Körfezi'nden Hawaii Adası'na doğru hareket etti. 7 Aralık 1941'de Pearl Harbor Saldırısı'na katıldı. 20 Ocak 1942'de Rabaul'a karşı hava saldırısına katıldı. 21 Ocak 1942'de Lae'ye karşı hava saldırısına katıldı. Daha sonra Hint Okyanusu'na girip 5 Nisan 1942'de Ceylon Adası (Sri Lanka)'da bulunan Kolombo Üssü ve Trincomalee Deniz Üssü'ne karşı hava saldırısına katıldı. 7 Mayıs 1942'de Mercan Denizi Muharebesi, 24 Ağustos 1942'de Doğu Solomon Adaları Muharebesi ve 26 Ekim 1942'de Santa Cruz Adaları Muharebesi'ne katıldı. 29 Ocak 1943'te Ke gō Harekâtı kapsamında lojistik işleriyle uğraştı ve Şubat 1943'te Guadalcanal Adasından çekilişini destekledi. Nisan ayında I gō Harekâtı kapsamında ve Kasım ayında ise Ro gō Harekâtı kapsamında savaş uçaklarını Rabaul'a taşıdı. 19 Haziran 1944'te Filipin Denizi Muharebesi'ne katıldı. 17 Ekim 1944'te Shō 1 gō Harekâtı başlatıldı ve 20 Ekim 1944'te Ozawa Filosu'na bağlı olan "Zuikaku" Beppu Körfezi'nden hareket ederek güneye doğru ilerledi. 25 Ekim 1944 saat 7.49'da çatışmaya hazır olma talimatı verildi. Z sancağı çekildi. Müteakiben Amerika'nın birinci hava saldırısıyla sol tarafına bomba 1 sol arkasına 1 torpido isabet kaydetti. Sol tarafının motoru hasar gördü ve hızı 24 knot'a düştü. Fakat motor bölümüne tam hızla hücuma geçme talimatı verildi. 8.45'te 6 derece yattı. İkinci ve üçüncü hava saldırısında 4 bomba ve 7 torpido isabet kaydetti. Sola 20 derece yattı ve su bastı, yangın şiddetlendi. Fakat yangın söndürme ve suya karşı koruma çareleri bulundu. 13:27'de uçuş güvertesine çıkma talimatı verildi. 1.58'de deniz kuvvetleri sancağı indirildi. Resim o an çekildi. O anda sola 23 derece yatmaktaydı. Genel çekilme talimatı verildi. 19 derece 57 dakika kuzey enlemi, 126 derece 34 dakika doğu boylamındaydı. Bundan yaklaşık 2 saat sonra 14.14'te "Zuikaku" Filipinlerin Engaño Burunu'nun 260 deniz mil doğu-kuzeydoğusunda 19 derece 20 dakika kuzey enlemi, 125 derece 51 dakika doğu boylamında battı. 866 müretebat kurtardı. FC Zbrojovka Brno FC Zbrojovka Brünn, Çek futbol kulübü. Bundesliga (Avusturya) Bundesliga (Almanca: "Österreichische Fußball-Bundesliga") Avusturya'daki en yüksek seviye futbol ligi. İlk sıradaki takım UEFA Şampiyonlar Ligi'ne, ikinci ve üçüncü sıradakiler ile ÖFB-Cup'ı kazanan takımlar ise UEFA Avrupa Ligi'ne katılır. Avusturya Bundesliga, 1974-75 sezonuyla birlikte başladı. Lige, sponsorluk anlaşmaları sebebiyle "tipp3-Bundesliga powered by T-Mobile" ismi verilmiştir. Ettlingen Almanya´da Baden-Württemberg eyaletinde bir şehir. Nüfusu 38.875 kişidir. VI. Ä°van (Rusya) VI. İvan (İvan Antonoviç) (23 Ağustos 1740 - 16 Temmuz 1764), 1740-1741'de Rus çarı. İki aylık bebekken çar ilan edilmiş, bir saray darbesi sonucunda tahttan indirildikten sonra 20 yıl tutuklu kalmıştır. Babası Braunschweig-Bevern-Lüneburg prensi Anton Ulrich, annesi ise Çariçe Anna'nın (hd 1730-1740) yeğeni Anna Leopoldovna'ydı. Çariçe Anna ölümünden bir gün önce (27 Ekim 1740) henüz iki aylık olan İvan'ı tahtın varisi, sevgilisi Kurland dükü Ernst Johann von Biron'u da İvan'ın naibi ilan etti. İvan ertesi gün çar olarak tahta çıkarıldı. Biron ise üç hafta sonra mühürdar naibi Andrey Osterman ve Burhard Kristof Minih tarafından yönetimden uzaklaştırıldı ama İvan tahttan indirilmedi. Biron'un yerine naipliğe getirilen İvan'ın annesi Anna Leopoldovna'nın izlediği dış politika ve önemli görevlere Alman danışmanlar getirmesii kısa zamanda hoşnutsuzlukların doğmasına yol açtı. Sonunda Çar I. Petro'nun (hd 1682-1725) kızı Yelizaveta önderliğindeki muhalefetin düzenlediği bir darbe sonucunda Anna ve Alman danışmanlar yönetimden uzaklaştırıldı (6 Aralık 1741). Darbe sırasında tahttan indirilen İvan, sonraki 20 yılı çeşitli hapishanelerde geçirdi. Yalnızlık içinde geçen uzun hapislik yıllarının ruhsal ve zihinsel gelişmesi üzerinde son derece olumsuz etkileri oldu.Bununla birlikte, Shlisselburg garnizonunda görevli Teğmen Vasili Yakovleviç Miroviç, 1764'te İvan'ı hapisten kurtararak, iki yıl önce tahta çıkmış olan II. Yekaterina'nın (Büyük) yerine geçirmek üzere bir ayaklanma başlattı. İvan ayaklanma sırasında gardiyanları tarafından öldürüldü. Ã–FB-Cup ÖFB-Cup Avusturya Futbol Federasyonu tarafından düzenlenen bir turnuvadır. 1919 yılında başlamıştır. 1939-1945 ve 1950-1958 yılları arası ara verilmiştir. Not: Amateur-SV (Austria Wien). Galatasaray (futbol takımı) 1964-65 sezonu Galatasaray (futbol takımı) 1964-65 sezonu maçları bulunmaktadır. Galatasaray, 1964-65 sezonunda Avrupa Kupaları'na katılamamıştır. Sayfa'n覺n bundan sonraki k覺sm覺 bilgiler toplan覺nca eklenecektir. Kaynak: TFF, Mackolik Hacettepe (anlam ayrımı) Hacettepe, aşağıdaki anlamlara gelebilir: Ahmet Say Ahmet Say, müzik eğitimcisi ve müzik yazarı. Çeşitli ödüller kazanan beş edebiyat eserinin ve konservatuvarlar ile üniversitelerin müzik bölümlerinde temel eser olarak okutulan müzik kitaplarının yazarı. Türk piyanisti ve bestecisi Fazıl Say’ın babası. 1935 yılında İstanbul’da, Kadıköy’de doğdu. Küçük yaşta piyano eğitimine başladı. İstanbul Erkek Lisesi’ni bitirdi. 1946’da İstanbul Belediye Konservatuvarı’na girdi. 1950’de konservatuvarı terk etti. 1954 yılında basın-yayın eğitimi almak için Almanya’ya gidip altı yıl orada yaşadı. Yurda döndüğünde Bingöl’de üç yıl öğretmen, halk eğitimcisi ve folklorcu olarak çalıştı. Bu dönemde türkü, ağıt ve masallar derledi, halk dansları toplulukları kurdu ve çocuk toplulukları yetiştirdi. "Bingöl Hikayeleri" adlı eseri bu dönemin ürünüdür. 1964’te Ankara’ya yerleşti. 1967’de Türk Solu adlı derginin yazı işleri müdürlüğüne getirildi. 12 Mart darbesi döneminde 17 ay hapis yattı. Hapisten çıktıktan sonra "Kocakurt" romanını yazdı (1976). 1977’de ise Cemal Süreya, Vecihi Timuroğlu, Ragıp Gelencik, Demir Özlü, Ali Püsküllüoğlu ile aylık Türkiye Yazıları'nı çıkarttı. 1980’den başlayarak kendisini bütünüyle müzik yazarlığına verdi. Edebiyatçılar Derneği kurucu üyelerinden olan Ahmet Say, iki yıl süre ile bu derneğin başkanlığını yaptı. Edebiyat ustalarına verilen "Edebiyatçılar Derneği Onur Ödülleri Altın Madalyası"'nı kurumsallaştırdı. Ahmet Say, halen günlük olarak yayınlanan Evrensel gazetesinde "Yörüngemiz" başlıklı köşe yazıları yazmaktadır. Zettabayt Eksabayt'tan bir büyük bilgisayar depolama birimidir. 1 zettabayt 1024 eksabayt 1048576 petabayt 1073741824 terabayt 1099511627776 gigabayt 1125899906842620 megabayt 1152921504606850000 kilobayt 1180591620717410000000 bayt 1208925819614630000000000 bit'e eÅŸittir Didier Ilunga-Mbenga Didier Ilunga Mbenga (d. 30 Aralık 1980), Kongo asıllı Belçikalı profesyonel basketbolcudur. D.J. Mbenga olarak da tanınır. Mbenga, 30 Aralık 1980 tarihinde Kinsasha'da doğdu ve büyüdü. Babası bir devlet memuruydu ve bilinmeyen bir sebepten dolayı hayatını kaybetti. Tutsi ve Hutus savaşı esnasında Didier yanlışlıkla Tutsi olmaktan suçlandı ve bir hapishaneye kapatıldı. 1999'da dokuz aydan sonra Didier hapishaneden kaçmayı tercih etti. Erkek kardeşi hapishane bekçilerinin birisine rüşvet verdikten sonra hapishaneden kaçtı. 2001 yılında Mbenga, Spirou Gilly takımında forma giydi. 2002 yılında ise Belçika Basketbol Ligi'nin bir takımı olan Leuven Bears takımına katıldı. 2002-2003 sezonunda 21 maçta 8.2 sayı ortalama elde etti. 2003 yılına gelindiğinde Spiroi Charleroi takımına katıldı. 14 Temmuz 2004 tarihinde, Dallas Mavericks takımıyla 2 yıllığına bir kontrat imzaladı ve NBA Yaz Ligi'nde forma giymeye başladı. Sakatlığından dolayı yalnız 15 maça katılabildi. 17 Kasım 2007 tarihinde Golden State Warriors takımıyla anlaştı. 6 Ocak 2008 tarihinde bu takımda oynamayı bıraktı. 21 Ocak 2008 tarihinde, Los Angeles Lakers ile 10 günlük bir kontrat imzaladı. 1 Şubat 2008'de kontrat süresi bittiğinde, Los Angeles Lakers ile bir kontrat daha imzaladı. 11 Şubat 2008'de ile tekrar kontrat imzaladı. Mbenga, 6 Mart 2009 tarihinde, kariyerinin en yüksek rekorunu kırdı. Los Angeles Lakers, 2009 yılında Orlando Magic takımını 4-1 yenerek 2009 NBA Playoffları'nı kazandı. Böylece, Mbenga Şampiyonluk Yüzüğü elde etti. 13 Ekim 2010 tarihinde New Orleans Hornets takımıyla iki yıllığına bir kontrat imzaladı. Temmuz 2012'de NBA Yaz Ligi'nde Milwaukee Bucks takımında oynamaya başladı. 2 Ekim 2012 tarihinde takımdan ayrıldı. Kasım 2012'de, Çin Basketbol Ligi takımlarından birisi olan Qingdao DoubleStar takımına katıldı. 3 Nisan 2012 tarihinde, Qingdao DoubleStar takımından ayrılıp, Filipin Basketbol Ligi takımlarından Barako Bull Energy takımında forma giymeye başladı. 8 Ekim 2014 tarihinde, New York Knicks takımıyla anlaştı. Ancak 24 Ekim 2014 tarihinde New York Knicks takımından ayrıldı. = Kişisel özellikleri = Mbenga, Fransızca, Portekizce, İngilizce, Lingala ve Thsiluba dillerini konuşabilmektedir. Ayrıca 2005 yılında, "Mbenga Vakfı" sayesinde Kongo Demokratik Cumhuriyeti'ndeki çocuklara yardımda bulunmaktadır. RaÃ§a Raça veya Raca (), Gürcistan'ın dağlık kuzeybatı bölümünde tarihsel bölge adıdır. Bugün Raca-Leçhumi ve Kvemo Svaneti bölgesindeki ("mhare") Oni ve Ambrolauri ilçelerini kapsar. Kuzeyde ve doğuda Büyük Kafkaslar, güneyde İmereti, batıda Leçhumi ve Svaneti yer alır. Raca, eski çağlarda Kolheti ve Kartli’nin bir parçasıydı. Bölgenin başlıca kenti Oni, MÖ 2. yüzyılda Kratli kralı tarafından kurulmuştu. Raca 11. yüzyılda, birleşik Gürcü devleti içinde bir prenslikti ("saeristavi"). Bağvaşi ailesinden Rati, Kral III. Bagrat tarafından prens ("eristavi") olarak atanmıştı. Rati’nin halefi ve oğlu Kahaber, Raca’yı yöneten Kahaberisdze hanedanını kurdu ve bölgeyi 1278 yılına değin yönetti. Kral VI. Davit Narin, Moğolları ülkeden çıkarmak için verdiği savaş sırasında Raca prensliğini ortadan kaldırdı. 14. yüzyılın ortalarında Raca prensliği Çarelidze ailesince yeniden kuruldu. Sonraki hanedan Çhetidze Raca’yı 1465’ten 1768 yılına değin yönetti. Prens Rostom (1749-1769) Raca prensliğini İmereti Krallığı’ndan bağımsız hale getirdi; ama 1769 yılında İmereti Kralı I. Solomon Rostom’u tutuklamayı başardı ve Raca prensliğini lağvetti. 1784 yılında İmereti Kralı Davit, Raca’yı yeniden prenslik yaparak yönetimini yeğeni Anton’a verdi. Yerel anlaşmazlıklardan yararlanan Osmanlılar Raca’nın kontrolünü gele geçirdiler. Kral Davit, Shava’da savaşı kazandı (26 Ocak 1786) ve Raca’nın kontrolünü yavaş yavaş ele geçirdi. İmereti Kralı II. Solomon, sonunda prensliği kaldırdı ve Raca’yı doğrudan krallığına bağladı. Cherbourg Åžemsiyeleri Cherbourg Şemsiyeleri, 1964 Fransa-Almanya ortak yapımı müzikal filmdir. Özgün adı Les Parapluies de Cherbourg dur. İngilizce konuşulan ülkelerde The Umbrellas of Cherbourg adı ile gösterime sunulmuştur. Senaryosunu Jacques Demy'nin yazıp yönettiği filmin önemli rollerinde Catherine Deneuve, Nino Castelnuovo, Anne Vernon ve Marc Michel oynamışlardır. Filmin müziği Michel Legrand'a aittir. Filmin tema şarkısı olan "I Will Wait For You'nun sözlerini ise filmin yönetmeni Jacques Demy yazmıştır. Bütün konuşmaların şarkı ile verildiği film, yönetmenin kendi deyimi ile bir "pop-art opera"dır. Cannes Film Festivali'nde Altın Palmiye ödülü kazanmıştır. Madame Emery (Anne Vernon) ve kızı Geneviève (Catherine Deneuve) Fransa'nın Normandiya bölgesinde küçük bir liman şehri olan Cherbourg'da küçük bir butikte şemsiye satarak geçinmektedirler. Film 1957 yılında 17 yaşındaki Geneviève ile 20 yaşındaki oto tamircisi Guy Foucher (Nino Castelnuovo)'nin birbirlerine aşık olmaları ile başlar. Çift evlilik planları yaparken Guy'ın annesi buna karşı gelir. Bir süre sonra askere alınan Guy Cezayir'e savaşa gönderilir. Guy uzakta iken hamile kaldığını öğrenen Geneviève zengin bir kuyumcu olan Roland Cassard (Marc Michel)'ın evlilik teklifini kabul etmek zorunda kalır. Yaralandığı için erken terhis edilen Guy, Cherbourg'a döndüğünde Geneviève'in gitmiş olduğunu görür. Kazandığı Ödüller: AdaylÄ±klar: Rafael Marques (Mayıs 1983 doğumlu futbolcu) Rafael Marques (d. 27 Mayıs 1983), Brezilyalı futbolcudur. Türkiye kariyerine Samsunspor'da başlayan futbolcu, Samsunspor'un 2. Lig'e düşmesi nedeniyle Manisaspor'a transfer oldu. 4 haftada attığı 6 golle büyük sükse yapan oyuncu, Türk vatandaşlığına geçtikten sonra "Rafet El Marques" adını almıştır. 2009 yılında Manisaspor'dan ayrılmıştır. 28 GÃ¼n Sonra 28 Gün Sonra (Özgün adı: 28 Days Later), 2002 İngiliz yapımı film. Senaryosunu Alex Garland yapmış, yönetmenliğini ise Danny Boyle üstlenmiştir. Önemli rollerini Cillian Murphy, Naomie Harris, Megan Burns, Brendan Gleeson, Christopher Eccleston paylaşmışlardır. Filmin müziği John Murphy'e aittir. Londra'daki bir araştırma merkezindeki denek maymunların, bir grup aktivist tarafından serbest bırakılması ile çevreye ölümcül bir virüs yayılır. Virüsten etkilenen kişiler 15 saniye sonra insani özelliklerinden çıkıp, cinayete eğilimli saldırgan yaratıklara dönüşür. Salgın patlak verdiğinde hastanede olan Jim, 28 gün baygın yattıktan sonra uyanır. Dışarıya çıktığı zaman tüm şehrin adeta bir hayalet şehir haline gelmiş olduğunu görür. Aradan geçen zamanda neler olduğunu anlamaya çalışıan Jim, kendisine saldıran "virüslü" yaratıklardan ancak Selena ve Mark adlı iki kişinin yardımıyla kurtulur. Filmin ilerleyen bölümünde Jim ve Selena, kendileri gibi virüsten kurtulmuş bir baba-kız ile Manchester'daki askeri birliği bulmak üzere yola çıkarlar. Onları en az virüs kadar tehlikeli olaylar beklemektedir. The Thomas Crown Affair The Thomas Crown Affair ÅŸu anlamlara gelebilir: IvÃ¡n Kaviedes Iván Kaviedes (d. 24 Ekim 1977), Ekvadorlu millî futbolcudur. Ekvator futbol liginde LDU Quito takımında futbol oynamaktadır. Ayrıca FC Porto'da oynamıştır. CS Emelec'deki 39 maçta 43 golle Perugia'ya 5 milyon dolar bütçeyle transfer olmuştur. Hale Akınlı Hale Akınlı (1941 - 13 Aralık 2019), tiyatro, sinema ve dizi oyuncusu, seslendirme sanatçısı. Sanat hayatına Şehir Tiyatroları'nda başlayan Hale Akınlı, 35 yılı aşkın süreyle bu kurumda aktif roller aldı. Tiyatronun dışında TRT ve özel TV kanalları gibi kurum ve kuruluşlarda seslendirme yaptı. Sanatçı, aynı zamanda bir sinema ve dizi film oyuncusuydu. Hale Akınlı, tiyatro sanatçısı Hamit Akınlı ile evli olup Ceren (d. 1970) adında bir kız ve Can ile Melis adlarında iki torun sahibidir. Bir süredir akciğer rahatsızlığı nedeniyle tedavi gören Akınlı, 13 Aralık 2019'da hayatını kaybetti. Cenazesi 16 Aralık 2019'da İstanbul'da Şişli Camii'nde kılınan cenaze namazı sonrası Topkapı Çamlık Mezarlığında toprağa verildi. Mesheti Mesheti (Gürcüce: მესხეთი), Gürcistan’ın güneybatı kesimindeki dağlık bölge. Meshetya olarak da bilinir. Bölgenin büyük kesimini Mesheti Dağları kaplar. Eski Gürcü boylarından Meshiler (daha sonra Moshiler) ve Mosinikler bu bölgenin yerli halkıdır. Bazı yazarlar Meshileri, MÖ 12. yüzyılda Asur kaynaklarında anılan Muşkilerle ilişkilendirmektedir. Mesheti’nin Gürcü nüfusunun eski Meshilerin torunları olduğu kabul edilir.Mosinikler, demir işlemeyi keşfetmişlerdir. MÖ 14. yüzyılda Mesheti, Diaohi krallığının bir parçasıydı. Daha sonra İberya Krallığı'nın bir parçası haline geldi. Mesheti, 16. yüzyılda Osmanlı devletince fethedildi ve bu bölgeyi de içine alan Çıldır Eyaleti kuruldu. Osmanlı döneminde Müslüman Türk nüfusun yerleştirilmesi sonucunda, Mesheti nüfusu Türkçe konuşan bir nüfus haline geldi. Bu nüfus daha sonra Ahıska Türkleri veya Meshet Türkleri olarak adlandırıldı. 1829-1917 arasında Çarlık Rusya’sının yönetiminde kaldı. 1918-1921 arasında Mesheti, Demokratik Gürcistan Cumhuriyeti’nin sınırları içinde yer aldı. Sovyet döneminde Gürcistan Sovyet Sosyalist Cumhuriyeti’nin bir bölgesi olan Mesheti, günümüzde Gürcistan’ın yönetsel bölgelerinden Samtshe-Cavaheti’nin bir parçasıdır. II. Dünya Savaşı sırasında Moskova yönetimi tarafından Ahıska Türkleri sürgün edildi ve topraklarına geri dönmelerine izin verilmedi. Bölgeye Ermeniler yerleştirildi ve bugün bu bölgenin nüfusunun yaklaşık yarısı Ermenilerden oluşur (90.000), Gürcüler ise (110.000) diğer yarısını oluşturur. Gürcistan parlamentosu uzun bir çalışma sonrasında 2007 yılında Ahıska Türklerinin Gürcistan’a dönmelerini ön gören bir yasayı kabul etti, ama yerel Gürcü ve Ermeni halkı karşı çıkmaktadır. Dokunulmazlar (film, 1987) Dokunulmazlar (The Untouchables), yönetmenliğini Brian De Palma’nın yaptığı, 1959 ABC televizyon dizisi üzerine kurulu olarak, Eliot Ness’in Al Capone’u adalete teslim edişini otobiyografik bir anlatımla ele alan 1987 yapımı bir film. Başrollerini Memur Eliot Ness rolünde Kevin Costner, İrlanda asıllı Amerikalı devriye polisi Jim Malone rolünde Sean Connery ve Al Capone rolünde Robert de Niro’nun paylaştığı filmi, David Mamet uyarladı. Filmdeki rolüyle Connery En iyi Yardımcı Erkek Oyuncu dalında “Oskar” olarak da anılan Akademi Ödülü’nü kazandı. Film kısa zamanda büyük etki yarattı ve 76 milyon $’u açan hasılatıyla “hit” oldu. Film bunun dışında 3 Akademi Ödülüne aday gösterildi. 1920’lerde ve 1930’ların başlarında Amerika Birleşik Devletleri (ABD)’ndeki içki yasağı, ülkede organize suç artışına neden oldu. Birçok çete kaçakçılığını yaptıkları alkol ü satmak ve işlerini yürütmek için şiddet kullanmaya başladı. En büyük sorun ise, Al Capone (Robert de Niro) kaçakçılığını yaptığı düşük kaliteli likör ü yüksek fiyata sattığı Chicago (Şikago)’daydı. Hazine Müdürlüğü Memuru Eliot Ness (Kevin Costner), Capone’nun suç imparatorluğuna karşı mücadele eden ekibin başına getirilir; ancak Ness’in ilk çabaları rüşvet verilen polis memurları nedeniyle suya düşer. Bunun üzerine Ness, dürüstlüğüyle ünlü, rüşvet almayan, İrlanda asıllı Amerikalı polis memuru Jim Malone ’dan yardım ister. Malone, Ness’e Capone’u dize getirmek için her şeyi göze almasını ve kimsenin kendilerine ihanet etmeyeceğinden, rüşvet almayacağından emin olmak için polis akademisi nden seçilmiş yeni memurlarla bir ekip kurmasını öğütler. İlk adı Giuseppe Petri olan İtalyan asıllı Amerikalı polis akademisi öğrencisi George Stone (Andy Garcia), üstün başarılarından dolayı ekibe alınır. Ness ile çalışması için başkent Washington, DC (Waşington)’dan atanan muhasebeci Oscar Wallace (Charles Martin Smith) ile birlikte, ihanet ya da rüşvetten korkmadan Capone ile mücadele edebilecek bir ekip kurulur. İlk baskın, deposunda yasadışı likörlerin saklandığı, daha önce kimsenin Capone’u kızdırmamak için göz yumduğu, yerel posta ofisine yapılır. Baskın kayıpsız, başarıyla tamamlanır. Wallace, Ness’e Capone’un 1926’dan beri gelir vergisi vermediğini bildirir; böylece maliye soruşturması Capone’u içeri atmak için en kolay yol ve bir fırsat olarak ortaya çıkar. Capone’un, Kanada-ABD sınırında gerçekleştirilen baskında ele geçirilen muhasebecisi George (Brad Sullivan) Capone aleyhine tanıklık yapmaya ikna edilir; ancak Capone’un tetikçilerinden Frank Nitti (Billy Drago), polis memuru kılığına girerek George’u ve ona polis arabasına götüren Wallace’ı öldürür ve kanlarıyla duvara, yeni kurulan ekibin adıyla dalga geçme amacıyla “Dokunulabilirler”(Touchables) yazar. Bu durum Ness’in mahkemeye sunacağı ipuçlarını elinden alır. Malone, kendisi Capone’un başka muhasebecileriyle ilgili bilgi toplarken, Ness’ten savcıyı davayı düşürmemesi için oyalamasını ister. Emniyet müdürüyle kavga ettikten sonra, Capone’un başka bir muhasebecisi Payne hakkında bilgi alır. O gece, büyük olasılıkla emniyet müdürünün Capone’a haber vermesi üzerine, evinde Nitti tarafından sayısız kez kurşunlanarak öldürülür. Ness ve Stone, onu bulduklarında ölümcül biçimde yaralıdır. Ölmek üzereyken, son sözleri Payne’in Chicago ’yu trenle terk edeceği olur. Ness ve Stone istasyona geldiklerinde Payne’i birçok gansterle korunmuş biçimde bulur. Çatışmadan sonra, tüm gansterleri öldürüp Payne’i ele geçirmeyi başarırlar. Payne mahkemede Capone aleyhine tanıklık yaparak beş yıllık dönemde 1,3 milyon $ üzerinde para dağıtıldığını itiraf eder; ancak Ness, Capone’un uzun süreli hapis cezası alma olasılığına karşın mahkemedeki rahat hareketlerinden şüphelenir ve Nitti’nin mahkemede silah taşıdığını fark eder. Nitti’yi mübaşir le birlikte dışarı çıkarır ve Capone’dan rüşvet alan valinin silah taşıma iznini görür, ancak Nitti’nin kibrit kutusu nda Malone’un adresini görünce onu Nitti’nin öldürdüğünü anlar. Nitti çatıya kaçar ve orada da gerçekleşen bir sürelik çatışmadan sonra, Nitti teslim olur. Ness, Nitti’nin kışkırtmalarından sonra, onu binadan aşağıya atar. Ness, mahkeme salonuna döndüğünde, Stone, Nitti’nin ceketinden aldığı, rüşvet verilen jüri üyelerinin kaydedildiği listeyi verir. Ness durumu yargıca anlatır ve yargıcın adının da muhasebecinin tuttuğu rüşvet listesinde olduğunu söyler. Sonunda, yargıç jüriyi aynı sırada görüşülen boşanma davasının jürisiyle değiştirmeye karar verir ancak davanın devam edeceği sırada, Capone’un müdahalelerinden sıkılan avukat ı, “suçsuzluk” iddiasını düşürür. Bunun üzerine Capone avukatına saldırır ve mahkeme de kavga çıkar, kavga sırasında Capone’a yaklaşan Ness, daha önce kendisiyle “Düşük bir çene ve rozet ten başka hiçbir şeyin yok senin!” diye dalga geçmesine karşılık olarak, “Hiçbir zaman kavganın peşini bırakma, ta ki kavga bitene kadar.” der. Ness Chicago’daki bürosunu toplarken, Malone’un yıllardan beri yanında taşıdığı, üzerinde polislerin koruyucusu olduğuna inanılan Aziz Yehuda’nın tasviri olan anahtarlığı görür. Ness, “Bunu bir polisin saklamasını isterdi.” diyerek Stone’dan anahtarlığı almasını ister. Sokakta, bir gazete muhabiri Capone’u alteden adamdan birkaç söz ister ve muhabir in içki yasağının kalkması üzerine ne yapacağını sorması üzerine, Ness içki içmeye gideceğini söyler. • Memur Eliot Ness rolünde Kevin Costner • Memur Jim Malone rolünde Sean Connery • Memur George Stone rolünde Andy Garcia • Memur Oscar Wallace rolünde Charles Martin Smith • Al Capone rolünde Robert De Niro • Emniyet Müdürü Mike Dorsett rolünde Richard Bradford • Walter Payne rolünde Jack Kehoe • Frank Nitti rolünde Billy Drago • George rolünde Brad Sullivan • Catherine Ness rolünde Patricia Clarkson Abéché Abéché, Çad'ın dördüncü büyük şehridir. Nüfusunun büyük çoğunluğu müslümandır. 1993 sayımına göre 54.628 olarak bilinen nüfusu, başta Darfur olmak üzere doğudaki istikrarsız bölgelerden kaçanların oluşturduğu göç dalgalarıyla artış göstermiştir. 1991 yılından beri ülkede iktidarı elinde bulunduran devlet başkanı Idriss Déby Itno'nun mensubu müslüman Zaghawa klanı ağırlıklı olarak bu şehirde yaşar. Başkent N'djamena ile karşılıklı uçuşların yapıldığı küçük bir havaalanına sahiptir. Fransız sömürgecilerin 1912'de bölgeyi işgal ederek varlığına son verdikleri tarihi Ouddai Krallığı'nın başkenti olan Abéché, o tarihlerde 28.000 nüfusuyla Çad'ın en büyük kentiydi. 1919 yılına gelindiğinde ise Fransızların otoriteyi sağlama politikarı sonucunda nüfusu 6.000'e kadar düştü. Vaday Krallığı Vaday Krallığı, Çad'ın doğusunda yer alan Abéché kenti merkezli krallık. 1635'te kurulan krallık 1912'de Fransızların işgaliyle yıkılmıştır. 17. yüzyılın başlarında müslümanlaşan krallık 18. yüzyıldan itibaren merkezî Afrika'nın en güçlü devletlerinden biri olmuştur. 1835 yılında Trablusgarp'ın (Libya) yeniden doğrudan Osmanlı merkezi idaresine bağlanmasıyla Vaday Krallığı'nın da Osmanlı Devleti ile ilişkileri gelişmiştir. Vaday kralları tahta geçtiklerinde, İstanbul Yönetimine saygı göstermek için kendilerine bağlı komşu Bagirmi Krallığı'ndan haraç olarak aldıkları köleleri İstanbul'a göndermekteydiler . 1890-1900 yılları arasında Bagirmi Kralı Fazlullah Rabih'in saldırıları sonucunda iyice zayıflayan krallık, 1912'de egemenlik alanlarını Çad Gölü'nden kuzeye doğru genişletmek isteyen Fransızların saldırısıyla yıkılmıştır. İşgalin ardından halkın bir bölümü bugün Sudan topraklarında yer alan Darfur bölgesine kaçarak Fransızlara karşı direnişi sürdürmüş, ancak sonrasında onlar da yenilgiye uğramışlardır. Rafael Correa Rafael Vicente Correa Delgado (d. 6 Nisan 1963 - Guayaquil/Ekvador), Ekvadorlu siyasetçi. Correa, Amerika kıtasının güneyinde yer alan Ekvador'da 2007 yılından bu yana devlet başkanlığı makamında bulunmaktadır. Başkan seçilmeden hemen önce ülkenin maliye bakanı olarak görev yapan Correa, Ekvador'un önde gelen iktisatçılarındandır. Doğal kaynaklar üzerindeki kamulaştırma politikaları ile ülkenin kalkınma hamlesinde bir dönüm noktası başlatmıştır. Dış politikada ABD'ye karşı ülkesinin egemenlik haklarına hassasiyetle sahip çıkarak NAFTA'yı imzalamayı reddetmekte ve Hugo Chavez'in başını çektiği ALBA'ya yakın bir siyaset izlemektedir. 2009 Honduras Darbesine karşı Honduras Devlet Başkanı Manuel Zelaya'nın yeniden göreve getirilmesi için yoğun çaba sarf etmiştir. Ekvador'da yapılan anayasa değişikliği neticesinde en fazla iki dönem seçilebilme kriteri nedeniyle 2017 devlet başkanlığı seçimlerine katılamayan Correa, Mayıs 2017'de görevi yeni seçilen devlet başkanı Lenín Moreno'ya devrederek görevinden ayrıldı. Hazım Türegün Hazım Türegün, (d. 1891, İstanbul) - (ö. 15 Mayıs 1977, Belçika), Türk hukukçu. İstanbul Darülfünun Hukuk Mektebi mezunudur. İstanbul Şehremaneti Meclisi Kalemi Katipliği, Sicili Memurin Kalemliği, Heyeti Sıhhiye Kalemi Katipliği, Cemiyeti Umumiye Zabıt Katipliği, Sicili Memurin Müdürlüğü, İstanbul Şehremaneti Fatih, Bakırköy, Bayazıt ve Beyoğlu Şubei İdariyesi Müdürlükleri, Ankara Şehremini Muavinliği ve Belediye Reis Muavinliği, Çankırı, İçel, Kütahya ve Sivas Valilikleri yapmıştır. 11 Haziran 1936 tarihinde Danıştay Üyeliğine,26 Aralık 1942 tarihinde İkinci Daire Başkanlığına ve 14 Ocak 1952 tarihinde de Danıştay Birinci Başkanlığına seçilmiştir. 8 Mayıs 1954 tarihinde Milletvekili seçilmesi üzerine emekliye ayrılmıştır. TBMM X. Dönem Ankara Milletvekilliği yapmıştır. Evli ve iki çocuk babasıdır. Mezarı Zincirlikuyu Mezarlığı'ndadır. Jomo Kenyatta Jomo Kenyatta (d. 20 Eylül 1889- ö. 22 Ağustos 1978), Kenyalı siyasetçi. Kenyatta, Afrika ülkesi Kenya'nın 1963 ile 1964 yılları arasında ilk başbakanı, 1964 ile de 1978 yılları arasında ilk devlet başkanı olarak görev yapmıştır. Doğu Afrika'nın en ünlü etnik gruplarından biri olan Kikuyular'a mensuptu. Kenyatta'nın doğum tarihi ile ilgili net bir bilgi olmamakla birlikte 20 Eylül 1889'da doğmuştur. Kenyatta dünyaya geldiğinde "Kamau wa Ngengi" ismi verilmiştir. Babasını ve annesini kısa sürede kaybettikten sonra amcası ve büyükbabası tarafından büyütüldü. Bu süreçte Thogoto'da bulunan "Church of Scotland Mission" okulunda din eğitiminin yanı sıra 1912'ye kadar ilkokul eğitimi gördü. İskoç misyonerler tarafında himaye altına alınan Kenyatta, hristiyan yapılarak 1914 yılında "John Peter" adı verilmiştir. Bu ismi aldıktan kısa bir süre sonra ismini "Johnstone Kamau" olarak değiştiren Kenyatta, iş bulabilmek adına Nairobi'ye gitmiştir. Burada kendisini Thogoto'daki yıllarından tanıyan mühendis John Cook'un sayesinde sisal çiftliğinde yardımcı marangoz ve tarım işçisi olarak işe başladı. I. Dünya Savaşı'nın başlaması ile birçok Kenyalı "taşıyıcı" olarak zorla orduya dahil edildiği bir süreçte askerlik görevinden kurtulmak adına babaannesinin mensubu olduğu Masailer'in toprakları olarak kabul edilen Narok'a kaçmıştır. Burada Hint kökenli bir inşaat firması sahibinin yanında çalışmaya başlayan Kenyatta, 1918 yılında savaşın sona ermesi ile birlikte yeniden Nairobi'ye geçmiştir. Burada Stephen Ellis'e ait bir dükkânda tezgahtar olarak işe başlayan Kenyatta, boş vakitlerinde de hristiyan akşam okulunu ziyaret etmiştir. 1924 yılından itibaren Kikuyu Merkez Birliği (KCA) liderlerinden James Beauttah ve Joseph Kang'ethe'nin siyasi fikirlerini benimsemeye başlayan Kenyatta, siyahi toplulukların haklarının en önemli savunucularından olan KCA'ya üye olmuştur. Bu dönemde kendi işini de kuran Kenyatta, Dagoretti'de bulunan evinin bir bölümünü "Kenyatta Store" adı altında dükkâna çevirerek işletmeye başlamıştır. Bu dükkân kısa süre içerisinde siyahi toplulukların önemli uğrak yerlerinden biri haline gelmiştir. Kenyatta'nın sahip olduğu İngilizce dil bilgisi onu 1926 yılından itibaren KCA adına gelen ve giden mektupları işleme alan kişi konumuna getirmiş, kısa bir süre sonra da KCA'nın genel başkanı olmuştur. Mayıs 1926 yılından itibaren Kikuyu haftalık magazin dergisi "Muigwithania"'yi (Türkçe:~"Uzlaştırıcı") çıkartmaya başlayan Kenyatta, motor üzerinde ülkenin birçok noktasına da giderek KCA merkezleri kurmuştur. 1929 yılında birlik tarafından Kenyalıların haklarını savunması için Londra'ya gönderilen Kenyatta, burada "koloni ofisi"'nde davalar açmıştır. İngiliz gazetelerinde "ülkemizi geri verin" sloganı ile açıklamaları yayınlanan Kenyatta, 1930 yılında Mombasa'ya geri dönmüştür. Bir müddet Githunguri'de bulunan "Kikuyu Independent School"'da çalışan Kenyatta 1931 yılında tekrar Londra'ya gitmiştir. Bu sefer gidişinin amacı KCA'nın dilekçesini meclis komisyonu önünde okumaktı, ancak bu hak kendisine verilmeyen Kenyatta pes etmeyerek kendisini "Quaker Kollege"'a öğrenci olarak yazdırmıştır. Kenyatta'nın uğraşları sonucu 1932 yılında dilekçenin okunmasına izin verilmiş, amacına ulaşan Kenyatta'da bu olaydan sonra okuldan kaydını alarak eğitimini sonlandırmıştır. 1932 yılının Ağustos ayında George Padmore'un daveti üzerine Sovyetler Birliği'ni ziyaret eden Kenyatta, Moskova Üniversitesi'nde ekonomi üzerine eğitim görmüş, 1933 Padmore'un Ruslar ile sorun yaşaması üzerine mecburen Büyük Britanya'ya geri dönmek zorunda kalmıştır. 1934 ile 1938 yılları arasında University College London'da çalışan Kenyatta, aynı süreçte "Barlow's Kikuyu Dictionary" (Türkçe: Barlows Kikuyu Sözlüğü) ekibine de destek sağlamıştır. Londra Ekonomi Okulu'nda eğitimlerine devam eden Kenyatta, burada üzerinde çalıştığı yüksek lisans tezini Jomo Kenyatta adı ile "Facing Mount Kenya" (Türkçe:"Kenya Dağı'nı İzlerken") başlığı altında kitap olarak yayımlamıştır. Şubat 1945'te Londra'da gerçekleştirilen "Dünya İşçi Sendikaları Kongresi"'ni yöneten Kenyatta, aynı yılın Ekim ayında Manchester'da toplanan Pan-Afrika Kongresi'ni organize etmiştir. "Şimdi bağımsızlık" ve "Afrika Afrikalılara" sloganları altında gerçekleştirilen kongreyi takiben 1946 yılında Kwame Nkrumah ile çok uluslu Pan-Afrika Federasyonu'nu kuran Kenyatta, Eylül 1946'da Kenya'ya geri dönerek "Kenya Teachers College"'de müdür olarak göreve başlamıştır. 1 Haziran 1947'de Juntas Gichuru'nun istifası sonucu Kenya Afrika Birliği (KAU) başkanlığına getirilen Kenyatta, 1948 ile 1950 yılları arasında Kenya geneline ziyaretler gerçekleştirerek toplantılar düzenlemiş, bu toplantılarda ülkesine bağımsızlık verilmesini ve beyaz Avrupalılar tarafından el konulan topraklarında siyahi Afrikalılara geri verilmesini dile getirmiştir. 20 Ekim 1952 yılında Kenya'nın merkezi kesimlerinde silahlı Mau Mau isyanı başlatılmış, koloni yönetimi de bu gelişmeler sonucunda olağanüstü hal ilan etmiştir. Özellikle 1950'li yıllardan itibaren adaletsiz vergi sistemi düzeni, toprağa el koyma olaylarının yanı sıra, Afrikalı toplulukların yaşam standartlarının kötüleşmesi, toplama alanlarında yaşamaya mecbur bırakılması ile bölgedeki tüm siyasi ve ekonomik oluşumlardan uzak tutulması gibi nedenlerle aşırı gruplar oluşmuş, bu gruplar beyaz yerleşimcilere ve vergi düzenine bağlı Afrika kökenli kişilere karşı şiddet olayları gerçekleştirmiştir. Mau Mau isyancıları özellikle Nairobi'de gerilla taktiği ile koloni yönetimine karşı şiddet olayları gerçekleştirmiş, koloni yönetimi bu saldırılara karşı sert karşılık vermiştir. Afrikalı birçok önder bu süreçte içerisinde Mau Mau ile hiçbir teması olmayan Jomo Kenyatta'da dahil olmak üzere koloni yönetimi tarafından tutuklanmıştır. Mau Mau isyancıları büyük bir taarruz ile takip edilmiş, isyancılar ile sivil halk arasındaki bağı koparabilmek adına bir milyondan fazla Kikuyu mensubu kamplarda toplanmıştır. 1953 yılında Kenya Mahkemesi'nde gerçekleştirilen duruşmada Kenyatta mahkeme tarafından yedi yıl hapis cezasına ve ayrıca üç yılda zorunlu hizmet ile cezalandırılmıştır. Kenyatta mahkemede son sözü aldığında söylediği "Avrupalılar geldiklerinde onların elinde İncil, bizim elimizde ise topraklarımız vardı. Bize gözlerimizi kapatıp dua etmeyi öğrettiler. Gözlerimizi açtığımızda baktık ki İncil bizim, topraklarımız ise beyazların elindeydi." sözü büyük yankı uyandırmış, bu sözler Kenyatta'nın siyasi düşüncesini ortaya koymuştur. Koloni yönetimi 1956 yılında isyanı tamamen bastırmış ve sonlandırmıştır. II. Dünya Savaşı ile birlikte muhalif gruplarda artış yaşanmış, bölgede bilinçlenen topluluklar sendikalar kurmuş, siyasi hareketlerle reform taleplerini iletmişlerdir. Bu gelişmeler neticesinde Afrikalı toplulukların karar mekanizmalarının dışında tutulamayacağı anlaşılmış ve bu yönde adımlar atılmıştır. Ülkede uzun süredir devam eden olağanüstü hal 1960 yılında kaldırılmış, tutuklanması sonrası 1959 yılında serbest bırakılan ama ev hapsinde tutulmaya devam edilen Jomo Kenyatta, 1960 sonunda yokluğunda önce Kenya Afrika Ulusal Birliği (Kenya African National Union) partisinin genel başkanlığına seçilmiş, bu süreçte ev hapsi de kaldırılmıştır. Ekim 1961 yılında resmen KANU genel başkanı olarak açıklana Kenyatta, bu unvanı ile Londra'da gerçekleştirilen Lancester Konferansı'na katılan gruba önderlik yapmış, bu toplantıda kabul edilen yeni yasa ile Kenya'dan ilk defa Afrikalılar'a ait bir "ülke" olarak bahsedilmiş, Kenyalılar'ın "Yasama Meclisi"'ne dahil olmaları kabul edilmiştir. Bu son olay neticesinde birçok beyaz Avrupalı sahip oldukları toprakları satarak Kenya'yı terk etmişlerdir. 1962 yılında Yasama Meclisi üyesi olan Kenyatta, Avrupalı, Hint ve Afrikalı yerel topluluklarını oluşturduğu koalisyon hükumetinde "Anayasa ve Ekonomi Bakanı" olarak görev almıştır. Mayıs 1963 yılında gerçekleştirilen seçimlerde KANU büyük bir başarı elde ederek 124 seçim bölgesinden 83'ünde başarılı olarak birinci parti olmuş, bunun sonucunda da Kenyatta Haziran 1963 yılında ülkenin başbakanı olarak atanmıştır. Kenya, Aralık 1963'te Birleşik Krallık'tan bağımsızlığını ilan ederek egemen bir devlet olmuştur. 1964 yılında Kenya'da cumhuriyetin ilan edilmesi sonucu başbakan Jomo Kenyatta 71 yaşında ülkenin ilk devlet başkanı olarak bu makama seçilmiştir. Kenyatta yönetiminde Kenya "ulusallaşma" ve "Afrikalılaşma" politikalarını benimsemiş, Kenyatta'nın resmi kalkınma ideolojisi olan "Harambee" uygulamaya konmuştur. Harambee filozofisine göre devletin kalkınması için hep birlikte çalışılacaktı. Kenyatta idaresinde ülke çok partili bir siyasi yapıdan Kenya Afrika Ulusal Birliği'nin (KANU) hakim olduğu tek siyasi partili bir yapıya doğru bir gelişim göstermiştir. Bu süreçte Kenyatta, başta memleketi Kiambulu olan kişiler olmak üzere mensubu olduğu Kikuyu etnik grubuna mensup kişileri önemli pozisyonlara getirmiştir. Etnik bir siyaset izleyen Kenyatta iktidarı süresince Kikuyuluların yanı sıra Luo ve Kamba etnik gruplarına karşı pozitif ayrımcılık gerçekleştirmiş, bu etnik grubuna mensup kişilerin ülkede etkinliğini arttırabilmek için diğer bölgelere de yerleşimini sağlamıştır. Kenyatta, yönetimi döneminde tüm muhalif grupların oluşumunu engellemiş, muhalif liderler bu süreçte tutuklanmış ya da suikast sonucu öldürülmüştür. Ülke yönetimi tamamen merkezi bir yönetim halini almış, bölgesel talepler göz ardı edilmiştir. Siyasi alanda komşu ülkeler ile işbirliğini arttırma yoluna giden Kenyatta, Uganda ve Tanzanya liderleri ile demiryolu, posta ve havayolunu içeren "birlikte hareket etme" fikrini beyan etmiş ve bu doğrultuda bu üç ülke 1967 yılında Doğu Afrika Topluluğu'nu kurmuş ancak bu birliktelik yaşanan anlaşmazlıklar sonucu fazla uzun ömürlü olamadan 1977 yılında çökmüş, ülkeler ise bu birliktelikten kendi ülke sınırları içerisinde kalan birçok şeye el koyarak sahip olmuş, bu el koyma işleminde envanterin büyük çoğunluğu Kenya bünyesinde kalmıştır. 1966 yılında geçirdiği kalp krizi atlatan Kenyatta 29 Ocak 1970 yılında ikinci bir dönem, 1974 yılında da üçüncü bir dönem daha devlet başkanlığı makamına seçilmiştir. 1977 yılında bir kez daha kalp krizi geçiren Kenyatta, 22 Ağustos 1978 yılında hayatını kaybetmiştir. Kenya'da "Kenya Ulusunun Atası" olarak anılan Kenyatta'nın gerçekleştirdiğ dört farklı evlilikten yedi çocuğu dünyaya gelmiştir. İlk evliliğini 1919 yılında Kikuyu geleneklerine göre Grace Wahu ile gerçekleştiren Kenyatta, bu evlilikten bir çocuk sahibi olmuştur. 1928 yılında dünyaya gelen kızları Margaret Kenyatta Wambui ilerleyen yıllarda Nairobi belediye başkanı olarak da görev yapmıştır. Mayıs 1942'de İngiliz Edna Clarke ile ikinci evliliğini gerçekleştiren Kenyatta, Clarke'den kısa süre sonra boşanmış, 11 Ağustos 1943'te de çiftin erkek çocukları Peter Mugaria Kenyatta dünyaya gelmiştir. 1943'te bu sefer Grace Wanjiku Koinange ile evlenen Kenyatta, eşinin doğum esnasında hayatını kaybetmesi sonucu dünyaya gelen kız çocuğu Jane Wambui Kenyatta ile başbaşa kalmıştır. Son evliliğini 1951 yılında Ngina Kenyatta ile yapan Kenyatta, bu evlilikten de dört çocuk sahibi olmuştur. Kalemegdan Kalemegdan (Sırpça: Калемегдан), Belgrad’da kale alanı ve park, şehre ait bir alandır. Belgrad'ın Eski Şehir ("Стари Град") belediyesindedir. "Kalemegdan" adı Türkçe kökenlidir. Birleşik söz olan bu ad "kale" ve "megdan" sözlerini içerir. Boşnak dilinde "megdan" kelimesi yarışma yapılan alan anlamına gelmektedir. İngilizcede "Contest" anlamına gelir. Yıllar içinde Sırp halkı da kelimeyi benimseyerek "Kalemegdan" hâlini almıştır. Osmanlı İmparatorluğu egemenliğindeyken konulmuş olan ad, sonraki dönemde de kullanılmıştır. Kalemegdan, Şumadiya’nın bitişinde yer alır. Uçurum gibi sırt bir konumda, Tuna’ya Sava nehrinin karıştığı alandadır. Burası Belgrad’ın en güzel, görülmeye değer bölgelerin başında gelir. Büyük Savaş Adası’nın da bulunduğu yer burasıdır. Kalemegdan, Dorçol (kuzeyde ve kuzeydoğuda); Eski Şehir ("Стари Град") (doğuda), ve Kosançiçev Venats’ın sınırlarını oluşturur. Kalemegdan, çekirdek ve şehir nüfusunun bulunduğu alan olma özelliğine sahiptir. İstihkâm yeri olarak burası, yakın tarihe kadar yalnızca istihkâmın duvarlarının içinde yerleşilen bir kale olmuştur. Belgrad’ın da en eski bölgesidir ve Kalemegdan’ın tarihi Belgrad’ın tarihine denktir. İlk yerleşim, Kelt Scordisci kabilesi tarafından MÖ 3’üncü yüzyılda kurulmuştur. Şehir sonra, Romenler tarafından fethedildi, “Singidunum” olarak bilinir oldu. Roma İmparatorluğu'nun zamanında şehir “Avrupa’nın Barbar kesimi” ile “Roma ülkesi”ni ayıran sınır olmuştur. Singidunum, nehirlerin iki akıntının karışmasında bir tepede güçlendirilen bir kampı Tuna ve Sava'ya inşa eden Romen lejyonu IV Flaviae tarafından savunmuştur. MS 378 ve 441'in arasındaki dönemde Roma kampı, Got ve Hunlar tarafından defalarca istilalara maruz kalmıştır. Efsaneye göre, Sava ve Tuna’nın birleştiği bölgede, kalenin altında Attila'nın mezarı vardır. 476’da Belgrad yeniden, imparatorlukların arasında sınır çizgisi oldu. Bu sefer Batı Roma İmparatorluğu ve Doğu Roma İmparatorluğu… Ayrıca kuzeyden de Slav-Avar sınırını oluşturdu. 535 yılı civarında, Doğu Roma imparatoru Justinian I, kaleyi yeniden yapmıştır. Bu yılları takip eden dönemde kale, Avar kuşatmaları ile karşılaştı. Avar ve Slav (Sırplar) kabilelerinin Belgrad’ın kuzeyinde birleşik devleti var olmuştur. 7. yüzyılda Slav kabileleri Belgrad’a yerleşmeye başlamıştır. 878 yılında Bulgarlar tarafından Slavca “beyaz şehir” anlamındaki "Belgrad" (veya "Beograd") sözü kullanılmıştır. Kale, 1521 tarihinde Osmanlı İmparatorluğu sınırlarına katılmıştır. Belgrad’ın Osmanlı sultanı I. Süleyman ve 250.000 askeri tarafından alınması 28 Ağustos 1521'den önce olmadı, şehir bu vesileyle yerle bir oldu ve neredeyse bütün Hristiyan nüfus (Sırplar, Macarlar, Yunanlar, Ermeniler vb.) İstanbul'a bugün "Belgrad ormanları" olarak bilinen bölgeye gönderildi. Belgrad bu dönemde Osmanlı Avrupa’sında İstanbul ile birlikte 100.000 nüfusu aşan 2 şehirden biriydi ve bir sancak hâline getirildi. De jure De jure, Latince deyim. "De jure", de facto teriminin karşıtıdır. "Kanuna göre" veya "hukukî olarak" manasına gelir. Hukukî bir durum tartışılırken, ""de jure"" kavramı, konu hakkında kanunların ne söylediğini; ""de facto"" ise gerçek hayatta uygulamanın nasıl olduğunu belirtir. Yani "de jure", kanuna göre olması gerekeni; "de facto" ise olanı ifade eder. De Jure; bir ülke veya bir hükûmetin yasal olarak yürürlükte bulunan kıstasları istikrarlı bir şekilde memnun etmesi anlamına gelmektedir. Nicolas Ganopoulos Nicolas Ganopoulos (Yunanca: Νικολας Γανοπουλος) (d. 10 Temmuz 1995, Veria) Yunan şarkıcı. Yunanistan'ı 2003 Eurovision Çocuk Şarkı Yarışması'nda Fili Gia Panta adlı şarkıyla temsil etmiştir. 53 puan ile 8. olmuştur. Dino Jelusić Dino Jelusić (4 Haziran 1992, Požega), Hırvat şarkıcı, müzisyen ve söz yazarı. Danimarka'nın Kopenhag kentinde 15 Kasım'da ilk kez düzenlenen 2003 Eurovision Çocuk Şarkı Yarışması'nı kazandı. 4 Haziran 1992'de Hırvatistan'ın Požega kentinde doğdu. Şimdi ailesiyle Zagreb'te yaşıyor. Piyano okulundan mezun oldu ve piyano ile klavye çalabiliyor. Dino, 2,5 yaşından beri şarkı söylüyor.JESC'de o, "Ti Si Moja Prva Ljubav" ("Sen benim ilk ve tek aşkımsın")'ı söyledi, ve 134 puan elde etti. Şarkının İngilizce uyarlaması, "You Are My One And Only"'dir. Şarkıyı söylerken piyano çalmış, sonra da dans ederek bitirmiştir. Babasının adı Dario, annesinin adı Sandra'dır. Dino 7 yaşından beri uluslararası birçok yarışmada ülkesini temsil etmiş ve başarılı olmuştur. 2008 yılında "No.1" adlı bir albümü çıkardı. Bu albümü Avrupa'daki genç kesimlerde tanınan bir albümdür. 2. albümünü de çıkarmayı düşünüyor.Lorena adında kendisinden küçük bir kızkardeşi ve Bruno adında kendisinden küçük bir erkek kardeşi vardır. Lorena, Eurovision Çocuk Şarkı Yarışması 2005'te Hırvatistan'ı rock baby şarkısıyla temsil etmiş ve 12. olmuştur. Ayrıca Eurovision Çocuk Şarkı Yarışması 2004'te 3. olan hırvat şarkıcı Nika Turkovic,Eurovision Çocuk Şarkı Yarışması ve Eurovision Şarkı Yarışması'nda Hırvatistan'ı temsil eden şarkıcılar ile düetleri vardır. Menejyeri, babası Dario jelusic'dir. Ayrıca "No.1" albümünde, şimdiye dek katıldığı ulusrarası yarışmalardaki şarkıları ve bu şarkılarının Karaoke ve Remix versiyonları yer almaktadır. Forum Kopenhag Forum Kopenhag Kopenhag bulunan, Danimarka konserlerin büyük çoğunluğuna ev sahipliği yapan, pazarlayan büyük, kiralanabilir bir arenadır. İki hikâyenin üzerinde inşa edilen, 5000 m² ve ayrı bir lokantanın birleştirilen bir sergi zemin alanı vardır. Metro istasyon meydanı, binaya bitişiktir. Bina, 1926'da bir araba sergisine ev sahipliği yapmak için inşa edildi, ve 1996-1997'den en son tamir edilendi. Yıllık bir altı gün bisiklet yarışı başlangıçta, burada tutuldu. Cumhuriyet, BahÃ§elievler Cumhuriyet , İstanbul ilinin bir ilçesi olan Bahçelievler'in Bağcılar sınırında bulunan mahalledir. Soğanlı ve Kocasinan mahalleleri ile komşudur. Eski Kocasinan zamanında mahallenin bulunduğu alanda bağlar, bahçeler ve çiftlikler bulunmaktaydı. Bu yüzden tarihi bilgiler olarak Kocasinan (yakın tarihte ise Soğanlı) ile bilinmektedir. Muhtarlık; Kıbrıs Caddesi Hazım Ersu İlköğretim Okulu Yanı Soğanlı / Bahçelievler PTT; Kıbrıs Caddesi Hazım Ersu İlköğretim Okulu Yanı Soğanlı / Bahçelievler Sinan OÄŸan Sinan Oğan (d. 1 Eylül 1967, Melekli, Iğdır), Türk stratejik araştırmacı ve siyasetçi. 2011 Türkiye genel seçimlerinde Milliyetçi Hareket Partisi (MHP) Iğdır milletvekili olarak meclise giren Oğan, Haziran 2015 Türkiye genel seçimlerinde partisinden aday gösterilmedi. Sinan Oğan 1 Eylül 1967 tarihinde Iğdır'ın Melekli beldesinde doğdu. Aslen Azerbaycan Türklerindendir. Marmara Üniversitesi İİBF mezunu olup yüksek lisans çalışmasını aynı üniversitede tamamlamıştır. Moskova Devlet Uluslararası İlişkiler Üniversitesi'nde (MGİMO) doktora çalışmasını tamamlamıştır. İleri düzeyde Rusça ve akademik düzeyde İngilizce bilmektedir. Marmara Üniversitesi Türkiyat Araştırmaları Enstitüsünde araştırma görevlisi, Azerbaycan Devlet Ekonomi Üniversitesinde öğretim görevlisi ve Dekan Yardımcısı olarak görev yaptı. TİKA Azerbaycan Temsilcisi oldu. Azerbaycan Cumhurbaşkanı tarafından "Devlet Nişanı" ile taltif edilmiştir. Avrasya Stratejik Araştırmalar Merkezi (ASAM) Rusya Ukrayna Araştırmaları Masası Başkanlığı yaptı. TÜRKSAM'ı kurdu ve Başkanlığını yaptı. Yayınlanmış 3 kitabı ve 500'den fazla makalesi bulunmaktadır. "Milliyet" Gazetesi "Sosyal Bilimler", Marmara Üniversitesi "Akademik Üstün Başarı" ve Ekoavrasya Derneği "Türk Dünyasına Hizmet" ödüllerinin sahibidir. "İnterpress Media Takip Merkezi" tarafından 2010 yılında televizyon ekranlarında en çok tartışılan konu ve en çok ekranda yer alan isimler üzerine yapılan bir çalışmada 131 haberle, Türkiye'de televizyon ekranlarında en fazla boy gösteren isimleri arasında yer aldı. 2011 Türkiye genel seçimlerinde Milliyetçi Hareket Partisi'nden Iğdır milletvekili seçilmiştir. Türkiye-Arnavutluk ve Türkiye-Nijer Parlamentolararası Dostluk Grupları üyesi ve Türkiye-Azerbaycan Parlamentolararası Dostluk Grubu Genel Sekreteridir. 26 Ağustos 2015 tarihinde Milliyetçi Hareket Partisi'nden ihraç edildi. Açtığı davayı kazanarak 2 Kasım 2015 tarihinde ihraç edildiği MHP'ye geri döndü. 10 Mart 2017 tarihinde Balıkesir Milletvekili İsmail Ok, Kayseri Milletvekili Yusuf Halaçoğlu, Isparta Milletvekili Nuri Okutan ile birlikte MHP'den tekrar ihraç edildi. Ayrıca, Metzamor Nükleer Santrali'nin kapatılmasına yönelik faaliyetleri koordine eden bir “sivil girişim” kurmuş ve koordinatörlüğünü yapmaktadır. Alain Robbe-Grillet Alain Robbe-Grillet, (d. 18 Ağustos 1922, Brest - ö. 18 Şubat 2008); Fransız yönetmen, yazar ve senarist. Alain Robbe-Grillet, Ziraat mühendisliği eğitimi almasının ardından, bir süre Afrika ve Antiller'de yaşadı. 1945-1949 yılları arasında Paris'teki Ulusal İstatistik Enstitüsü'nde, Martinique ve Batı Hint Adaları'nda tarla uzmanı olarak çalıştı. 1955 yılından sonra bir yayın evinde edebiyat danışmanlığı yaptı. Yazı üzerine farklılık ve yenilikçi anlayış içeren araştırmalarda bulunduktan sonra yazarlığa başladı. Yeni roman akımının öncülüğünü yaparak; bu doğrultuda kuramlar geliştirdi. İlk romanı ""Kral Katili""ni 1949'da yazdı, ancak kitap 1978 yılında basıldı. 1953'te yayımlanan ilk eseri ""Silgiler"" 1950'li yıllara damgasını vuran ve birçok yazarın benimsediği "Yeni Roman" anlayışının ürünlerindendir. Klasik ve modern roman anlayışlarına karşı çıkan ve postmodern olarak nitelendirilen bu eserle, geleneksel türde roman yazarlığı yadsınmış oldu. Sinema alanında da etkin bir yönetmen olan Robbe-Grillet, 1961'de çektiği ""L'Année Dernière à Marienbad" ("Geçen Yıl Marienbad'da") adlı filmin senaryosu üzerinde çalışarak, bu yapıtı "sine-roman" tipinde yayınlayarak, bu anlayışın yaratıcısı olmuştur. Alaine Robbe-Grillet 2004'te Fransız Akademisi üyeliğine seçilmiştir. Türkiye'ye de gelen ve 24. İstanbul Uluslararası Film Festivali'nde (2005), "Yaşam Boyu Başarı Ödülü" kazanan Alain Robbe-Grillet, az sayıda yapıtla sinema tarihine adını yazdırabilen ender sanatçılardandır. Festivalin "Ustalara Saygı" günlerinde dört filmi özel gösterimle izleyiciye sunulmuştur. Alain Robbe-Grillet, romanlarının filme çekilmesine pek sıcak bakmıyordu, aynı hassasiyeti filmleri için de göstermiştir. Robbe-Grillet filmlerinin DVD formatında basılmasını da istemiyordu. O nedenle yönetmenin DVD formatında çok az filmine ulaşmak mümkün olmaktadır, bunlardan bazıları da ölümünden sonra basılan DVD'lerdir. Robbe-Grillet'nin DVD'de en sık rastlanan filmi "Güzel Tutsak" ("La Belle Captive")'tır. Yönetmenin filmlerine daha sık olarak VHS formatında rastlanmaktadır. Yazar-yönetmen Robbe-Grillet, üç filminde oyunculuk da yapmıştır. Çilingir, Arnavutköy İstanbul'un Arnavutköy ilçesine bağlı bir mahalledir. Dmitri Karpov Dmitri Karpov, (d. 23 Temmuz 1981, KaragandÄ±) Kazak bir atlettir. Dekatlon ve heptatlon (son kış sezonunda) dallarında mücadele eden atlet, 2004 Yaz Olimpiyatları'nda bronz madalya kazandı. 2006 yılında da Fransa'nın Talence kasabasında yapılan dekatlon yarışlarında 8438 puanla birinci oldu. Karpov'un IAAF'taki biyografi sayfası BiÃ§imcilik Biçimcilik kelimesi aşağıdaki anlamlara gelebilir: BiÃ§imcilik (matematik) Biçimcilik ya da formalizm, matematiksel gerçekliğin evrenselliğini yadsıyan, matematiğin bazı mantık kuralları çerçevesinde bir entelektüel uğraş olup, doğada gözlemlenemeyebileceğini savunan felsefi akım. Skepticism 1991 yılında kurulan Fin funeral doom metal grubu. Thergothon ve Funeral ile birlikte funeral doom alttürünün öncüsüdür. İki şarkıdan oluşan ilk teklileri "Towards My End" death metalin melodik bir türevi, bir sonraki "Aeothe Kaear" ise bu türün klavyeli ve minör gamlara daha çok yer verilen şeklidir. Grup Stormcrowfleet albümüyle birlikte müziklerini daha da yavaşlatır ve bütünüyle hüzünlü melodilere yönelir. Her biri ortalama onar dakikalık 6 parçadan oluşan Stormcrowfleet, Thergothon’un "Stream From the Heavens" albümüyle birlikte funeral doom metalin önemli albümlerindendir. Grubun diğer önemli ve büyük etkili albümü 1998 yılında çıkan Lead and Aether’dir. Bu albümden "The March and the Stream" bazı funeral doom metal dinleyicileri tarafından bütün zamanların en hüzünlü doom metal şarkısı olarak gösterilir. "Lead and Aether"’in ardından grubun müziği biraz daha hızlanmıştır. 2007 yılında, içinde Shape of Despair ve Monolithe gibi grupların da bulunduğu müzisyenler Skepticism parçalarının yeniden yorumlandığı "" adlı bir albüm hazırlanmıştır. Bir funeral doom grubu olarak müzik tempoları 60 BPM’nin altındadır. Klavye kullanımı çok yoğundur. Vokaller growling şeklindedir ve diğer enstrümanların biraz gerisinde tutulur. Davul için doygun bir ayara gidilmiştir. Downtuned ayarlı gitar sesleri diğer doom metal gruplarının aksine fazla öne çıkmaz. Albüm kayıtları düşük kalitededir. Şarkı sözleri soyut ve ütopiktir, belirli bir simge anlatmaktan uzaktır ve akla rüyaları getiren olaylar anlatılır. Soğuk, rüzgar, alev, hava gibi sözcükler şarkı sözlerinde çok sık geçer. Resmi sitesi Never Been Kissed Gerçek Öpücük (İngilizce özgün adıyla: Never Been Kissed), 1999 yapımı komedi filmidir. Yönetmen Raja Gosnelldir. Başrollerde Drew Barrymore, David Arquette, Michael Vartan, Molly Shannon, Leelee Sobieski, John C. Reilly, Jessica Alba, Marley Shelton, James Franco, Giuseppe Andrews, Jeremy Jordan ve Garry Marshall oynamıştır. "Never Been Kissed" filmi Drew Barrymore'un yapım şirketi olan Flower Films tarafından sunulmuştur. Chacago Times'da editör olarak çalışan 25 yaşındaki Josie Gellar (Drew Barrymore) Amerikan lise dünyasını konu alan bir yazı yazması için gizli göreve çıkar. Lisede tam bir inek olan Josie, o zamanlar arkadaşları arasında alay konusu olmaktadır. Fakat şimdi iyi bir işi ve kendine güveni vardır. Bu nedenler popüler bir öğrenci olmaya adaydır. Kısa süre içinde liseye adapte olan Josie, kültürlü ve yakışıklı öğretmenine tutulur ve yapması gereken işi tamamen unutur. Ever Dream "Ever Dream", power metal grubu Nightwish'in "Century Child" albümünden çıkan ilk single'dır. Thergothon Thergothon Fin funeral doom metal grubu. Funeral doom metalin öncüsüdür. Evoken ve Mournful Congregation gibi grupların da dahil olduğu birçok doom metal grubuna etkileri olmuştur. 1990 yılında vokal ve klavyede Niko "Skorpio" Sirkiä , davullarda Jori Sjöroos ve gitarda Mikko Ruotsalainen tarafından bir death metal grubu olarak kuruldu. Ardından daha özgün bir müzik üzerine yoğunlaşma kararı alıp, tempolarını yavaşlattılar. Sami Kaveri'nin ikinci gitarist olarak gruba katılmasıyla 1990 yılında, hiç yayınlamadıkları "Dancing In The Realm Of Shades" adlı iki şarkılık bir demo kaydettiler. Kasım 1991’de 4 şarkılık "Fhtagn nagh Yog-Sothoth"’u kaydettiler ve 600 kopya olarak demo kaset halinde yayınladılar. Demo, yeraltında kısa zamanda adını duyurdu. Albüm bir yıl sonra Wild Rags Records etiketiyle ABD’de, 1999 yılında ise Eibon etiketiyle Avrupa’da yeniden satışa sunuldu. Eibon 2005’in sonlarında albümü tekrar yayınlarken, Painiac Records demoyu 2006 yılında vinil formatına çevirerek yayınladı. Demonun ilk yayınından bir yıl sonra sahne aldıkları Turku’da thrash metal grubu Venom’un "In League with Satan" adlı parçasının yavaş bir versiyonunu çaldılar. Sami Kaverni’nin ayrılmasıyla çalışmalarına üç kişi olarak devam ettiler. Obscure Plasma grupla bir sözleşme yaptı. 1992 yılında, birçok doom metal dinleyicisinin “Bütün zamanların en depresif albümü” olarak tanımladığı "Stream from the Heavens"’ı kaydettiler. Albüm dört yeni parça dışında, önceki albümlerinden iki parçanın yeniden yorumunu barındırır. Albüm grubun dağılma kararı almasından iki yıl sonra, 1994'te piyasaya sürüldü. 2000 yılında CD, 2004 yılında ise 500 kopyalık sınırlı vinil sürümüyle tekrar satışa sunuldu. Grup hüzünlü ve bunalımlı bir müzik üzerine yoğunlaşır. Müzikleri çok yavaştır; tempo genellikle 30 bpm gibi çok yavaş bir değerdedir. Gitarlar büyük oranda düşürülmüştür ve müziklerinin temelini oluşturur. Parçalarının karanlık ve hüzünlü havasını desteklemek üzere klavye de kullanılır. Vokaller büyük oranda growlinglerden oluşsa da melodik veya fısıldayan vokaller de kullanılır. Her iki albümünün de kayıt kaliteleri çok düşüktür. Grubun söz yazarı Niko "(Skorpio)" Sirkiä’dır. Şarkı sözlerinde Howard Phillips Lovecraft'tan alıntılara çok sık rastlanır. Zira Lovecraft’ın yalnızlık ve insanın evrendeki küçüklüğü ve anlamsızlığı üzerine kurulmuş karamsar dünyası Thergothon’un amaçladığı müziklik ile örtüşmektedir. Demoları "Fhtagn nagh Yog-Sothoth", ve "Stream from the Heavens" albümünden "The Unknown Kadath in the Cold Waste", Lovecraft etkilerine örnek olarak verilebilir. Ayrıca Lovecraft'ın yarattığı karakterlerden Abdul Alhazrad’ın ünlü sözü “that is not dead which can eternal lie, and with strange aeons even death may die”, "Elemental" adlı parçalarında şarkı sözü olarak kullanılmıştır. Niko (Skorpio) Sirkiä – vokal, klavye Mikko Ruotsalainen -gitar Sami Kaveri â€“ gitar Jori Sjöroos - davul BGM-71 TOW BGM-71 TOW ABD tarafından geliştirilen yarı otomatik güdümlü SACLOS sınıfı bir tanksavar füzesidir. "TOW" kısaltması İngilizce "Tube launched, Optically tracked, Wire command link guided" (Tüpten fırlatılan, optik olarak izlenilen, kablo güdümlü füze) kelimelerinin baş harflerinden almaktadır. 1970 yılında üretilen füze dünya çapında özellikle Batı ülkeleri arasında en çok kullanılan füze sistemidir. Hâlen üretimine devam edilmekte olan füze her türlü pasif zırhı geçebilmektedir. TOW Güdümlü Antitank Füze sistemlerinin hedefte istenen etkiyi gerçekleştirmesi ihtiva ettikleri savaş başlıkları ile olur. Gerek ilk modellerdeki standart tip HEAT başlıklar ve gerekse daha sonraları geliştirilen tandem etkili harp başlıkları "Munroe Etkisi" etkisi denilen fizik kanunu esasına dayanan çukur imla hakkı ( boşluklu imla hakkı / Shaped Charge) sistemi ile gerçekleşir. Bu yapı penetrasyon etkisinin zırh üzerinde bir noktada toplanmasını ve yine aynı noktadan zırh içine çok kuvvetli olarak patlamalı basınç yaparak zırhı delmesini, delinen bu noktadan da içeriye oluşan patlamanın girmesini sağlamaktadır. Ã–zetle; Füzenin arka kısmında ateşleme ve hedefe odaklanma sistemiyle bağlantıyı sağlayan bir çelik kablo bölümü bulunur. Bu kablo toplu halde durur ve füze ateşlendiğinde açılır. Uzunluğu 3.7 kmdir. Füzenin etkili menzilini de ifade eder. Füze ateşlendikten sonra optik hedefleme sistemi sayesinde nişangah nereye çevrilirse füze oraya yönelir. Füze hedefe ulaştığında yüksek delicilik özelliği sayesinde tankın bir tarafından girer diğer tarafından çıkar.İçindeki mürettebatla birlikte tankı ve tankın içindeki mühimmatıda yok eder. 1963 ve 1968 yılları arasında Hughes Aircraft firması hem kara hem de helikopterden fırlatılabilecek XBGM-71A modeli üzerinde çalışmalar yapmaktaydı. 1968 yılındaki ihaleyi kazanan Hughes, 1970 yılında ilk üretilen füzeleri ABD Ordusuna teslim etti. BGM-71 serisi füzelerin gelmesi ile halihazırda kullanılmakta olan M40,106mm geri tepmesiz tüfek ve MGM-32 ENTAC füze sistemleri ordu kullanımından kaldırıldı. Bunun yanında helikopterden fırlatılan AGM-22B yerine bu füzeler yüklendi. 1972 yılında füze Kuzey Vietnam Ordusunun saldırılarına karşı cevap veren Güney Vietnam ordusuna ait UH-1B helikopterlerine yüklendi. TOW füzeleri zaman içerisinde geliştirildi. İlk gelişmiş TOW’lar 1978 yılında, TOW 2 modeli 1983, ve TOW 2A/B modeli 1987 yıllarında kullanılmaya başlandı. 2001 yılında yeni nesil füze çalışmalarına başlandı. Birkaç TOW füzesi 22 Temmuz, 2003 tarihinde Saddam Hüseyinin oğulları Uday Hüseyin ve Kusay Hüseyinin öldürülmesi sırasında kullanıldı. Hughes firmasını satın alan Raytheon firması günümüzde TOW füzelerinin üretimine devam etmektedir. Hughes 1989 yılında kablosuz güdümlü bir TOW olan TOW-2N modelini geliştirdi ancak bu füze ABD Ordu envanterine alınmadı. Hughes firmasını satın alan Raytheon üretim hattında TOW serisini geliştirmeye devam etti. Ancak 1998 yılında FOTT (Follow-On To TOW) programı iptal edildi. 30 Kasım 2001 tarihinde TOW-FF (TOW-Fire and Forget) programı bütçe kesintisine uğradı. . 2001 ve 2002 yıllarında, Raytheon ve ABD Ordusu ortak bir çalışma içerisine girerek geliştirilmiş menzilli TOW 2B modeli üzerinde çalışmaya başladı. Bu tasarıma önce TOW-2B (ER), ardından ise TOW-2B Aero adı verildi. 2004 yılında üretimine başlanan füze şu ana kadar ABD Ordusu envanterine girmedi. Şu an üretilen TOW füzeleri ateşle ve unut türünden değil ikinci nesil kablo güdümlü füzelerden kullanılan Yarı Otomatik Komuta Güdümlü sistem kullanılmaktadır. Bunun anlamı belirli bir kaideden atılan füze hedefine çarpıp imha olana dek bir operatör tarafından nişangah ile izlenmektedir. Bu eksi özelliğinden ötürü ateşle ve unut modeli güdümleme sistemine sahip füzeler üzerine araştırmalara hız verilmiştir. TOW ABD Ordusu tarafından BGM olarak tain edilmiştir. BGM kısaltmasının açılımı, İngilizce Multiple Launch Environment (B) Surface Attack (G) Guided Missile (M) (Farklı Kaideden Fırlatılabilen Kara Hedeflerine Karşı Güdümlü Füze) M151 kaidesi genellikle piyade birliklerinde kullanılmakla birlikte farklı türden araçlara monte edilebilmektedir. Bunlara örnek M151 jeep, M113 APC, ve M966 HMMWVdir. Fırlatıcı teknik olarak omuzdan kullanılabilir ancak cüssesi büyük olduğunda pek tercih edilmez. Yeni model fırlatıcılara gece görüş nişangahları yerleştirilerek hem ağırlık düşürülmüş hem de füzenin kullanımı arttırılmıştır. Araçlar içinde özel TOW sistemleri üretilmiştir. Örneğin M2/M3 Bradley IFV/CFV, M1134 Stryker ATGM taşıyıcı ve son plarak M901 ITV (Improved TOW Vehicle). Bu araçlara genellikle İngilizce TOW Under Armor (TUA) Türkçesi Zırh Altında TOW adı verilir. AH-1 helikopteri için M65 sistemi ve UH-1 modeli için XM26 sistemleri geliştirilmiştir. XM26 sisteminin daha sonra AH-56 helikopterlerine takılması düşünülmüş ancak bu helikopter projesinin iptali ile bu gerçekleşememiştir. M41 TOW modeli ve geliştirilmiş hedef yakalama sistemi (ITAS) ile birleştirilen TOW 2 füze sistemleri M220 (HMMWV) araçlarına takılmıştır. TOW ITAS ABD Kara ve Deniz kuvvetlerine bağlı hava, hava taaruuz ve hafif piyade birlikleri bünyesinde kullanılmaktadır. ITAS geliştirilmiş zırh geçme özelliğine sahiptir. Bu silahla donatılan ağır veya hafif sialhlı birlikler ağır zırhlı birliklere karşı oldukça başarılı olmaktadır. TOW ITAS sistemine sahip birlikler sadece hedef yok etme değil özellikle yerleşim alanlarındaki çatışmalarda keşif, gözetleme, kurtarma ve hedef belirleme görevlerini başarıyla yapabilmektedir. TOW ITAS üç ayrı hat değişkliği barıdırır: hedef belirleme altsistemi (TAS), atış kontrol altsistemi ve batarya güç kaynağı. Geliştirilmiş TOW 2 travers tertibatı; hâlen kullanılan TOW fırlatma tüpü ve üçayağı ile TOW HMMWV değiştirme aparatından oluşmaktadır. TAS tek bir kutu içerisinde doğrudan görüş optiği, ikinci nesil ileri görüş kızılötesi (FLIR) ve gece görüş nişangahlarını, füze takip ve lazer menzil bulucuyu barındırır. BGM-71 - MIM-72 - UGM-73 - BQM-74 - BGM-75 - AGM-76 - FGM-77 Kuzey Hiung-nu Kuzey Hiung-nu (Çince: 北匈奴 pinyin: běi xiōng nú), Ho-han-ye yönetimindeki Doğu Hiung-nu'nun tekrar parçalanmasından sonra kuzey topraklarını idare eden devlettir. Hiung-nu, MÖ 46 yılında Ho-han-ye ve Çiçi kardeşler arasında Doğu Hiung-nu ve Batı Hiung-nu olmak üzere ikiye ayrıldı. Batı Hiung-nu'yu Çiçi Tanhu, Doğu Hiung-nu'yu Ho-han-ye Tanhu yönetti. Ho-han-ye'nin ölümünden sonra Doğu Hiung-nu'da Panu tanhu oldu. Fakat yeğeni Pi buna itiraz ederek taht kavgası başlattı. MS 48 yılında Doğu Hiung-nu, Kuzey Hiung-nu ve Güney Hiung-nu olmak üzere ikiye ayrılmış, Kuzey Hiung-nu'yu Panu, Güney Hiung-nu'yu Pi yönetmiştir. Çin'e yakın bölgede bulunan Güney Hiung-nu Çin üstünlüğünü kabul ettiği halde, Baykal Gölü ve çevresinde Kuzey Hiung-nu bağımsız kalmayı tercih etmişti. Ancak Çinliler Güney Hiung-nu'yu kışkırtarak Kuzey Hiung-nu'yu da yıprattılar ve sonuçta güneyden gelen Güney Hiung-nu'nun hücumleri ile kuzeyden gelen Türk kavimlerinden Tiele'nin akınları arasında sıkıştırılıp batıya kaymıştır. Daha sonra bölgeye hakim olan Sienpiler tarafından daha batıya itilmiştir. Bu nedenden ötürü Hun İmparatorluğu'nu kuran kavmin Kuzey Hiung-nular olduğu düşünülmektedir. Bless the Child "Bless the Child", power metal grubu Nightwish'in "Century Child" albümünden çıkan ikinci single'dır. Nemo (şarkı) "Nemo", power metal grubu Nightwish'in "Once" albümünden çıkan ilk single'dır. Wish I Had an Angel "Wish I Had An Angel", senfonik power metal grubu Nightwish'in beşinci albümü "Once"tan çıkan ikinci, genelde on birinci teklisidir. Şarkıyı vokalist Tarja Turunen ve basçı Marco Hietala seslendirdi. Grubun canlı gösterilerinde hala son şarkı olarak çalınmaya devam etmektedir. "Wish I Had An Angel", Christian Slater ve Tara Reid'in oynadığı "Alone in the Dark" (2004) korku filminine "soundtrack" şarkısı oldu. Bu nedenle grubun Avrupa ABD'de en popüler teklisi haline geldi. İngiltere'de 60. sıraya kadar yükseldi. "Wish I Had an Angel", "Once" albümünden en son çekilen videodur ve bazı sahneleri "Alone in the Dark" filminden alınmadır. Yönetmenliğini Uwe Boll yapmıştır. Sonraki versiyonunda filmden sahneler çıkarılmıştır. "Wish I Had an Angel" Nightwish tarafından 2004 yılından bu yana 390 kezle en çok çalınan şarkıdır. "Once Upon a Tour" ve "Dark Passion Play" turnelerinde hep final şarkısı olarak yer verilmiştir. Kuolema Tekee Taiteilijan "Kuolema Tekee Taiteilijan", senfonik metal grubu Nightwish'in "Once" albümünden çıkan üçüncü single'dır. Grubun, kendi dilinde söylediği ilk ve tek şarkıdır. Sleeping Sun "Sleeping Sun", power metal beşlisi Nightwish'in "Highest Hopes" albümünden çıkan teklisidir. 1999 tarihinde kaydedilmiş "Sleeping Sun" şarkısının yeni yorumudur. Parakor Parakor şu formüle dayanan bir bilimsel niceliktir: formula_1 Burada γ yüzey geriliminin dördüncü kökü, M molar kütle, d yoğunluktur. Parakor yapısal problemleri çözmek amacıyla kullanılır. Eva "Eva", power metal topluluğu Nightwish'in "Dark Passion Play" albümünden çıkan ilk teklisidir. Amaranth (şarkı) "Amaranth", power metal grubu Nightwish'in "Dark Passion Play" albümünden çıkan ikinci teklisidir. Bye Bye Beautiful "Bye Bye Beautiful", power metal topluluğu Nightwish'in "Dark Passion Play" albümünden 2008 yılında çıkan teklisidir. HD DVD-RW HD DVD-RW HD DVD-R ile aynı kapasiteye sahip HD DVD'nin tekrar yazılabilir bir çesitidir. Tipik olarak tek katmanda 15 GB, çift katmanda ise 30 GB veri depolayabilir. Format Toshiba tarafından üretildi ve 2006'nın başlarında HD DVD Tanıtım Grupu tarafından kabul edildi. HD DVD-RW'nin birincil avantajı HD DVD-R'den farklı olarak silinebilir ve tekrar yazılabilir olmasıdır. HD DVD-RW diskler yaklaşık 1000 kere silinip yazılabilirler. Yapımları CD-RW ve DVD-RW standartlarına benzerler. Tekrar yazılabilir bir disk kullanımının bir faydası da, eğer veri kaydında yazım hataları oluşmuşsa disk yanmış olmaz ve disk hatalar silinerek tekrar düzeltilebilir. HD DVD official website Kara Kedi, Ak Kedi Kara Kedi, Ak Kedi (Sırpça: Црна мачка, бели мачор, Crna mačka, beli mačor), Emir Kusturica'nın yönettiği 1998 yapımı romantik komedi filmidir. Emir Kusturica'ya Venedik Film Festivali'nde "En İyi Yönetmen" ödülünü kazandırmıştır. Robert Nixon Robert Thomas Nixon (Bob Nixon) (7 Temmuz 1939 - 22 Ekim 2002) Middlesbrough'lu İngiliz çizgi roman sanatçısı, çizer. 1960'larda "The Beano", "Roger the Dodger", "Lord Snooty" çizgi romanlarında çalıştı, 1970'lerde Fleetway dergisinde "Kid Kong" karakterini çizdi. 1980'lerde tekrar "Roger the Dodger" karakterini çizen sanatçı, "Ivy the Terrible" karakterini 1985'te ortaya çıkardı. 1990'larda "Beryl the Peril" dizisini Topper dergisinde,