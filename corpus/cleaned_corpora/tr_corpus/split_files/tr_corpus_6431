eşitliğe dair vurgular içerir. Bu yüzden eşitlikçilik, cinsiyet eşitlik, cinsel eşitlik ve/veya ırk eşitliği vb. olarak da tanımlanabilir. Bu görüşe göre toplum renk ve cinsiyet farklılıklarını önemsemeyen bir konumda olmalıdır. Bu görüş genellikle herhangi bir ideolojiden veya politik düşünceden bağımsız olarak ele alınır. Maskülizmle bütünleşmeden erkek haklarını, Feminizmle bütünleşmeden kadın haklarını destekler ya da ırkçılığı ekonomik yahut politik düzeyde ele alan görüşlerle bir tutmadan ırk ayrımına karşı çıkar. Fakat hem feminizme hem maskülizme cinsiyetçi oldukları gerekçesiyle karşıdır. Söz konusu özellik ya da yeti, ruh, akıl, acı çekme, ahlak duygusu ya da aynı Tanrı tara­fından yaratılmış olma özelliği olabilir. Hu­kukta ve siyasette, hakları ya da imkanları bakımından insanlar arasında ayırım göze­tilmemesini, var olan ayırımların giderilme­sini öngören ilke olarak eşitlikçilik, her bi­reyin içinde bulunduğu maddi koşullardan bağımsız olarak, aynı değeri taşıdığını var­sayar, fakat doğuştan ya da sonradan kaza­nılmış farklı bireysel yetenek ve nitelikleri birbirleriyle eş tutmaz. Siyasette eşitlikçilik iki şekilde olabilir. Birincisi bazen doğal haklar olarak da adlandırılan, kişilerin eşitliğini savunan ve genellikle John Locke'un kurucusu kabul edildiği şeklidir. Hristiyanlık ile egaliteryanizm arasında bir bağ kuran ideolojidir. SÃ¼leyman Soylu Süleyman Soylu (21 Kasım 1969; İstanbul, Türkiye), Türk siyasetçi ve Türkiye Cumhuriyeti İçişleri Bakanı. 2015-2016 yılları arasında Çalışma ve Sosyal Güvenlik Bakanı olarak görev yaptı. Adalet ve Kalkınma Partisine katılmadan önce 2008-2009 yılları arasında Demokrat Parti Genel Başkanlığı yaptı. İlk defa Haziran 2015 Türkiye genel seçimleri'nde Adalet ve Kalkınma Partisi , Trabzon milletvekili olarak meclise girdi. 31 Ağustos 2016 tarihinde Efkan Ala'nın istifa etmesinin ardından İçişleri Bakanlığı görevine atandı. Süleyman Soylu 21 Kasım 1969 tarihinde İstanbul'da doğdu. Ailesi aslen Trabzon Of ilçesi Çamlıköy'dendir. İlk ve orta öğrenimini İstanbul'un Gaziosmanpaşa ilçesinde tamamladı. Plevne Lisesi’nde başlayan ve ardından Karadeniz Teknik Üniversitesi'nde sürdürdüğü eğitimini İstanbul Üniversitesi İşletme Fakültesi'nde tamamladı. Meslek kariyerine ilk olarak 1990 yılında İstanbul Menkul Kıymetler Borsası aracı kurumlarında başladı. 1989'da okul arkadaşlarıyla ortaklaşa kurduğu bir şirketle ticaret hayatına atılan Soylu, 1995 yılında kendi kurduğu şirketiyle siyasi hayatının yanı sıra hâlen ticari hayatını da sürdürmektedir. Siyasi kariyerine ilk olarak 1987 yılında başlayan Soylu, Demokrat Parti ve Adalet Partisi çizgisindeki aile geleneğini devam ettirerek merkez sağ Doğru Yol Partisi'nin Gençlik Kolları'nda göreve başladı. 1987-1990 yılları arasında Doğru Yol Partisi İstanbul İl Teşkilatının Gençlik Kolları Yönetim Kurulu üyeliği ve teşkilat başkanlığı görevini üstlendi. 1995 yılında Doğru Yol Partisi Gaziosmanpaşa ilçe örgütünün yönetim kurulu üyeliğine seçildi. Kısa bir süre sonra 17 Temmuz 1995'te bahsi geçen ilçe teşkilatının başına getirilen Soylu, 25 yaşında Türkiye´nin en genç ilçe başkanı unvanını aldı. Dört yıl sonra 29 Nisan 1999'da İstanbul il başkanlığı görevini geldi ve 2002 genel seçimleri öncesi milletvekili adayı oluncaya kadar bu görevi yürüttü. Soylu, Doğru Yol Partisi'ndeki önemli görevlere getirildiğinde o dönemin parti Genel Başkanı ve İstanbul milletvekili olan Tansu Çiller'in partili genç gözdelerinden olmuştu. Doğru Yol Partisi'nin 2007 genel seçimleri öncesinde Anavatan Partisi'yle birleşme çabaları esnasında Demokrat Parti ismini alarak girdiği seçimlerde baraj altında kalması sonrasında Mehmet Ağar'ın istifasının ardından yapılan olağanüstü genel kurulun üçüncü turunda Soylu, geçerli 800 oyun 529'unu alarak genel başkanlığa seçildi. 15 Kasım 2008'de gerçekleştirilen Nevval Sevindi ve Refaiddin Şahin'in de aday olduğu Demokrat Parti 9. Olağan Kongresi'nde 993 oy geçerli oyun 922'sini alan Soylu, genel başkanlığa yeniden seçildi. 2009 yerel seçimleri öncesinde, hedefinin 2007 genel seçimlerinde elde edilen yüzde 5,4'lük oy oranının üstüne çıkmak olduğunu söyledi ve "Yüzde 5,4'ün altında kalırsak çekilirim" dedi. Yerel seçimlerde il genel meclisi oylamasında partisi yüzde 4 oy alınca Soylu, seçimin ertesi günü yaptığı açıklamada "Ben bildiğiniz siyasetçilerden değilim" diyerek istifa edeceğini ve kongrede aday olmayacağını açıkladı, ancak 12 Mayıs'ta bu kararını değiştirdiğini ve tekrar aday olacağını açıkladı. 16 Mayıs 2009'da kendi talebi ile gerçekleşen 5. Olağanüstü Büyük Kongre'de 3. tur oylaması öncesinde adaylıktan çekildiğini açıkladı. Bu süreçten sonra, ülke çapındaki değişik üniversitelerden ve çeşitli sivil toplum örgütlerinden gelen davetlerle Türkiye'nin birçok bölgesinde konferans ve panellere katıldı. 12 Eylül Referandumu için sunulan anayasa değişikliği paketinin, Türkiye’nin dönüşümü ve demokratikleşmesi için hayati öneme sahip olduğunu düşünen Soylu, "Demokrasi Buluşmaları" adını verdiği bir dizi seminer düzenledi ve arkadaşları ile birlikte Türkiye'yi dolaşarak "evet" oyu tercihinin sebeplerini milletle paylaştı. Bu faaliyetinin ardından Hüsamettin Cindoruk'un genel başkan olduğu Demokrat Parti'den ihraç edildi. Geçmişte Adalet ve Kalkınma Partisi hakkında ağır ithamlarda bulunan ve yolsuzluk suçlamaları yapan Soylu, Başbakan Recep Tayyip Erdoğan'ın davetiyle 5 Eylül 2012'de Adalet ve Kalkınma Partisi Genel Merkezi'nde düzenlenen genişletilmiş grup toplantısındaki törenle resmî olarak Adalet ve Kalkınma Partisi'ne katıldı. 30 Eylül 2012'de Adalet ve Kalkınma Partisi Merkez Karar ve Yönetim Kurulu'na seçildi, müteakiben Ar-Ge'den Sorumlu Genel Başkan Yardımcılığı görevine getirildi. Haziran 2015 Türkiye genel seçimlerinde Adalet ve Kalkınma Partisi Trabzon milletvekili seçildi. 12 Eylül 2015 Adalet ve Kalkınma Partisi 5. Olağan Kongresi'sinde yeniden Merkez Karar ve Yönetim Kurulu üyeliğine seçildi. 13 Eylül 2015'te de Teşkilattan Sorumlu Genel Başkan Yardımcılığı görevini Mustafa Ataş'a devretti. Kasım 2015 Türkiye genel seçimleri'nde Adalet ve Kalkınma Partisi Trabzon 1. sıra adayı oldu ve seçilerek meclise girdi. 24 Kasım 2015'te Ahmet Davutoğlu tarafından kurulan 64. Türkiye Hükûmeti'nde Türkiye Cumhuriyeti Aile, Çalışma ve Sosyal Hizmetler Bakanlığı görevine atanan Soylu, Ahmet Davutoğlu'nun istifa etmesinin ardından Binali Yıldırım tarafından kurulan 65. Türkiye Hükûmeti'nde Çalışma ve Sosyal Güvenlik Bakanlığı görevine devam etti. Soylu, 31 Ağustos 2016'da istifa eden Efkan Ala'nın yerine İçişleri Bakanlığı görevine atandı. Bazı yerel yorumcular, Soylu'nun FETÖ/PDY ile mücadeledeki tavrı ve 2016 Türkiye askerî darbe girişimi sırasında Ankara'da sokağa çıkarak darbe girişimine karşı yürütülen protestolarda yer alması nedeniyle İçişleri Bakanlığına atandığını iddia ettiler. Soylu, 9 Eylül 2016'da terör örgütlerine destek verdikleri iddia edilen bazı belediyelerde görevden almaların olacağını söyleyerek "28 belediyenin yönetimi Kandil'in talimatıyla değil, şu ay yıldızlı bayrağı kendi gönlüne sindirmiş insanların yönetimiyle devam edecektir" ifadelerini kullandı. 11 Eylül 2016'da ise 2 il, 24 ilçe ve 2 belde belediyesine kayyum atandı. Ayrıca Hakkâri, Batman, Şanlıurfa ve Diyarbakır'daki belediyelere de kayyum atandı. 10 Nisan 2020 tarihinde COVID–19 salgını dolayısıyla ilan edilen 2 günlük sokağa çıkma yasağının aynı gün iki saat önceden açıklanması sebebiyle vatandaşların marketlerde ve fırınlarda yoğunluk oluşturması tepkiye neden oldu. Bu yaşanan süreçte sorumluluğun şahsına ait olduğunu belirterek 12 Nisan 2020 tarihinde görevinden istifa ettiğini açıkladı. Fakat Cumhurbaşkanlığı İletişim Başkanlığı tarafından yapılan açıklamada Cumhurbaşkanı Recep Tayyip Erdoğan tarafından bu istifanın kabul edilmediği açıklandı. Şamandıra (düzenek) Şamandıra genellikle kaldırma kuvveti ve üzerinde yüzerlik yeteneği olan bir cismin kullanılarak belli bir seviyeye gelindiğinde belli bir aksiyonun tetiklenmesi şeklinde çalışan düzenektir. Kaynaktan gelen sıvıyı durdurma ve harekete geçirme düzeneğidir. Şamandıra sistemi, mekanik sistemlerin günlük hayatta kullanılan belki en pratiği olup, su deposu, rezervuar gibi sıvı depolamaya ve akışını yönetmeye yarayan her yerde sıklıkla kullanılan bir mekanizmadır. Elektrikli şamandıralar, normal şamandıralara benzeyen ancak, mekanik olarak vanayı ya da akışı kapatmayan şamandıralardır. Üzerilerinde bir ya da birden fazla elektrik akımını iletebilen kontakları taşırlar. Bu kontaklar, kaldırma kuvvetine göre hareket ederler. Şamandıra bir su deposunda kullanıldığında ve su seviyesi ayarlanmış seviyenin altına düştüğünde, şamandıra üzerindeki açık devre kontaklar kapanır ve kapalı devre olan kontaklar açılır. Bu da su deposuna su basan pompa motorunun otomatik olarak durmasını ya da otomatik olarak çalışmasını sağlar. Elektrikli şamandıralar, üzerinde taşıdıkları cıvalı ya da normal kontaklar sayesinde sıvının seviyesini kontrol etmekte kullanılan araçlardır. Sıvı akış yolunu, yani boruyu açıp-kapatan mekanizma su seviyesi düştüğü zaman açık pozisyona gelerek tanka sıvı dolmasına izin verir.Sıvı miktarı artıp belirli bir seviyeye yükselince mekanizma boruyu kapatır ve sıvı akışı kesilir. İşbâ İşbâ ya da çiy noktası, bir gaz içinde bulunan serbest nemin içinde bulunduğu veya etrafında bulunduğu cisimlerin yüzeyinde yoğunlaşarak su (sıvı) durumuna geçmeye başladığı sıcaklık derecesidir. Çiy noktası havanın içerdiği nemi belirtmek için de kullanılır. Havanın sıcaklığı düştükçe, su buharından yeterli miktarda enerji serbest bırakılır ve bu da yoğunlaşmaya yani sıvılaşmaya neden olur. Bu işlem buharlaşma sürecinin tersidir. Başka bir deyişle, havanın sıcaklığı düştükçe içinde bulunan oransal nem artarak %100'e ulaştığında yoğunlaşma başlar. Oransal nemin %100'e ulaştığı sıcaklık değeri çiy noktası indeksini gösterir. Çiy noktasının yükselmesi havadaki nem miktarının da arttığı anlamına gelir. Oransal nem artıyorsa çiy sıcaklığı ve nem de artıyor demektir. İşbâ dereceleri insanların sıcaklığı nasıl hissettiklerini göstermek için de kullanılmaktadır. Aşağıdaki çizelge buna ilişkin bilgiler vermektedir: Çiy noktasının santigrat cinsinden değerini hesaplamak için şu formül kullanılır: Palet Palet aşağıdaki anlamlara gelebilir: Tank (anlam ayrımı) Tank aşağıdaki anlamlarda kullanılmaktadır: Uluslararası İstanbul Tiyatro Festivali Uluslararası İstanbul Tiyatro Festivali, İstanbul'da yapılan bir tiyatro festivalidir. 1989'dan bu yana İstanbul Kültür Sanat Vakfı (İKSV) tarafından düzenlenmektedir. 2001 yılına dek her yıl yapılan festival, bu yıldan itibaren iki yılda bir düzenlenmeye başlandı. Bünyesinde tiyatro oyunlarının yanında atölye çalışmaları, seminerler, konferans ve sergilerin de yer aldığı festivale, dünyanın çeşitli bölgelerinden tiyatro toplulukları katılır. Festival kapsamındaki oyunlar şehrin açık ya da kapalı tiyatro mekanlarında veya kimi zaman bir sokağında sergilenir. Festivalin amacı, Türkiye'nin sanat ve kültür başkenti sayılabilecek İstanbul'a dünyanın farklı yerlerinden, farklı tiyatro anlayışlarının temsilcisi olan topluluk ve sanatçıları getirerek, bu sanatçıların eserlerini Türkiye'de yaşayan seyirciye sunmaktır. "İstanbul Tiyatro Festivali", uluslararası toplulukları Türkiye'ye taşımasının yanında, Türkiye'de etkinlik gösteren kimi toplulukları uluslararası alanda tanıtmak ve hatta uluslararası iş birliği projelerine kapı açmak gibi bir işleve de sahiptir. İşbirliğiyle üretilen ortak yapımlar, deneysel çalışmaların doğmasına katkıda bulunur. "Uluslararası İstanbul Tiyatro Festivali", Nazım Hikmet'in doğumunun 100. yılı olan 2002'de ilk prodüksyonunu gerçekleştirdi. Böylece, Türk tiyatrosunun önde gelen isimlerinden Yıldız Kenter, Zeliha Berksoy, Jülide Kural, Zuhal Olcay, Tilbe Saran, Sema, Zeynep Tanbay ve Işık Yenersu'nun yer aldığı, Genco Erkal'ın derlemesiyle oluşturulan "Nazım'a Armağan" sahneye konuldu. Festivalde 2004 yılından itibaren genç yorumcuları desteklemek amacıyla "Genç Tiyatro" bölümü oluşturuldu. Genç tiyatro gruplarına, herhangi bir yaş sınırı olmaksızın festivale katılarak eserlerini sergileme imkânı tanındı. Böylece, "14. Uluslararası Tiyatro Festivali"'ne sekiz proje davet edildi. 2006 yılında düzenlenen "15. İstanbul Uluslararası Tiyatro Festivali", dünya çapında bir tiyatro buluşması olan "4. Tiyatro Olimpiyatları"'na ev sahipliği yaptı. Amaçları, tiyatro, dans, müzik gibi sanatların farklı kültürleri buluşturmak, tartışma alanları açmak ve toplumlar arasındaki diyalogu güçlendirmek ve geliştirmekteki işlevini vurgulamak olan Tiyatro Olimpiyatları'nın dördüncüsü, festival kapsamında, ""Sınırların Ötesi"" teması ile gerçekleşti. 2008 yılında, İnsan Hakları Bildirgesinin yayınlanmasının 60. yılı dolayısıyla insan hakları teması ağırlıklı olacak festivalin, 15 Mayıs - 4 Haziran arasında yapılacağı açıklandı. 1997 yılından itibaren festivalde her yıl Türkiye içinden ve dışından birer sanatçıya, tiyatroya katkıları nedeniyle "onur ödülü" verilmektedir. Çocuk (anlam ayrımı) Çocuk sözcüğü ile şunlardan biri kastedilmiş olabilir: Ã‡ocuk (film) Çocuk, ilk Türk fantastik-çocuk filmi. Yapımcılığını Sinan Çetin, yönetmenliğini Onur Ünlü yaptı. Başrollerini Hayko Cepkin, Tuba Ünsal ve Ege Tanman paylaşmıştır. Küçük yaşta kaçırılıp bir hırsız çetesinin eline düşen “çocuk” adlı kahranımızın, çocuklardan nefret eden lakin özel bir tv kanalında çocuk programı sunan “Rüya” (Tuba Ünsal) ile tanışmasıyla, iki taraf içinde içinden çıkılmaz olayların başlamasının hikâyesidir. Çocuk kahramanımız hırsızlık çetesi içerisinde en başarılı hırsızlardan bir tanesidir. Hırsızlık yapmasının sebebi ise, her 30.000 TL.lik hırsızlık yaptığında çeteden bir çocuğun ailesine iade edilmesidir. Aden (roman) Aden, 1959 yılında yayınlanmış, Stanislaw Lem'in bilimkurgu romanıdır. Türkçeye ilk kez Olgun Baydemir tarafından çevrilmiştir. Lem'in diğer romanları gibi özünde felsefi sorular içeren, teknoloji, keşif ve evrensellik çerçevesinde işlediği bir öyküdür. Diğer eserlerinden farklı olarak politik yönleri de bulunmaktadır. Kitabın orijinal dilindeki ismi Eden'dir. Uzay gemisi ekibi bir kaptan, bir mühendis, bir doktor, bir kimyager, bir fizikçi ve bir robot teknikerinden oluşmaktadır. Gemi bir gezegene zorunlu iniş yapar. İnişten kurtulan ekip gezegeni keşfe çıkar. Gezileri sonrasında terkedilmiş bir fabrika bulurlar. Tam olarak medeniyete dair bir fikir edinemeyen grup, gemilerinde büyük ve hantal vücutlu yerli bir canlı bulmalarıyla bu dünya hakkında daha çok şey öğrenirler. Anna Karenina (anlam ayrımı) Sophie Marceau Sophie Marceau 17 Kasım 1966, Paris doğumlu Fransız oyuncu ve yönetmen. Sinemaya 13 yaşında oynadığı La Boum filmiyle adım atmıştır. Aynı filmin devam filmi olan La Boum 2 'deki oyunculuğuyla En Çok Umut Vadeden Kadın Oyuncu César Ödülü'ne layık görülmüştür. Cesur Yürek (Braveheart) ve Dünya Yetmez filmleriyle uluslararası alanda ünlenmiştir. Sophie Maupu ilk çocukluğunu ebeveynleri, erkek kardeşi ve kuzeniyle beraber yaşadığı Chelles'de bulunan bir evde geçirmiştir. Daha sonra aile Gentilly 'de bulunan başka bir evve taşınmıştır.. Babası Benoit bir şofördür; annesi Simone ise önceleri Paris'te bulunan büyük bir dükkanda, sonra ise bir kafede çalışmıştır. Abisi Sylvain ile aralarında üç yaş vardır. Ebeveynleri, Marceau 9 yaşındayken boşanmıştır. Ancak daha sonra yeniden evlenmişlerdir. Orta öğrenimini 1982 yılında Paris'in 12. bölgesinde bulunan Élisa-Lemonnier Lisesi'nde tamamlamıştır. İkinci dereceden kuzeni olan François Maupu, 2000-2014 yılları arasında Verdun piskoposu olarak görev yapmıştır.. Oyuncu Olarak Senaryo Yazarı ve Yönetmen Olarak İvan Denisoviç'in Yaşamında Bir Gün İvan Denisoviç'in Yaşamında Bir Gün (Orijinal ismi: Один день Ивана Денисовича) Aleksandr Soljenitsin'in yazdığı, Kasım 1962'de basılan romanının ismidir. Roman Sovyet edebiyat dergisi "Novy Mir"'de (Yeni Dünya) yayınlanmıştır. Roman 1950'lerde bir Sovyet çalışma kampında geçmekte, ve sıradan bir mahkûmun, Ivan Denisoviç'in, bir gününü anlatmaktadır. Yayınlanması dünyada hem edebi hem de politik-sosyolojik yankı bulmuştur. İlk kez Stalinist baskı insanlar tarafından açıkça öğrenilmiştir. George C. Scott George C. Scott (d. 18 Ekim 1927, ö. 22 Eylül 1999), Amerikalı oyuncu. 1970 yılında Patton filmindeki General Patton rolündeki performansı nedeniyle En İyi Erkek Oyuncu Akademi Ödülü'nü kazanan Scott bu tür ödüllerin oyuncular arasında haksız rekabet yarattığı gerekçesi ile ödülü geri çevirmişti. George C. Scott aynı zamanda Stanley Kubrick'in yönettiği Dr. Garipaşk filmindeki General Buck Turgidson karakteriyle de bilinir. Carolyn Hughes (1951-1955), Patricia Reed (1955-1960), Colleen Dewhurst (1960-1965, 1967-1972) ve Trish Van Devere (1972-1999) ile evlilikler yapmıştır. ! colspan="3" style="background: #DAA520;" | Akademi Ödülleri Nettlethrone Nettlethrone, 2000 yılında Ankara'da kurulmuş bir Death Metal grubudur. Nettlethrone gitaristler Burak Tansel ve Tankut Aydınlıyım tarafından kuruldu. Grup elemanlarının en büyük ilham kaynağı olan 1990'lar Stokholm ve Göteborg piyasasına bağlı kalarak İsveç death metalini At The Gates, Entombed, Carnage, Unanimated, Eucharist, God Macabre gibi grupların açtığı yoldan devam ederek icra eden grup 2004 yılında Erkan Tatoğlu ve Cüneyt Çağlayan prodüktörlüğünde ilk demo çalısması “"Blueprint"”i kaydetti. Grup, demo ile yurt içi ve yurt dışından olumlu tepkiler ve eleştiriler aldı.Vampire Magazine tarafından 2004’un en iyi 3. demosundan biri seçildi. Demo sonrası Kaya Özgen Yalçın’ın davulcu olarak gruba dahil olmasıyla birlikte canlı performansa ağırlık veren Nettlethrone, 2004’ten bu yana Vader, Machinemade God, Sick Terror, Suicide, Cenotaph, Pentagram (Mezarkabul), Self Torture, Dreamtone, Raven Woods ve daha birçok isimle aynı sahneyi paylaştı. 2007 ilkbaharında bir kez daha Erkan Tatoğlu prodüktörlüğünde Midas’ın Kulaklığı Stüdyoları’na giren grup, ilk uzun çaları “"Dissonant Progression"”ı kaydetti. Grubun 10 yeni bestesini içeren albümde, Erkan Tatoğlu (Suicide) ve Mehmet Stevenson (Self Torture) konuk vokalist olarak yer alırken; albümün sanat tasarımı Gorgoroth, Cadaver, Aura Noir, Intronaut ve Trap Them için yaptığı çalışmalarla tanınan ünlü tasarımcı Justin Bartlett tarafından hazırlandı. “"Dissonant Progression"” 2008'in Ocak ayında dinleyicilerle buluştu. Grup 2008 Ağustos ayında dağılmıştır. Blueprint Blueprint, Ankaralı Death Metal grubu Nettlethrone'un ilk demosudur. Midas'ın Kulaklığı stüdyolarında Erkan Tatoğlu ve Cüneyt Çağlayan prodüktörlüğünde Şubat 2004'te kaydedilmiştir. Basından iyi notlar alan ve dinleyicilerden yoğun ilgi gören demonun kısa sürede tükenmesi üzerine 2006'da Mike Nieves tarafından yapılmış yeni sanat tasarımıyla 2. kez basılmıştır. Nazmi Can Doğan - Vokal Burak Tansel - Gitar Tankut Aydınlıyım - Gitar & Bas Gitar Çağlar Yürüt - Davul Dissonant Progression Dissonant Progression, Ankaralı Death Metal grubu Nettlethrone'un ilk uzunçalar albümüdür. Midas'ın Kulaklığı stüdyolarında Erkan Tatoğlu prodüktörlüğünde Mart-Nisan 2007'de kaydedilmiştir. Kayıtlarda Mehmet Stevenson (Self Torture) ve Erkan Tatoğlu (Suicide) konuk vokal olarak yer almaktadır. Sanat tasarımı Justin Bartlett tarafından yapılan albüm Ghostwall Records etiketiyle Ocak 2008'de piyasaya çıktı. Ayrıca ""Aesthetics of a Dead Art"" parçası ZOR Dergisi'nin 11. sayısında verdiği derleme CD'de bulunmaktadır. Nazmi Can Doğan - Vokal Burak Tansel - Gitar Tankut Aydınlıyım - Gitar Cem KÃ¶se - Bas Gitar Kaya Özgen Yalçın - Davul Mehmet Stevenson - Konuk Vokal (2. şarkıda) Erkan Tatoğlu - Konuk Vokal (8. şarkıda) Kemal Yazıcıoğlu Kemal Yazıcıoğlu (d. 1941 Çaykara, Trabzon), Türk siyasetçi. Sakarya, İzmir ve İstanbul emniyet müdürlükleri ile 1996 ile 2006 yılları arasında toplam 9 yıl Ordu valiliği yapmıştır. Evli ve beş çocuk babasıdır. Kamuoyunda kısaca DAL olarak bilinen Derinlemesine Araştırma Laboratuarı'nda görev almıştır. O dönem 'Komiser Kemal' olarak tanınan Yazıcıoğlu'nun bizzat işkencelerde bulunduğu da iddialar arasındadır. Yazıcıoğlu, 12 Eylül dönemiyle ilgili bir savcılık soruşturmasında "DAL Grubu Operasyon ve Sorgu şeflerinden" olarak şüpheli konumunda yer almıştır. Sefa Poyraz Sefa Poyraz 27 Mayıs Darbesi'nden sonra 1960 yılında bir süre İzmir belediye başkanlığı ve 1962 ile 1964 yılları arasında Ordu valiliği yapmış bürokrattır. Trabzon, Bursa ve İstanbul valiliği, Cumhuriyet Senatosu İstanbul Üyeliği ile Köy İşleri Bakanlığı yapan Vefa Poyraz'ın kardeşidir. Xanadu Evi Xanadu Evleri Amerika Birleşik Devletleri'nde inşa edilen, içinde bilgisayar ve otomasyon sistemleri bulunan, "geleceğin evi" olarak adlandırılan, camekânlı deney evleridir. Mimari proje 1979 yılında başlamış, ve 1980'lerin ilk aylarında Amerika Birleşik Devletleri'nin farklı şehirlerinde üç adet Xanadu Evi inşa edilmiştir. Bu şehirler: Kissimmee, Florida; Wisconsin Dells, Wisconsin; ve Gatlinburg, Tennessee eyaletleridir. Evler, yeni inşa ve tasarım tekniklerini kapsadı ve 1980 yılı içerisinde popüler hale gelen bu evleri görebilmek için gelen turistler, atraksiyonlar başlattı. Xanadu Evleri'nin yapımında, beton tercih edilmiş, poliüretan yalıtım köpüğüyle evlerin inşa aşaması hızlanmıştır. Evler ergonomik olarak tasarlanmıştır, yani ev otomasyon sistemiyle kendini kontrol edebilme yeteneğine sahiptir. Kissimmee şehrinde bulunan Xanadu Evi, mimar Roy Mason tarafından tasarlanmış, bu ev tasarımı ve özellikleri ile çok popülerlik kazanmıştır. Ayrıca her gün yaklaşık olarak 1000 kadar ziyaretçi tarafından ziyaret edilmektedir. Wisconsin Dells ve Gatlinburg şehirlerinde bulunan evler, 1990'ların ilk aylarında kapatılmış ve ardından yıkılmıştır; Kissimmee Xanadu Evi ise 1996 yılında kapatılmış ve 2005 yılının Ekim ayında yıkılmıştır. Xanadu Evleri fikrini ortaya atan Bob Masters, evleri katı yalıtımdan inşa eden, evlerde yaratmak ve yaşamakta erken çığır açan isimlerden biriydi. Xanadu Evi'nin yaradılışından önce, Masters evin inşaatında kullanılmak üzere şişme balonlar tasarladı ve yarattı. Denver'da bulunan, mimar Stan Nord Connolly tarafından inşa edilmiş olan Kesinger Evi'nden ilham almıştır. Masters ilk evini 1969 yılında iki buçuk günde, kar fırtınası var iken aynı metotları kullanarak inşa etmiş, ardından bu yöntemleri Xanadu Evleri'nde kullanmıştır. Masters, kubbeli evlerin köpükten inşa edilebileceğini söyledi, bu yüzden ülkenin dört bir tarafında bu evlerden yapmayı kararlaştırdı. Master'ın iş ortağı Tom Gussel, "Xanadu" isminin Moğol imparatoru Kubilay Han'ın yaz mevsiminde kullandığı rezidansı olan Xanadu'dan geldiğini söylemektedir. Bu konudaki diğer ayrıntı, Samuel Taylor Coleridge'ın ünlü şiiri Kubla Khan'da bulunmaktadır. Ayrıca "Xanadu", "Yurttaş Kane" isimli filmdeki saraya verilen isimdir. İlk inşa edilen Xanadu evi, Wisconsin Dells şehrinde bulunmaktaydı. Mimar Stewart Gordon tarafından 1979 yılında inşa edilmiş, Bob Masters tarafından yaradılmıştır. Ev, 4000 feet kare alanında ve jeodezik bir sera olarak tasarlanmıştır. Evin inşaatının ardından gelen ilk yaz mevsiminde, yaklaşık 100.000 insan evi ziyaret ederek, yeni bir atraksiyona yol açmıştır. İkinci inşa edilen Xanadu evi, aynı zamanda en popüler olan ev, mimar Roy Mason tarafından tasarlanmıştı. Bob Masters, Roy Mason ile Toronto'da 1980 yılında düzenlenen bir konferansta tanışmıştı. Mason, Kissimmee'deki Xanadu evinin yaradılma aşaması esnasında, Masters'ın ilgi alanına benzer bir projede de çalışmıştı. Bu proje Virginia eyaletinde "deneysel okul" adında, temeli köpükten oluşan bir bina projesiydi. Başka inşa edilmiş olan deneysel evler ve yapılardaki konseptler, yani ergonomik özellikler, kullanılabilirlik ve enerjideki verimlilikler Mason ve Masters'ı derinden etkiledi. Bu özellikleri kapsayan yapılar, Japon mimar Kisho Kurokawa tarafından düşünülmüş, tasarım ise Jacques Beufs tarafından 1970'li yıllarda yapılmıştı. Mason, Xanadu Evleri'nin normal görünen bir evden daha çok, insansı ve canlı bir ev olarak görüleceğine inanmıştı. Bu konu hakkında "The Futurist" adlı magazin dergisine yaptığı açıklamada: "Her kimse eve organik bir sistemmiş gibi bakarsa, o ev insansı bir ev olamaz. Ev, zekaya sahip olabilir ve her bir odada zekaya sahip olabilir." şeklinde demeç vermiştir. Bir evin inşaatı için gereken tahmini para $300,000 değerindeydi. Roy Mason, az maliyetli olarak planladığı tasarımda maliyeti $80,000'e kadar indirmişti. Çünkü evde kullanılacak olan bilgisayarlı sistemler o kadar pahalı değildi. Az maliyetli olarak planlanan Xanadu evi asla inşa edilemedi. Walt Disney Şirketi, 1 Ekim 1982 tarihinde "EPCOT Center"ı açtı. (Asıl açılımı, Yarının Deneysel Prototip Toplumları) Masters ve Mason, Xanadu evini Kissimmee eyaletinin birkaç kilometre ötesinde açmaya karar verdiler. Nihayetinde 1983 yılında açıldı, birkaç yıl sonra ise Xanadu evlerinin konseptleri araştırma ve gözlem merkezi olarak kullanılmaya başlandı. Büyüklüğü 560 m² idi. 1980'lerin ortasında ise her gün 1,000 kişi Kissimmee'deki Xanadu evini ziyaret edip, yeni bir atraksiyon başlattı. Üçüncü Xanadu evi, Gatlinburg, Tennessee'de açıldı. Bamyan Buda heykelleri Bamiyan Budaları ("tandis-ha-ye buda dar bamiyaan") olarak bilinen, Orta Afganistan'da, Kabil'in 230 km kuzey batısında, Bamyan vadisinde bulunan sarp kayalıklara oyularak yapılmış devasa iki adet heykeldir. Denizden 2.500 metre yüksekte bulunan, Hint-Yunan stilindeki heykellerin inşası 6. yüzyılda tamamlanmıştır. Heykeller Taliban tarafından 2001 yılında dinamitlenerek yok edilmişlerdir. Oral, Kazakistan Oral (Kazakça: Орал), eskiden Uralsk (Rusça: Уральск), Kazakistan'ın Batı Kazakistan Eyaleti'nin yönetim merkezi olan şehirdir. Kazakistanın bağımsızlığını elde etmesinden sonra adı tekrar Oral olmuştur. Ural Nehri'nin batısında yer aldığı için Coğrafi olarak Avrupa Kıtasında yer aldığı kabul edilmektedir. Nüfusu 210,600 olan şehirde Ruslar çoğunlukta olup (54%), Kazaklar (34%) nüfus itibarıyla ikinci sırada yer almaktadırlar. Efkar Tepesi Efkar Tepesi, Fakir Baykurt'un 1959-1960 arasında çeşitli yayın organlarında çıkan yazılarını topladığı eseridir. Gerçek hayattan alınmış ve anı şeklinde anlatılmış öykülerden oluşur. Partizanlık, din sömürüsü, köyün yoksulluğu, köylünün cahilliği, okur-yazarlık, kız çocuklarının okula gönderilmemesi gibi konuları ele alır. İlk basımı 1960 yılında yapılmıştır. Baykurt, Artvin ili Şavşat ilçesinde Türkçe öğretmeni olarak çalıştığı sırada yazmıştır. Eser adını, ilçenin batısında ve çevre köylere hakim bir yerde bulunan Efkar Tepesi'nden alır. Baykurt, eseri bu tepeden aşağıyı seyrederken yazmıştır. MKE T-12 T-12, TSK'nın (Türk Silahlı Kuvvetleri) silah kullanımında dışa bağımlılığı ortadan kaldırmak için MKE tarafından yapılan tamamen yerli Türk keskin nişancı tüfeği.Yapılan testlerde hedefleri kusursuz bir şekilde vurduğu için ona T-12 adı verilmiştir. Daha çok hareketli hedefleri vurmak için tasarlanmıştır. Proje tasarım aşamasında iptal edildi. Özelleştirme Özelleştirme kavramının tanımlanmasına yönelik teori ve uygulamada kabul gören iki yaklaşım vardır. Bunlar, dar ve geniş anlamda özelleştirme tanımlarıdır. Özelleştirme dar anlamıyla, “mülkiyeti ve yönetimi devlete ait olan iktisadi üretim birimlerinin özel sektöre devri” olarak tanımlanmaktadır. Dar anlamda özelleştirmede mutlak olarak mülkiyetin devrinin (en az % 51’nin devrinin) gerçekleşmesi ve yönetimin özel kesime geçmesi gerekmektedir. Ancak bir başka görüşe göre daha az oranda bir hisse satışı da özelleştirme sayılmalıdır. Çünkü %51’in altında bir hisse yönetimi ele geçirmek için yeterli olabilir. Geniş anlamda özelleştirme, mülkiyet veya yönetim transferinden daha fazlasını ifade etmektedir ki, bir iktisadi organizasyonu serbest piyasa mekanizmasına göre işleyen yapıya kavuşturmayı ve bunun için gerekli uygulamaları yapmayı kapsamaktadır. Geniş anlamda özelleştirme kavramının içine giren unsurlar; devletin çeşitli şekillerde (yasal, doğal vb.) oluşturduğu mal ve hizmet üretimindeki kamusal tekellerin kaldırılması, kamu hizmetlerinden (sosyal mallardan) mümkün olanların fiyatlandırılması, kamu kesimi tarafından üretilen mal ve hizmetlerin finansmanının özel kesimce sağlanması, KİT’lerin mülkiyet devrinin yanı sıra, özel kesime kiralanması, yönetimin özel kesime devri, deregülasyon (kurumsal serbestleşme); yani özel firmaların faaliyetlerinin düzenlenmesi ile ilgili kamu tarafından konulan kurallara son verilmesini içermektedir. Bu çerçeve içinde özelleştirme bir bütün olarak devletin iktisadi faaliyetlerinin sınırlandırılmasını ve ekonomide piyasa güçlerinin etkili kılınmasına ilişkin bir kavram olarak karşımıza çıkmaktadır. Kısaca, mülkiyetin devri dışındaki uygulamaların geniş anlamda özelleştirme tanımını oluşturduğu söylenebilir ki buna özelleştirme benzeri uygulamalar ya da diğer bir deyişle özelleştirme alternatifleri eklenebilir. Örneğin imtiyaz devri, yönetim devri, kiralama yöntemi, gelir ortaklığı yöntemi gibi yöntemler de geniş anlamda özelleştirme kapsamına dahil edilebilecektir. Geniş anlamda özelleştirmede kamu kurum ve kuruluşlarının mülkiyet devrinin yanı sıra aşağıdaki öğeler de vardır; Beyond the Law Beyond the Law 1992 yapımlı gerçek hayattan yola çıkarak çekilmiş bir macera filmidir. Başrollerini Charlie Sheen, Linda Fiorentino ve Michael Madsen'in paylaştığı filmin yönetmenliğini Larry Ferguson yapmaktadır. Ferguson aynı zamanda filmin senaryosunu da yazmıştır. William Patrick Steaner (Charlie Sheen) 24 Haziran 1966 yılında Manhattan'da doğdu. Annesi bir kızılderiliydi. William amcasının yanında büyüdü ancak tam bir işkence görüyordu. Amcası kızkardeşinden yani Patrick Steaner'in annesinden nefret ediyordu çünkü amcası ırkçı bir Amerikalıydı. Amcası Patrick'i sürekli bir odaya kapatır ve oraya geldiğinde onu döverdi. Bir gün William polis olan amcasısının silahını aldı ve onun kalbine tam 6 kurşun sıktı. Amcasının kendisine verdiği işkenceleri yaşı ilerledikçe rüyalarında gören Steaner artık yetişkin olduğunda ismini Dan Saxon olarak değiştirmiştir. Ancak amcası bir polis olan Saxon yine de ilginç bir şekilde kendisi de polis mesleğini seçmiştir. Dan Saxon bir gün sabah yine aynı rüyayı gördükten sonra işe gelir ve bir kızılderiliyle konuşur. Saxon şimdilerde bir uyuşturucu işi yapan bir motosiklet çetesini çökertmeye çalışırken kızılderilileri aşağılayan patronuyla kavga ederek işten atılır. Şimdi Dan Saxon olan ismini Sid olarak değiştirir ve aynı motosikletli çetenin içine girer ancak şimdi FBI'ya çalışan Saxon bu çetede bir kadına (Linda Fiorentino) aşık olur ve polislerden (amcası polisti) nefret eden Saxon acaba “Kanunsuz bir adam”ı oynamaya devam edecek midir? Film gerçek hikâyeden yola çıkarak çekilmiştir. 1981, Temmuz tarihinde çıkmış Playboy dergisinde Lawrence Linderman'in "Undercover Angel" yazısını Larry Farguson okuduktan sonra bu filmin senaryosunu yazdı. Bu hikâyeyi Dan Black ismiyle yazan aynı zamanda filmde de rol almıştır. Film aynı zamanda bazı ülkelerde "Fixing the Shadow" ismiyle de çıkmıştır. I scream I scream, Nana Kitade'nin 2006 yılında çıkardığı albümüdür. 18 -eighteen-'den sonraki ikinci tam-uzunluklu albümüdür. Şarkılar, özellikle -Green Day'in aynı adlı parçasının coverı olan- "BASKET CASE" adlı parçanın da dahil olmasıyla açıkça belli olan bir punk-rock havasındadır. Tatar akçaağacı Tatar akçaağacı ("Acer tataricum"), orta ve güneybatı Avrupa, güneydoğu Asya, Avusturya’dan Rusya’ya uzanan bölge ve Türkiye'nin güneyine ait bir ağaç türü. İsmini Rusya’nın güneyinde yaşayan Tatar Türklerinden almıştır. Yapraklarını döken 4–12 m arası boylanan bir ağaççık formundadır. 20–50 cm arası çapında gövdeye sahip ince dallanan yapıdadır. Ağacın kabuğu ince olmakla birlikte başlangıçta çok hoş bir görüntüye sahiptir. Lakin yaşlanan türlerin yüzeyinde çatlaklar çirkin bir görünüm oluşturur. Yaprakları basit ve birbirine karşılıklı, enine doğru oval, 4,5–10 cm arasında boyuna, 3–7 cm arasında enine büyük, 3 veya 5 yüzeysel loplu sivri uçlu yapıda, mat yeşil renkte, kenarları kaba ve düzensiz liflidir. Yaprak sapı ince, 2–5 cm arasında boylu pembemsi bir renktedir. Çiçekler beyazla karışık yeşil renkte, 5–8 mm. çapında baharda yapraklara yayılarak açılır. Meyvesi ikili kızılımsı tohum şeklindedir. Tohum 10–12 mm uzunluğunda olup 2–3 cm kadar açılmaktadır. Yaz sonuyla sonbaharın başında olgunlaşır. Kuzeydoğu Asya menşeli "Acer ginnala" türünün akrabasıdır. Avrupa ve Kuzey Amerika’da yaygın olarak süs bahçelerinde kullanılmaktadır. Rusya’da ise erozyonu önlemek ve rüzgara karşı set oluşturmak için ormanlarda yaygın olarak kullanılır. Kuzeydoğu Amerika’da ise doğal ormanları bulunmaktadır. Parayı Al ve Kaç "Parayı Al Ve Kaç (Özgün adı. Take the Money and Run)," 1969 ABD yapımı film. Woody Allen'ın senaryosunu yazıp yönettiği ve başrolünü oynadığı film mokümanter (mockumentary) tarzı bir komedi filmidir. Beceriksiz, küçük suçlu Virgil Starkwell (Woody Allen) 'in çocukluğundan başlayarak banka soygunlarına kadar giden kariyerini belgesel filmlerin parodisi şeklinde (Mokümanter = Mockumentary) ele alan bir filmdir. Avrupa Voleybol Konfederasyonu Avrupa Voleybol Konfederasyonu (Confédération européenne de volley-ball - CEV), Avrupa voleybolunun yönetim organıdır. Merkezi Lüksemburg’un Lüksemburg kentindedir. 55 ulusal federasyon üyesidir. Başkanı Lüksemburglu André Meyer’dir. CEV 21 Ekim 1963 tarihinde kurulmuştur. Ancak 1947 yılında FIVB’nin 14 kurucu üyesinin onu Avrupa ülkesiydi. Erkeklerde 1948, bayanlarda 1949 yılından beri Avrupa Voleybol Şampiyonası düzenleniyordu. Erkeklerde 1960, bayanlarda 1961 yılından başlayarak kulüpler düzeyinde bir turnuva olan Şampiyon Kulüpler Kupası (Bugünkü Şampiyonlar Ligi) oluşturulmuştu. Voleybolun bu kadar geliştiği Avrupa, bir kıta konfederasyonu kurulması konusunda, Güney Amerika Voleybol Konfederasyonu (CSV) (kuruluş :1946) ve Asya Voleybol Konfederasyonu’nun (AVC) (kuruluş :1952) gerisinde kalmıştır. Avrupa Voleybol Konfederasyonu, uluslararası ve kulüpler arası düzeyde turnuvalar düzenler. Uluslararası turnuvalar şunlardır : Kulüpler arası turnuvalar ise şunlardır : Seden Kızıltunç Seden Kızıltunç (d. 1942, Ağrı) Tiyatro, sinema ve dizi oyuncusu. Ankara Devlet Konservatuvarı, Tiyatro Bölümü'nden mezun olan Seden Kızıltunç, Stockholm’de bale öğrenimi gördü. 1959 yılında tiyatro oyunculuğuna başladı. Cüneyt Türel, Mete İnselel ve Şener Şen'le Cağaloğlu'ndaki "Yeşil Sahne"de amatör tiyatro oyunculuğu yaptı. Türkiye'de televizyonun siyah - beyaz yayın yaptığı dönemlerde, ilk yerli fantastik kurgu filmlerinden sayılan "Uzaylı Zekiye" dizisinde oynadığı başrolle geniş kitlelerce tanındı. Şehir Tiyatroları'nın gerçekleştirdiği "İlk türkü müzikali" olan "Sultan Gelin"`de rol aldı (2003). Sanatçı, başrol oynadığı dizinin senaryolarını da yazmıştır. Whitesnake Whitesnake, 1978 yılında vokalist David Coverdale'in Deep Purple grubundan ayrılarak kurduğu İngiliz hard rock grubudur. İlk dönemlerinde blues rock ağırlıklı bir sound benimseyen grup 1980'li yılların ortasından itibaren daha ticari bir hard rock soundu benimsemiştir. "Ready an' Willing" (1980), "Come an' Get It" (1981), "Saints & Sinners" (1982) ve "Slide It In" (1984) olmak üzere İngiltere listelerinde ilk ona giren dört albüm ile birlikte grup Avrupa ve Japonya'da popüler olmasına rağmen ABD'de 1987 yılında yayımlanan "Whitesnake" albümü ve albümde yer alan Here I Go Again ve Is This Love gibi şarkılarla büyük bir çıkış gerçekleştirdi. Çeşitli yıllar içinde grupta pek çok ünlü müzisyen yer almıştır. Bunlardan bazıları: Jon Lord, Ian Paice, Cozy Powell, Neil Murray, Bernie Marsden, Micky Moody, Rudy Sarzo, John Sykes, Adrian Vandenberg, Vivian Campbell, Tommy Aldridge ve Steve Vai gibi önemli isimlerdi. Peru bayrağı Peru bayrağı, kırmızı-beyaz-kırmızı renkte tipik cumhuriyetçi (devrimci) dikey şerit formundan oluşur. Efsaneye göre renkler, kurtarıcı José de San Martín’in 1820 'de Peru sahilinde flamingoları gözlemlemesinden aldığı bir ilham sonucu oluşmuştur. Bayrak resmi olarak 25 Mayıs 1825 tarihinde yürürlüğe girer. Ortadaki beyaz alanda duran devlet arması ve savaş bayrağı, ülkenin üç zenginliğini gösterir. Bunlar: Flora (kinin ağacı), Fauna (Vicuña) ve Minerallerdir (boynuz). Devlet bayrağının arması her iki tarafından palmiye ve defne dallarıyla çevrilidir. Armanın üzerinde kapalı bir çelenk resmedilir. Tahminen ilk olarak 15 Mart 1822 „en üst yetkili“ José Bernardo de Tagle Portocarrero bayrağın değişikliğini yeniden düzenler. Bayrak o andan itibaren 3 yatay şeritten oluşmalı ve bunlar, iki kırmızı şerit ortasında tek beyaz şerit şeklinde olmalıdır. Merkezde bir güneş tasviri bulunmalıdır. Yeniden yapılanmada güneş, normalde tamamen kırmızı veya kırmızı renkli, ama altın halkalı resmedilir. Bununla birlikte tüm Güney Amerika'da bu zamanlarda güneş genelde insani yüz ifadesiyle ifa edilir. Güneşin insani yüzüyle gösterildiği orijinal ya da reprodüksiyon bayrak Lima'da bir müzede bulunur. Bununla birlikte güneşin sade olarak resmedildiği eski bayrak ve armalar da bulunur. Bayrak dizaynında 1823 yılında (büyük ihtimalle 1822 yılının ortaları da olabilir) şeritlerin yatay pozisyondan dikey pozisyona dönüştüğü bir değişikliğe daha gidilir. Bunun muhtemel sebebi yatay durumdaki şeritlerin İspanyol bayrağı ile büyük benzerlik göstermesidir. Bu değişikliğin resmi düzenlemesine 25 Şubat 1825'de Peru Parlamentosunun Simón Bolívar başkanlığında toplanmasında gidilir. Millî bayrak olarak toplam 5 yeni önerinin içinden Bolivar’ın onayladığı hiçbir tane çıkmaz. Sonuçta o ana kadar olan bayrak muhafaza edilir ama yine de merkezdeki güneş, ülke arması ile değiştirilir. 1836 ile 1839 yılları arasında Peru, Bolivyalı diktatör Andrés Santa Cruz'un Peru istilasından sonra kurduğu [[Peru-Bolivya ayrıca özel bir "Konfederasyon Bayrağı" daha yaratıldığından bahsedilir. Bu bayrak üzerinde, iki dal tarafından çevrilen süsle bezeli, üye ülkelerin armaları bulunur. [[Kategori:Ulusal bayraklar]] [[Kategori:Peru'nun ulusal sembolleri|Bayrak]] Peru armasÄ± Kalkanın üzerinde bir defne çelengi görülür. Kalkanı iki Peru bayrağı ve flaması çevreler. José de San Martín José de San Martín (d. 25 Şubat 1778 Yapeyú, Arjantin - ö. 17 Ağustos 1850 Boulogne-sur-Mer, Fransa), Güney Amerikalı devrimcidir. San Martín İspanyol bir anne-babanın oğlu olarak Yapeyú'da Río de la Plata Valiliği^'de, bugünkü Arjantin'de doğdu. Ancak İspanya'da büyüdü ve İspanyol ordusunda 20 yıl hizmet ederek subay olarak kariyer yaptı. San Martin bu zaman zarfında, Güney Amerika İspanyol kolonilerinin bağımsızlık çabaları için giderek daha fazla taraf oldu. 1812 yılında Arjantine döndü ve bağaımsızlık savaşı için bir devrimci ordu oluşturdu. 1817 yılıda San Martin Andlar'da bir isyankar grubu idare eder, İspanyolları Şili'de Chacabuco Muharebesi'nde mağlup eder ve Şili'nin başkenti Santiago de Chile'yi işgal eder. 1818'de Maipú'da İspanyollara karşı elde ettiği son bir galibiyetten sonra San Martin Şili'de milli bir hükûmet kurar ama yine de Şilili General Bernardo O’Higgins lehine başkanlıktan feregat eder. 1820 yılında Peru'nun kurtuluşu için İspanyol egemenliğine karşı bir operasyon düzenler. İspanyolları Aralık 1820'de Pisco'da yenerek Lima'yı işgal eder. 28 Temmuz 1821'de Peru'nun bağımsızlığını ilan ederek ülkenin Protektor'ü olarak tanımlanır. İspanyolların Peru'daki ilerleyen direnişi onun, Venezuelalı general ve devrimci Simón Bolívar'dan askeri destek istemesine neden olur. Her iki devrimci hükûmet politikası konusunda uzlaşı içinde değildirler. San Martin monarşi yürütürken, Bolivar cumhuriyet yanlısıdır. 26 ve 27 Temmuz 1822 tarihlerinde bağımsızlık savaşlarının iki lideri farklılıkları ortadan kaldırmak için Guayaquil'de başarısızlıkla sonuçlanan bir buluşma gerçekleştirirler. San Martín Bolivar'ın lehine geri çekilir. San Martin'in geri çekilmesinin, bağımsızlığa Bolivar'ın yolu ile daha hizmet edileceği umuduyla, kendi isteği ile mi gerçekleştirdiği yoksa Bolivar'ın bu adımı Peru'ya yardım şartı ile mi attırdığı, bugüne kadar açıklığa kavuşmamıştır. 1824'te San Martín Avrupa'ya gider. 17 Ağustos 1850'de Kuzey Fransa'da Boulogne'da ölür. Peter Fonda Peter Fonda (d. 23 Şubat 1940 - 16 Ağustos 2019), Amerikalı oyuncu. Oyuncu bir aileden gelen oyuncu Henry Fonda'nın oğlu, Jane Fonda' nın kardeşi ve Bridget Fonda'nın babasıdır. 23 Şubat 1940'ta New York'ta doğan oyuncu Peter Fonda 16 Ağustos 2019'da Los Angeles, Kaliforniya'daki evinde 79 yaşında vefat etmiştir. Salmonella "Salmonella bakterisinin neden olduğu hastalık için Salmonellozis maddesine bakınız." Salmonella, tifo, paratifo ve gıda zehirlenmesine yol açabilen, çubuksu, Gram-negatif bir enterobakteri cinsidir. "Salmonella" türleri hareketlidir (motildir), hidrojen sülfür üretirler. "Salmonella" Amerikalı bir patolog olan Daniel Elmer Salmon'a atfen adlandırılmıştır, ancak aslında bakteriyi 1885'te domuzlarda ilk keşfeden onun ortağı Theobald Smith'tir (Smith anafilaksi üzerine çalışmalarıyla daha iyi bilinir). "Salmonella" Gram-negatif bir bakteridir. Klinik laboratuvarda genelde MacConkey agar, XLD agar, XLT agar, DCA agar, veya Önöz agar ile izole edilir. Bağırsak enfeksiyonuna neden oldukları ve sağlıklı bağırsakta bulunan diğer bakteriler çok daha fazla sayıda olduğu için, ilk izolasyonunda seçici (selektif) bir ortam kullanılması gerekir. Klinik numunelerde salmonella sayıları o kadar düşük olabilir ki dışkı rutin olarak bir zenginleştirme kültürüne tabi tutulur, örneğin selenit buyyonu veya Rappaport Vassiliadis soya pepton buyyonu. Bu ortamlar normal bağırsak florasının büyümesine engelleyicidir ama salmonella turlerinin çoğalmasını sağlarlar. Ardından, zenginleştirme ortamını birincil seçici ortama inoküle ederek salmonellalar izole edilir. Kan agarında 2–3 mm çaplı, nemli koloniler oluştururlar. Hücreler uzun süre 25-28 °C aralığında büyütüldekleri zaman bazı türler bir biyofilm oluştururlar, bu biyofilm karmaşık karbonhidratlar, selüloz ve proteinlerden oluşur. Salmonellalar genelde laktoz fermantasyonu yapmazlar; çoğu hidrojen sülfür üretir, ferrik amonyum sitrat içeren ortamda bu gaz tepkiyerek kolonilerin ortasında siyah bir nokta oluşmasına neden olur. "Salmonella" taksonomisi karmaşıktır. 7 Aralık 2005 itibarıyla, bu cinsin içinde yer alan iki tür sayılmaktadır: "S. bongori" (evvelden alttür V) ve "S. enterica" (evvelden "S. choleraesuis" olarak anılan). Bu sonuncusu altı alttürden oluşur: Ayrıca, her iki türde de pek çok (2500'den fazla) serovar mevcuttur, bunlar çok çeşitli ortamlarda bulunurlar ve pek çok farklı hastalıkla ilişkilidirler. İnsanlardan elde edilebilen izolatların çok büyük bir kısmı (> %99.5) "S. enterica" alttürüdür. ABD Hastalık kontrol ve önleme Merkezleri (Centers for Disease Control and Prevention; CDC) bu karmaşıklığı sadeleştirmek amacıyla Salmonella türlerinin yalnızca cins ve serovarları ile anılmasını önerir, örneğin,teknik olarak daha doğru olması gereken yerine olarak anılması önerilir. Salmonella izolatları en yaygın olarak serolojilerine (Kauffman-White sınıflandırması) göre sınıflandırılırlar. Esas ayrım önce somatik o antijeni, sonra da kamçı (flagella) H antijenlerine göre yapılır. Bir izolatın tam olarak tanımlanabilmesi için hem faz 1 hem de faz 2 H antijenleri gerekir ama rutinde bu yapılmaz. Ã–rnekler: Klinik laboratuvarda ancak az sayıda serovarlara bakılır (diğerleri seyrektir veya klinik olarak önemli sayılmaz). İngiltere sağlık bakanlığı (Health Protection Agency) şu antijenlerin rutin olarak bakılmasını önerir: Bu panel ile tanımlanamayan izolatlar daha teşeküllü bir referans laboratuvarına yollanır. Dikkat: Salmonella bakterisi su kaplumbağalarından size bulaşabilir. Gıda kaynaklı bir hastalık olarak "Salmonella" 'nın önlenmesi için gıdalara temas eden yüzeylerin etkin bir şekilde temizlenmesi gerekmektedir. Derinin mikroplardan arındırılması için alkol etkili bir maddedir. Kuaterner amonyum alkolle beraber kullanılınca temizleyici etki daha uzun süreli olur. Karbondioksitle karışık alkol buharı veya sodyum hipoklorit (çamaşır suyu) sağlık kurumlarında ve gıda sanayisinde yüzeylerdeki "Salmonella"yı yok etmek için kullanılır. Çiğ yumurta içeren gıdalar pişirilmeli veya uzun süre saklanacaklarsa dondurulmalıdır. Hastalık yapan "Salmonella" türleri, yakın zamanda, pek çok serovarı olan "Salmonella enterica" adlı tek bir tür olarak yeniden sınıflandırılmışlardır. "Salmonella" Typhi tifoya neden olur. Diğer salmonellalar sıkça gıda kaynaklı hastalıkların nedenidir, özellikle kümes hayvanları ve çiğ yumurtadan kaynaklanırlar.Hayvancılıkta antibiyotiklerin rutin kullanımı yüzünden oluşmuş antibiyotik dirençli salmonella suşlarının enfeksiyonu sorunlu olabilir. Kırmızı et ve et ürünleri, kontamine süt, pastacılık ürünleri, krema, dondurma ve kabuklu deniz ürünleri insanların enfekte olmasına neden olan en önemli kaynakları oluşturur. Özellikle hayvan gübresi kullanılarak veya fekal içerikli suyla yetiştirilen ve iyi temizlenmeyen birçok bitkisel gıda da enfeksiyona nedendir. Gıda kaynaklı Salmonella enfeksiyonları etkeni içeren gıdanın tüketiminden yaklaşık 12-36 saat sonra ortaya çıkar ve semptomlar genellikle 1-4 gün içinde kaybolur. Belirtiler; diyare, karın krampı, ateş (>38 °C), kusma, genel durum bozukluğu ve baş ağrısıdır. Hastalıktan en çok bebekler, yaşlılar ve bağışıklık sistemi baskılanmış insanlar etkilenirken ölüm oranı % 0.1-0.2 arasında değişir. Tifo ve paratifo istisnaları dışında, salmonellozis bir kan enfeksiyonu değildir. Durmuş Akbulut Durmuş Akbulut (d. 1972, Ermenek), Türk yönetmen. Dokuz Eylül Üniversitesi Fransız Dili ve Edebiyatı bölümünü bitirdi. Fransa'da, Lumiere Üniversitesinde sinema eğitimi aldı. televizyon ve sinema için ses çevirileri yaptı. Gazete ve dergilerde yazdı. Metin yazarlığı yaptı. İlk kitabı, Resim Neyi Anlatır 2005'te, ikinci kitabı Açık Beden 2007'de, Üçüncü kitabı "Türk Resminin Öncüleri: "Osman Hamdi ve Batı Kuşağı"" 2009'da, dördüncü kitabı Sinemanın İlkleri 2012'de yayınlandı. Çok sayıda dizide yardımcı yönetmenlik yaptı. Müzik klipleri ve reklam filmi çekti.2008'de belgesel yönetmenliğine başladı. İlk iki belgeseli "Andy Warhol: Plastik Suretler" ve "Gustav Klimt: Hazla Çizilen Kadınlar" Çekirdek Film'den DVD olarak çıktı. Bu seriye ait belgesellerinin tamamını Payidar Tüfekçioğlu seslendiriyor. Levent Dönmez'in seslendirdiği "Devrim Erbil: Resmin Şairi" adlı belgeseli yazıp yönetti. 2014 yılında TRT TÜRK için 78 bölüm Sinemanın İlkleri, 52 bölüm Resmin Şairi adlı mini diziyi yazıp yönetti. Sinemanın İlkleri adlı dizisini Mazlum Kiper seslendirdi. En son, Turan Özdemir'in başrol oynadığı Bekçi adlı sinema filmini yazıp yönetti. Mete Ä°nselel Mete İnselel (2 Aralık 1938 - 15 Mayıs 1981), Tiyatro ve sinema oyuncusu. 1970'li yılların seks filmleri furyasında ünlü olan Mete İnselel, sanat hayatına tiyatro ile başladı. Ferhan Şensoy'la birlikte "Aya Maya Kumpanya Tiyatrosu" adlı bir oluşumda yer aldılar. Şarkıcı Müfide İnselel'in babası olan sanatçı, daha sonra sinemaya geçti. "Sabun köpüğü" denen hafif filmlerde, yardımcı erkek oyuncu rollerinde, saf - aptal adam rollerini ustalıkla canlandırdı. Mete İnselel, geçinebilmek için seks filmlerinde oynamaktan gelen pişmanlığını dile getirmiş, bu filmlerden kazandığı parayı tiyatroya yatırmıştır. Mete İnselel kalp krizi nedeniyle genç yaşta hayata veda etti. David Coverdale David Coverdale (d. 22 Eylül 1951, Yorkshire), İngiliz hard rock grubu Deep Purple'ın vokalisti ve sonrasında kendi grubu olan Whitesnake'in kurucusu ve vokalisti. Coverdale, 22 Eylül 1951'de Saltburn-by-the-Sea, Kuzey Yorkshire, İngiltere'de dünyaya geldi. Genç yaşlarından itibaren müziğe tutkusu olan Coverdale, 14 yaşına gelindiğinde, sahne boy göstermeye başladı. Coverdale, profesyonel müzik hayatına Vintage 67 (1966-68), The Government (1968-72) ve Fabulosa Brothers (1972-73) yerel ingiliz gruplarıyla başladı. Coverdale, 1973'te Melody Maker dergisinde Deep Purple grubunun solisti Ian Gillan'ın yerine geçmek üzere yeni vokal arandığına dair bir ilan gördü. Coverdale, 1969'da The Government adlı bir yerel gruba öncülük ederken Deep Purple ile aynı sahneyi paylaşmıştı, bu nedenle grup üyelerini tanımaktaydı. İlanı gördükten sonra, Deep Purple grubuna bir kaset göndererek seçmelere katılan Coverdale, gruba kabul edildi. Coverdale'in yanında, Basçı Glenn Hughes de kendi vokallerini ekledi. 1974'te Coverdale ve Hughes'un Deep Purple'a katılmalarından sonra ilk albümleri Burn yayınladı. Depp Purple grubuyla Coverdale'in Nisan 1974'te Amerika verdiği ilk konseri California Jam ile 200.000'in üzerinde hayranına seslendi. I. Tutuş I. Tutuş veya Tacüddevle Ebu Said Tutuş (ö. 1095) Büyük Selçuklu Devleti hükümdarı Alp Arslan'ın oğlu ve birinci Suriye Selçuklu Devleti hükümdarı. Babası Büyük Selçuklu Devleti sultan Alp Arslan'dı. Tutuş kardeşi Melikşah tarafından 1079 yılında Şam kentine Selçuklu emiri olarak tayin edildi. Ancak 1085 yılında Türkiye Selçuklu Devleti'nin kurucusu olan Kutalmışoğlu Süleyman Şah Antakya'yı ele geçirdikten sonra bütün Suriye'ye sahip olmak istedi. Süleyman Şah bu amaçla Halep'i kuşattı. Kentin valisi olan İbn-i Huteyti Tutuş'tan yardım istedi. Tutuş yanına Selçukluların yetenekli kumandanlarından Artuk Bey'i (Artuklu Beyliği'nin kurucusu) alarak 4 Haziran 1086 tarihinde Halep yakınlarında Süleyman Şah'la karşılaştı (Ayn Seylem Savaşı). Süleyman Şah savaşta yaşamını kaybetti. Tutuş Halep'i eline geçirerek kendisini Suriye'nin sultanı ilan etti. Ancak Melikşah Suriye'ye gelerek bölgeyi tekrar Büyük Selçuklu Devleti'ne bağladı. Tutuş Şam'a geri çekilmek zorunda kaldı. Tutuş 1094 yılında Büyük Selçuklu Devleti tahtına geçen yeğeni Berkyaruk'la saltanat mücadelesine girdi. 1095 yılında Berkyaruk'un ordularıyla Rey kenti yakınları yaptığı savaşı kaybederek öldü. Tutuş’un ölümünden sonra küçük oğlu Dukak Şam’da saltanatını ilan etti. Bu duruma isyan eden büyük oğlu Rıdvan Halep'i ele geçirdi. Böylece Suriye Selçuklu Devleti Halep Melikliği ve Şam Melikliği olmak üzere iki kola ayrıldı. Günümüzde Çorum ili Dodurga ilçesi sınırları içinde aynı isimde (Tutuş) bir köy vardır. Bu köyün Tutuş tarafından kurulmuş olduğu söylenmektedir. Restless Heart Restless Heart Whitesnake'in onuncu stüdyo albümüdür. Bu albüm grubun 1989 beri çıkardığı ilk yeni albümdür, uzun bir aradan sonra çıkmıştır. Bütün şarkıların yazımı David Coverdale ve Adrian Vandenberg'a aittir Fargo (film) Fargo, senaryosu, yapımı ve yönetimi Coen Kardeşler'e ait, 1996 yapımı Amerikalı sinema filmi. Orta Batı Amerika'da geçen film, bir araba satıcısının (William H. Macy), 1.000.000$'lık fidye almak amacıyla karısını kaçırmaları için iki adamı (Steve Buscemi ve Peter Stormare) tutması hakkındadır. Kaçırma olayı bir dizi cinayete sebep olur ve hamile polis memuru Gunderson (Frances McDormand) bu cinayetleri araştırmaya başlar. 69. Akademi Ödülleri'nde "Fargo" iki Oscar kazandı: En İyi Özgün Senaryo Ödülü ve En iyi Kadın Oyuncu Ödülü (Frances McDormand). Film ayrıca BAFTA Ödülü (David Lean Yönetmenlik Ödülü - Joel Coen) ve 1996 Cannes Film Festivali'nde En İyi Yönetmen ödülü de dahil olmak üzere pek çok uluslararası ödül kazandı. "Fargo", 2006 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Minnesota'da araba satıcısı olarak çalışan Jerry Lundegaard (William H. Macy), 1987'de mali sorunlarını sona erdirecek bir plan yapar. Çalıştığı yerdeki Shep Proudfoot adındaki eski hükümlü tamircinin vasıtasıyla, Gaear Grimsrud (Peter Stormare) ve Carl Showalter (Steve Buscemi) ile, karısı Jean'ı kaçırmaları için anlaşır. 80.000 $ tutarındaki fidye karşılığında kadın serbest bırakılacak, Jerry de bu paranın yarısını alacaktır. Jerry'nin gizli planı ise, zengin ve aksi bir adam olan kayınpederi ve patronu Wade Gustafson'a, istenen fidyenin 1.000.000 $ olduğunu söylemek, aradaki büyük farkı da borçlarını kapatmak üzere kendine ayırmaktır. Jerry parayı kayınpederinden almaya çalışır ancak başaramaz. Bu arada Jean da, Jerry işte iken evinden kaçırılır. Dağıtılmış eve dönen Jerry Wade'i arayarak olayı anlatır. Ayrıca polislerin işin içine girmesi halinde Jean'ı tehlikeye atmış olacaklarını söyler. O gece, fidyecilerin Brainerd yakınlarında bir polis devriyesi tarafından durdurulmasıyla, kaçırma planı dramatik bir hal alır. Showalter'ın teklif ettiği rüşveti geri çeviren polis memurunu Grimsund vurarak öldürür. Yoldan geçerken olaya tanık olan iki kişi daha Grimsund tarafından yakalanarak öldürülür. Bu cinayetler ertesi sabah, yedi aylık hamile olan yerel polis şefi Marge Gunderson (Frances McDormand) tarafından araştırılmaya başlar. Katillerin arabasının plakasındaki bayii etiketinden ve katillerin daha önce birlikte olduğu iki fahişenin ifadelerinden yola çıkan Marge olayı yavaş yavaş çözmeye başlar. Katillerin yaptıkları telefon konuşmalarından, Shep ile olan bağlantılarını ortaya çıkarır ve daha fazla ipucu aramak için Minneapolis'e gider. Marge'ın konuştuğu Shep ve Jerry, olayla ilgileri olmadığını ileri sürer. Bu arada katiller de fidyeyi almak için Minneapolis'e gelmiştir. Showalter Jerry'i parayı almak için bir otoparka çağırır. Damadına güvenmeyen Wade parayı kendi götürür, ancak kızını görmeden parayı Showalter'a vermez. Aralarında çıkan çatışmada Wade ölür, Showalter çenesinden yaralanır. Showalter park yerini terk ederken kapıyı açmayan gişe görevlisini de vurarak öldürür. Çantadaki bir milyon doları gören Showalter, paranın büyük bölümünü, otoyolun kenarındaki ıssız bir yere gömer ve saklanma yerlerine sadece 80.000 dolar ile döner. Bu arada Grimsrud Jean'ı, canını sıktığı için öldürmüştür. Showalter ile aralarında, arabayı kimin alacağına ilişkin bir tartışma çıkar. Grimsrud Showalter'ı balta ile öldürür. Marge ise, geri dönmeden önce Jerry'yle bir kez daha konuşmak ister ve Wade'i de görmek istediğini söyler. Paniğe kapılan Jerry onu atlatıp kaçar. Ancak Marge katillerin saklandığı yeri bulur, Grimsrud'u Showalter'ın son parçalarını da talaş makinesine atarken yakalar. Kaçmaya çalışan Grimsrud'u bacağından vurur ve tutuklar. Yolda Marge, psikopat olduğu açıkça görülen Grimsrud'a, "bir parça para için" bütün bunları nasıl olup da yaptığını anlayamadığını söyler. Daha sonra Jerry de bir motel odasında yakalanır. Son sahnede Marge ve kocası Norm yataklarında televizyon izlerken doğacak çocuklarından bahsederler. Showalter'ın sakladığı 920.000 doların başına ne geldiği bilinmez. "Fargo" şu metinle açılır: Filmin kendisi tamamıyla kurgu olmakla birlikte, Coenler filmde geçen çoğu olayı, farklı vakalardan bir araya getirdiklerini söylemektedir. Joel Coen konuyla ilgili olarak ""Gerçeğe bağlılık ile çok ilgilenmedik. Temel olaylar gerçek vakalara dayanıyor ama karakterler tamamıyla kurgulandı. Eğer seyirci bir şeyin gerçek olaylara dayandığına inanırsa, aksi takdirde kabullenmeyeceği şeyleri yapabilmeye başlarsınız."" demiştir. Coenler bu cinayetlerin, Minnesota'da olmasa bile, gerçekten işlendiğini söylemektedir. Filmin Minnesota'da geçmesinin asıl sebebi Coenler'in, Minnesota'nın bir banliyösü olan St. Louis Park'ta doğup büyümüş olmalarıdır. Filmin "special edition" DVD'sinde filme ilham kaynağı olan olayın 1986'da Connecticut'taki Helle Crafts cinayeti olduğu belirtilmektedir. Helle, kocası Richard tarafından öldürülmüş ve cesedi talaş makinesine atılmıştı. Filmin kapanış fragmanında standart olarak "Tüm karakterler hayal ürünüdür." ifadesi yer almaktadır. Kasım 2001'de Takako Konishi isimli bir Japon kadın, Bismarck'a geldi ve karalanmış bir harita yardımıyla, filmde saklanmış olan para çantasını aramaya başladı. Altı gün sonra Minnesota'da Detroit Lakes civarında aldığı ilaçların ve soğuğun etkisiyle öldü. Ancak ölümünden üç hafta sonra Japonya'daki ailesi, ölümünden önce postalanmış bir intihar mektubu aldı. Böylece kadının çantayı arama hikâyesinin de aslında hayali olduğu anlaşıldı. Film adını, Kuzey Dakota'daki Fargo şehrinden almıştır. Ancak filmde şehir çok az yer alır ve bir bardaki sahnede birkaç saniye için uzaktan görünür. Filmin neredeyse tamamı Minnesota'daki Minneapolis ve Brainerd'da geçer. Ancak filmin yapımı aşamasında Minnesota'da kış mevsiminin ılımlı geçmesi sebebiyle filmin büyük bölümü aslında Kuzey Dakota'da çekilmiştir. "Special edition" DVD'deki bir röportajda Coenler filmin adının "Fargo" olmasının sebebinin, bu ismin "Brainerd"'a kıyasla kulağa daha hoş gelmesi olduğunu söylemiştir. 1995 kışının mevsim normallerine göre daha yumuşak geçmesi, çekim ekibini sürekli karla kaplı alanlar bulmak zorunda bıraktı. Çoğu sahnede sahte kar kullanıldı. Çoğu sahnede erimiş kar suyunun oluşturduğu birikintiler görülmektedir. Coenler'in önceki filmleri The Hudsucker Proxy'de yaşadıkları gişe başarısızlığı, Fargo'nun oldukça düşük bütçeyle çekilmesine yol açtı. Film, çoğu önemli eleştirmen tarafından 1996'nın en iyi filmi olarak değerlendirildi. "Fargo" ayrıca Entertainment Weekly dergisi okurlarının büyük bölümünden "A" notu alan ender filmlerden biri oldu. Film Amerikan Film Enstitüsü'nün "100 Yıl... 100 Film" listesinde 84. sırada yer aldı ancak listenin 2007 versiyonunda dışarıda bırakıldı. "Marge Gunderson" karakteri ise "100 Yıl... 100 Kahraman ve Cani" listesinde 33. sırada yer aldı. Film 2006'da ABD Ulusal Film Koruma Kurulu tarafından, "kültürel, tarihi ya da estetik açıdan kayda değer" sayıldığı ve kara komedinin önde gelen örneklerinden biri olduğu gerekçesiyle, ABD Ulusal Film Arşivi'ne (National Film Registry) alındı. "Fargo" pek çok film festivalinde gösterildi. 1996 yılında Cannes Film Festivali'nin yarışma bölümünde yer aldı ve en iyi yönetmen ödülü kazandı. Ayrıca Pusan Uluslararası Film Festivali, Karlovy Vary Uluslararası Film Festivali ve Napoli Film Festival'nde de gösterildi. Film Fargo, Kuzey Dakota'da her yıl düzenlenen "Fargo Film Festivali"'nde de gösterilmektedir. Coen Kardeşler'in tüm filmlerinde olduğu gibi, Fargo'nun müziğini de Carter Burwell yapmıştır. Ana motif "Kayıp Koyun" ("Den Bortkomne Sauen") isimli bir Norveç halk şarkısıdır. Şarkı daha önce, Norveçli müzisyen Annbjørg Lien'in "Felefeber" isimli albümünde yer almıştı. Filmde yer alan diğer iki şarkı olan Merle Haggard'ın "Big City" (Jerry Lundegaard'ın Carl Showalter ve Gaear Grimsrud ile buluştuğu barda çalan şarkı) ve José Feliciano'nun "Let's Find Each Other Tonight" (Showalter'ın bir gece kulübünde bir eskortla birlikte iken dinlediği şarkı) isimli şarkıları ise film müziği albümünde yer almadı. Albüm 1996'da TVT Records tarafından yayınlandı. Albümde Barton Fink filminden seçilmiş parçalar da yer alıyordu. Tamamı Carter Burwell tarafından bestelenmiştir. Filmin "special edition" VHS sürümü 1996'da çıktı. Video kasetle birlikte, talaş makinesi sahnesini gösteren bir kar küresi de pakete dahildi. Küre sallandığında içinde hem kar hem de kan uçuşuyordu. Filmin ilk DVD sürümü 8 Temmuz 1997'de çıktı. Bu sürümde sadece geniş ekrana (widescreen) aktarılmış film mevcuttu. "Special edition" DVD sürümü ise 30 Eylül 2003'te çıktı. 1997'de filmin televizyon dizisi olarak yayınlanması için bir pilot bölüm çekildi. Brainerd'de geçen bölümde Marge Gunderson rolünü Edie Falco üstlendi. Bu pilot bölüm 2003'te, başarısız televizyon programlarından oluşan "Brilliant But Cancelled" serisi dahilinde gösterildi. Fargo Fargo sözcüğü şu anlamlara gelebilir: Scorpions Scorpions, 1965 yılında gitarist Rudolf Schenker tarafından Almanya'nın Hanover şehrinde kurulmuş bir hard rock grubudur. Grubun kariyeri boyunca kadrosunda birçok değişiklik gerçekleşmesi ile birlikte Klaus Meine'in grubun tüm stüdyo albümlerinde vokal olarak yer almasına rağmen Rudolf Schenker grubun tek sabit elemanıdır. "Rock You Like a Hurricane", "No One Like You", "Send Me an Angel", "Still Loving You", ve "Wind of Change" gibi hit şarkılara imza attıkları 1982-1990 yılları arası grubun kariyerinin en başarılı dönemi olarak bilinmekte. Scorpions, 45 yıllık sahne hayatının ardından 2010'da çıkardıkları "Sting in the Tail" adlı albümleri ile birlikte gerçekleştirdikleri veda turnesinin ile emekliliğe ayrılacağını açıklamasına rağmen bu karardan daha sonra vazgeçildi. Bu müzik grubu "Tüm zamanların en çok satanları " listesinde bulunmaktadır.Dünya çapında 100 milyon albüm satmıştır. MWC model Protein altbirimlerinin allosterik geçişlerini tanımlar ve Jean-Pierre Changeux tarafından öneilmiş, Jacques Monod, James Wyman ve Jean-Pierre Changeux tarafından tanımlanmıştır. Modelin genel fikri enzimler ve reseptörler gibi herhangi bir regülatör yokluğunda değişik, dönüşüme uğrayabilen hallerde bulunabilen proteinlerdir. Bu konformal hallerin oranları termal eşitliklerle belirlenir. Regülatörler, eşitliği bir halden diğerine göre farklandırırlar. Örnek olarak, bir agonist* farmakolojik bir reseptörün aktif formunu stabilize eder. Konformal geçişi provoke eder gibidir. Modelin önemli bir özelliği de bağlanma fonksiyonu (regülatöre bağlanan protein fraksiyonu) ve hal fonksiyonunu (aktive olmuş haldeki protein fraksiyonu) ayırmasıdır. Uyarılmış halden bahseden modellerde bu fonksiyonlar identiktir. Model, sigmoidal bağlanma özeliklerinin ligandın konsantrasyonlarındaki küçük değişmelerin R halindeki molekül miktarındaki büyük artışa, bunun da ligandın proteinle bağlanmasını arttırdığına neden olduğunu açıklar Filon (mühendis) Bizantiyonlu Filyon, (İngilizce: "Philo/Philon of Byzantium", Antik Yunanca: "Φίλων ο Βυζάντιος") milattan önce 280 ve 220 yılları arasında yaşadığı tahmin edilen bir askerî mühendistir. Filyon, ömrünün çoğunu İskenderiye ve Rodos’ta geçirmiştir; ancak Romalı mimar Vitruvius tarafından "Bizantiyonlu Filyon" olarak adlandırılmaktadır. Hayatı hakkında ise kesin bilgi yoktur. Sadece dönemin gezginlerinin ve bilim adamlarının yazdıkları kitaplarda adına rastlanmaktadır. Ayrıca Filyon’un kendi kitabında yazdıklarından da kesin olmayan bazı bilgilere ulaşılmaktadır: Filyon kitabında mancınık üzerinde çalışmak için Rodos’a ve İskenderiye’ye yaptığı yolculuklardan ve İskenderiye hükümdarı ile mancınığın askerî uygulamaları hakkında yaptığı tartışmadan bahseder. Anlatım biçiminden Filyon’un, çalışmalarının peşinde seyahat edebilecek kadar başına buyruk ve zengin bir adam olduğu izlenimi doğmaktadır. Diğer taraftan, askerî konularda öğütleri dinlenen, doğru bir insan olduğu ve hayatını hükümdarlara öğüt vererek kazandığı da anlaşılmaktadır. Ktesibios’un öncüsü olduğu İskenderiye mekanik ekolünün temsilcilerinden biri olan Filyon’un "Mekaniğin Esasları" adlı 9 ciltten oluşan bir kitabı vardır: Bu kitap savaş sanatı üzerine yazılmış ilk kitaptır. Ancak yalnızca 4, 7 ve 8. ciltler günümüze ulaşabilmiştir. Hava basıncıyla çalışan (pnömatik) aygıtlardan bahsedilen 5. cildin ("Pnömatika") ise Arapça çevirisi Süleymaniye Kütüphanesi’nde bulunmaktadır. Askerî mühendis olan Filyon’un çalışmalarının ve buluşlarının çoğu askerî alandadır. Savaş makineleri tasarlamış olmasının yanında, savaşta üstünlük getirecek yeni fikirler de üretmiştir. Sadece saldırı, savunma veya kuşatma gibi doğrudan savaşla ilgili olan konuları değil, savaş sırasındaki şehir hayatını da incelemiştir. Matematikte de adından söz ettiren Filyon; Delian problemi olarak da bilinen, bir küpün hacminin cetvel ve pergel kullanılarak iki katına çıkarılması problemini çözmüş ve Filyon çizgisi ("Philon's Line") olarak bilinen, bir açının bir kolundan diğerine açının iç bölgesinde bulunan belli bir noktadan geçmek kaydıyla çizilen en kısa çizgiyi tanımlamıştır. Ayrıca "Pnömatika"da hava ve boşluk hakkında yeni fikirler öne sürmüştür. Bu kuramlara dayanarak dönemin önemli sorunlarından biri olan kandillerdeki yağ seviyesini kontrol etmeyi başarmış ve kandilin uzun süre aynı parlaklıkta yanmasını sağlamıştır. Yine bu kitapta sabit yağ seviyeli lambayla birlikte tanıtılan birkaç düzenek otomatik kontrol sistemlerinin dünyadaki ilk örneklerindendir. Prabhat Ranjan Sarkar Prabhat Ranjan Sarkar (21 Mayıs 1921 - 21 Ekim 1990), Hintli Guru, ruhani öğretmen, Ananda Marga'nın kurucusu, Tantra felsefesine ve uygulamasına yeni bir yorum getirip yenileyen filozof, besteci ve dilbilimci. Ruhsal ismiyle Shrii Shrii Anandamurti olarak bilinir. Yirminci yüzyıldaki en önemli şahsiyetlerdendir. Çok kapsamlı ve geleceğe yönelik etkileri olan düşünceler ve eserler bırakmışt ve çok sayıda öğrenci yetiştirmiştir. Binlerce yıllık geçmişi olan Tantrik meditasyon ve felsefesini yenilemiş, bunun Yoga felsefesi ve uygulamasıyla bağlantılarını açıklamıştır. PROUT diye bilinen yeni bir sosyo-ekonomik teoriyi, "Neo-Humanism" diye bilinen “Yeni Humanizma” felsefesini geliştirmiştir. Ölümünden önceki son yıllarında açıkladığı Mikrovita teorisi gelecekteki bilim ile ilgili ipuçları vermektedir. P. R. Sarkar’ın insanlığa en büyük katkısı şüphesiz ruhsal ismiyle Shrii Shrii Anandamurti olarak Tantra ve Yoga felsefelerine ve uygulamalarına getirdiği yeniliklerdir. Birçok öğrencisine ileri seviyede Tantra meditasyonu öğretmiştir. P. R. Sarkar’ın mistik ve ruhani şahsiyetinin tezahürlerini yakından yaşayanlar bu tecrübelerini kitaplarda ve sohbetlerde anlatırlar. Shrii Shrii Anandamurti'nin Tantra felsefesi Ananda Marga Tantra olarak bilinmektedir ve batı dünyasında işlenen Neotantra ile hiçbir ilgisi yoktur. Geleneksel Tantra felsefesinden de oldukça farklıdır çünkü Geleneksel Tantra felsefesinde yanlış buldukları uygulamaları temizlemiştir. Örneğin: Ananda Marga Tantra felsefesinde ve uygulamalarında cinsel ritueller yoktur. P. R. Sarkar’ın öğretileri ve yıllar boyunca yaptıgı konuşmalar 250’den fazla kitapta toplandı. P. R.Sarkar’ ın felsefesini "sutra" formatında özetleyen kitap Ananda Sutram dır. Sarkar, 1982 yılında Prabhat Samgeet adını verdiği ilahileri bestelemeye başladı. 1990’daki ölümüne kadar 5018 ilahi besteledi. Bunun bir rekor olduğu söylenir. Sarkar'ın dilbilimi çalışmaları da çok önemlidir. Bengali dili üzerine 26 ciltten oluşan bir ansiklopedi hazırlamıştır. "Shabda Cayanika" ve "Varna Vijinana" adlı kitaplarında dillerdeki köklerden, diller arasındaki bağlantılardan, ve diğer dilbilimi konularından başlayıp çok ilginç tarihi bilgiler verir. P. R. Sarkar 1921 de, dolunaya rastlayan 21 Mayıs gününde, Hindistan’ın Bihar eyaletindeki Jamalpur şehrinde doğdu. Çocukluk döneminde daha sonra tezahür edecek olan ruhani şahsiyeti gözükmemişti fakat aile üyeleri onun çok erken bir yaştan itibaren geceleri saatlerce meditasyon yaptığını anlatırlar. P. R. Sarkar 1939 yılında Jamalpur’dan ayrılıp Kalküta’da “Vidyasagar College” isimli üniversiteye devam etmeye başladı. Geceleri “ghat” denilen Ganj nehri kıyılarındaki merdivenlerde derin meditasyona dalardı, bu saatlerde çok sayıda hırsız ve diğer suçluların dolaştığını bildiği halde. Bir gece (büyük olasılıkla 1939 ya da 1940 yılında) genç Sarkar, Kalicharan isimli bir kişi tarafından saldırıya uğradı. Kalicharan “ya paranı ya canını” diyerek saldırınca Sarkar’ ın şu sekilde cevap verdigi söylenir: “Kalicharan sana bütun paramı vereceğim ama önce söyle alışkanlıktan mı yoksa ihtiyacın olduğu için mi hırsızlık yapıp adam öldürüyorsun?” Sarkar’ın duruşundan ve ruhani gücünden etkilenen Kalicharan yeni bir insan olmaya karar verir. Sarkar ona Ganj nehrinde yıkanmasını söyler ve daha sonra onu Tantrik Meditasyona inisiye eder. Kalicharan Sarkar’a “sana nasıl hitab edeyim” diye sorunca Sarkar “Bana sadece "Baba" diye hitab et” der. O günden sonra Sarkar’ı sevenler ona "Baba" diye hitab etmişlerdir. "Baba" kelimesi Türkçede ve Sanskrit dilinde de aynı anlama gelir. Kalicharan daha sonra hayatını tamamen değiştirip Kalikananda ismiyle anılmaya başlar. P. R. Sarkar 1955’e kadar süren dönemde normal bir aile hayatı yaşadı. Jamalpur’da Hindistan Demiryolları işletmesinde memur olarak çalıştı ve aynı zamanda birkaç seçilmiş öğrencisine Tantra ve Yoga öğretmeye ve felsefesini geliştirmeye devam etti. Öğrencilerinin ısrarı üzerine 1955 yılında Ananda Marga’yı kurdu. Sanskrit Dilinde “Ananda” sonsuz mutluluk, “Marga” ise yol demektir. ”Ananda Marga” yolunu benimsemiş olanlar meditasyon, yoga egzersizleri, ruhani toplantılar yaparak ve sosyal hizmetlerde bulunarak kendilerini ve toplumu geliştirmeye çalışırlar. Ananda Marga’nın temel felsefesine göre insan gelişimi bireysel gelişim çabalarıyla topluma hizmet çabalarının birleşmesiyle mümkündür. Topluma hizmet etmeden bireysel anlamda (maddi, zihinsel, ruhani) gelişim olamaz. Tersi de doğrudur, toplumu geliştirmek isteyenlerin önce kendilerini geliştirmeleri gerekir. P. R. Sarkar 1962 yılında Ananda Marga içinde kendini toplum hizmetine ve meditasyon ögretmenliğine adamak isteyenler icin “Whole Timer” (WT) kurumunu oluşturdu. Bu öğretmenler kurumu hiyararşik olup, ilk seviye “Brahmacarya” daha sonraki ise “Avadutha” seviyesidir. Kadın öğretmenlere Didi, erkek öğretmenlere Dada diye hitab edilir. Kadın ve Erkek öğretmenlerin kurumları ayrıdır. Dada ve Didi’ler bu görevlerini sürdürdükleri sürece evlenmezler. Dada ve Didi’ler insanlara hizmeti ve bencil arzulardan vazgeçişi temsil eden turuncu renkli üniforma giyerler. Brahmacarya seviyesinde olanların cübbe benzeri üst giysileri turuncu, şalvar benzeri ait giysileri ise beyaz renktedir. Avadhuta seviyesine çıkıldığında üst ve alt giysi tamamen turuncu olur. Erkek öğretmenler (Dadalar) turuncu renkte sarık sararlar. Kadın öğretmenler (didiler) ise turuncu renkte türban benzeri bir örtü ile saçlarını kapatırlar. Dada ve Didi’ler hem Hint hem de dünyanın herhangi bir ülkesinde doğmuş olabilir. Ananda Marga örgütü; Dada ve Didi’leri kendi doğdukları ülkeler dışında hizmet yapmaya teşvik eder. Dada ve Didi’ler 1971 yılından itibaren Hindistandan çıkarak dünyaya dağıldılar ve P. R.Sarkar’ın öğretilerini yaymaya başladılar. Ananda Marga ile çok meşgul olmasına rağmen P. R. Sarkar 1966’da emekli olana kadar çalıştığı şirketten ayrılmadı. Yaşamının 1966’dan sonraki döneminde Kalküta şehrinin Tiljala bölgesine yerleşti. Aynı zamanda Batı Bengal’in kırsal kesiminde Ananda Marga tarafından satın alınan büyük alanda “Ananda Nagar” ismiyle bilinen şehri geliştirmeye başladı. Ananda Nagar’da yıllar içinde bir üniversite, kendine yeten PROUT prensipleriyle işleyen bir ekonomi ve yerleşim birimleri oluştu. PROUT İngilizce okunuşuyla "Progressive Utilization Theory" yeni bir sosyo-ekonomik kuramdır. P. R. Sarkar’ ın “Yeni Humanizma” felsefesine dayanır. Yeni Humanizma felsefesi insan merkezli Humanizma felsefesini hayvanları ve bitkileri de kapsayacak şekilde genişletir. PROUT teorisi bu kapsamlı Yeni Humanizma felsefesinin insan toplumlarına uygulanışına bir örnek olarak düşünüldü. PROUT, yeryüzündeki fakir ve az gelişmiş bölgelerin kendine yeterli olmasına yönelik çalışmaları içerir ve toplumda liderliğe aday olanların çok yüksek ahlaki değerlerinin olması gerektiğini, kanun ve kuralların bu tür liderlerin yetişmesini teşvik edici olması gerektiğini söyler. PROUT aynı zamanda kişisel varlık ve zenginliğin toplum tarafından üzerinde anlaşılacak bir sınırı olması gerektiğini savunur. Bu sınır, topluma ve zamana göre değişecektir. Bir başka şekilde söylemek gerekirse PROUT gelir dağılımındaki dengenin korunması gereğine inanır. P. R. Sarkar ve öğrencileri Ananda Marga’nın kuruluşunun ilk yıllarından itibaren özellikle köktenci Hindu’lar tarafından birçok eleştirinin hedefi oldu. Ananda Marga Hindistan’da binlerce yıldır devam eden ayrımcı Kast sistemine karşı geldi. Bu durum Hindu’lar arasında büyük bir reaksiyonun oluşmasına neden oldu. Bu sadece bir başlangıçtı. İlerleyen yıllarda P. R. Sarkar çok daha büyük sorunlarla karşılaştı. O dönemde Hindistan’ın Bengal eyaleti Hindistan Komünist Partisi tarafından yönetiliyordu ve PROUT teorisini kendilerine bir rakip olarak gördüler. Ananda Marga ve PROUT, Bengal eyaletinde fakir halk arasında popüler olmaya başlamıştı. 1971 yılında birçok Dada ve Didi, Komünist Parti yanlılarının saldırısına uğradı ve öldürüldü. Bengal hükûmeti P. R. Sarkar’ı bu ölümlerden sorumlu tuttu ve hapse attı. P.R. Sarkar çok kötü koşullarda hapis hayatı yaşadı. 3 Agustos, 1978’de tamamen beraat ederek hapisten çıktı. Hapisteyken 1973 yılında Bengal hükûmetinin gönderdiği bir doktor tarafından zehirlendi fakat ölmedi. Bu nedenle sağlığı çok büyük bir darbe aldı. Zehirlenme olayından sonra 1978’e kadar 5 yıldan daha fazla bir süre sadece yoğurt yiyerek yaşadı. Bu uzun oruç, sağlığının daha da bozulmasına neden oldu. Indra Gandhi hükûmeti 1975-1977 arasında Hindistan’da sıkıyönetim uyguladı ve Hindistan’daki diğer bütün dernek ve kuruluşlar gibi Ananda Marga’da dağıtıldı, birçok Dada ve Didi hapse atıldı, Ananda Marga’nın tüm okulları kapatıldı. Bu durum P. R. Sarkar ve onu sevenleri yıldırmadı. Indira Gandi hükûmeti Ananda Marga’yı kötü göstermek icin büyük bir kampanya başlattı. Bu dönemde birçok Dada faili meçhul cinayetlere kurban gitti. P. R. Sarkar’ın hapiste tutulması dünya çapında protestolara neden oldu. Sarkar tarafından hiç tasvip edilmeyen fakat onu sevenlerin büyük heyecanlara kapılıp yaptıkları eylemler oldu. Bazıları protesto amacıyla kendilerini yakarak intihar ettiler. Bütün bu protestolar Ananda Marga’nın yeryüzündeki imajını olumsuz etkiledi. Baba’yı sevenler bu günleri hatırlatanlara tarihte Şiva, Krişna, İsa, Muhammed ve daha yüzlerce peygamber ve velinin de tartışmalı liderler olduğunu hatırlatırlar. Beraatindan sonra P.R. Sarkar birçok ülkeyi ziyaret etti. Istanbul’u ziyareti 1979 yılında gerçekleşti. P.R. Sarkar 21 Ekim 1990 tarihinde öğleden sonra 15:10 da Kalküta’da vefat etti. Yarış çizgisi Yarış çizgisi, otomobil sporlarında bir virajı dönerken virajın içine en fazla yaklaşılan noktaya denir. Genellikle virajın ortası ile çıkışına doğru bir yerdedir. Bu şekilde virajdan çıkış açısı büyütülmüş olmakta ve düzlükte daha çabuk hız kazanılmaktadır. Pseudomonas putida Pseudomonas putida saprofilik, baston şekilli ve gram-negatif bir bakteridir. 16S rRNA analizlerine daynarak kendi ismini verdiği P. putida grubuna dahil edilmiştir. Çok farklı metabolizma örnekleri gösterir; toluen gibi organik çözgenleri degrade edebilmek gibi. Bu özellik biyoremediyasyonda* ya da mikroorganizmalardan yağ elde edebilmek için kullanılabilmesini sağlar. P. putida, aynı degradasyon özelliğini gösteren P. aeroginosa gibi patojen bazı diğer Pseudomonas türlerinden daha güvenli olduğundan tercih edilir. P. putida’nın farklı metabolizmaları toprakta bulunan naftalin kontaminantının uzaklaştırılması gibi biyoremediyasyon için ortaya çıkarılmış olabilir. P. putida stiren yağı, biyodegrade edilebilir plastik PHA’ya dönüştürebilme özelliğine sahiptir. Bu özellik polisitren köpüğünün geri döşümü için sonuç verici olabilir, yoksa biyodegrade edilemez kanısına varılırdı. P. putida potansiyel biyokontrol (pestisitlerin belirlenmesi için) özellikleri göstermiştir. Bitkilerde hastalık yapan "Pythium" ve "Fusarium"’a karşı etkilidir. Bram Stoker'dan Dracula Bram Stoker'dan Dracula veya kısa adı ile Dracula, 1992 ABD yapımı romantik korku-gerilim filmidir. Özgün adı Bram Stoker's Dracula olan film 20 Şubat 1993 tarihinde Türkiye'de sinemalarda gösterime girmişti. Film İrlandalı yazar Bram Stoker'ın 1897'de yazdığı ünlü romanı Dracula'dan uyarlanmıştır. Francis Ford Coppola'nın yapımcılığını ve yönetmenliğini yaptığı filmde Gary Oldman, Winona Ryder, Keanu Reeves ve Anthony Hopkins rol almışlardır. Filmde yer alan müzik parçaları şunlardır; Yazan ve yorumlayan Annie Lennox Yazan ve yorumlayan Diamanda Galas Hoşçakal Yarın Hoşçakal Yarın, yönetmen Reis Çelik'in "Işıklar Sönmesin"'den sonra çektiği ikinci filmi. 1960 ve 1970'li yıllarda Türkiye'yi ayağa kaldıran ve ülkenin bağımsızlığını isteyen üç gencin hikâyesinin anlatıyor. Deniz Gezmiş, Yusuf Aslan ve Hüseyin İnan'ın yakalanıp yargılandıktan sonra idam edilmelerini konu alan filmin başrollerini Berhan Şimşek (Deniz Gezmiş), Mazlum Çimen (Yusuf Aslan) ve Bülent Çolak (Hüseyin İnan) paylaştı. Ömer Vargı Ömer Vargı (d. 1953, İstanbul) Türk sinema yönetmeni, yapımcı ve senarist. Yapımcılığını, yönetmenliğini ve senaristliğini yaptığı filmlerden bazıları şunlardır: Amerika Birleşik Devletleri Afrika Komutanlığı Amerika Birleşik Devletleri Afrika Komutanlığı, kısa adıyla AFRICOM, ABD'de George W. Bush hükûmetinin emriyle Afrika'da sivil ve askeri operasyonlar düzenlemek amacıyla Pentagon'un 2007 yılında kurduğu birimin adı olup, ABD Afrika Komutanlığı (United States Africa Command (USAFRICOM) veya kısaca AFRICOM) adıyla bilinmektedir. Futurama Futurama, Fox için Matt Groening tarafından yaratılmış, Groening ve David X Cohen tarafından geliştirilmiş Emmy Ödülü kazanmış bir Amerikalı sitcomu. Dizi New Yorklu pizza dağıtıcısı Philip J. Fry'ın, 21. yüzyılın başlangıcından saniyeler sonra dondurulup, 3000 yılında uyanmasıyla başlayan maceralarını konu eder. Dizi, ABD'de üretimi iptal edilene kadar 28 Mart 1999'dan 10 Ağustos 2003 tarihine kadar Fox tarafından yayınlanmıştır. Futurama, daha sonra Ocak 2003'ten Aralık 2007'e kadar Cartoon Network tarafından Adult Swim kuşağında yayınlanmıştır. Şu an Comedy Central'da yayınlanmaktadır. Futurama adı, 1939 New York Dünya Fuarı'ndaki bir pavyondan almıştır. Norman Bel Geddes tarafından tasarlanan Futurama Pavyonu, Dünya'nın 1959 yılında nasıl görüneceği konusunu işlemiştir. Çizimler "The Simpsons" ile birebir paralellik gösterir. Çeşitli filmlere ve olaylara göndermeler yapan dizi tam olarak "komedi bilimkurgu animasyonu" adıyla türlendirilebilir. Yapım 7 sezon ve 141 bölüm boyunca devam etmiş, 4 filmi yayınlanmıştır. Futurama, aslında Planet Express Dağıtım Şirketi ve gelecek toplumuna uymayan çalışanları etrafında dönen bir işyeri sitcomudur. Bölümler genellikle Fry, Leela ve Bender üçlüsü etrafında geçer, fakat diğer karakterler etrafında geçmesi yaygındır. Nazmi Toker Mehmet Nazmi Toker (d. 1875 İstanbul - ö. 25 Aralık 1956), Türk siyasetçi. Ispartalı bir aileye mensuptur.