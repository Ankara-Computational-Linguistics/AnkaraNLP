o kadar da kötü değildir... Kaynakça: - Hasan Ali Toptaş, Kuşlar Yasına Gider(2000) Umut Ardıl Çelik / 21601347 Ece PAPİLA 21501722 TANGO YAPAN DUYGULARIMIZ Dans denilince akla her ne kadar fiziksel bir aktivite gelse de aslında dans etmek bundan daha fazlasını hak ediyor. Dans ederken şarkıyla bir bütün olur, onu içimizde hisseder sonra ona uygun bir şekilde hareket etmeye başlarız. Bu bize daha önce öğretilmiş olan bir şey değildir tamamen hissederek yaptığımız bir eylemdir. Yaptığımız bütün koreografilerde duygularımızın bir yansıması vardır. Duyduğumuz şarkıyı kendi duygularımızla birleştirir ve doğaçlama olarak hareket etmeye başlarız ki bu da neden her insanın kendine özgü bir dans etme şekli olduğunun cevabıdır. Herkes kendi hislerini şarkıyla birleştirir, bu da farklılıkları ortaya çıkarır. Birçok dans çeşidi var ve hepsi birbirinden farklı duyguları barındırıyor. Aşk, heyecan, mutluluk, tutku, üzüntü gibi bütün duyguları… Bir dans düşünün size aşkı anlatan. Daha önce hiç bilmediğiniz figürleri bir şarkı ve bir partner eşliğinde tamamen duygularınızla öğrendiğiniz. Bir kuralı, bir yöntemi yok. Bunun için kurslara gitmenize de gerek yok. Bir partner, bir müzik, bir de pist yeterli. Müzik çalmaya başladığında partnerlerin birbirlerine karşı olan duyguları bir şarkı eşliğinde birleşir ve bunun sonucunda ahenk içinde dans eden mükemmel bir çift ortaya çıkar. Daha önce tango yaptınız mı veya tango yapan bir çifti izlediniz mi bilmiyorum ama tango aşkın ve tutkunun sembolü olan danslardan biridir. Kırmızı elbise giyen zarif bir kadın ve siyah smokin giyen bir erkeğin uyum içinde yaptığı danstır. Bu dansın kurgusu tamamen erkeğe aittir. Dansı erkek yönlendirir. Önce şarkıyı hisseder, sonra pistin akışına göre bir koreografi oluşturur ve bunu partnerine hissettirir. Kadın da bu sırada erkeği takip ederek, zarif bir şekilde onun ritmine ayak uydurur yani yönlendirmelerine cevap verir. Bunu tamamen hissederek yapar ve herhangi bir sözlü iletişim olmaksızın ahenk içinde dans ederler. İzlerken çok yavaş ve sakin bir dans gibi görebilirsiniz ama eğer dans eden sizseniz o yavaş ilerleyen dansın içinde tarif edilemez duyguların rüzgarına kapılırsınız. Yeşim Narter’in Tango Böyle Bir Şey adlı kitabında bahsettiği gibi. Tangonun sadece bir dans olmadığını, insanın duygusal ve ruhsal eksikliklerini tamamlayacak bir aktivite olduğunu söylüyor. Bu dans bize kendimizi bulma imkânı sunuyor. Duygularımızı canlandırıp, onları çok derinlerde hissetmemizi sağlıyor. Yeşim Narter kitabında bunu şöyle dile getiriyor: “Tango, insanın en derinlerdeki, en temel ihtiyaçlarından; en tepedekilere, en süzülmüşlere kadar, ihtiyaçlar hiyerarşisindekilerin birçoğunu tek başına karşılayabilen bir “araç” bir “yol” hatta “yolculuk” olduğu içindir ki, bu yolu adımlamak, adımlamak, adımlamak istiyoruz”. Tango düşünebileceğimizden çok daha fazlasını veriyor bize. Tek yapmanız gereken şarkıyı, partnerinizi ve pisti hissetmek çünkü duygularımızdır bize bu dansı yaptıran. Mesela hiç dansla ilgilenmemiş dahi olsak, ahşap bir pistteyken, hepimiz bir adım ileri bir adım geri giderek olduğumuz yerde basit bir koreografi oluştururuz. Bunu tamamen doğaçlama yaparız, içimizden gelen bir istektir. Bu da basit bir şekilde duyguların pistle nasıl birleştiğinin örneğidir. Tangonun birde bağımlılık yapan bir özelliği var çünkü size normalde gerçekleşmesi imkânsız olan fırsatlar sunar. Size bu imkanları sunabilecek tek şey bu danstır belki de. Sizi olduğunuz yerden alır ve çok uzaklara götürür. Gökyüzüne kadar... Daha önce yapmadığınız kadar güzel bir yolculuktur bu. Acı, aşk, hüzün, mutluluk, neşe içinizdeki bütün duyguları alıp gökyüzüne ulaştığınızı hissedersiniz. Bununla da sınırlı kalmaz. Bütün bu duygularınızla birlikte, tamamen kendiniz olup dünyadan uzaklaşır ve partnerinizle birlikte içinde bütün duyguları barından parlak bir yıldız olursunuz gökyüzünde. Dünyaya ışık saçan, aydınlatan bir yıldız. Bu dansın büyüsü de tam olarak burada işte… Dışarıdan bakıldığında çok yavaş ilerleyen bu dans, birkaç dakika içinde dans eden kişileri dört ışık yılı kadar uzağa götürür. Bu da normal şartlarda en az yirmi bin yıl sürer. Bilim adamları bu yolculuğu yapabilmek için hayatlarını araştırmalar, hesaplar, makineler yaparak geçiriyorlar. Ama yıldızlara yolculuk yapmak asında çok basit. Bir partner, bir şarkı ve bir de pist… Duygularımız bizim farkında olmadığımız daha birçok şeyi biliyordur belki de. Tıpkı duyguların dansı tango gibi. Tek yapılması gereken kendimizi müziğe ve partnerimize bırakmak. Sonrasında Ece PAPİLA 21501722 duygularımız ve hislerimiz devreye giriyor zaten. Bizim hiçbir şey düşünmemize gerek kalmadan onlar bize dans ettiriyor. Biz değil, aşkla birlikte gelen duygularımız dans ediyor. Kendi duygularımızı partnerimizinkilerle birleştirip, daha sonra onu en derinlerde hissederek uyumu yakalıyoruz ve gökyüzünde bir yıldız oluyoruz… Sait Berk Saatçi 21502700 İNANÇ ADAMI Lost dizisinin bende uyandırdığı ilk intiba insanın kişiliğini oluşturan şeyler onun inandıklarıdır. Bu konu her ne kadar uzaktan bakıldığında zihinlerimizde girmesi tehlikeli bir suymuş gibi bir izlenim yaratsa da, önce inançtan kendi düşüncelerimizi değil salt inanmak eylemini düşünmeliyiz. Çünkü inanç yaşantınızı tayin eden, size rehberlik yapan bir çoban gibidir. İnanç bize genelde ilk bakışta din kavramını çağrıştırır. Fakat dini inkâr etmek de bir inanış biçimi değil midir, eğer ki yerine bir şey ikame edildiyse? Elbette bir şeye inanmak için farklı farklı sebeplere ihtiyaç duyabiliriz. Bu da insanlar arasında ki farkı yaratan temel unsurlardan biridir. Dizide önemli bir yer tutan karakterlerden John Locke karakterinin hayatı inanca sahip oluşun hikayesidir. Geçmişi mağlubiyetlerle dolu karakter, hayattan büyük kazık yemiştir ve üstüne ıssız bir adaya düşer. Her şey onun için olumsuz gibi gözükürken John Locke’un bir anda sakat olan ayakları iyileşir ve yürümeye başlar. Bunun üzerine adadaki mahrumiyetlerini yüce bir sebebe dayandıran Locke bu düşüncesinden hiç vazgeçmemiştir. Zaman zaman yanlışlar da yapsa nihayetinde haklılık payı olduğu ortaya çıkar. Fakat diğer kazazedeler tarafından hiçbir zaman anlaşılamamıştır. İnanç insanın sebepleri yorumlayış biçimidir. Bir tanrıya veya bilimsel bir olguya dayandırılabilir. Ya da yaşadıklarınızı kader ile ilişkilendirebilirsiniz. Fakat hepsinin altyapısında sizden bağımsız bir irade yatar ve biz bunu kendimizce yorumlarız. İşin komiği genelde kendi seçimlerimizle ilişkilendiririz inandıklarımızı. Peki ya tarihte insanlar metafizik olgulara daha çok inanırken bugün neredeyse aşağılanmak korkusuyla inandıklarını söylemekten çekiniyorlar. Herkes John Locke değil ya… Peki bu bir takım toplumsal önyargılar, basmakalıp düşünceler bizi nasıl yönlendiriyor. İnsanın en büyük endişelerinden olan toplumdan dışlanma korkusu onu farklı düşünceleri kabul ettirmeye yönlendirebilir. Ya da popülerlik olgusu ile dönemin revaçta olan akımına meyledilebilir. Bütün bunlar inancın tabiatı ile insanların ön kabullerinin buna nasıl yön verdiğini ortaya koyuyor. İnancın neye olduğundan ziyade, miktarı biz de karşılık bulur. Etrafımıza baktığımızda farklı farklı inanışlara şahitlik ederiz. Kimi inandığını şiddetle savunur ve caymaz. Bazıları ise kolay ikna olur. Bunun gelişimine katkı sağlayan şey alt yapıdır. Bizi biz yapan inançlarımız aynı zamanda yaşantımızın düşünce olarak tezahür etmesidir. Geçmişteki acılar, hüzünler veya sevinçler, keyifler bizi bir inanç yoluna sevk eder. Bazen insan kendisini çok aciz ve çaresiz hisseder. Hayatı boyunca böyle hisseden birisinin inançları da kaçınılmaz olarak kendi acziyetinin dışa vurumu olacaktır. Ya da hayatı boyunca hiç aidiyet hissetmemiş birisi doğal olarak başka bir inanç yolu tercih eder. İnancın geçmiş yaşantımızla bu kadar bağlantılı oluşu belki biraz bizi korkutuyor. Bazıları kulaklarını tıkayabilir elbette ama mantık susmaz. İnancın bir birikim olduğundan bahsettim ama bu birikimin ne kadar yönlendirildiği kısmı biraz eksik kaldı sanki. Konumuz inançken şehirleşmiş alanlarda ve kırsal alanlardaki ana akım düşünce, inanç fenomenleri genelde birbirine zıt oluşuna değinmeden olmaz. Herkesin bildiği bir gerçek… Peki ya gerçekten böyle mi? Bu durum istatiksel bir şekilde nedense hiç şaşmaz. Dünyanın neresine giderseniz gidin, hatta isterseniz tarihte de geri gidin bu durum üç aşağı beş yukarı böyle. Bunun birçok yorumu olabilir elbette. Ama benim dikkatimi çeken nokta sanki bu iş böyle olması gerekiyormuş gibi bir algı oluşmuş zihinlerde. Yaşadığı yer insanın inancını etkileyen bir unsur değil gibi gözükse de, insanın çevresinin çok şeyi değiştirdiği aşikâr. İnanç her ne kadar bir tercih gibi gözükse de yaşantının ve anıların etkisi açık seçik ortada. Peki ya inançlarımızı seçerken ne kadar özgürüz? KAYNAKÇA J. J. Abrams. Lost. 2004-2010. Bad Robot Productions. TUR-101-030Ayçanil Gündoğan 21601106 -KORKULARIMIZDAN KORKMAMA SANATI-Hepimizin yüzleşmek istemediği bir takım korkuları vardır. Yüzleşmek istemedikçe aslında daha da büyüyen , ama buna rağmen hala yüzleşmekten korktuğumuz…Oysaki yüz binlerce yıllardır, her zorluğun üstesinden gelmiş, hatta bu korkuları sayesinde yeni ve özgün ürünler yaratmış ve yaratmaya devam etmiş korku bükücülerimiz var . Ağır eşyalarını taşımaktan bıktığı için bir daha taşımacılık yapmamaya yemin etmek(!) yerine tekerleği icat etmiş mesela atalarımız milattan önce .Kabuslarından kan ter içinde uyanıp bunları bir daha görmemeyi dilemek yerine, sürekli gördüğü için filme çevirmiş bir yönetmen. Sürekli bulaşık yıkamak kabus haline geldiği için, bütün tabak çanakları çöpe atıp her yemek için farklı mutfak eşyası kullanmak yerine çamaşır makinesini icat eden kahraman kadınımız Josephine Cochrane* ve sayısız yaratıcı kişilikler gelmiş geçmiş bu dünyadan.Onlar belki tek başına bu işin üstesinden gelmişlerdir – ki bu dışardan bakılarak anlaşılabir bir olay değildir- .Ancak korkularımızla tek başımıza baş edemiyorsak bile bundan vazgeçmemeliyiz. Demek istediğim, korkularımızla tek başımıza baş etmek zorunda değiliz.Korkularımız yüzünden kendimizi bir kafesin içine tıkıp istemeye istemeyeo sınırlar içinde yaşamak zorunda değiliz. İşte ailemiz, ve eski dostlarımız bu günler için var. Ya da hiç tanımadığımız , ama sırf aynı korkuları paylaştığımız için birleşip arkadaş olduğumuz insanlar... Tıpkı ‘’İt ‘’ filminde* bize çaktırmadan da olsa anlatılmaya çalışıldığı gibi. Bill,Beverly,Eddie,Mike,Richie,Ben,Stanley yedilisinin onlara kabadayılık taslayan Henry Bowers’a karşı birleşerek ondan korkmadıklarını , aksine onu alt edebileceğini göstermeleri ve hatta aynı şekilde filmimizin baş kahramanı ,insanlarınkorkularından beslenip en sonunda onların hayatlarını elinden alan insan dışı yaratığı yenmeleri gibi.Onlar da korkmadı mı ? Evet, hem de çok... Fakat baktılar ki bu korku onlara zorluktan başka bir şey sunmuyor, onlar da korkularının yüzüne bakıp ondan korkmadıklarını söylediler. Sonuç :Korku kafesinin parmalıklarını aralayıp içinden kurtularak manevi anlamda özgürleştiler. Hatta birtanesi bundan yola çıkarak korku kitapları yazarı oldu. Bu olay filmde yaşandığı için her ne kadar gerçek dışı gibi de görünse, gerçek hayatta da bir çok örnek mevcut . Hatta tıpkı başta bahsettiğim birkaç mucit gibi, biz ve çevremizdeki insanlar farketmeden yaşamlarımızın bir yerinde bu ‘’korkularımızdan korkmama sanatı’’nı kullanıyoruz. Diğer bir deyişle, korkularımızı esas alarak daha mantıklı ve yararlı işler yapabiliyoruz. Mesela bir yerde yalnız konaklamak zorunda olduğumuz dönemlerde , kaldığımız odada görmekten çok korktuğumuz hatta tiksindiğimiz bir böcek gördüğümüz zaman, odayı böceğe emanet edip tüm geceyi dışardaki parkın bankında geçirmek gibi mantıksız bir davranış göstermek yerine , böcekten bir şekilde kurtulmanın yollarını arıyoruz.Belki de bu uğurda sivrisinek ilacını veya herhangi bir böcek ilacını buluyoruz.Ya da birazdaha fazla puan almazsak kalacağımız dersten , kalabalıklara konuşma yapmaktan çok korktuğumuz ve çekindiğimiz halde ek bir sunum görevi alıp puan toplamaya çalışıyoruz.Kim bilir belki de en iyi sunum yapma yöntemlerini keşfediyoruz sayesinde. Sevdiğimiz insanı kırmaktan çok korksak da , sırf onun iyiliğini düşündüğümüz için ona doğruları söylemek bile çok farkedilmese de , bir korkuyla baş etme sanatıdır aslında.-buradaki mantıklı ve yararlı sonucumuz elbette kişi ile aramızdaki balantıyı güçlendirmek oluyor.- Hatta bunun için olan bir atasözü bile vardır ‘’ Dost acı söyler.’’İşte bu günlük hayatta çok da fark etmediğimiz, ancak bizi belli kalıpların içinde ya da daha özel bir tanımla birilerinin veya bir şeylerin istediği doğrultuda yaşamaktan kurtaran, bana göre çok önemli bir hayat anahtarıdır bu sanat. Bana göre bu sanatın değerini bilmek ve onu yaşatmak gerekir her sanat dalı gibi . Unutmayalım ki bu sanat var oldukça herkes de aslında sanatçıdır aynı zamanda.KAYNAKÇA: -Bulaşık makinesinin mucidi :http://www.enteresan.com/bulasik-makinesinin-icadi-josephine-g-cochran-İt filmi (1990) orijinal kitabı yazarı :Stephen King (1947- ... )Yönetmeni : Tommy Lee Wallace (1949-...)Ezgi Nur Güngör Yaşarken Unuttuğumuz Zaman Zamanın akıp gittiğini unutan bizler, birçok şeyi hiç düşünmeden hayatımızı yaşıyoruz. Sanki sonsuz sayıda yarınlarımız varmışçasına bugünümüzü erteleyip duruyoruz. Belki de farkında değiliz zaman kavramının tam olarak ne olduğunun ya da bilmiyoruz o kavramın içini nasıl doldurmamız gerektiğini. Bilseydik zamanımızı nasıl değerlendirmemiz gerektiğini, böyle acımasız, bencil bir dünyada mı olurduk? Yaşayacak bir günümüz olsaydı sadece yine aynı hayatı mı yaşardık acaba? Zamanı nasıl değerlendirmemiz gerektiği konusundan önce hayatımızın nasıl işlediğini düşünelim. Doğduğumuz andan itibaren zaman tıkır tıkır işlemeye başlıyor, bizler büyüyoruz, yaşımız ilerliyor ve her şeyin olduğu gibi bizim de sonumuz geliyor. Ancak biz bu hayatı yaşarken onu isteklerimiz doğrultusunda mı yaşıyoruz acaba? Ben bu yaşıma kadar deneyimlediklerimi şöyle bir gözden geçirdiğim zaman hiç de istediğim gibi bir hayatı yaşamadığımı fark ediyorum. Sonra diğer insanlara bakıyorum ve neredeyse herkesin benim gibi düşündüğünü görüyorum. İstediği hayatı yaşayamayan kimse de bundan kendini sorumlu tutmuyor. Biri de özeleştiri yapmıyor. Çoğu insan bu durumdan sadece yakınmakla yetiniyor ve öylece sıradan hayatlarına devam ediyor. Bu şekilde iyice birbirimizden uzaklaşıp kendi bencil dünyamıza çekilmeye başlıyoruz. Artık hayatımızdaki her şey benden ibaret olmaya başlıyor. Yolda yürürken kafamızı dimdik tutup yanımızdakileri fark etmiyoruz bile. Yanı başımızdaki insan üzgün mü, mutlu mu ya da hasta mı hiçbir şey bilmiyoruz. Çünkü en önemli kişi biziz, benim. Çünkü diğer insanlar benim hayatımı istediğim gibi yaşamama birer engeller. Her ne kadar onlar da bu dünyanın bir parçası olsalar da benim zamanınım bir parçası olmaya layık değiller. Zamanı bencilliğimizle doldurmamızın yanında bir de pişmanlıklarımız var tabiki, olmazsa olmazlarımız. Hadi bir düşünün pişmanlıklarınızı, küçüklü büyüklü. Ben ki şu genç yaşıma kadar öyle çok pişmanlıklar yaşadım, hepimizin tonlarca pişman olduğu şey vardır şu hayatta. Fakat, ah akılsız kafamız, yine de geri döndürmeye çalışmıyoruz o pişmanlıklarımızı. Peki bunun sebebi ne sizce? Mesela benim daha yaşayacak çok günüm var, ne fırsatlar gelir daha ayağıma benim, yani diyorum ki daha zamanım var bu dünyada. İşte bu mantalite bizim hayatımızı zorlaştıran galiba, bizi pişman olacağımız şeyleri yapmaktan alıkoymayan ve en büyük pişmanlıklarımızı dahi geri alabilecekken her şeye kaldığı yerden devam ettiren. Oysa bütün zamanımız bir anda sadece bugünden ibaret olsaydı The Groundhog Day filmindeki gibi belki de biz de biraz biraz değiştirmeye başlardık hayatımızı. Bütün pişmanlıklarımız bir anda tokat gibi, yüzümüze çarpabilirdi. Filmde Phil karakterinin yeniden ve yeniden yaşadığı tek bir günden sonra etrafında olup da umursamadığı insanlara, sonradan değer vermediği için pişman olması gibi... En azından ben filmi izlerken dahi bütün pişmanlıklarım gözlerimin önüne geldi, bütün o gerçekleştirmeyi çok isteyip sırf korktuğum ve çekindiğim için yapmaktan vazgeçtiğim şeyler. Ya da sadece kendi bencilliğim yüzünden kırdığım, incittiğim arkadaşlarım, annem ve babam geldi aklıma. Meğer zaman kavramı ne önemliymiş ve ne kadar büyük bir yere sahipmiş hayatımızda. Her gün baktığımız saatler, tarihler bize ne çok şey anımsatıyorken biz onun farkına bile varmıyormuşuz aslında. Bütün bu bencilliğimiz, diğerlerini görmezden gelişimiz, kendi dünümüze hiç bakmayıp yarınlarımızı yaşamaya çalışmamızdanmış. Hatta yarınlarımızı da ertelememizdenmiş. Şu dünyada her şeyden önce gelmesi gereken insanın kendi zamanıymış. Dönüp bakmamız gereken annemizin, babamızın ya da bir başkasının değil sadece bizim zamanımızmış. Kendi zamanımızın bilincinde olarak yaşamayı öğrenebildiğimiz zaman belki de bu dünya daha güzel bir yere dönüşecek. İşte o zaman insanlar bencil olmayı istediği gibi bir hayat yayamayışının sebebini başkasında aramayı bırakıp, pişmanlıklarından kurtulmayı başarabilecekler. Kaynakça The Groundhog Day En Kalıcı Dövme “Seni düşünmek güzel şey, seni düşünmek ümitli şey” diyerek aşkı şiirle anlatan Nazım ile hemfikir olsam da, aşkın insanı çetin ve uzun soluklu sınavlarına tabi tutan tarafını da unutmamak gerektiğini düşünüyorum. Acımasız ve bir o kadar da arzulanan bu aşk duygusu ile bu duygunun insanoğluna olan etkisi ne kadar da kuvvetli böyle...Hayatımızda birtakım evreler var ve biz bu evreler arası geçişlere ruhumuz bile duymadan şahit oluyoruz ve hatta tam da bu sebepten dolayı son evrelere yaklaştıkça ilk evrelerin değerini bilemediğimiz için bir hayli pişman oluyoruz. Aşkta da bu evrelerden mevcut ve belki de aslında bizi en çok biz yapan, kendimizi en derinden tanımamızı sağlayan evre bu. Karşımıza ileride ona ne kadar aşık olacağımızı bilmeden çıkan insan ile rastlantısal olarak tanışmamız, aynı ortamları paylaştıkça o insana alışmamız, o insanı tanıdıkça ondan hoşlanmamız ve aramızda kuvvetli bir çekim hissetmemiz, giderek artan paylaşımlarımız sonucu birbirimize bağımlı ve birbirimizden vazgeçemeyecek derecede çok sevecek hâle gelmemiz… İşte tüm bunların aslında tek bir sebebi var, o da aşk duygusunu vücudumuzun her bir hücresinde hissediyor oluşumuz. Karşımızdakinin tek bir kılına zarar gelmesini istemememiz, önümüze çıkabilecek her ama her zorluğu içimizde beslediğimiz aşk ve sevgi ile göğüsleyeceğimize hiç şüphesiz inanmamız kalbimizin derinliklerinde her geçen gün büyüyen aşkımızın bir kudreti bence. Her ne olursa olsun kendimizden önce aşık olduğumuz kişiyi düşünmemiz, karşımızdakine karşı koyamayışımız, tüm sıkıntılı ve mutlu zamanlarımızda baktığımız her yerde onu arayışımız, onsuz tek bir gün bile geçirecek olsak onu delicesine özleyişimiz ve en tehlikelisi olan, “onsuz yapamayacağımız” düşüncesini tartışmaya kapatmamızın tek sebebi çok aşık olmamız ve çok sevmemiz. Neden en tehlikelisi biliyor musunuz? Çünkü aslında sonsuza kadar sürmesini isterken ayrılık safhasında bizi en çok yıkan, kırıp döken neden, aşksızlık ve dolayısıyla da “onsuzluktan” çok korkuyor oluşumuz. Benliğimizin bile bir adım önünde gördüğümüz ve bu derece önemsediğimiz, onun uğruna herkesi ve her şeyi göze alabildiğimiz o insanın hayatımızdan çıkma ihtimali bile cehennemdeymişiz hissi uyandırıyor çoğu zaman. Hayatımızın tam da bu evresinden, içinde bulunduğumuz karenin dışına birkaç dakikalığına da olsa çıkıp bakabilsek ve aşkın bize verdiği o cesareti ve kattığı o gücü gözlemleme fırsatı bulabilsek, belki de bir nebze olsa insanlarda karşılıklı hissedilen aşkın boyutunun ve kapsamının farkına varabiliriz. Tabii aşk, her zaman altın bir tepside sunulmuyor, aynı zamanda birtakım engelleri de beraberinde getiriyor. Biz insanlar, aşık olduğumuz kişiyi çoğu zaman seçemiyoruz. Bu iradeye sahip olmadığımız için de ne yazık ki aşık olma yolunda engel teşkil eden kişi ve durumları önceden kestiremiyoruz. Yaş, statü, aile, din, dil, ırk, cinsiyet, dış görünüş vb. sebeplerden dolayı daha başlayamadan sonlanan, başlasa da sürdürülmesi imkansız olan veya sonu hüsranla biten birçok ilişki var. Herhangi başka kişilerin araya girmesi veya biriktirilmesi kuvvetle muhtemel anıların önünün kesilmesi, aşıkların en büyük sınavlarından biri. Bu sınavı atlatan aşıklar ise aşklarını doyasıya yaşama özgürlüğüne kavuşmuş oluyorlar. Ama kimileri için bu sınavı başarıyla geçmek imkansız oluyor, var olan aşk bir noktadan sonra “ötenazi” istiyor ve o insanlardan kaçarak uzaklaşmak durumunda kalıyor. Ne acı… Gülseren Budayıcıoğlu’nun Camdaki Kız’ı Nalan da bu sınavdan hiç kuşkusuz kalanlardan ve engin bir acıyla yüzleşmek zorunda bırakılanlardan. Aşık olduğu Hayri ile çok sevmenin ve sevilmenin ne demek olduğunu öğrenen Nalan’ın, evli ve üç çocuklu Hayri’nin Nalan’dan sonraki sevgilisi tarafından kalbinden silahla vurulması sonucu içindeki devasa aşk ile imtihanı, görüp görebileceğim en çetin mücadelelerden biri. Nalan’ın, kalbindeki Hayri aşkını ve tutkusunu, önlerine çıkan engellere kurban etmesini fark edişim, Nalan ile her empati kurduğumda onun yerinde olmak istemediğime tüm kalbimle emin oluşum ve bu her ne kadar Nalan ile Hayri’nin aşk hikayesi de olsa, o acıları kendim çekmişçesine göz yaşı döküşüm bu bağın ne kadar özel olduğunu hissettirdi bana. Daha önce, bir aşkın bir insanın bu denli kursağında kalışına hiç ama hiç şahit olmamıştım, bir beden büyüğüne de şahit olmak istemem doğrusu… Aşk dediğimiz şey bize hep mutluluk ve huzur gibi pozitif duygular uyandırsa ve bize iyi gelse, bizi iyileştirse keşke. Her yeni güne yeni bir umut ve heyecanla uyanmak, bilinçsizce bardağın dolu tarafına odaklanmak ve kafamızı yastığa koyduğumuzda hissettiğimiz yegane şeyin huzur olması aşkın diğer ifadeleri bence ama pratikte bazı aşklar gerçekten de büyük sınavlardan geçerek geliyor veya bu sınavları geçemiyor ve tarihin sayfalarında yerini alıyor. Bu ise oldukça üzücü bir tablo gibi duruyor, çoğumuzun tercih etmeyeceği bir tablo. Tek taraflı bitirilen veya bitirilmek zorunda kalan aşklar ise güllerin en dikenlisi diyebilirim. Bir taraf hâlâ delicesine severken ve aşkı uğruna kendinden dahi vazgeçebilecekken diğer tarafın çoktan başka diyarlara gitmesi ve aşkından vazgeçişi deneyimlenecek en acımasızca senaryo olabilir. Sen aşkın için savaşıyorsun ve fazlasıyla savaşmaya hazırsın ama aşık olduğun kişi için artık sokaktan geçen eski bir arkadaşından farkın yok. Düşününce oldukça “vahşi” geliyor kulağa. Ya da tutkuyla bağlandığın o kişi artık bu dünyaya ait değil ama sen, her ne kadar süre geçerse geçsin o sevgiyi tüm bedeninde hissediyorsun ve bu sevgi bir gram dahi azalmıyor. Bu nasıl bir ızdırap böyle? Biz beşerlerin birbirine duyduğu aşk böylesine karmakarışık bir duygu olsa dahi neden sizce insanlar aşka ve sevgiye –istese de- küsemiyor? Neden her seferinde aşkı tatmak ve iliklerinde hissetmek istiyor? Cevabı çok basit. Aşk, bir bağımlılık hâlidir çünkü, aidiyet ve tutkuyu tüm hücrelerinde hissetmek, asla vazgeçmemek, vazgeçememektir. Aşk, tam olarak kalbindekinin derinin altına işlemesi hâlidir, en kalıcı dövme işte bu yüzden aşktır… KAYNAKÇA - Budayıcıoğlu, Gülseren(2019), Camdaki Kız. İstanbul: Doğan Kitap, 2019, 1.Baskı . SELİN İSLAM 21803495 Sena Deniz Gülsoy 21401305 KENDİ CEVHERİNİ KEŞFET! Üstün zekâlı, keşfedilmemiş bir cevher, ama aynı zamanda bir serseri… Çoğu öğrencinin saatlerini verip de anlayamadığı kitapları hobi olarak okuyan bir temizlik görevlisi… Hayatının sillesini, fakir bir mahallede öksüz doğarak yemiş ve kader onu sınıflı bir topluma sürüklemiş. Güneyli olması onu Kuzeylilerden ayırmış. Bunlar, küçük ama dikkate alınması gereken detaylar çünkü çevrenin etkisi, yetiştirilme şekli ve insanın öz karakteri o insanın, ileride şekillenip oturacağı karakteri için etkileyici faktörlerdir. Good Will Hunting filmi ile herkesin içinde keşfedilmeyi bekleyen bir cevher olduğu; bu cevheri ya kendilerinin keşfedip ortaya çıkarması gerektiği ya da başkasının yardımıyla keşfetmeleri anlatılır. Hatta bir insanın tek engelinin yine kendisinin olduğu kanısına da varabiliriz. Filmi izlerken kendimi, kitaplardaki karmaşık formüllerle boğduğumu fark ettim. Aslında özünde anladığım konuyu süslendirilmiş işlemlerle karıştırdığımı ve içinden çıkılmaz bir duruma düştüğümü fark ettim. Senaristi bu konuda tebrik etmek gerekir çünkü böyle gerçek hayata dair ders çıkarabileceğimiz nadir filmlerden biridir Good Will Hunting. Başarılı olmak nedir diye sorsak dışarı çıkıp, insanların çoğu yüksek not almak, dereceye girmek gibi benzer cevaplar verecektir. Peki size sorsam gerçek bir başarı nedir diye, cevaplayabilir misiniz? Siz de dışarıdaki diğer sıradan insanlar gibi aynı cevabı verip geçiştirir misiniz yoksa gerçekten üstünde durup düşünür müsünüz? Filmi izlemeden önce bana bu soruyu sorsaydınız eğer cevap olarak akademik başarı derdim. Fakat şimdi cevabımla birlikte hayata bakışım değişti. Lafı uzatmadan başarının benim için ne demek olduğunu söylemeliyim değil mi? Başarı; ders notlarına ve başarısına takılı kalmadan, bir insanın ilgisini ve dersini kendiyle özdeşleştirebilme yetisine denir. Benim için başarı, üniversitede dört üzerinden dört almak değil; kendini her alanda; sosyal, akademik, ekonomik vb., kanıtlayabilecek, varlığını sürdürebilecek yetiye sahip olan insanların yakaladığı olaydır. Bir sınavdan istediği dereceyi yakalayamayıp kendine olan inancını kaybeden birinin başarıya Sena Deniz Gülsoy 21401305 ulaşması; bir kutup ayısının çölde yaşamaya çalışması kadar zordur. Kendimize olan inancımız zaman zaman azalabilir, artabilir; kendimize aşırı güvenip havalandığımız yerden betona da çakılabiliriz. Bu hayatta her şey olabilir. Her şeye hazırlıklı olabilmek için gereksiz şeylere kafamızı takmamalıyız: dersten kalmak, düşük not almak, arkadaşlarınızla kendini kıyaslayıp kendi içinizde bir yarış yapmak vb. Ama asıl mesele şu; böyle küçük şeylere takılıp kalan insanlar hep takıldıkları yerde sayarlar, ne ileri gidebilirler ne de harcadıkları zaman ve enerjiye değer. Oldukları yerde saymaktan bıkarlar ve bu şekilde bıkan kişiler erken pes edenlerdir. Ama aklını asıl amaca yoğunlaştırıp önüne çıkan engelleri teker teker atlayarak gelen, kendine gerçekten ve içten güvenen, içindeki cevheri çıkartabilen veya kendini iyi tanıyan biri gerçek başarıya ulaşabilecek kapasitede bir kişidir. Filmde Will isimli ana karakter, hem serseri hem üstün zekâlı bir çocuk. Matematiği, zorunlu olduğu için değil, sevdiği için okuyor ve bu şekilde kendi çözümlerini üretiyor. İnsanların sürünerek sabahladıkları kitapları ve formülleri o hobi olarak görüyor. Kendini ilgisiyle ve dersiyle “özdeşleştirmiş”. Zorunluluktan değil gerçekten kendi isteği üzerine okuyor. İşte asıl mesele bu: istek… Ben üniversite sınavına çalışırken nelere ilgim olduğunu keşfedemedim çünkü kitaplarla o kadar kendimi boğmuştum ki kendimi dinlemek için zaman bile yaratamadım. Bu yüzden ilgilerimin geç farkına vardım ve bu yüzden zamanımın çoğunu ismini bile hatırlamadığım kitapların arasında boğulmakla geçirdim. Ta ki okuldaki çok sevdiğim bir hocayla bu konu üzerine konuşana kadar… O hoca hayatımı değiştirmeme ve kendimi keşfetmeme yardım etti. Bu yüzden ona minnettarım. Beni oyalayacak şeylerden bir süre uzaklaşıp kendi ilgilerimi keşfetmemi ve bu ilgilerimin karşılığını nerelerde bulabileceğimi anlamamı sağladı. Bununla kalmadı, kendimin farkına vardığım için işimi severek ve kendi yöntemlerimle yapmayı öğretti. Her ne kadar listelerde dereceye giremesem de kendi listemde dereceye girerek başarıyı yakaladım. Şimdi istediğim işi yapıyorum bu yüzden daha mutluyum. Aldığım dersleri geçmek için değil bir şeyler öğrenmek için dinliyorum. İstediğim şeyi yapmak bana külfet gelmiyor. Kendi içimdeki cevheri keşfettim. Belki zaman kaybettim ama psikoloğun dediği gibi “bunların hiçbiri bizim suçumuz değil”1… 1 Filmden bir replik Güniz Göze Eren Kırmızı Her zaman Sıcak Değildir Leonid Afremov’un resimlerinde yapay ve doğal ışıkları bıçak aracılığıyla yağlı boya renklerine aktarışı genelde içimde sıcak duygular uyandırırken ’’Amsterdam Red Lights’’ adlı tablosu içimde hiçbir şekilde sıcak duygular uyandırmadı. Bu yönüyle bu tablo dikkatimi çekti ve tabloyu irdelemek istedim. Güniz Göze Eren Ressamın diğer resimleri. Tabloyu incelediğimde diğer resimlerinde yapay ışıklarda yoğunlukla kırmızı turuncu sarı gibi sıcak renkleri kullanıp diğer renklerle de bu sıcak renkleri süslerken bu tekniği Amsterdam’ın Red Light District isimli sokaklarını resmederken bu sokaklara ismini veren kırmızı ışıklar için kullanmadığını gördüm. Bunun aklıma getirdiği ilk şey, bu ressamın da benim gibi renkleri duyguların dili olarak kullanıyor olması gerektiğiydi. Amsterdam’daki bu sokakta fuhşun yasal olarak sokak boyunca kurulu olan camekânlı işletmelerde yapıldığını yakın bir zamanda öğrendim ve bununla ilgili belgeseller izlediğimde insanların para karşılığı seks yapmayı bu kadar kanıksamış olduklarını görmek kanımı dondurdu. Ressam da benimle benzer düşüncelere sahip olmalı ki önceki resimlerinde sevgiyi huzuru yansıtan renklerini Amsterdam’ın kırmızı ışıklı sokaklarına layık görmemiş. Resimde ressamın bu güzel renklerine ancak doğal ışıklardan kaynaklanmış gibi görünen gökyüzünün bir köşesinde rastlayabiliyoruz. Resmi incelediğimde beni götürdüğü bir diğer nokta Amsterdam’a tatile gidecek olan arkadaşlarımla yaptığım bir tartışma oldu. Arkadaşlarımla bu sokak hakkında konuşurken para karşılığı seks yapma fikrinin bana kelimelerle ifade edemediğim bir şekilde ters geldiğini Güniz Göze Eren söylediğimde, orada bu işi yapan kadınların kendi özgür iradeleriyle bunu yapmayı seçtiklerini ve bu durumda para verip o kadınlarla seks yapmanın ‘kötü’ bir şey olmadığını söylediler. Aramızda geçen diyologun fikrimi değiştirmese de geliştirdiğini söyleyebilirim. Bana bu olayda ters gelen nokta seks gibi insan ilişkisine dayalı olan bir olguyu karşısındaki insanın onunla seks yapmak istediği için değil de para kazanmak için onunla birlikte olduğunu bile bile bu olaya katılmak. Yani hiçbir şekilde orada bulunan kadınlara kötü bir duygu beslemiyorum onlar para üstünde dönen bu deli dünyada arz talep ilişkisinin çocukları. Benim nefretimi kazanan kişiler bu talebi ortaya çıkaran kişiler. Resimde bu duygularımın da karşılığını görmenin beni inanılmaz mutlu ettiğini söylemeliyim. Ressam camekândaki kadınları bıçağından beyaz renkle aktarmış. Beyazın akla gelen ilk anlamı saflık ve temizlik olsa da duyguları renklerle anlatan ressamımız için beyazın duygusuzluğu ifade ettiğini düşünüyorum. Beyazla tuvale aktarılmış olan kadınlar içlerinde hiçbir duygu barındırmayan birer kabuk olarak resmedilmişler. Oysa sokakta yürüyen insanlar kapkaralar, gecenin karanlığında kimlikleri gizlenmiş bir şekilde yürüyorlar. Ressamın sokağın kırmızı ışıklarını sönük çizmesinin nedeni de bu insanlar olsa gerek çünkü ressam bu insanların ruhlarındaki karanlığı sokağın kırmızı ışıklarının aydınlatamayacağını düşünüyor olmalı. Güniz Göze Eren Leonid Afremov’un “Son Öpücük” isimli tablosu Seksi ben her ne kadar bir ilişki ürünü olarak görüyor olsam ve para karşılığı seksi kötü yapan şey bu olsa da bazı insanlar ilişki sonucu olarak oluşmayan seksi kanıksanmış durumdalar. Bu insanlar için Amsterdam’da para karşılığı yapılan seks, bankacı bir kadının müşterisiyle konuşmasını para karşılığı yapması kadar normal. Böyle bir insanla fikir ayrılığımızın kökünün seks olgusunda yattığını keşfettim. Seksi su içmek gibi basit bir ihtiyaç gören bu insanlar ve benim aramdaki fark ise benim cinselliği tecrübe eden iki insanın aynı amaçta birleşmiş olmaları gerektiğini düşünmem. Bu noktada bu düşüncemin altında yatan mantıklı bir olguyu kelimelerle öne süremiyorum ancak bu fikri daha çok resim yaparken içimdeki duyguyu ifade eden rengi seçmek için iç benliğimde çıktığım arayışta bulduğum renk gibi duyumsuyorumGüniz Göze Eren G jk g d j jf f gh oıjj m kojn n m k k l çö ö l lö kpddm mm mo ö l ş lfl vl vlvl l hlfldffujfhfd dfj fjj jkff kmf k kkj k ğ ğ ü öm ğ ğp o o o os s s s s s rr g gk k roro o p k k k ş şrşrsşs şs ps p p p p p spsep p sepssp p p p p m m m öm g gg Mustafa Kemal Dinçtürk Çocukluğum Küçükken hemen hemen herkesin en büyük hayali hep kocaman olmak, hemencecik büyümek olmuştur. Mahalledeki arkadaşlarım da hep bir büyüme hayali peşinde koşarlardı. “Kocaman olacağım, artık bisiklete değil babamın arabasına bineceğim. Belki kendi arabamı bile alabilirim günün birinde!” Hatta kardeşim küçükken kolundaki tüyleri görünce artık baba oldum diye sevinçle bize göstermişti keza daha üç yaşlarındayken ne yapmak istiyorsun diye sorduklarında da “Büyüyüp baba olmak istiyorum!” diye haykırdığını hatırlarım. Açıkçası bu benim için tam tersi oldu asla büyümek istemedim, hem de hiç istemedim. Ortaokul, lise hatta üniversitenin ilk günü benim için bir hüzündü çünkü büyüdüğümün işaretiydi bunlar. Çocukken sahip olunan o istek, o eşi benzeri olmayan yaşama enerjisi nasıl olur da olgunluğa değişilebilir ki? İnsan nasıl çocukken sahip olduğu o anıları tekrar tekrar yaşamak yerine büyüyüp de onları yavaş yavaş unutmaya göz yumar? Hele hele en acısı da sınırları olmayan çocukluk dünyası nasıl biter de hayal gücünün artık yok olduğu, insanların -olgunluk diye adlandırdıkları- kendi kendini sınırlandırdıkları dönem başlar? Hiç istemedim ama oluyor, hem de yavaş yavaş farkına bile varmadan oluyor. Yakın zamanda Şeker Portakalı’nı okudum. Kahramanımız Zezé’nin yaşadıkları beni onun yaşlarındaki anılarıma götürdü. Öyle çok yaramazlıklar yapmışız ki zamanında. Birçoğunu düşünmeyeli yıllar oluyor. Hayal gücünü ve imkanları zorlayan oyunlar ile hiçbir art niyet olmadan yapılan tatlı haylazlıklar, bazılarını daha anlatmaya başlamadan bile içimde inanılmaz bir heyecan belirdi. Bilincimin oluştuğu, şu an bile hatırlayabildiğim çocukluk anılarımın birçoğu Giresun’da geçti. Altı ya da yedi yaşlarındaydım. kapıda bir bekçinin olduğu Adliye Lojmanlarında yaşardık. Lojmandan çıkar çıkmaz sağa doğru gidince kocaman ağaçlarla dolu yemyeşil Karadeniz ormanlarına, sola doğru ilerleyince tek başıma gitmemin yasak olduğu, zaman zaman ana yola kadar gelip ne var ne yok götüren Karadeniz kıyısına varılırdı. Çoğu benden iri olsa da çok fazla arkadaşım vardı, hatta bazıları orta okula gidiyordu. Lojmandaki çocuklar olarak en sık yaptığımız şeylerden biri bisikletlerimizin boyutuna göre büyükten küçüğe dizilerek arka arkaya konvoy halinde bisikletlerimizi sürmekti. Büyük olanlarımız böyle bir kural getirmişti. Dar yollarda köşeleri dönerken sürekli olarak kazalar oluyordu ve birbirimizi yaralıyorduk. Bildiğimiz şarkıları ardı ardına söyler, lojmanın çevresinde sayısız turlar atardık. Daha çok Barış Manço söylerdik, zaten başka kim vardı ki o dönemde bizi anlayan zevkle söyleyebileceğimiz şarkılar yazan? Ancak çok büyük olanlar bisikletleriyle lojmanın dışına çıkabilirlerdi. Zamanında cipslerden çıkan tasolarımızı çeşitli oyunlarla birbirimizden ütmeye çalışırdık. Elimizdeki tasolar bitince de oyuna tekrar girebilmek için yeni cips almamız gerekirdi. Hiç unutmam Şahin diye bir arkadaşım vardı herkesten iyi taso oynar, hem havada hem yerde hep o üterdi. Pek konuşmazdı, hepimizden küçük boyuna rağmen en büyük ikinci bisiklet onundu. Hatta efsanelere göre şu ana dek bir kere tasolu cips aldığı söylenirdi, bütün kazandığı tasoları da onun sayesinde almış. Oynadığımız tek şey taso da değildi. Ne bulursak onu oynardık. Ateş böceklerini şişelere veya şeffaf poşetlere koyar fener yapardık, cam kırıkları veya şanslıysak büyüteçle böcek yakardık, pek becerikli değilimdir ama topla akla gelebilecek her türlü oyunu da oynardık. En sevdiklerimden biri saklambaç bir diğeri de her birimizin istediği çizgi film karakterini seçtiği ve maceralara atıldığı-maalesef adı yok- oyundu. Saklambaçta iyi olmanın yolu çevreyi iyi tanımak ve hızlı koşmaktı. Ağaca çıkmaktan koşmaya kadar her türlü fiziksel aktivite de en iyilerden değildim maalesef. Fakat etrafı ve arkadaşlarımı iyi tanırdım. Ne yalan söyleyeyim saklambaçta çok iyiydim. Çok nadir ebe olurdum ancak nadiren ebe olduğum zamanlarda da çok iyiydim. Bir de çizgi film karakterli olan oyun vardı. Bu oyun açık ara farkla en ama en iyisiydi. Ya Pokémon’dan –o zamanın en gözde çizgi filmi- ya da başka bir çizgi filmden karakterimizi seçer o olur maceralar yaşardık. Hemen lojmanın yanındaki bakkal veya kapıdaki bekçi amca dahil bazı büyükleri kendimize düşman beller hayatı zindan ederdik. Bir ara hiç unutmam bakkal amcanın ön tarafta sattığı elmaları tek tek ona atıp her şeyi telef etmiş bir de üstüne iki cam indirmiştik. Ne yapabilirdik ki başka sonuçta o cezalandırılması gereken kötü bir ejderhaydı. Bekçi amcanın anahtarlarını çalıp telefon hattının olduğu çukura atmıştık. Çünkü anahtarı onun asasıydı her yeri açıp kapatabilirdi onun sayesinde. Asasını aldık çünkü asasız bir büyücü kimseye zarar veremezdi. Ancak kendimize kötü karakter olarak seçtiğimiz bekçi amca bizim bu yaramazlıklarımızı hakim ve savcı olan ailelerimize hiç bildirmedi ve aramızda sır olarak kalacağını söylemişti. Sanırım aramızdan kimsenin artık kötü karakter seçmemesinin sebebi işi çok ciddiye almamızdı. Dostla dost, düşman olunurdu, hayal gücümüzün şakası yoktu. Anlatacaklarım ne kadar çok ise daha fazlasını yaşama ihtimalim de o kadar az. Çocukluk geldi geçti fakat güzel geçtiğine, birçok harika anıyı hâlâ aklımda pırıl pırıl canlandırabildiğime öyle sevinçliyim ki. Elbet bitecekti o eşsiz çocukluk dönemi, hayal gücümüz eskisi gibi değil belki merakımız da, öyle de olmalı zaten. Büyüdü artık o çocuk, olgunlaştı, olgunlaşıyor. Fakat önemli olan o içimizdeki çocuğu hâlâ muhafaza edebilmek, hayattan zevk alma konusunda sınır tanımamak. İçimizdeki çocuğu yaşatalım, büyümesine izin verelim ama öldürmeyelim. Çünkü içimizdeki çocuk bundan sonra da meslek yaşamımızda bize hep yol gösterecek, bizi diğer insanlardan farklı kılacaktır. KENDİME BİR YER"Bir şeyden kaçıyorum bir şeyden, kendimi bulamıyorum dönüp gelip kendime yerleşemiyorum, kendimi bir yer edinemiyorum, kendime bir yer..." der Nilgün Marmara meşhur şiirinde. Hayatımız boyunca kendimizi bulmaya, bir yere veya birine ait olmaya çalışıyoruz, kendimize bir yer edinmeye de. Ama hep bir beden büyük geliyor tüm kalıplar, bazen de küçük. Hani bazı filmlerde sorunlu bir genç olur ve onun da bilge bir hocası, ağabeyi, danıştığı herhangi bir kişi. Bu kişi de hep aynı soruyu sorarak sorunlu genci allak bullak eder ve tüm hayatını sorgulamasını sağlar. İşte bu tür filmlerin ortak sorusu şudur: "Kimsin sen?" Sahiden kimim ben, kimsin sen? Bir ressam, cumhurbaşkanı, anne, çocuk, kötü biri ya da sadece bir insan. Bunlardan hangisisin? Yoksa hepsi birden misin? Ya da hâlâ kim olduğunu bilmiyor musun? Asla doğru bir cevabı olmayan ve bana göre bilmemenin kötü bir şey olarak algılanmaması gereken nadir bir soru. Tüm yaşamımızı bu soruya anlamlı bir cevap vermeye adıyoruz. Son nefesimizi vermeden önce ben bu oldum demek için bir ömür harcıyoruz. Kimi zaman bıksak da, kaybolsak da yine kendimizi bulup biri olmaya çalışıyoruz. Zaten insan kendini kaybetmeden ne kadar insan olabilir ki? Hayatımızdaki insanlar, hırslarımız, düşüncelerimiz, yaşadığımız mutluluklar ve de acılar bizi biz yapıyor ve kimliğimizi oluşturuyor aslında. Yine de bana göre ben oldum, ben buyum diyemeyiz sanırım. Hep bir ben kimim der insan kendine. Hani birkaç saatliğine hayatı durdurduğumuz anlar vardır ya, sadece kendi kendimize kaldığımız anlar. Tüm yaşadıklarımızı, kendimizi sorguladığımız ve nasıl bir insan olduğumuzu düşündüğümüz. Hayal ettiğimiz bir insan mı olduk yoksa düşünemeyeceğimiz kadar kötü biri mi? Bir hayal kırıklığı mıyız yoksa gurur kaynağı mı? İnsanları gülümseten biri mi yoksa üzen biri mi? Hangisi, kim? Kara kara düşünürüz bu soruların cevaplarını. Kendimizi hiçbir cevaba da sığdıramayız ama. Sormakla oyalanır dururuz. Sonra bir bakmışız hayat akmış gitmiş. İşte insanoğlu böyle kendini kalıptan kalıba, beklentiden beklentiye soka soka daha doğrusu sokmaya çalışa çalışa hiçbir yere sığamaz oluyor. Sonra o hayatı durdurduğumuz anlardan birinde ise boş boş duvara bakarken yakalıyor kendini. Bir süre sonra insan kendini aradığı yerde bulamıyor, kaybediyor yolun herhangi bir yerinde. Ne zaman kendini kaybettiğini hatırlamaya çalışıyor ama bulamıyor. Tekrar bulmaya çalışması da bir şey ifade etmiyor çünkü kendinin nerede olduğunu bilmiyor. Bir yerden sonra hayat sadece nefes aldığı bir zaman dilimine dönüşüyor, yalnızca izliyor olan bitenleri. Şeffaflaşıyor insanoğlu ama içini açmak değil onunkisi, içini kaybetmek. "Gittiğim her yerden az evvel çıkmış gibiyim Nereye bakarsam bakayım bulamıyorum kendimi Olduğum hiçbir yerde değilmişim gibi geliyor Olmadığım her yerde de varmışım gibi..." diye içini dökmüş Ali Lidar. Bazen ben de kendimi kaybediyorum, sonra buluyorum, tekrar kaybediyorum. Hayatımın neresinden bakarsam bakayım kaybolmuşum gibi geliyor. Her yerde bir izim varmış gibi ama asla oralardan geçmemişim sanki ya da olmak istediğim çok yer varmış da hiç oralarda bulunamamışım veya olmak istemediğim her yerdeymişim. Hayat özellikle de büyürken böyle bir döngüde gidip geliyor aslında. Kendini kaybedişler ve buluşlarla, bulamayınca yeniden yaratışlarla geçiyor. Bazen dünyaya sığamıyorsun, bazen de varlığının küçüklüğünden bile daha ufak görüyorsun kendini. Varsın ama yoksun, belki de hiç olmamışsın ya da hep bir yerlerde var olmuşsun. Pelin Kömürlüoğlu 21400470 TURK101-61 Neşe Çetiner 15.12.14 KİBİR TOHUMLARI Dorian Gray’in Portresi, 1891 yılında Oscar Wilde’ın yayımladığı romanıdır. Dorian Gray, ressam Basil Hallward’ın kendi portresini yapmasıyla ve Lord Henry’nin kendisini övmesiyle ne kadar yakışıklı olduğunun farkına varır. Genç ve yakışıklı Dorian bence okuyucular için kibirin aynasıdır. Dorian’ın ne kadar yakışıklığı olduğunu bir başkasından duyduğunda farkına varıyor. Üzerinde ilgi her zaman vardı ancak o, bu ilginin sahip olduğu eşsiz görünüşüyle ilgili olduğunu fark etmemişti ta ki Basil onun portresinin yapana kadar. Sizce de bu olay güzelliğin toplumun yaratısı olduğunu göstermiyor mu? Önce güzellik için kişisel tanım yapayım. Bana göre güzellik, algıladığımızda - sadece görmek değil, duymak veya tatmak- bizi mutlu edenlere yakıştırdığımız bir sıfat. Yalnızca mutlu edenler de değil aslında, o an ihtiyaç duyduğumuz hissi çok yoğun bir şekilde yaşatan diyebiliriz çünkü mesela heyecanlanmaya ihtiyaç duyduğumda hızlı rock parçaları dinlerim ben ve bunlar bana güzel gelir. Duygusal olduğum bir başka zamanda da 1990lı yıllardaki hüzünlü Türk pop müziklerine güzel derim ama bende duygusallık çok geç başladığı için on, onbir yaşlarımda bu parçaları dinlemeyi sevmezdim. Yine de ilk başta kullandığım tanımın genelleyici ve uygun bir tanım olduğunu düşünüyorum. Güzelliğin toplumun yaratısı olması nasıl oluyor peki, onu da açıklayayım. “Güzellik görenin gözündedir.” derler hani, ama aslında medya, sosyal ağlar, arkadaş toplulukları güzelliği gören kişiyi çok etkiliyor. Bize bir ölçüt dayatılıyor ve herkesi buna göre değerlendirmeye başlıyoruz. Biz dediysem, toplum. Çok basit bir örnek olacak ama 1950li yıllarda kısa saçlı ve birazcık da kilolu kadınlar güzellik değerlendirmesinden yüksek puanlar alırken şimdi de zayıf, uzun saçlı ve uzun boylu kadınlar ön plana çıkıyor. Bunlar hep büyük oranda sosyal medyanın etkisi işte, yoksa ülkemizde uzun boylu kadınlar az sayıdayken yani kişinin hayalgücüne yer edinmesi zorken neden bu tür kadınları çekici bulalım ki? Dorian’ın da kendisinin yakışıklı olduğunu fark etmesi için bu durumu birinin ona söylemesi gerekiyordu. Yani Dorian o zamanların güzellik kavramına belki de tamı tamına uyuyordu. Lord Henry’nin de gençliğin kıymeti konusunda yaptığı konuşmalarla Dorian’ın içine kibir tohumları ekilmişti. Akşamki sohbetlerin birinde Dorian’ın dikkatsizce bir dilekte bulunması onun hayatını tamamen değiştirir. Duyduklarından etkilenen Dorian, sonsuz güzelliğe sahip olmak ister ve artık onun yerine tablo yaşlanır. Kibir tohumu filizlenmiş, kendini beğenmişlikle beslenerek çok hızlı büyümektedir artık. Kitabı okudukça kibrin insanın başına ne gibi kötülükler getirebileceğini okuyoruz. Bu okuyuculara kibrin ve kendini beğenmişliğin ne kötü özellikler olduğunu anlatan mesajı bana göre. Hatta, güzel/yakışıklı ama kötü niyetli biri olmaktansa, mükemmel görüntüye sahip olmadan iyi kişilikli insanlar olmanın daha değerli olduğu gerçeği okuyucunun yüzüne vuruluyor. Siz hangisini seçerdiniz? İnsanlardan övgüyü görüntünüzle mi yoksa onlara yaptığınız iyileklerle mi toplamak isterdiniz? Ben ikincisini seçerdim, zira insan yaptıklarıyla anılır. Kitabın dikkat çektiğini düşündüğüm bir diğer nokta da gençlerin sözlerden çok çabuk etkilenmesi. Kitabın başlarında Dorian ne kadar da saf bir genç adamdı, sonrasında da ne korkunç birine dönüştü öyle. Bunun bütün nedeni Lord Henry’nin ona manipüle ettiği kişiye göre değişen gerçekler. Kim bilir, belki o zaman Lord Henry ile tanışmasa ve onun sözlerinden etkilenmese ki, onun bir suçu yok Lord Henry insanları çok iyi etkileyebilen bir adam olarak yaratılmış, Dorian’ın sonu böyle olmayacaktı. Benim buradan anladığım şudur; gençlik heveslerimiz bir yere kadardır, yani belli bir yaştan sonra veya ne zaman yetişkin olgunluğuna erişirsek o vakit işte birtakım heveslerimizi geride bırakmalıyız. Bu hevesler çok değişik şeyler olabilir, kimi yararlı kimi zararlı; yaralı olanları bırakmak iyi bir fikir olmayabilir elbette ama anlık bir hevesle arkadaşlarından etkilenip sigaraya başlayan gencecik insanlar etrafımızda çok var. Demek istediğim, bize zararı olacak alışkanlıklardan ve kişiliğimizi kötü yönde etkileyecek davranışlardan ve bizi bu davranışlara yönlendirecek olan insanlardan kaçınmalıyız ayrıca bu davranışların kendimize ve etrafımıza ne denli zararlı olacağını önceden öğrenmemiz gerekir. Özcan,1 Süleyman İlker Özcan 21301151 Başak Berna Cordan TURK-101 09.12.2014 Bir Çocuğun Gözünden Mustafa Kemal Düşlerimdeki Atatürk-Çağan Irmak Mustafa Kemal Atatürk’ü çoğu belgesel ve tarih kitabı “Baba adı Ali Rıza Efendi , ana adı Zübeyde Hanım ve kazandığı savaşlar ...” şeklinde anlatıyor . Çağan Irmak ise Atatürk’ü bir çocuğun gözüyle görmek ve anlatmak istemiş. Bir çocuk için anne ve babası tâbiki de çok önemlidir ve her biri onların gönlünde ayrı bir yer tutar. Bazı çocuklar için babaları birer güç simgesidir. Örneğin ablam çocukken, babamın isterse yıldızları kendisine getirebileceğini söylermiş . Bu derece güçlü gördükleri baba karakterini , filmdeki çocuklar Atatürk’ü tanımlarken kullanıyorlar. Bu durum; karakterin Atatürk’ün bize sağladığı demokratik ortam, yani seçebilme gücü, eşitlik kavramı ve karşı tarafa saygı esasını gözeterek yaşıyor olmasından kaynaklanıyor. Beni burada en çok etkileyen şey ise karşı balkondan izleyen çocuk oldu. Onun babası o kadar duyarlı değildi. Çocuğuna gerekli önemi vermiyor ve belkiÖzcan,2 yukarıda yazdığım kavramların da çoğunu evde temsil etmiyordu. Çocuk, Atatürk’e benzetilen babaya ve aile ilişkilerine gıpta ile bakıyordu. İşte o aileyi Türkiye Cumhuriyeti’nin ilk yıllarına ve çocuğu da diğer ülkelere benzetebiliriz. Bizim başımıza öyle bir şans gelmiş ki; o dönemde çağdaş diye nitelendirilebilecek Avrupa ülkelerinde bile olmayan demokratik kavramlar halka sunulmuş. Burada sunulmuş kelimesinin altını çizmek istiyorum. Diğer ülkelerde halk demokratik sistem gelsin diye devrimler yaparken, can ve malını tehlikeye atarken, bizim ülkemizde savaşlar kazanmış bir başkomutan kendi saltanatını kurmak yerine demokratik sistemle yönetilecek bir devlet kuruyor. İşte bu yüzdendir ki, diğer ülkeler bizim yeni kurulmuş ülkemize gıpta ile bakıyor. Bizim de Atatürk’ü doğru anlamamız gerekiyor. Bu hususta Mustafa Kemal’in filmde geçen sözünü hatırlatmak isterim. m m m m m m m m m “İki Mustafa Kemal vardır; biri ben et ve kemik geçici Mustafa Kemal... İkinci Mustafa Kemal, onu "ben" kelimesiyle ifade edemem. O ben değil bizdir. O memleketin her köşesinde yeni fikir yeni hayat ve büyük ülkü için uğraşan aydın ve savaşçı bir topluluktur. Ben onların rüyasını temsil ediyorum. Benim teşebbüslerim onların özlemini çektikleri şeyleri tatmin içindir. O Mustafa Kemal sizsiniz hepinizsiniz. Geçici olmayan yaşaması ve muvaffak olması gereken Mustafa Kemal odur." (1)m m m m m m m m m m m m m m m m m m m m m m m m Bizim öğrenip aklımızda tutmamız gereken şey, Atatürk’ün hangi savaşları kazandığından ziyade, ki bu olayları tarihimizi öğrenmek için okumalıyız, onun nasıl yaşadığı ve nasıl yaşamamızı istediğidir. O tüm ömrünü insanların daha iyi yaşayabileceği demokratik bir ülke yaratma adına sarf etmiştir. Biz de onun fikirlerini yaşatmalı, hatta elimizden geldiğince üzerine bir şeyler katabilecek bir toplum olmaya çalışmalıyız.Özcan,3 Son olarak söylemek istediğim şey , olağanın dışına çıkmak bazen bir şeyler kazandırır. Sanatta yeni şeyler düşünmek ve bunları uygulayacak cesareti kendinde bulmak önemlidir. Çağan Irmak, Atatürk’ü konu alan sıradan belgesellerden kaçınıp, bir çocuğun gözünden onu anlatmak istemiş ve benim gözümde başarılı olmuştur. Mustafa Kemal Atatürk’ün temel özelliklerini yalnızca beş dakika içinde izleyicilere betimlemiştir. Bize de düşen böyle yapımlara gerekli önemi verip desteklemektir.n6 n n n n n n n n n n n n n n n n n n n n n n Referanslar 1) Atatürk Mustafa Kemal, Vecizeler. http://www.meb.gov.tr/belirligunler/vecizeler.htm 07.12.2014 Mustafa Feyzi Belviranlı Sadık Bir Köpek, Sakat bir Hayvan Yıldın mı hayattan, yoruldun mu, yalnız mısın yoksa ya da sadece sıkıldın mı? Yok mu üzüldüğünde sarılacağın, ağladığında başını göğsüne koyacağın veya sevindiğinde öpüp, koklayacağın bir arkadaş? Sokağa çıkacağında sana eşlik edecek biri de mi yok, yorucu bir günün ardından eve geldiğinde seni kapıda karşılayacak bir sevgili? Belki de pek çoğumuz, hayatının belli dönemlerinde bu tip dertlerden muzdarip olmuştur. Aslında bakarsanız ben de, zaman zaman bu problemlerden arınmayı, hayatıma yeni bir değişiklik, yeni bir heyecan katmayı istedim hep. Etrafıma baktığımda bu problemlerin, belli bir süreliğine de olsa, çözümünün bulunmuş olduğunu farkettim. İnsanlar, dostluğu, sevgiyi ve samimiyeti birbirlerinden değil de, hayvanlardan bulmuşlar. Mesala, şöyle en güzelinden, akıllı ve sevecen bir köpek alıyor, köpeklerine tasmasını takıp, diledikleri gibi gezip tozuyorlar. Üzüldüklerinde yanlarına gidip sarılıyorlar hüzünle. Dertlendiklerinde, dertlerini döküyorlar çekinmeden. Aslında, başta bu durumla karşı karşıya gelemem bana hayli komik gelmişti. İnsanın bu sorunlarının çözümünü bir insandan değil de, hayvandan bulması enteresandı ancak bu durum babamın eve bir kedi almasıyla son buldu. Onun ile geçirdiğim kısa zaman sonunda ben de aynı diğer hayvan sahipleri gibi davranmaya başladım ve aslında ne kadar yanıldığımı anladım. Babam daha kediyi eve getirdiği ilk anda kedinin bizimle ömrü boyunca yaşayacağını belirtti. Kendimi bu konuda böylesine bilinçli bir aileden gelmemden ötürü oldukça mutlu hissettim çünkü günümüzde ne yazık ki birçok hayvan sahibi çok sevdikleri hayvanlarını taşınma, bakamama ve hatta sıkılma gibi nedenlerle sokaklara atıyor. Geçen yaz gittiğim Bodrum sokaklarında gezerken bir sürü sokak köpek ile karşılaştım. Her biri de birbirinden güzeldi, bazıları cinsti. Belli ki birileri hususi olarak satın almış, işi bitince de sokağa atıp gitmiş. O köpeklere bakınca, hikayelerini düşündüm. Hayatlarının bir kısmında prensesti onlar, belki de prens. Her türlü ilgi ve alakayı görüyorlardı. Şimdi ise sersefil halde adeta ölüme terk edilmiş, zavallılar. Önce keyfimiz için yaşam alanlarını değiştiriyoruz sonra da onları evcilleştirip sakat bırakıyoruz adeta. Maalesef sokaklarda gördüğümüz sağlıklı gözüken hayvanların çoğu aslında sakat. Neden mi? Mesela aile bir köpek alıyor. Köpek acıkıyor, hemen yemeği geliyor, susuyor suyu geliyor. Sürekli onunla vakit geçiriyor. Bunca ilgiden sonra köpek de alışıyor böylesine bir hayata ve sadakat gösteriyor sahibine, evcilleşiyor. Peki ya sahibi ne yapıyor bu sadık köpeğine? Sıkılıyor işte, monotonlaşıyor hayatı, sorumluluğu ağır geliyor köpeğinin, bıkıyor, usanıyor. Uzaklaşmak istiyor ondan, doğal ortamı zannedip bırakıyor sokağa ve uzaklaşıyor zalimce. Sahibi zannediyor ki köpeği avlanır bir şekilde, hayatta kalır, fakat bilmiyor ki sadık köpeği artık sakat bir hayvan. Daniel Galera Kana bulanmış sakal isimli eserinde bu durumadan şöyle bahsetmiş. Kendini “adam” diye tanıdığımız ana karakterin babası ölümünden hemen önce köpeğini oğluna emanet edip, şu sözleri söylüyor. “ İnsan çocuğunu, kardeşini, babasını ve elbette bir kadını terk edebilir ama bir köpeğe belli bi süre baktıktan sonra terk etmeye kimsenin hakkı yoktur. Köpeklerin insanlarla yaşayabilmesi için bastırdıkları kimi içgüdülerini tekrar ve tam anlamıyla kazanmaları imkansızdır. Sadık bir köpek sakat bir hayvandan farksızdır. “ (Kana Bulanmış Sakal, 18-19) Mustafa Feyzi Belviranlı Peki köpekleri bu durumdan nasıl kurtarabiliriz? Aslında bakarsanız çığır açıcı bir çözüm bulamamak ile beraber bu problemden kurtulmak için birkaç iyi niyetli fikrim var. Bunların bence en önemlisi toplum olarak ortak bir bilince sahip olmak. Kamuyu bilinçlendirmek için daha fazla seminerler düzenleyip, insanları duyarlı olmaya teşvik edecek reklamlarla daha fazla yol alabiliriz. Belediyelerimiz hayvanlarımız için barınak imkanlarını arttırıp, onların sokakta yaşamalarını bir nebze de olsa engelleyebilir. Sahiplendirme olanakları geliştirilip, hayvan sahibi olan ailenin, hayvana bakamaması durumunda hayvan başka bir aileye devri söz konusu olabilir. Tabii hepsinden önce elimizi vicdanımıza koyup, bu köpeklerinde birer canlı olduğunu hatırlamalı onlarla ilgili vereceğimiz kararlarda kendi arzularımızı değil, onların geleceğini düşünmeliyiz. Yani, biraz samimiyet ve duyarlılık ile hareket edip, biraz daha çaba gösterirsek, sorunun üstesinden gelmek çok daha kolay olabilir. Kaynakça: Galera, Daniel. Kana Bulanmış Sakal. İstanbul: Can Yayınları, 2015. BELA-­‐YI AŞK Bir şair, gönül insanı düşünün; aşkı, ızdırabı, sevgiliyi ve Allah’ı anlatsın. İki saDrlık beyitlere koca bir dünya sığdırsın. Sevginin en yücesini, tasavvufun en derinini ve Allah aşkının en faziletlisini bizlere aktarsın. Tüm bunları eşsiz bir güzellikle başaran, Divan şairlerinin en büyüğü Fuzûlî, bizlere yıllandıkça güzelleşen ve derinleşen eseri Fuzûlî Divanı’nı bırakıyor ve bu sayede bizlere kendini anlaDyor. Fuzûlî, her şeyden önce aşkın şairidir. Beyitlerinde, rubailerinde ve kasidelerinde hep aşkını anlatmışDr. Bu aşk, yalnızca maddi duyguların oluşturduğu kuru bir aşk değildir elbeSe. Fuzûlî farklı ve derin bir âşıkDr. MaddiyaSan başlar, maneviyata geçer beyitleriyle. Her söylediği söz, aşkını yansıDr şiirlerinde, Benî candan usandırdı cefâdan yâr usanmaz mı Felekler yandı âhımdan murâdım şem’i yanmaz mı (s.141) Aşkın acısı adeta kıvrandırır onu, ancak o sevgiliye ulaşmaktan değil, onun hasreWyle yanmaktan zevk alır. Özlemini ve ızdırabını beyitlerine döker, gözyaşlarıyla şiirler yazar. Aşkından yanar, kül olur adeta; Mecnun ile birlikte yanan odur kızgın çöllerde. Leylâ’dan geçip Mevla’ya ulaşan odur sessizce, Mende Mecnun'dan füzun âşıklık isA'dâdı var Âşık-­‐ı sâdık menem Mecnun'un ancak âdı var (s.56) Fuzûlî aynı zamanda bir ızdırap şairidir. Yaşamı ve aşkı; üzüntü, acı ve keder olarak görür. Onun şiirlerinde mutlu bir âşık portresi yoktur. Sevgiliye kavuşmayı, mutlu olmayı ve neşeyi istemez. Fuzûlî’ye göre çekilen acılar insanı Allah’a yaklaşDrır ve olgunlaşDrır. Izdırap ile nefsini körelWr adeta, gözleri kan içer zülfüyârinden. Onun arzuladığı zevk ve sefa, sevgilinin de onu sevmesiyle mümkün olur ancak. O ızdırabını ve aşkını, karşılıksız yaşar. Kevser’den su içmenin talibi değil, en sevgilinin dudağının müştakıdır o. Fuzûlî’yi eşsiz kılan diğer bir özelliği ise bu mana dolu şiirlerini, eşsiz bir sanat arz ederek yazabilmiş olmasıdır. Kendi deyimiyle, diken gibi sert bilinen bir Türkçe ile, gül yaprağı gibi şiirler yazmışDr. Hem manayı ve anlam bütünlüğünü sağlamış, hem aruz kalıbıyla yazmış hem de mazmunları ustaca kullanmışDr. Fuzûlî’nin asıl ustalığı, mazmunları eserlerinde bir hasırın telleri gibi örülmüş giriZ bir yapıda kullanmış olmasıdır. İlk bakışta göze hoş gelen ve yüzeysel olarak bir mana ifade eden şiirleri, derinlere inildikçe daha da eşsizleşir ve anlaşılır. Yani, onun şiirleri her okuyana farklı bir derinlik ifade eder ve benzersizleşir. Fuzûlî’nin eserlerindeki dil içten ve samimidir. Lirizmi doruklarına kadar yaşaDr şair. Sehl-­‐i mümteni sanaDnın adeta piridir Fuzûlî. Şiirleri anlaşıldıkça daha da derinleşir ve insanı adeta büyüler. Bir insanın nasıl bu kadar derin bir aşk hissedebildiğini ve bunu nasıl bu kadar ustaca ifade edebildiğini anlamakta zorlanır insan. O, vücudunu ruhunun hapsolduğu bir zindan olarak görür. Bu zindandan şiirleriyle kaçar adeta. En sevgiliye, peygamberine ve Rabbine ulaşır böylece. Öyle derin bir aşkı anlaDr ki Su Kasidesi ile, gözyaşları aşkının alevini daha da çok ateşlendirir, kendi ifadesiyle. En çok istediği şey ölmek ve sevgiliye kavuşmakDr beyitlerinde, Dest-­‐bûsı ârzûsıyla ger ölürsem dostlar Kûze eylen toprağum sunun anunla yâra su (s.204) Ne anlatsak boş derler ya hani, Fuzûlî’nin aşkı de öyle işte. Aşk bir Allah takdiri onun için. Aşk, meydeki hararet, neydeki sada olmuş onun için. Nasıl pervane ışığı görünce kendini aDp yakıyor, Fuzûlî de sanki aşkın töresini pervaneden öğrenmiş; aşkıyla kavruluyor. Yanıyor ya, bizleri de yakıyor. ÇekWği derdi bir O, bir de Rabbi biliyor: Söylesem tesiri yok, sussam gönül razı değil. ÇekAğim âlâmı bir ben bir de Allah’ım bilir. (s.64) Mustafa Talha AVCU Günümüzün Napoleon’u George Orwell’ın Hayvan Çiftliği yazıldığı dönemde tamamen komünizme karşı büyük bir eleştiri olarak tarihe geçmiştir. Avrupa’nın yanı sıra ABD’de de bazı liselerde gençleri komünizm tehlikesinden korumak için kitap listelerine alınmıştır. Şüphesiz o zamanlarda George Orwell’ın önceliği zaten buydu fakat aslında bu eseri ölümsüz yapan sadece Stalin’i ne kadar güzel eleştirdiği değildir. Bu eseri ölümsüz yapan dünyadaki karakterler değişse de okunduğu her devirde o karakterleri eleştirebilmesidir yani bana, benim Napoleon’umu gösterebilmesidir. Dolayısıyla günümüz Türkiye’sinde okunduğunda, eser apaçık o karakteri gösteriyor. İşte o dedirtiyor. Şu anki Napoleon -eserdeki baş domuz- o. Genel olarak konu şöyledir: Hayvanların yaşadığı bir çiftlikte en zeki(!) ve konuşkan domuzlar önderliğinde bir devrim yapılır ve domuzlar diğer hayvanlara verdikleri birçok umutla başa geçer. Benim en çok dikkatimi çeken ise koyunlardır. Domuzlar bir şey söyledikten sonra hemen “İki ayaklı kötüdür, dört ayaklı iyidir.” tezahüratı yaparak diğer hayvanların konuşmasına izin vermeyen koyunlar. Kitap yazıldığı devirlerde bu koyunlar nelere benzetildi bilemem ama gelişen teknoloji, TV başında beyni yıkanan onlarca cahil insan, her gün farklı bir yalanı çıkan gazeteleri düşündüğümde aklıma ot yerine para ile beslenen gazeteciler, yazarlar ve muhabirler geldi. Kısacası medyaya benzettim ben bu koyunları. Ne gariptir ki bütün öykü boyunca “İki ayaklı kötüdür, dört ayaklı iyidir.” diyen koyunlar, domuzların iki ayaküstünde yürümeye başlamasıyla “Dört ayak iyi, iki ayak daha iyi.” melemeleriyle diğer hayvanlara konuşma hakkı vermezler. Konuşmayan, yazmayan da düşünmemeye başlar doğal olarak. Ne güzel, otunu (parasını) veriyorsun, üstüne köpeklerinle tehdit ediyorsun. Onlar da toplumu konuşamaz, yazamaz en önemlisi düşünemez hale getiriyor. Böylece topluma düşüncelerini empoze ediyorsun, hem de eski düşüncelerinin tam tersi bile olsa. Bu andan sonra toplum demek bile yanlış olur, çünkü toplum farklılıklarla oluşur. Kelimenin kökü de toplamaktır zaten. Fakat herkese aynı şeyler dayatıldığında, herkesin fikirleri aynı olduğunda toplumdan nasıl bahsedebiliriz ki? İşte budur koyunların görevi: Toplumları asalak böcek kolonilerine çevirmek. Nazım Hikmet’in satırları düştü aklıma bunları düşünürken. “Bir değil, beş değil, yüz milyonlarlasın maalesef. Koyun gibisin kardeşim, gocuklu celep kaldırınca sopasını sürüye katılıverirsin hemen.” Peki sadece koyunlar mıdır günümüze yorumlanıp ders çıkarılacak? Kesinlikle, hayır! Aslında her karakter ayrı şeyler ifade ediyor bizler için, bu yüzden ben Boxer’dan da bahsetmek istiyorum. Boxer çiftlikteki en güçlü attır. Birçok iş onun sayesinde yapılır ve kendisi de bundan büyük mutluluk duyar, bu yüzden çiftlik için herkesten fazla çalışır. Napoleon ise Boxer’dan çok fazla yararlanır ve onun sınırlarını zorlar. Artık ayağa kalkamayacak hale geldiğinde ise onu hastaneye kaldırdığını söyleyerek aslında onu herkesin gözü önünde kasaba satar. Fakat aynen günümüz asalak böceklerinin anlayamadığı gibi hiçbir hayvan okuyamaz Boxer’ı almaya gelen arabanın üstünde yazan kasap yazısını. Okuyabilen birkaç kişi vardır elbet ama onlar da ağızlarını açmaz nedense. Haliyle anlasan da dilin yoksa pek işe yaramazsın. Napoleon’un asıl başarısı da budur bence; zaten cahil olan insanları her şeye inandırmaktansa, yanlışını anlayan insanları susturabilmek. Bizim Napoleon’umuzun yaptığı şey bundan çok mu farklı? Sırf kendi emelleri uğruna ölen başka insanların anne babalarına, çocuklarının ütopik bir yer olan cennete gittiğini söylemek. Bunları başkalarına söyleyebilmek ama iş kendilerine gelince herhangi bir şey feda edememek… Tıpkı kitaptaki domuz yavrularının farklı yetiştirildiği gibi, tıpkı başta hayvanların girmesinin yasaklandığı çiftlik sahibinin eski evine yerleşip sarayda yaşamak gibi, tıpkı bütün hayvanların eşit ama bazı hayvanların öbürlerinden daha eşit olduğu gibi... Eğer gerçekten öyle bir cennet varsa da şüphesiz artık insanların kanlarıyla bulanmış bir cehenneme dönmüştür.Her ne kadar sadece koyunlar ve Boxer’dan bahsetmiş olsam da, aslında eserdeki her olay ve her karakter beni günümüzdeki faklı şeylere götürdü. Dediğim gibi zaten eserleri ölümsüz yapan da budur. Herkese hitap etmesidir, herkese kendini okutabilmesidir, herkese düşündürtmesidir. O yüzden koyunlara inat, günümüz Napoleon’una inat, gocuklu celebe inat okumalıyız bu eserleri. Onlara inat okuyup, yazmalıyız. En önemlisi de düşünmeliyiz, her şeye inat. Kaynakça Orwell, Geoge. Hayvan Çiftliği. Çev. Celal Üster. İstanbul: Can Yayınları, 2015. 43. Baskı Hikmet, Nazım. “Nazım Hikmet Şiirleri” http://www.siir.gen.tr t.y Web. 23 Kasım 2015. Ayşe Melike Bircan Uyanış Renklerin olmadığı bir dünyada yaşıyormuş hissine kapıldığım zamanlar oluyor. Sadece düz ve sıkıcı bir duvara bakıyormuşum, etrafımda hiçbir şey yokmuş gibi hissettiğim zamanlardan bahsediyorum. Bu his öylesine acıtıyor ki canımı, aslında görebiliyorken kör olduğumu hissettiriyor bana. Görebildiklerimin kısıtlı olduğunu umursamaz bir tavırla yüzüme vuruyor. İçine dönük birine dünyayı daha dar ediyor bu his. Duyarsızlaştığımın, yaşanmış veya yaşanabilecek birçok değerli anılardan ve duygulardan vazgeçtiğimin farkına varıyorum. Oysaki görmekten, incelemekten ve detaylarda kaybolmaktan fazlasıyla zevk alan biri olarak bu gelgitli hislere neden kapıldığımın sebebini bilmiyorum. Kendimi bu karamsar, duyularımı ve zihnimi donduran hislerden uzak tutmak istiyorum. Bir çeşit uyku hâlinde olan ruhumu uyandırmak, tekrar canlandırmak istiyorum ve bunun için çabalıyorum. Donmuş zihnimin ve duyularımın buzlarını daha fazla görmeye, daha fazla hissetmeye çabalayarak kırmaya uğraşıyorum. Jeanette Winterson’ ın Sanat Başkaldırır isimli kitabını okuduğumda yazarın da benim gibi bir çeşit uyku hâlinde olduğunu gördüm. Rastgele önünden geçtiği küçük bir galeride gördüğü tablonun onu durdurduğundan, bir anda etkisi altına aldığından bahseder yazar. “Beni durdurma gücü, yoluma devam etme gücümden fazla olan bir tablo (Winterson, 2018)”olarak betimler tabloyu. Tablonun yarattığı hissin onu durdurabilecek kadar güçlü olduğunu görmek bana sanatın aslında oldukça etkili bir iletişim kaynağı olduğunu hatırlattı. Birkaç saniyede bile olsa hiç ses çıkarmadan, bir kelime dahi etmeden iletişim kurabilecek kadar kudretli yegâne alandır benim için görsel sanatlar. “Resimlere uzun uzun bakmak, insanın kendini yabancı bir şehirde bulmasına benzer” der Winterson (2018). Esasen onlar birer dekor olmaktan veya duvar süsleme amacıyla alınmaktan fazlasıdır. Hepsinin keşfedilmeyi bekleyen sokakları, kendine özgü bir dili ve anlatmak için sabırsızlandığı birer hikâyesi vardır. Üstelik bunun için belirli bir konunun ele alınması da zorunlu değildir. Herhangi bir obje, sıradan denilebilecek bir iç veya dış mekân veyahut birinin portresi, fark etmez. Güzel bulunan ve resmetme isteği uyandıran kısa sahnelerin bile birkaç basit çizgiyle anlatılmasının ardında apaçık bir şekilde söylenmeyen, gizli bir geçmiş ve hikâye vardır. Bunları sadece görmek, dinlemek isteyenler ve bunun için çaba sarf edenler sezer. “Sanatın dilinin, anadilimiz olmadığını kabul etmemiz gerek (Winterson, 2018)” sözünün bunu çok güzel bir şekilde özetlediğini düşünüyorum. Winterson’ ın aksine ben görsel sanatlara olan yatkınlığımın ve hevesimin uzun süredir bilincindeyim. Kendimi bildim bileli gördüğüm her tabloyu incelemekten, hikâyelerini dinlemekten ve geçmişlerini öğrenmekten zevk alırım. Çocukluğumda edindiğim Art Academy dergilerini okuyarak tabloların taşıdığı sembolik anlamları keşfetmeye çalıştığımı dahi hatırlıyorum. Sanat Başkaldırır’ ı okuduğumda eserleri okumaya aslında epeydir aşina olduğumu fark ettim. Çocukluğumda resim dersleri aldığım öğretmenimin evinde The Lady of Shalott isimli tablonun kömür kalemle yapılmış bir röprodüksiyonun duvarda asılı olduğunu fark etmiştim. Defalarca inceledikten sonra öylesine güzel bir nehrin üzerindeki kayıkta oturan beyaz elbiseli kadının neden kederli bir ifadeye sahip olduğunu bir türlü anlayamamıştım. Tablonun aslı bile değildi üstelik sadece bir Ayşe Melike Bircan röprodüksiyonuydu fakat beni oldukça etkilemişti. Anlamak için tekrar tekrar bakıyordum. Bir hikâyesi olduğunu biliyordum ve öğrenmek için can atıyordum. İçine dönük çekingen bir çocuk olduğum için hocama sormamıştım. Ders bittikten sonra eve gittiğimde kendimi yine Art Academy dergilerinin sayfalarında bulduğumu hatırlıyorum. Çocuk aklımla anlamak için büyük bir çaba gösterdiğimi hatırlıyorum. O güne kadar görsel sanatlara pek ilgisi olmadığını dile getiren Winterson (2018) sonrasında bunu itiraf da ediyor ve ben bu itirafı bir çeşit uyku hâlinden uyanma ve canlanma olarak düşündüm. O günden sonra âdeta âşık olduğunu, serseme döndüğünü söyleyen Winterson’ ın (2018), büyük bir merakla bu gizemli dile tamamen hâkim olan ve ona bu dili öğretebilecek kitapların ve yazarların peşine düşmesi bana oldukça tanıdık geldi. Fakat ben bunu çok daha uzun zaman önce yapmıştım. Uzun süredir hevesliymişim aslında. Ne ara soğuk, gri bulutların arasında kaybolmuştu bu heves? Hatırlamıyorum, fakat heba olmasından korkuyorum. Sanat Başkaldırır’ dan okuduğum sayfalar sayesinde kaybetmek üzere olduğumu fark ettiğim arzu, duyularım ve zihnim uykudan uyandı ve tekrar hayat buldu. Kaynakça Winterson, J. (2018). Sanat Başkaldırır: Çoşku ve Cüretkârlık Üzerine. İstanbul: Sel. AFGANĠSTAN’DAN ABD’YE UZANAN BĠR VĠCDAN YOLCULUĞU / Buse Deniz Ganioğlu 4 Ekim, 2014 Kardeşlikten öte, doyuma ulaşamamış bir dostluğu bize aktaran Uçurtma Avcısı, Khaled Hosseini’nin 2003 yılında yayınlanmış ilk romanı. Yazar yalın bir dille size öyle derin duygular sunuyor ki... Hatta birçok duyguyu bir arada en derin hâliyle yaşamanızı sağlıyor. Öfke, ihtiras, dostluk, kardeşlik, pişmanlık… Ve daha birçoğu… Her bir bölüm ayrı bir lezzette. Acı tatlı yanları ile sizi kucaklayan bu roman bitmesin diye umut ediyorsunuz. Yazar karakterleri öyle güzel betimlemiş ki hayal gücünüzü kullanmamak mümkün değil. Yazar, okuyucuyu tasvirlere boğmadan en ince ayrıntısına kadar karakterleri sizinle tanıştırıyor. 2007 yılında beyaz perdeye uyarlanan kitabı hayalimdeki kahramanları korumak için izlemedim. Film uyarlamalarının hiçbir zaman kitaba yaklaşabileceğini düşünmüyorum. Bu yüzden ben de bu kitap için büyü bozulmasın istedim. Böyle dokunaklı ve içten bir romanın ticari başarısı da hâliyle beraberinde geliyor. Roman, çok uzun seneler başta ABD olmak üzere birçok ülkede en çok satanlar listesinde baş sıralarda yer alıyor. İlginç olan yazarın ilk romanıyla böyle bir başarıya ulaşmış olması. Daha da ilginç olan ise, yazarın ikinci dili olan İngilizce ile yazdığı bir romanda bu kadar başarılı olabilmesi. Romana bakacak olursak, yazar fedakârlık, vicdan, koşulsuz sevgi, sonsuz sadakat kavramlarını iki küçük çocuğun ilişkisi üzerinden okuyucuya aktarıyor. Amir zengin bir babanın oğludur ve Afganistan’ın başkentinde yaşamaktadır. Babasının hizmetkârının oğlu olan Hasan ise Amir’in en yakın dostudur ancak Hasan’ın ırkı Afganistan’da pek sevilmeyen bir ırktır ve bu durum Hasan’ın başka çocuklarca küçümsenmesine ve alay konusu olmasına neden olmaktadır. Uçurtmaların yarıştırıldığı bir turnuvada Amir Hasan sayesinde yarışmayı kazanır. Amir’in bu başarısı babasıyla iyi olmayan ilişkilerini düzeltmesine yardımcı olurken, Hasan’la olan ilişkisine gölge düşürür. Amir’in ilk tepkisi en yakını olan Hasan’a ihtiyacı olduğunda yardım elini uzatmaması olacaktır. Daha sonraları durum vicdan rahatsızlığı olarak ona geri dönecektir. Yıllar boyunca Amir ABD ye gitse bile vicdanının sesinden kaçamayacaktır. Babasıyla ABD ye giden Amir orada evlenir ve ilk romanı yayınlanır. Amir’in yıllar sonra Afganistan’dan aldığı bir telefon haberiyle dünyası değişecektir. Hasan’ın ve eşinin Taliban tarafından öldürüldüğünü öğrenir, Hasan’ın yetim kalan çocuğunun Afganistan’dan kurtarılması gerekmektedir. Bu Amir’in vicdanının harekete geçtiği bir dönüm noktasıdır. Hayat ona yeni bir fırsat sunmaktadır. Hasan’a zamanında yardımcı olamamıştır ama oğluna yardım ederek belki de acısını hatta pişmanlığını hafifletebilecektir. Ancak Amir sarsıcı bir gelişme ile allak bullak olur. Çünkü çocukluk arkadaşı olan Hasan’ın aslında kardeşi olduğunu öğrenir. Amir çocukluğunda tam anlamıyla yaşayamadığı dostluğu Hasan’ın oğluna olan duyguları ile ve ona yakınlaşma çabalarıyla ile gidermeye çalışır. Kitabın can alıcı finali Amir’e olan bütün öfkenizi bir anda silip süpürmekte ve Amir’i affetmenize hatta ona sempati beslemenize yol açmaktadır. Roman, böyle başından son sayfasına kadar okunası olunca, hâliyle yazarın hayatını da merak ediyorsunuz. Yazarın hayatı romanın bazı unsurları ile paralellik gösteriyor. Yazar da Afganistan’da çok zengin bir ailenin çocuğu olarak Dünya’ya geliyor ve gençlik döneminde ABD ye gelerek önce doktor olarak sonra da yazar olarak başarıya ulaşıyor. Kitapta etkileyici birçok cümle var ama bunlardan bir tanesi öyle anlam yüklü ki… Onu paylaşarak değerlendirmelerimi bitirmek istiyorum. "...Yalnızca bir günah vardır, tek bir günah. O da hırsızlıktır. Onun dışındaki bütün günahlar, hırsızlığın bir çeşitlemesidir." "Bir insanı öldürdüğün zaman, bir yaşamı çalmış olursun. Karısının elinden bir kocayı, çocuklarından bir babayı almış olursun. Yalan söylediğinde, birinin gerçeğe ulaşma hakkını çalarsın. Hile yaptığın, birini aldattığın zaman doğruluğu, haklılığı çalmış olursun." ( Hosseini, 21) Kaynakça Hosseini, Khaled. Uçurtma Avcısı . İstanbul: Everest Yayınları , 2004. Doğuş AKBOĞA EVRENSEL AHLAK İLLÜZYONU Biz insanlık, doğuştan gelen yaratıcılık ve hayal kurma güdümüzle yaşarız ve kendimizi ve etrafımızdaki dünyayı ona göre şekillendiririz. Her çocuğun anne ve babasını taklit etmesi gibi biz de bizi yaratan varlıklara benzemek isteriz. Tanrı gibi olmak isteriz; kusursuz, iradeli, kimseye hesap vermeyen, yüce ve bağışlayan. Bu yüzden evrensel sistemler yaratmaya çalışırız; parlak bir geleceği olan sistemler; tamamıyla adil bir sistem; her şeyinden zevk alacağımız, pişmanlık duyacağımız durumlar yaşadığımızda bize pişmanlık duymamızı gerektiren hiçbir şey olmadığına inandıran bir sistem; kavramları evrensel olan, iyiye iyi, kötüye kötü, ayıba ayıp, en önemlisi de bize güvendeymişiz hissi veren bir sistem. Bu sistem ışığında yaşadığımız dünyayı kendi oyun bahçemize çevirdik ve hoplaya zıplaya, güle oynaya yaşayıp gittik. Nice savaşlar yaptık, cinayet işledik, hayvanları, ağaçları ve diğer canlıların hayatını kasteden aksiyonları hayata geçirdik ama tetiği biz çekmediğimiz sürece sorun yoktu. Kendi hatalarımız için başkalarını suçladık ki biz pişmanlık ya da suçluluk duymayalım; karşı taraf da bizi suçladı. Velhasıl-ı kelam sistemimiz gayet işledi, Dünya döndükçe biz de döndük ve hatalarımızı tekrar edip durduk. Ama kötü adam hiç biz olmadık. İşte bu yüzden Hieronymus Bosch’un Dünyevi Zevkler Bahçesi panel çalışması yaşadığım bu yaşamı ve ahlak ilkelerimi sorgulatan ve beni en çok etkileyen tablodur. *1Gözümü her kapatıp kendi kendime Dünya’da hayat nasıl başlamıştır sorusunu sorduğumda tablonun sol paneli, Dünya’da hayat nasıl sonlanacak sorusunu sorduğumda sağdaki paneli ve gözümü her açıp etrafıma baktığımda da merkezdeki ana paneli görürüm. Tablo her ne kadar aşırı detaylı ve karmaşık görünse de ben tabloya her baktığımda –ki bilgisayarımın arka planıdır- olay ufkunun arkasında bir tekillik, bir kompozisyon yani çok yakından tanıdığımız bir hikaye görürüm ki çoğu din ile azıcık haşır neşir olan birisi de aynı şeyleri görebilir. Ancak kendine benim sorduğum soruları sorar mı bilemem. *2Panelin dış kapaklarında Dünya’mızı tasvir eder Hieronymus.