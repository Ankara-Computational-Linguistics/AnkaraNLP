Bu teknik günümüzde, meyve, sebze ve bazı hayvan türlerinde yaygın olarak kullanılmaktadır. Bu bakımdan çekirdek, hücrenin kumanda merkezi gibidir. Hücrenin içindeki bütün faaliyetler çekirdekten kontrol edilir. Çekirdeği bulunmayan bir hücre canlı olamaz. Her iki şerit birbiri etrafında spiral biçimde sarılmıştır. DNA'nın görünüşü, aynen, arasında milyonlarca basamak bulunan bükülmüş bir merdiven gibidir. Açıldığında iki metre uzunluğunda olan bu sarmal şerit bir hücre çekirdeğinin içinde rahatça hareket eder. Uzun ve ince sarmal şerit, çekirdek içinde saniyede 100 defa açılır ve sonra tekrar sarılır ve her açıldığında bilgi talimatları çıkarır. Çift sarmalın sarılmış durumuna ‘kromozom' adı verilir. Bir hücre çekirdeğinin içinde çok sayıda kromozom yer almıştır. Her iki taraftaki şeritler, kesit parçacıklardan oluşur. 426 Şeritleri meydana getiren yan kesitlerin her birine ‘nükleodit' adı verilen üniteler bağlanmıştır. Bunların her birine ‘baz' denir. Bazlar merdivenin basamakları gibidir. Bazlar, dört oksijen ve bir fosfor atomundan oluşmuş gruba, bir şekerin birleşmesi ile meydana gelir. Dört tür baz olup bunlar, adenin, guanin, sitosin ve timin'dir. Bazlar fosfat ve şeker ihtiva eden moleküllerdir. Bazların bir tarafındaki şeker, asitlerle reaksiyona girerek tuzu şekillendirir. Böylece şeker, fosfattan meydana gelen bir yan kesit ve bir baz birleşerek bir nükleoditi oluşturur. Adenin ve guanin büyük, sitosin ve timin ise daha küçük boyutlu moleküllerdir. Her basamak, bir büyük ve bir küçük bazın birleşmesinden oluşur. Adenin ve timinin birleşmesinden oluşan boy, guanin ve sitosinin bir araya gelmesinden oluşan uzunluğa eşittir. Adenin+timin ve guanin+sitosin birleşmesinin dışında başka tür birleşmeyle baz oluşmaz. DNA merdiveni boyunca bazların dizilişine ‘genetik kod' adı verilir. Şeritler arasındaki nükleodit'ler ikişer gruplar halinde birleşerek bir zincir oluşturur. Bir DNA'daki adenin sayısı timin sayısına, guanin sayısı da sitosin sayısına eşittir. Fakat, adenin+guanin sayısı ile timin+sitosin sayısı arasında belirli bir oran yoktur. Dört baz farklı ölçülerdedir. Adenin timinle, sitosin de guaninle birleşince iki yan şerit arasında düzgün bir görünüm teşkil ederler. Dört baz arasındaki uzunluk farkı, adenin ile timinin, guanin ile sitosin sayılarının eşit olması, iki sarmal arasında ancak adeninin timinle, guaninin de sitosinle birleşerek birer çift oluşturmasına izin vermektedir. Bir şeritteki bazların dizilişi, bütün protein gruplarının üretilmesi için gerekli bilgiyi içerir. Proteinlerin tarifi bazların dizilişindedir. DNA'lar, çekirdek içinde, çubuk şeklindeki kromozomlar içine sıkışmıştır. DNA, kromozomun genleri taşıyan kısmıdır. Kromozomun geri kalan kısmı ise proteinlerdir. Çekirdek 427 içinde 46 tane karışık durumda sarılmış kromozom sayısı, diğer canlı türlerinde farklı sayıdadır. DNA'yı içinde koruyan kromozomlar hücre bölünmesi sırasında görülebilir hale gelirler. DNA nükleoiditleri içindeki atomların dizilişi genetik bilgileri yaratır. Her bir genin içine kodlanmış bilgi, hücre içinde belli bir reaksiyonu kontrol edecek enzimi üretir. Ayrıca, genler birbirlerini de kontrol eder. Bir DNA'nın %10'dan daha az bir kısmı protein üretecek bilgiyi taşır. Diğer bazlar ise rasgele şekilde dizilmiştir. DNA şeridinde 6 milyar nükleodit vardır. Kitapların her sayfası bir protein demektir. Proteinlerin yapı taşları olan 20 tane aminoasiti kontrol eden bilgi buradadır. Her aminoasiti yerine oturtacak talimat bazların sıralanmasından ortaya çıkar. Dört bazdan ikisinin kodu sadece 16 tane kombinezon yaratır. Halbuki 20 kombinezon gereklidir. Dört bazdan üçünün yaratacağı permütasyon ise 64 kombinasyon çıkarır. Bazlar üçlü gruplar halinde bir araya gelir ve üç bazın tek bir kombinasyonuna ‘kodon' adı verilir. Bir kodon tek bir aminoasiti belirler. Dolayısıyla milyonlarca kodon çıkar. 428 Bir kaç düzine ile birkaç bin baz çiftinin oluşturduğu segmanlara ‘gen' adı verilir. Bir gen bir bilgiye tekabül eder. Her gen ayrı bir proteini kodlar. Bir genin taşıdığı bilgi, bir proteini yapacak aminoasit dizilişine karşılıktır. Bir protein de, hücre içinde, bir kimyasal reaksiyon için enzim görevini yerine getirir. ‘Bir gen-bir enzim' kaidesi moleküler biyolojisinin temelidir. Genin uzunluğu yapacağı proteine göre değişir. Bir organizmanın genetik kodlarının tamamına ‘genome' adı verilir. İnsan genome'si 80.000 adet farklı geni ihtiva eder. Her hücrede her genin bir kopyası (alel) bulunur. Her kromozomda birer adet gen birbirine uyar. Genler DNA'nın uzunluğu boyunca sıralanmıştır. DNA içinde bilgi depolanması dört bazdan üçünün özel bir dizilişine göredir. Bunlar birbiri ardında sıralanmıştır. DNA içinde üçlü Bazların dizilişi, hangi aminoasitin hangi proteini şekillendirmek için nasıl sıralanması gerektiğini belirler. DNA'nın sarmal şeritleri üzerindeki genlerin her biri, ait bulundukları bazların dizilişine göre, ayrı bir proteini oluşturur. İnsan DNA'sı 80.000 protein inşa edecek bilgiye sahiptir. Proteinlerden bir kısmı yaşamın ilk 9 ayı içinde, bir kısmı ise ihtiyaç duyuldukça üretilir. Hangi proteinin ne zaman üretileceği yine özel bir proteince kontrol edilir. Tek başına kalan şerit hücre sıvısı içinde yüzen ve karşıt nükleoditlere sahip başka bir şerite doğru giderek onunla birleşir ve yine tam bir çift sarmalı meydana getirir. Tek taraf 429 kalmış şeritlerin her biri başka bir tek taraflı şeridin bir karşıtıdır. Bu birleşme sırasında şeker ve fosfattan oluşan yeni yan iskelet, diğer şeridin nükleoditlerinin açıkta kalan uçları ile birleşir. Enzimin etkisi ile sarılmış durumdaki kromozomlar açılma işlemi sırasında, bir saniye de 100 dönüş yapar. DNA sarmalının uzunluğu oldukça büyük olduğundan, çift sarmal bir çok noktadan birbirinden kopar. Bunlar, çekirdeğin dışında hücre sıvısı içinde bulunan endoplazmik üzerinde yapışmış olan küçük ribozom organellerince üretilir. Protein yapmak için oluşan işlem sırasında, çift sarmalın bir tarafı diğerinden uzunlamasına ayrılarak bir gen ile ona bağlı bir bazı şeritten koparır. Bu tek taraflı yeni şeride ‘RNA-ribonucleic acid' adı verilir. RNA, transkriptaz denilen bir enzim tarafından imal edilir. RNA'nın oluşumu sırasında saniyede elli baz ona bağlanır. Bu işlemi kontrol eden kodonlar, aminoasitleri şekillendiren kodonlardan farklı olanlardır. RNA tek taraflı bir merdiven gibidir. DNA'dan diğer bir farkı, timin'in yerine urasil'in gelmesidir. DNA'daki şeker deoxyribose, RNA'daki ise ribose'dir. RNA'da guanin sitosin ile, adenin de urasil ile birleşir. Her 100.000 bazdan bir tanesi hatalı çıkar. Fakat bu durum sonucu 430 etkilemez. Urasil, DNA'nın adeninine bağlanır. Haberci-RNA'da enzimler şeridin başına guanini, sonuna da adenini ekler. Bu hata oranı fazla bir zarar getirmez. DNA'nın şeritlerinden kopup ayrılmış DNA'nın genlerindeki bilgileri taşıyan haberci-RNA, çekirdek zarındaki gözeneklerden dışarı çıkarak hücre sıvısı içindeki birer okuyucu olan ribozomlara doğru yol alır. Bu sırada, haberci-RNA'daki gereksiz bölümler dışarı atılarak, molekülün boyu ribozomlar tarafından okunabilecek uzunluğa gelir. Ribozomların hücre sıvısı içindeki milyonlarca aminoasitle temasından önce aminoasitlerin, ribozomların yakınına özel bir diziliş içinde taşınması gerekir. Transfer-RNA hücre sıvısı içinde dolaşarak ortadaki 20 farklı çeşit aminoasiti toplar ve onları ribozomların yakınına getirir. Bu işlemden sonra haberci-RNA, transfer-RNA ve ribozom birlikte çalışarak protein zincirini kurarlar. Daha sonra, ribozomlar haberci-RNA şeridi boyunca gezinerek oradaki bazların kodon dizilişini tekrar okur, transferRNA'daki aminoasitleri istenen sıralama içinde seçer ve onları bir protein teşkil edecek şekilde birbirine bağlar. Meydana gelen bu proteinler ya hücre içindeki organeller tarafından veya hücre dışındaki olaylar için kullanılır. 431 Ribozomun çalışma hızı saniyede 10 aminoasittir ve bir proteini 1 dakikada tamamlar. Ribozom her 10.000 aminoasitte bir hata yapar. Meydana gelen proteinler önce şekilsiz uzun moleküllerdir. Ribozomların işlerini bitirmesinden sonra proteinler şekillerini alır, hücre içindeki görevlerini tamamlayınca yok olur, sonra tekrar üretilirler. DNA'yı harekete geçirip, bütün bu olayların çok hızlı bir şekilde oluşmasını sağlayan doğanın yarattığı enzimlerdir. DNA molekülündeki nükleoditler, enzimler ve proteinler canlı yaşamının en temelindeki üç olgudur. Hayvan hücrelerinin çoğunlukla proteinlere, daha az miktarlarda karbonhidratlara dayanmasına karşılık, bitki hücrelerinin yapısı çoğunlukla karbonhidratlara ve azınlıkta da proteinlere dayanır. Bitki hücreleri genellikle hayvanlardaki ile aynı olan organellere sahiptir. Hayvanların sadece iki molekül genişliğinde ince zarlarına karşılık, bitki hücreleri kalın selüloz duvarlara haizdir. 432 Bitki hücreleri kendi ürettikleri ile yaşarlar. Bitki hücrelerinde ‘kloroplast' adı verilen fazladan bir organel bulunur. Bunlar, hücre sıvısı içinde yer alan küçük yeşil renkli organellerdir. Sayıları yirmi civarındadır. Kloroplastların içinde bulunan ‘klorofil paketleri' bitkilerin yapraklarında yer alıp, Güneş'in yeşil ışığını yansıtarak, spektrumdaki geri kalan diğer renkleri soğururlar. İçlerine aldıkları ışınlardan enerji kazanarak, bu enerjiyi su moleküllerini hidrojen ve oksijene ayrıştırmakta kullanırlar. ‘Fotosentez' adı verilen bir prosesin sonunda bitki hücreleri kendi karbonhidratlarını üretirler. 1970'lerin başlarında insanoğlu bilimde bir ihtilal yaptı ve genlerle oynamaya başladı. Tarihte ilk defa bir laboratuarda genler birleştirildi ve genlerin arkasında, insan yaşamını değiştirecek muazzam bir potansiyelin mevcut bulunduğu anlaşıldı. Böylece ‘genetik mühendisliği' başlamış oldu. Her kromozomdaki genlerin pozisyonu bilinmekte olup, bir kısmının haritası halen çıkarılmıştır. DNA zincirindeki genleri dilimler halinde yerlerinden çıkarmak ve yerlerine başka gen dilimlerini koymak mümkün olmaktadır. Bu işleme ‘rekombinas- yon' adı verilir. Bu işlem genetik mühendisliğinin esasıdır. Genetik mühendisliği DNA'yı kısaltan ve onları birbirine bağlayan iki tür enzime dayanır. Bakteri hücrelerinden elde edilen bu tür enzimlerden yüzlercesi halen tanımlanmıştır. 433 DNA parçasını birbirine bağlayarak aralarında yeni şeker fosfat bazlarını oluşturur. Bu işleme ‘rekombinant-DNA tekniği' denir. Yeni DNA'yı alan hücre, Aynı DNA'lara sahip yeni hücreleri üretmektedir. Çoğalan yeni hücreler, aşılanan hücrenin DNA'sındaki bilgileri taşıyarak istenen proteinleri imal etmek- tedir. Bu yoldan elde edilen protein türleri ve miktarları, ait oldukları canlının yaşamını kontrol edebilmektedir. Gıda üretiminde ve tarımsal alanlarda tatbik edilmiş olan rekombinant-DNA tekniği oldukça başarılı olmuştur. İneklerde süt üretimini %40 oranında artırmıştır. Buğday, pirinç, portakal, mandalina gibi gıda ürünlerinin daha iri ve çabuk büyümeleri sağlanmıştır. Dikkatsizce yapılan denemeler birçok ürünün çirkin ve tatsız bir şekil almasına ve ekosistemin zarar görmesine de sebep olmaktadır. 1980'lerden itibaren ilaç üretimine de tatbik edilen bu teknik birçok hastalıkları kontrol altına almayı başarmıştır. Önümüzdeki yüzyıllarda Dünya insanlarını bekleyen en büyük sorun olan gıda probleminin çözümü olarak gözüken genetik mühendisliği, insanlık için büyük bir riski de beraberinde getirmektedir. 1990'da 15 yıl sürecek ve 3 milyar dolara mal olacak olan ‘genome' projesine başlandı. Projede insan türünün gen haritasının çıkarılması ve bütün genlerin ihtiva ettiği bilgilerin tanımlanması öngörülmektedir. Proje tamamlandığında insanın 434 ‘insan hakkındaki anlayışı' değişecektir. Bütün hastalıklar kontrol edilebilecek, beyinde nelerin olup bittiği anlaşılacak ve insan davranışları belirlenebilecektir. 3 milyar dizilişten bugüne kadar 35 milyonu tanımlanabildi. Genome projesinin tamamlanmasından sonra genlerin ne oldukları, taşıdıkları mesajların tercümeleri, bu mesajların bir insanı nasıl inşa ettiği çözülecek ve insanın ‘kopyasını' üretmek mümkün olacaktır. Yani insan, insanı tanımış olacaktır. Bir canlı vücudundaki hücrelerin bir kısmı her an ölmekte ve bir o kadarı da durmadan bölünme yolu ile yeniden ortaya çıkmaktadır. Hücrelerin çoğalması, ‘mitoz' ve ‘mayoz' adı verilen iki metotla gerçekleşir. Canlı vücutlarındaki hücrelerin çoğalması mitoz yolu ile gerçekleşir. Sperm ve yumurtalıkların meydana gelmesine neden olan seks hücrelerinin bölünmesi ve çoğalması ise mayoz denilen daha farklı metot ile oluşur. Açılan sarmallar daha sonra, uzunlamasına ikiye ayrılır. Yani kromozom kendisinin bir kopyasını yapar. Eski ve yeni şeritlerin oluşturduğu bir çift kromozom merkezlerine yakın bir bölgede birleşerek bir kelebek şeklini alırlar. Sonra çekirdeğin nükleer zarı açılarak kromozomlar hücre sıvısının içine girerler. Önceleri hücrenin ortalarında toplanan bu çiftli kromozomlar, bir proteinin etkisiyle birbirinden koparak hücrenin içinde ters yönlere hareket eder. Bu işlemden sonra, hücre orta kısmından daralmaya başlar ve sitoplazma iki tarafta toplanır, yeni nükleer zarlar oluşur ve sonunda hücre ikiye 435 ayrılır. Ortadan ikiye ayrılan her yeni hücrenin içinde 23 çift veya 46 tane yeni kromozom oluşur. Mitoz metodu ile hücre çoğalması, insan vücudunda devamlı olarak gerçekleşir. Mitoz bölünmesinde, her yeni hücre orijinalin aynısı genlere sahip olur. Hücre bölünmesi canlının her yaşında ve her organında farklı gerçekleşir. Kelebek şeklinde birleşmiş çiftli kromozomlar tekrar çiftler halinde birleşerek, çapraz bir şekilde dörtlü görünüm meydana getirirler. Sonra bu çapraz şekilli kromozom grupları birbirlerine yaklaşır. Fakat bunu bir sistem içinde yaparlar. Birbiri ile aynı karakterde olanlar temas ederek uzunluklarını kontrol eder ve gen alış verişinde bulunurlar. Daha sonra, kromozomların iki ters tarafta toplanması ile hücre uzar, ortasından daralır ve ikiye bölünür. Meydana gelen iki yeni hücrenin her ikisinde, ilk hücredeki kromozom çiftlerinden birer tane bulunur. İkiye ayrılmış yeni hücrelerin her biri, aynı işlem sonunda, yine ikiye ayrılır ve dört hücre oluşur. Tek hücrenin bölünmesinden ortaya çıkan iki hücredeki çapraz şekilde birleşmiş dörtlü kromozomlar, ikinci bölünmede birbirlerinden ayrılarak birer çift haline gelir. Böylece tek hücreden iki safhada bölünmeyle oluşan dört hücre içinde, ikişer tane kelebek görünümünde çift kromozom toplanmış olur. Mayoz bölünmesi sperm ve yumurta hücrelerinde gerçekleşir ve yeni hücrelerin her biri her iki ebeveynin kromozomlarının yarısına sahip olur. Her çiftin üyeleri rasgele birleşerek 23 sperm ve 23 yumurta hücresinin bir takımını 436 kurar. Bütün çiftler mevcut olduğundan genlerin komple bir takımı oluşmuş olur. Sperm ve yumurta birleşince meydana gelen yeni hücre (alel) ebeveynlerininkinden farklı olur. Bu durumda, oluşan yeni gen, ebeveynlerin özelliklerini taşıdığı gibi, ondan farklılıklar da gösterebilir. Canlılarda hücre bölünmesi doğumdan başlar, yaş ilerledikçe yavaşlar. İleriki yaşlarda ise durur. Bir organın bir kısmı alınınca hücre bölünmesi hızla gerçekleşir ve organ kendisini yeniler. Organ bir bütün haline gelince, bölünme sona erer. Hücrenin bu otomatik bölünme işlemi bir ‘doğa harikası' olup, tam nedeni henüz belli değildir. Bu durum, insanoğlunun belki de hiç bir zaman çözemeyeceği doğa sırlarından biridir. Hücre P53 tümörü adı verilen bir proteini üretir. Az miktarda üretilen bu proteinin molekül ağırlığı tek bir hidrojen atomunun 53.000 katıdır. Bu duruma gelmiş bir hücre bölünemez ve sonunda hücre ölür. Kanserlerin çoğu P53 tümöründen kaynaklanır. Bazı kanserler ise, P53 tümörüne hücum eden virüslerce yaratılır. Erkek ve dişi üreme organlarındaki hücrelerin bölünmesi mayoz metodu ile gerçekleşir. Canlıların üremesine sebep olan hücrelerin mayoz usulü ile çoğalmasının altındaki gerçek, bölünen her hücrenin kromozom sayısının yarısını ihtiva etmesi ve böylece spermlerin yumurtalıklarla birleşmesinde normal kromozom sayısına ulaşılması ve ayrıca baba ve anneden gelen karakteristiklerin karışımının doğacak canlıya geçmesini mümkün kılmasıdır. Baba ve anne hücrelerinden çıkan genetik malzeme mayoz usulü ile bölünen hücrelerde birleşir. Kalıtım, bireyin karakteristiklerini belirten genetik bilgilerin döllerle ebeveynlerden yeni nesillere iletilmesidir. Bu ise, hücrelerin bölünerek çoğalması yani mayoz metodu ile gerçekleşir. Avusturyalı Gregor Mendel, 1856'da fasulye 437 bitkilerini inceledi. Fasulyelerin sap boyları, tohum şekilleri ve çiçek renkleri gibi yedi ana özelliklerini araştıran Mendel, fasulyelerin karakteristiklerinin her bir jenerasyona üçe bir oranında geçtiğini gördü. Fasulye bitkilerinin birkaç jenerasyonlarını inceledikten sonra, farklı boylardaki fasulye bitkilerinin uzunluklarının, tohumların özelliklerinden ileri geldiğini anladı. Mendel, bir tür fasulyeyi başka bir türden aldığı polenlerle dölledi. Ortaya çıkan yeni melez fasulyelerin özelliklerini gözledi. Biri uzun diğeri kısa boylu iki tür fasulyeyi dölleyince sonuç orta boy fasulye değildi. Melez fasulyeler de uzun boylu idi. Günümüzde gen olarak adlandırılan kalıtım faktörünü tarif eden Mendel, 21.000 bitki üzerinde yaptığı incelemelerin sonunda ‘kalıtım yasalarını' ortaya koydu. 1856'da Mendel'in DNA'dan haberi yoktu. 1900'lerin başlarında kromozomların anlaşılması ile Mendel'in buluşları önem kazandı. 1900'de Bateson genetik bilimini, 1920'lerde Müller genetik mutasyonları buldu. Ve kalıtım açıklığa kavuştu. Bugün, genlerin kalıtıma sebep olduğu bilinmektedir. Bütün organizmaların dölleri, karakteristiklerini her biri ikişer takım gene sahip ebeveynlerinden alır. Her ebeveyn döle bir takım gen verir. Her iki ebeveynden gelen birer takım genin her biri bir özelliği belirler. Bunların kombinezyonu dölün özelliklerini belirler. Her iki gen de aynı ise, mesela, her ikisi de mavi göz geni ise, çocuğun gözü mavi renkli olur. Genlerden biri mavi diğeri kahverengi ise bu iki genden biri galip gelir. 438 İnsanlarda galip gelen gen, koyu renkli olanıdır ve çocuğun göz rengi kahverengi olur. Genler, daima ya aktif veya pasiftir. Birleşme sonunda aktif gen kazanır, pasif olan ise kaybeder. İki aktif gen birleşince sonuç bu genlerin özelliklerine uygun olarak çıkar. Bir aktif ve bir pasif gen birleşince aktif olanın özelliği belirir. İki pasif gen birleşince de çocukta pasif genlerin özelliği oluşur. Mendel'in fasulyelerinde uzun genler aktif idi. Fasulyelerin birinden aktif (U+U), diğerinden ise pasif (K+K) genler gelmişti. Ortaya çıkan melezlerde U+K genleri oluştu. Bunlar yeni fasulyeleri uzun boylu yaptı. Çünkü U'lar aktif genlerdi. Melezler birbiri ile döllenince ise, U+U, U+K, K+U, yani üç uzun ve K+K, yani bir kısa fasulye ortaya çıktı. X=uzun, Y=kısa boya ait genler olduğunda ve ebeveynlerden birinin X+X aktif genlere, diğerinin Y+Y pasif genlere sahip bulunduğu düşünüldüğünde, her döl bir X ve bir Y'den oluşur Yani X+Y'dir. Burada X aktif gendir. Döller birleşince, ortalaması X+X, X+Y, Y+X ve Y+Y şeklinde dağılım gösterir. Bu durumda, ilk üç çocuk uzun boylu, dördüncü çocuk ise kısa boylu olur. Genlerin her biri özel bir karakteristiğe göre kodlanmıştır. Bir döl, göz rengine kodlanmış her bir genin iki kopyasını taşır. Her bir kopyaya ‘alel' adı verilir. Gözün rengi, ebeveynlerden gelen döldeki alel çiftine bağlıdır. Genlerden biri diğerine göre daha aktiftir. İki gen aynı durumda olamaz. Bir çocuk annesinden mavi göz aleli, babasından kahverengi göz aleli aldığı zaman, çocuğun göz rengi kahverengi olur. Çocuk her ikisinden de kahverengi göz aleli aldığında göz rengi kahverengi, her ikisinden mavi göz aleli aldığında da çocuğun göz rengi mavi olur. Buna rağmen genlerin aktif ve pasif olmaları yüzünden, her ikisi de kahverengi olan ebeveynlerden olan bir çocuğun göz rengi mavi de olabilir. 439 Biri kahve diğeri mavi gözlü ebeveynlerden olan bir çocuk kahve gözlü olmuş olsun. Bu çocuk mavi gözün ‘pasif' genini taşıyabilir. Bu çocuk yine, mavi göz ‘pasif' geni taşıyan, fakat göz rengi kahve olan birisi ile evlenip ondan bir çocuğu olunca, çocuklarının göz rengi mavi olabilir. Ki, bu durum ebeveynlerden her ikisinin göz renklerinin kahve olmasına rağmen. Renk körü olan birisi, renk körü olmayan bir kimse ile evlenince, doğan dört çocuk arasında renk körü olma ihtimalleri minimum 0 (eğer aktif gen taşıyan ebeveyn hiç pasif gen taşımıyorsa), maksimum 2 (eğer aktif gen taşıyan ebeveyn sadece bir pasif gen taşıyorsa) olur. İnsanlarda, kahve göz rengi, renk ayırma, güçlü saçlar aktif gen halleri, mavi göz rengi, renk körlüğü ve saç dökülmesi pasif gen durumudur. Ayrıca, inanılması zor da olsa, altı tane parmak geni, beş tane parmak genine göre ‘aktif'dir. Mayoz hücre bölünmesinde, kromozomlardan biri babadan, diğeri anneden olmak üzere çiftler halinde görülür. Kromozom çiftlerinden biri seksi belirler. Seks üretiminde, dişiden gelen döllerin bir X kromozomu ihtiva etmesine karşılık, erkekten gelen döller ya X veya Y kromozomunu kapsar. X kromozomu dişi için talimatları ihtiva eder. Y ise erkek talimatını kapsar. Böylece, ortaya çıkan dölün cinsini erkekten gelen kromozom belirler. Sonuçta babanın Y spermi yumurtaya daha önce rastlarsa bebek erkek olur ve bu durumda X+Y kombinezyonu şekillenir. Eğer yumurtaya X spermi rastlarsa X, annenin X kromozomu ile birleşir, X+X şekillenir ve bebek kız olur. 440 Organizmalar Ortamdan enerji alarak onu kendileri için kullanan, çevreden farklı kimyasal özelliklere sahip olan, kendi kendilerini üreten ve karbon temelli organik moleküllerden meydana gelen canlı birimlerine ‘organizma' adı verilir. Bütün organizmalar büyüme, gelişme ve çoğalma kapasitesine sahiptir. Yeryüzünde yaşayan organizmalar eski tarihlerde, hayvanlar ve bitkiler olarak bilinirdi. Bugünkü modern bilim onları beş ana grupta inceler. Her grubun kendine ait özel karakteristikleri bulunmaktadır. Her grup, yüzlerce veya binlerce türü kapsar. MÖ-350 yılında eski Yunanlı Aristotle, 500 tane hayvan türünün sınıflandırmasını yaptı ve bunları sekiz grupta topladı. Daha sonra onun öğrencisi Theophrastus, 550 tür bitkiyi tanımladı. 1735 yılında İsveçli Carolus Linnaeus, günümüzde hala kullanılan organizma sınıflandırmasını yaparak modern taksonomi bilimini kurdu. 441 Bütün bu türlerin %90 ile %99.9 arasındaki bir miktarının evrimlerini tamamladıktan sonra yok oldukları düşünülmektedir. Günümüzde, Dünya üzerinde yaşamakta olan organizma türlerinin sayısı 30 milyona yaklaşmaktadır. Bu sayı, bütün zamanlarda yaşamış tür sayısının sadece binde biridir. Her yıl, birkaç yüz tür yok olmakta ve yenileri ortaya çıkmaktadır. Organizmaların en önemli özellikleri, onlar beslenir, nefes alır, dışkı çıkarır, büyür, ürer, ortam şartlarına uyar ve hareket ederler. Organizmaların yapıları ise, protoplazmaların birleşmesi ile oluşan hücre, hücrelerin birleşmesi ile oluşan doku, dokuların birleşmesiyle oluşan organ, organların birleşmesiyle oluşan sistem ve sistemlerin birleşmesiyle oluşan organizma şeklindedir. Paleontoloji, genetik, biyokimya ve mikroskopi bilimlerinin yardımıyla organizmalar beş krallıkta incelenir. Bunlar monera, protista, mantar, bitki ve hayvan krallıklarıdır. Monera ve protista krallığına giren organizmalar tek hücrelidirler. Diğerleri ise çok hücreli bir yapıya sahiptir. Monera'ların içine çeşitli şekillere sahip bakteriler ve maviyeşil alg'ler girer. Klorofil organeline sahip olan alg'ler ve bakteriler, bir çekirdeği bulunmayan prokaryotik hücrelerden oluşur. Yaklaşık 4000 türü bulunan monera'lar ne hayvanlara nede bitkilere benzer olup, 3 milyar yıl önce ortaya çıkan ilk canlı türleridir. Bakteriler, yeryüzünde en bol bulunan, her ortamda ve diğer canlı türlerinin içinde veya üzerinde yaşayan organizmalardır. Boyları bir milimetrenin binde biri ile yüzde biri arasında değişir. Küresel, çubuk veya spiral şekillerdedir. Çekirdeği 442 Bakteri DNA'sı yaklaşık 3000 geni üzerinde taşır. Diğer organizmalar gibi, yaşamak için azot, hidrojen, oksijen, fosfor ve karbona ihtiyacı olan bir bakteri bu elementleri diğer canlılardan kolayca elde edebilir. Binlercesinin bir araya gelmesiyle oluşan ve koloniler halinde yaşayan bakterilerin çok azı klorofile sahiptir. Kendilerini yıllarca ortam değişikliklerinden ve kurumaktan koruyan sağlam hücre zarlarına haizdir. Bakterilerin çoğunluğu insan yaşamı için zararsızdır. Bir insan derisi üzerinde yaklaşık 600 milyon bakteri yaşar. Toprakta yaşayan bakteriler, ölü bitki ve hayvan vücutlarının organik maddesini çözen enzimler olarak davranır ve yeryüzündeki yaşam için gerekli proses devresine yardımcı olurlar. İnsan vücudunda yaşayan patojenik bakteriler ise çıkardıkları güçlü toksin zehirleriyle hastalıklara ve bazıları ani ölümlere sebep olur. Diğer alg'lere karşın mavi-yeşil alg'ler birer bitki değildir. Kaya ve ağaç gövdeleri üzerinde koloniler halinde görülen bu tek hücreli organizmalar, sıcak su kaynaklarından soğuk kutuplara kadar her aşırı ortamda yaşayabilirler. Bakterilerin tersine mavi-yeşil alg'ler, bitkiler gibi fotosentez yaparlar. Kloroplast organeline sahip olmalarına rağmen mekanizmaları havadan oksijeni alıp sonra bırakma kabiliyetine sahiptir. Protista'ların 50.000'den fazla türü bulunur. Bir çekirdeği bulunan tek hücreli bu organizmaların bakteri, mantar, bitki ve hayvanlardan önemli farklılıkları mevcuttur. Protistaların çoğu fotosentez prosesini gerçekleştirir. Protozoa adı verilen protistalar hem hayvan hem de bitki karakterine sahiptir. Protozoaların birçoğu su içinde yaşar, diğerleri ise birer parazit olarak belli ortamda sabit durur. Diğer organizmaların içinde yaşayanlar hayvan hastalıklarına neden olur. Buna karşılık, bazıları su arıtma tesislerinde bakterileri imha etmekte 443 kullanılır. Tek hücreli organizmaların büyük bir kısmı her ortamda serbestçe hareket eder. Bazılarının dış taraflarında bulunan uzun kıllar onlara hızlı yer değiştirme imkanını sağlar. Bazıları ise, hücrelerinin şekil değiştirmesi ile yol alır. Virüsler tek hücreli, çekirdeği bulunmayan organizmalardır. Onların bağlı oldukları krallığı tespit etmek imkansızdır. Virüsler, canlı ve cansız organizmaların tam sınırında yer alırlar. Canlı bir organizmanın dışında virüs bir cansızdır. Canlı bir organizmanın içine girince canlanırlar. Bir parazit olan virüsler her organizmanın içinde yaşayabilir. Bir bakteriden 10 ile 100 defa daha ufak olan virüslerin boyları bir milimetrenin binde birinden iri bir molekül büyüklüğü arasında değişir. Tipik bir virüsün boyu bin tane atom büyüklüğündedir. Bazı virüsler o kadar büyüktür ki, en büyük virüs en küçük hücreden daha iridir. 200 türü tanımlanmıştır. Şekilleri çok değişiktir. Virüs, ya en karmaşık inorganik madde veya en basit bir canlı parçası olarak düşünülebilir. Virüsler antibiyotiklerle öldürülemez. DNA'ya sahip virüste genetik bilgiler çift sarmal ile, RNA'ya sahip olanlarda ise bilgiler tek şeritli molekülle taşınır. Çoğalma başlamadan önce yardımcı şerit transkriptaz denilen bir enzim ile şekillenir. Bir hücrenin içine dalan virüsün protein zarı açılır ve içindeki DNA'sını hücreye bırakır. Hücre, içine bırakılan virüs DNA'sını çoğaltarak birçok virüsün oluşmasını sağlar. Daha sonra hücrenin zarı patlayarak içerde oluşmuş ve protein zarla çevrilmiş yeni virüslerin diğer hücrelere saldırmasına neden olur. 444 Hücre içine giren virüsün genleri bazen haberci-RNA tarafından değiştirilebilir. Böyle değişiklikler farklı enzimlerin oluşmasına neden olur. Virüsün DNA'sını çoğaltan bir hücre bazen kendi DNA'sını üretmeyi unutur ve bu durumda hücre ölür. Virüslerin bir vücuda zararları değişik yollardan olur. Bir parazit olarak içine girdiği hücrenin kromozomlarını bozarak onların biyokimyasal proseslerini durdurur ve hücrenin ölmesine sebep olur veya normal işleyen bir hücreyi kanser hücresi durumuna getirir. Bazı durumlarda ise hücrenin patlamasına neden olurlar. Virüslerin nasıl ortaya çıktıklarına dair ileri sürülen bir teori, onların bir zamanlar birer parazit olduklarını, uzun zaman içinde kendi kendilerini üreme kabiliyetini kaybederek virüs olarak kaldıklarını açıklar. Bir zamanlar birer bitki olarak tanımlanan mantarlar şimdi kendi krallıklarına sahip bulunmaktadır. Zamanımızdan yaklaşık bir milyar yıl önce gelişmişlerdir. Mantarlarda fotosentez yapabilecek klorofil yoktur. Birer parazit olan mantarlar, bitki ve hayvanlar dahil, diğer canlı organizmaların üzerinde yaşar. Bazıları ise ölmüş kalıntılar üzerinde yerleşerek, çıkardıkları özel enzimlerle üzerinde bulundukları kalıntıdan besinlerini elde eder. Mantarların belli bir türü, ölü bitki ve hayvan vücutlarından maddeyi çözerek bir sonraki jenerasyonun gelişmesine yardımcı olur. Mantarların bir kısmı sporlarını içlerinde yaparak ürer. Bir kısmının sporları rüzgarda uçarak diğer mantarlara yapışır. Mantarlar, hem içlerinde hücre bölünmesi ile, hem bölünme 445 olmaksızın üreyen organizmalardandır. Çok hücreli organizma olan mantarların bazılarının hücresinde tek bir çekirdek, bazılarında ise birçok çekirdek bulunur. İnsan ve hayvan hastalıklarına sebep olan mantarların yanında, gıda sanayiinde kullanılan faydalı olanları da mevcuttur. Antibiyotik üretiminde kullanılanlar en önemlisidir. Bitki krallığına giren organizmalar botanik bilimi içinde incelenir. Bitkiler çok hücreli ökaryotik, yani çekirdeğinin etrafı bir zarla çevrilmiş hücrelere sahip canlılardır. Aynı organellere haiz hücreleri, hayvanlardan farklı olarak, kalın selüloz yan duvarlar şeklindedir. Hızlı gelişmelerine karşılık yer değiştiremezler. Yapılarının temelinde çoğunlukla karbonhidratlar ve bir miktar da protein bulunur. Bitkilerin diğer bir özelliği ise, büyümeleri için gerekli maddeleri içlerinde kendi başlarına sentezlemesidir. Yaşayabilmek için başka bir canlıyı yemezler. Yeryüzünde yaşayan diğer daha kompleks organizmalar için gerekli olan bitkiler, onlar için bir ihtiyaç olan enerji ve oksijeni üretirler. Yaşamları iklim şartlarına bağlı olup kutuplarda, çöllerde, yüksek dağ tepelerinde ve okyanusların diplerinde yaşayamazlar. Dünya üzerinde yaşayan canlı kütlesinin %90'ını meydana getiren bitkilerin 400.000 türü tanımlanmıştır. Bundan 500 milyon yıl önce karalardaki ilk bitkiler şekillenmiş olup, 435 milyon yıl önce de şimdiki yapısına kavuşmuştur. 410 milyon yıl önce ilk ormanlar, 350 milyon yıl önce ilk tohumdan yeşeren bitki ve 140 milyon yıl önce de ilk çiçek açan bitki türleri ortaya çıkmıştır. Bitkilerin çoğalması iki şekilde olur. Seksüel üremede, bitki çekirdeği rol oynar. Çekirdekten meydana gelen bitkide bir yumurta bulunur. Yumurta, bitki geliştikçe bir polen tarafından 446 mayalanır. Polenler ya kendisinden çıkar veya diğer bitkilerden rüzgarla veya böceklerle taşınır. Mayalanmış yumurtalar, o bitkinin içinde başka bir bitkiyi oluşturacak bir tohum olarak, saklanır. Aseksüel üremede, bitkiden ayrılan bir parçada bulunan kromozom sayısı aynı olup, mitoz hücre bölünmesi gerçekleşir. Mitoz ile bölünen hücrelerin meydana getirdiği yeni bitkiler ana bitki ile aynı genetik yapıya sahip olurlar. Bir bitkinin büyümesi, suya, toprağa ve sıcaklığa bağlıdır. Bitki hücrelerinde bulunan kloroplast organeli, onlara yeşil rengi veren klorofil segmanına sahiptir. Klorofil bitkilerin çoğunda yapraklarda yer alır ve ışığa maruz kalır. Klorofilin yeşil ışığı yansıtmasına rağmen, spektrumdaki diğer renkteki ışıkları, bilhassa kırmızı ve maviyi soğurur. Böylece içeri giren büyük miktardaki enerji su moleküllerini parçalayarak hidrojen ve oksijeni ayırır. Bitki yaprakları mikroskobik boyutta gözeneklerle kaplı bulunmaktadır. Atmosferde bulunan karbondioksit bu gözeneklerden bitkinin içine girerken, oksijen dışarı kaçar. Bitki hücrelerindeki fazla miktardaki su, yine aynı gözeneklerden su buharı halinde dışarı çıkar. Bitkide su eksikliği olunca gözenekler kapanarak suyun kaçışını engeller. Gözenekler genelde, aydınlıkta açılır, karanlıkta kapanır. Bitkinin fotosentez olayında, Güneş'ten gelen ışık bir enerji kaynağı olarak bir takım kimyasal reaksiyonları başlatır. Atmosferden içeri giren karbondioksit ve bitkinin kökü kanalı ile topraktan aldığı su karışarak şekere dönüşür. Şeker molekülleri polisakkarit, nişasta ve selüloz haline gelerek hücre duvarlarını inşa eder. Bütün bu oluşan karbonhidratlar sadece karbon, hidrojen ve oksijen ihtiva eder. Fotosentezin bir kısmı ışıkta, bir kısmı ise karanlıkta meydana gelir. Karanlıkta oluşan reaksiyonlarda, karbon, 447 hidrojen ve oksijen şeker glikozuna çevrilerek, oksijen açığa çıkar. Kloroplast organelindeki klorofil kanalı ile meydana gelen fotosentez prosesi yeşil bitkilerin beslenme yoludur. Yine, havadan azot alan bitkiler fotosentez ile üretilen şekerle birleştirerek proteinleri imal ederler. Bazı bitkilerde kökten alınan nitratlar yapraklarda amonyağa dönüştürülerek, glikozla reaksiyonu sonunda aminoasitleri şekillendirir. Bitkiler az miktarlarda bile olsa, sülfür, demir ve magnezyum gibi bazı mineral ve elementlere de ihtiyaç duyar. Bu elementler bitkiye topraktan ulaşır. Hayvanlar krallığına giren organizmalar birçok yönden bitkilerle benzerliklere sahiptir. Hayvanlar da bitkiler gibi çok hücreli yapıda olup, onlar da ortamdan aldıkları gerekli elementleri kullanırlar. Hücre fonksiyonları aynı olup, kendi kendilerini üretme kapasitesine sahiptirler. Hayvan yapısı, canlı türlerinin içinde en karışık olanıdır. Hücre duvarı sadece iki molekül genişliğinde ince bir zar şeklindedir.Yaşamları büyük miktarda proteine, az miktarda da karbonhidrata dayanır. Hayvanların üremesi hem seksüel hem aseksüel yollardan gerçekleşir. Seksüel üremede, erkek ve dişi hayvanlar birlikte döl meydana getirir. Döller, erkek ve dişi organizmaların kendi içlerinde geliştirdikleri özel hücrelerle oluşur. Mayoz hücre bölünmesiyle oluşan gametler erkekte sperm, dişide yumurtaları şekillendirir. Sperm ve yumurtaların birleşmesiyle meydana gelen karışımda sadece tek bir sperm hücresi tek bir yumurtayı döller. Bir sperm hücresinin yumurta ile etkileşimi sonunda zigot ortaya çıkar. Hayvanlardaki diğer tür üreme çok daha basit yollardan gerçekleşir. Seksüel üremenin yetişkin hayvanlarda belli bir 448 yaşta durmasına karşılık, bu tür üreme her yaşta devam eder ve nüfus çoğalması daha hızlı olur. Amiplerde olduğu gibi, organizma ikiye bölünerek genetik bakımından aynı iki kopyasını yaratır. Bazı basit organizmalar aynı genetik malzemeye haiz, suda veya havada serbestçe hareket edebilen spor denen hücreleri üretir. Daha sonra bu sporlar da ikiye bölünerek çoğalırlar. Hayvan krallığının türleri çok çeşitlidir. 14 tane gruba ayrılır. Bunlar, suda yaşayan süngerler, kurtlar, yuvarlak ve uzun kurtlar, kabuklu derin deniz canlıları, çok eklemli artropodlar, okyanus dibi ekinodermler, kordatler gibi farklı ortamlarda değişik yapıdaki hayvanları kapsar. İnsanlar, kordatler grubunun, omurgalılar bölümünün, memeliler sınıfının, plakental takımının, primatlar sırasında yer alır. İnsanları diğer hayvan türlerinden ayıran en önemli özellik insan beyninin ölçüsündeki büyüklüktür. İnsan beyin ölçüsünün vücut ağırlığına olan uyumlu oranı, onu türler içinde en zeki tür kılmıştır. İnsan türü önce dik durmayı öğrendi, sonra zekası gelişti. Hayvan türleri içinde neden ‘sadece' insan soyunun dik durabildiği hala çözülememiş ‘bir soru' olarak devam etmektedir. Bütün hayvan türlerinin %95'i omurgasızdır. Yine bütün hayvan türlerinin %80'nini çok eklemliler meydana getirir. Bunlar içinde en yaygın olanı kanatlı böcekler olup, en başarılı hayvan türü olarak kabul edilir. Yeryüzünde yaklaşık 1018, veya bir milyon defa trilyon böcek yaşar. Bir insan başına düşen böcek sayısı bir milyardır. Karada yürüyen böcekler ise en çok türü bulunan canlılardır. Yuvarlak kurtların 10.000, balıkların 21.000 türü bulunur. Amphibia'lar denizlerden karalara ayak basan ilk canlılardır. Yeryüzünü 300 milyon yıl boyunca yönetmiş olan sürüngenlerden bazıları bundan 65 milyon yıl 449 önce yok olmuştur. Bugün yaşayan sürüngenlerin 6000 türü bulunmaktadır. İnsanların da soyundan gelmiş olduğu memeliler, sıcak kanlı omurgalılardır. Sıcak kanlı olduklarından soğuk iklimlerde yaşayabilirler. 4000 türü bulunan memeliler, 200 milyon yıl önce sürüngenlerden gelişmiştir. İri beyine, dört odalı kalbe sahip memeliler yeryüzünün en gelişmiş organizmasıdır. Davranışlarını tecrübe ile öğrenip ortama uydurabilirler. Memeliler yumurta bırakmaz ve üreme dişinin iç organında meydana gelir. Doğumdan sonra yavruyu dişinin sütü besler. Memeliler sınıfının bir üyesi olan primatlar, insanları da kapsar. Primatların diğer memelilerle olan farklılıklarının başında, diğerlerine kolayca dokunabilen beşinci bir parmaklarının bulunması, tırnaklara, üst ve alt çenelerde dört tane kesici dişe sahip olmasıdır. İleriye bakan gözleri, iri beyinleri vardır. Bütün bunlar primatlara sosyal ve karmaşık etkileşim kabiliyeti temin eder. Primatların çoğu ağaçlarda yaşar ve az sayıda doğum yapar. Güneş enerjisini bitkiler yolu ile içlerine alan hayvanlar yaşayabilmek için bitki yemek zorundadır. Bitki yemeyenler ise bitki yiyen başka bir hayvani yerler. Sonuçta, hayvan türü diğer canlıları yiyerek yaşar. 450 Nasıl Başladı . Dünya üzerindeki canlı yaşamı nasıl başladı, nasıl çoğaldı ve bugüne nasıl geldi. Böyle cansız katı cisim üzerinde canlı cisim nasıl şekillendi, yoksa ilk canlı uzaydan mı geldi . Eski Yunanlı Aristotle yaşamın ‘kendiliğinden' ortaya çıktığını ileri sürmüştü. Bu fikre 18 asır boyunca inanıldı. Yani, canlı yaşam hiçbir etken olmadan cansız maddeden şekillenmişti. 1660 yılında İtalyan Francesco Redi bir deney yaptı. Redi, sekiz şişenin içine et koydu, dördünün ağzını kapattı, diğerlerini açık bıraktı. Sineklerin girdiği ağzı açık şişelerdeki etlerde, bir süre sonra küçük kurtların büyümekte olduğunu gördü. Ağzı kapalı şişelerdeki etler, sineklerin ulaşamamasına rağmen diğerleri kadar bozulmuştu. Bir sonraki deneyde, içinde taze et 451 bulunan sekiz şişeden dördünün ağzını tülle örttü, diğerlerini açık bıraktı. Bu defa, kurtlar yine ağzı açık dört şişedeki etlerde görüldü. Kurtların, sineklerin taşıdığı yumurtalardan oluştuğu anlaşılmıştı, fakat tarihin bu ilk deneyi kendiliğinden üreme konusunu açıklığa kavuşturamamıştı. 1683 yılında Hollandalı Anton Van Leeuwenhoek imal ettiği mikroskopla, durgun su içinde sayısız canlı organizmaları gördü ve bunların nasıl oluştuklarını düşündü. 1748'de İngiliz John Needham, et suyunu kaynatarak ağzı kapatılmış bir cam şişenin içine koydu. Birkaç gün sonra şişedeki malzemenin içinde çok sayıda mikroorganizma ortaya çıkmıştı. Bu deney ise, kendiliğinden oluşmayı ifade ediyordu. 1765 yılında aynı deney İtalyan Lazzaro Spallanzani tarafından, şişelerin sterilize edilmesi ve et suyunun uzun süre kaynatılmasıyla yapıldı. Bu defa organizmalar ortaya çıkmadı. Spallanzani organizmaların, yüksek sıcaklığa kısa sürelerde dayanabilen sporlar halinde bulunduklarını belirtti. Bu deneyler kendiliğinden olma fikrini ortadan kaldıramamıştı, fakat hiç olmazsa onun nasıl oluştuğunu göstermişti. Sonuç, bundan 100 yıl sonra Fransız Louis Pasteur'dan geldi. Pasteur, içine havanın girebildiği, fakat toz ve mikroorganizmaların giremediği dar, uzun ve bükük şekilli boğazı olan bir cam kabın içine sterilize edilmiş mayalanabilir sıvı konulduğunda sıvının tamamen temiz kaldığını, bükük dar boğazın kırıldığında ise sıvının hemen bozulduğunu ve içinde organizmaların oluştuğunu gösterdi. Bu sıralarda, Darwin Evrim Teorisini ortaya attı. Pasteur'un bakteriyolojik deneyleri, Darwin'in Türlerin Evrimi Teorisi canlı yaşamına ve onların orijinine farklı bir anlayış getirdi. Kendiliğinden üreme fikri terk edildi. Yeryüzündeki canlı türlerinin kendilerinden önceki daha basit yaşam türlerinden gelişerek şekillendiği önem kazandı. 452 Yeryüzündeki yaşamı başlatan ilk organizmanın, organelleri bulunmayan ‘ilkel bir hücre' olduğu anlaşıldı. Bunlar, Dünya üzerindeki zengin canlı yaşamını başlatan ilk hücrelerdi ve çoğalmaları, gelişmeleri ile şimdiki türleri oluşturmuştu. 1860 yılında İngiliz William Thomson, ilk hücrenin yeryüzüne uzaydan gelen meteoritlerle ulaşmış olabileceğini ileri sürdü. 1905'de İsveçli Svante Arrhenius, bakteri sporlarının soğuk uzay boşluğunda çok büyük mesafeleri bozulmadan alabileceklerini belirtti. Daha sonra, yaşam için gerekli organik moleküllerin yeryüzüne, Dünya'nın ilk zamanlarındaki kuyruklu yıldızlar ve gök taşları ile gelebileceğine ait teoriler ortaya atıldı. 1969 yılında yeryüzüne düşen bir meteoritte 74 tane aminoasit görüldü. Bunlar, bizim bildiğimiz aminoasitlere benzemekle birlikte onlardan farklılıklara sahipti. Yani, bu aminoasitler taşa, düştükten sonra yapışmış olamazdı. Zira, bildiğimiz aminoasit moleküllerindeki atomlar karbon zincirine sol taraftan bağlanırken, meteoritteki aminoasitler hem sol hem sağ taraflarından bağlıydılar. 1986 yılında ziyaret eden Halley kuyruklu yıldızının yakınına giden uzay aracının orada tespit ettiği organik maddelerin bolluğu ve yeryüzüne düşen asteroitlerde bulunan karbon bileşikleri uzay teorilerini desteklemektedir. Ayrıca, yıldızlar arası boşlukta, karbon ihtiva eden 65 tane molekül de keşfedilmişti. Yeryüzündeki canlı yaşamı ‘diğer yıldızlardan' gelen bir molekül başlatmış olabilirdi. 1953 yılında Amerikalı Stanley Miller ve Harold Urey, Dünya atmosferinin 4 milyar yıl önce sahip olduğu gazları bir araya getirdiler. Su buharı, hidrojen, metan ve amonyak karışımını bir cam kabın içine hapsederek 100 dereceye ısıttılar. 453 Kabın içinden geçen elektrotlarla bir hafta boyunca güçlü elektrik akımı vererek yapay kıvılcım çıkardılar. Bir süre sonra su buharı koyu kırmızı bir renge dönüştü ve zengin bir karışım haline geldi. Sonunda cam fanusun içinde dört temel organik molekül olan aminoasit, nükleodit, şeker ve yağ asitlerinin ortaya çıktığını gördüler. Bu basit moleküller yaşamı oluşturan karmaşık moleküllerin temeliydi ve canlı yaşam, 4 milyar yıl önce mevcut bulunan ilkel gazlara sahip ‘atmosferde' yıldırımların çakması ile ortaya çıkmış da olabilirdi. Daha sonra aynı deney Amerikalı Melvin Calvin ve diğerleri tarafından değişik şekillerde yeniden yapılarak teyit edildi. 1979'da ise Allan Bard, aynı gaz karışımına Güneş ışınlarını tatbik ederek, platin ve titanyum parçacıklarının ilavesiyle, aminoasitleri elde etti. Deneylerdeki gaz karışımların içinde oksijen yoktu. Atmosferin ilk zamanlarında da oksijen bulunmuyordu. İlk hücrenin bundan yaklaşık 4 milyar yıl önce, atmosferde o zamanki gaz karışımından yıldırımların çakması ile mi oluştuğu, yoksa bir gök cisminin üzerinde diğer yıldızlardaki başka bir uygarlıktan mı geldiği veya her ikisinin de aynı zamanlarda mı olduğu henüz bilinmemektedir. Bu konu hala tartışılmakta ve araştırılmaktadır. Teorilerden her ikisi de doğru olabilir. Her ikisinin de doğru olabileceği deneylerle teyit edilmiştir. Üçüncü bir teori mevcut bulunmamaktadır. Nereden gelmiş olursa olsun, konumuz, o ilk hücre ve ondan sonra nelerin olduğudur. İlk yarım milyar yılda Dünya dengesiz bir durumdaydı. Yer kabuğu yumuşak, sıcak, volkanik faaliyetler çok fazla ve atmosfer ilkel haldeydi. İçerden sızan ve volkanlardan fırlatılan hafif elementler içindeki su buharının havada soğuyarak aşağı inmesi yerkabuğunu soğuttu. Soğuyan 454 kabuğa düşen buharlar okyanusları oluşturdu. Havada hidrojen, su buharı, karbondioksit, metan, amonyak gazları bulunuyordu. Karalardaki volkanik faaliyetlerle atmosfer arasındaki dönüşümler uzun süre devam etti. Güneş'ten gelen morötesi ışınlar hiçbir engele çarpmadan yer yüzüne iniyordu. Morötesi ışınların etkisiyle sular hidrojen ve oksijene ayrıldı. Yukarı çıkan oksijen morötesi ışınlarını tutmaya başladı. Atmosfer zenginleşti ve yoğunlaştı. Bu olaylar sırasında yer ile gök arasında şiddetli hava hareketleri, fırtınalar, yıldırımlar ve şimşekler meydana geldi. Karalarda dev lav ve kayalar bulunuyordu. Bulutlar şiddetli hareketler içindeydi. İlk bir milyar yıl Dünya üzerindeki durum yaşanamaz haldeydi. Sonra, her şey sakinleşti, volkanlar söndü, atmosferde yeterli oksijen birikti, morötesi ışınlar atmosferi geçemez oldu, fırtınalar, yıldırımlar azaldı, okyanus suları zenginleşti. Yaşamı başlatan ilk organizma ya kompleks organik malzeme olarak uzaydan gelmişti veya ilkel atmosferde henüz serbest oksijen yokken, su buharı, hidrojen, metan ve amonyak gazlarının, o zamanlar çakan şiddetli yıldırımların çıkardığı enerji ile aralarındaki etkileşimleri sonunda havada şekillenmişti. Bu sıralarda Dünya 1 milyar yaşındaydı. MillerUrey deneyi böyle bir oluşum ihtimalini desteklemektedir. Atmosferdeki karbondioksit gazının içindeki karbon atomları birleşerek uzun zincirler oluşturdu. Güneş'ten ve yıldırımlardan gelen enerji karbon zincirlerini, önce basit sonra karmaşık moleküllere dönüştürdü. Dünya'nın ilk 1 milyarlık yaşı süresinde atmosferde çakan yıldırımların sayısı çok fazlaydı. Her 1000 yıldırım çakışında bir organik molekül çıkma ihtimali düşünülse, 10.000'ci 455 yıldırımda bir molekülün ortaya çıkma ihtimali hemen hemen %100 olur. Bir milyar yıl süresince sayısız yıldırım çakmıştı. Bir milyar yıl içinde ilkel atmosferin içinde zengin bir ‘organik molekül çorbası' oluştu. Bu zengin organik moleküller, ilerde suların içinde şekillenecek ilk ilkel hücrenin ham maddesiydi. Çorbadan çıkan organik moleküllerden biri okyanusa, diğeri ise yere düştü. Karaya düşen, günümüzde de mevcut olan tek hücreli alg'leri ve daha sonra karadaki bitkileri şekillendirdi. Fotosentez yapabildikleri için bunlar havadaki oksijenin artışına yardımcı oldular. Atmosfer organik moleküller için henüz uygun değildi. Dibindeki çatlaklardan sıcak suyun çıkıp yükseldiği okyanuslar ise sulara inen organizmaların canlı kalabilmesi için uygun bir ortamdı. Bu sayede hem Güneş'in kavurucu morötesi ışınlarından uzaktı, hem sudaki kimyasal reaksiyonlardan etkilenmeyecekti. Bugün dahi okyanusların dibindeki yarıklardaki sıcaklık, volkanik enerjilerin etkisiyle, 350 dereceye ulaşmaktadır. Okyanus dibi deliklerden çıkan hidrojen sülfid ise ilkel bakterilerin enerji kaynağıdır. Yıldırımların çıkardığı enerji ile ilkel atmosferde oluşan ve sonra suya inen fenilalanın, triptofan, histidin, glisin ve valin gibi aminoasitler, suda erimiş elementlerle birleşerek ilkel çorbanın yağlı malzemesi (balçık) içinde kendini geliştirdi. Bunun için bir enzime ihtiyacı yoktu. Okyanus suyunda erimiş durumda bol miktarda karbon, hidrojen, oksijen, azot ve fosfor bileşikleri vardı. DNA'nın nükleoditleri için bunlar gerekiyordu. İçinde 456 DNA bulunan bir virüs benzeri organizma şekillenmişti. Bu ‘ilk canlı' biçimiydi ve Dünya bir milyar yaşındaydı. Okyanusların dibindeki volkanların yanındaki kil bunun için uygundu. Çünkü kil bir enerji deposudur, enerjiyi toplar, şekillendirir ve onu kimyasal enerji şeklinde dışarı bırakabilir. Bu enerjiden de kimyasal reaksiyonlar oluşur. Kilin enerji toplama ve bırakma kabiliyeti ilk organizma için bir şans olmuştu. İlk hücre içi boş protenoid küre şeklindeydi. Zarın içindeki aminoasitlerin ısınmasıyla protein toplulukları oluştu. Protein grupları birbiri ile birleşerek daha iri moleküller olan polimerleri meydana getirdi. Onlar da diğer polimerleri şekillendirdi. Hücrenin içi zenginleşmişti ve iri moleküller artık hücre organellerini yapabilirlerdi. Deniz suyunda bulunan natriyumklorit, kalsiyumklorid ve kalyumklorid arasındaki oran, canlının vücudu içindeki aynı elementlerin oranı ile eşittir. Bu eşitlik ilk canlıların okyanus sularında şekillendiğinin bir delili olarak kabul edilmektedir. Proteinlerden enzimler çıktı. Enzimler hücre içindeki reaksiyonları hızlandırdı. Hücre çekirdeği şekillendi. İlk hücre kendisinin bir ‘kopyasını' yaptı. Kopyalar çoğalmaya başladı ve okyanus hücrelerle doldu. Önceleri sudaki organik molekülleri yiyerek ayakta duran hücreler, besinin bitmesiyle yok olmaya başladı. İçlerinden bir kısmı açlığa dayandı ve yaşayabilmek için birbirlerini yemeyi öğrendiler. Bunlar gruplar halinde yaşıyorlardı. Bu arada, bazıları fotosentez yapmayı ve solumayı öğrendi. 457 Havada hala yeterli miktarda oksijen yoktu ve Güneş'ten gelen morötesi ışınlar yeryüzünü kavuruyordu. Sudaki hücreler tekrar besinsiz kaldı, toplu ölümler meydana geldi. Kurtulanlar yine çoğaldı ve bu durum milyarlarca yıl devam etti. Başlangıçta zehirli bir gaz olan oksijene uyum sağlayabilenler bakterilerdi. Ökaryotik hücreden 300 milyon yıl sonra çok hücreli organizmalar şekillendi. Bunlar tek başlarına yaşıyor ve farklı işler yapıyordu. Çok hücreliler oldukça başarılıydılar ve çoğalmaları oldukça hızlı oldu. Atmosferdeki oksijen miktarı artmış, karbondioksit azalmıştı. Morötesi ışınlar artık atmosferde tutuluyor, yere inemiyordu. Yeryüzündeki durum sakinleşmişti. Çok hücreli organizmalardan daha karmaşık yapıya sahip olanlar üredi ve denizler ilkel hayvan ve bitkilerle doldu. Dışarıdaki ortam uygun hale geldiğinden, okyanusun derinliklerindeki canlılar su yüzüne doğru yükselmeye başladı. Bundan, 475 milyon yıl önce karada ilkel ve basit ağaçlar şekillendi. Bunlar, daha zor şartlar altında gelişmişti. Okyanustakiler karalara çıkmaya başladı. Karada daha zengin bir doğa vardı ve Güneş ideal bir enerji kaynağıydı. Karaya çıkanlar yürümeyi öğrendi, derisini kalınlaştırdı ve oksijenle solumaya başladı. Karalarda rakip bulunmadığından gelişmeleri çok hızlı oldu. Ayrıca karadaki bitkiler onlar için hazır birer besindi. Bundan 4 milyar yıl önce başlayan ve 450 milyon yıl önce karaya çıkması ile son bulan, ilk hücrenin serüveni süresinde, başına sayısız kazalar ve felaketler geldi. Birçok mutasyondan geçti. 3.5 milyar yıl boyunca şekilden şekle girdi. Önce, basit aminoasit molekülleri, proteinler, sonra çekirdeksiz ilkel hücre, bakteri, daha sonra çekirdekli hücre, tek hücreli organizma, çok hücreli canlı, ilkel deniz hayvanları, gelişmiş süzgeçli ve kanatlı 458 canlılar ve bitkiler. En sonunda da karalara çıkış ve oradaki evrimi. Bütün bunlar 4 milyar yılını aldı. Canlı, bütün yaşamının %90'nını suda geçirdi. Bundan 3 milyar yıl önce iki ilkel hücrenin birleşmesiyle ilk seks, 1 milyar yıl önce çok hücreli organizmaların ömrünü tamamlamasıyla da ilk ölüm olayı yaşandı. Canlı yaşamın temelini teşkil eden 20 tane aminoasit ilk hücreyi oluşturmak için sıralanmıştı. Bu sıradan, bugünkü yaşam çıktı. 20 aminoasitin bundan 4 milyar önceki dizilişi bir rastlantıydı. 20 aminoasitin aynı sırada tekrar birleşebilmesi ihtimali 20100'de birdir. Yani sıfırdır. Bu durumda, bugünkü yaşamımızı 4 milyar yıl önceki 20 aminoasitin sıralanmasına borçluyuz. Dünya üzerinde başka bir canlı yaşamı olmadı. Çünkü, bu senaryoda, hiçbir boşluk kalmaksızın, her şey yerine oturmaktadır. Dünya yeniden oluşmuş ve üzerinde yeniden bir canlı yaşamı çıkmış olsaydı, o canlıların şimdikilerle hiçbir benzerlikleri olamazdı. Çünkü, 20 aminoasitin aynı sırada dizilmesi ihtimali sıfırdır. Sonuç olarak, Dünya üzerindeki canlı yaşamın ilkel bir hücreden kaynaklandığı, o ilk hücrenin milyarlarca yıl alan süre içinde sayısız olaylar sonunda bugünkü türleri yarattığı kesindir. Hücre bölünmesi bunun bir kanıtıdır. Henüz kesin olmayan ise, ilk hücreyi yapan organik moleküllerin uzaydan mı geldiği, yoksa atmosferde cansız atomlardan kendiliğinden mi yaratıldığıdır. Yeryüzü üzerindeki canlı yaşamın ‘tesadüfen kendiliğinden' yaratılmadığına ait bilimsel cevaplar bulunmaktadır. Bunlardan biri uzayda bulunan trilyonlarca yıldızdır. Uzayda milyonlarca ışık yılı mesafelerde yer alan yıldızların mevcudiyeti bir gerçektir. Işığın bir hızı bulunduğuna göre, onların ışığının bizlere ulasmaşı milyonlarca yıl sürmüş olmalıdır. Dolayısıyla 459 Dünya ve üzerindeki yaşam, bazı kaynakların iddia ettiği gibi, 6000 yıl önce yaratılmış olamaz. Ayrıca, Pasteur'dan beri yapılmış deneyler ve 20'ci yüzyılda gelişen moleküler biyoloji bilimi, yaşamın bundan milyarlarca yıl önce suda, balçık benzeri yoğun yağlı ilkel bir molekül çorbası içinde başlayarak geliştiğini teyit etmektedir. 460 Evrim ve Evrim Teorisi 1735 yılında İsveçli Carl Linnaeus, bitki ve hayvanların bilimsel sınıflandırmasını yaptı. Türler arasındaki yakın benzerlikleri gösteren Linnaeus, hiç bir türün kendi başına yaratılmadığını ve hiç birinin tamamen yok olmadığını ileri sürdü. Fakat türler arasındaki benzerlikleri izah edemedi. 18'ci yüzyılda bilim adamları Dünya'nın yapısını incelenmeye başladı. Dünya'nın sanıldığından daha yaşlı olduğu, incelenen milyonlarca yıllık kaya tabakalarından anlaşıldı. Kayaların arasında bulunan canlı fosilleri yaşamın çok eskilere dayandığını gösteriyordu. Yaşlı kayalardaki fosiller ilkel ve en basit canlı şekilleriydi. Kayaların yaşını bularak aralarındaki fosilleri tanımlamak mümkündü. Yeryüzündeki canlı türlerinin ilk zamanlarda yaşamış türlerle bir ilişkisinin bulunduğu aşikardı. 461 Bu sıralarda anatomi bilimi ilerledi. İnsan ve hayvan vücut yapıları, aralarındaki bağlantılar ve benzerlikler incelenmeye başlandı. İnsanlardaki bazı vücut organlarının, bir takım hayvanların organlarının gelişmiş şekilleri olduğu görüldü. 1760'da Fransız Georges-Louis Buffon, 53 yıl süren incelemesi sonunda yayınladığı 44 ciltlik eserinde hayvanlarla diğer türler arasındaki benzerlikleri gösterdi, hayvan türlerinin sabit yapılarda olmadığını, organların zaman içinde değişikliklere uğradığını ileri sürdü. İngiliz Robert Malthus insanların, ortam ve beslenme faktörlerine bağlı olmaksızın belli oranda çoğalabildiklerini iddia etti. Fransız Jean Lamarck, hayvanların kendi yabani türlerinden kaynaklandığını ve ortamın, türlerdeki değişikliklere sebep olduğunu belirtti. Lamarck'a göre, zürafanın uzun boyunlu olması, onun asırlar boyunca ağaçların üstündeki taze yaprakları yemek istemesinden ileri geliyordu. Kuyruksuz fare üretmek için, fareleri kuyruklarını kestikten sonra büyütmek mümkündü. Yani, canlılardaki vücut değişiklikleri, onların sperm ve ovalarını ayarlayarak, karakteristiklerin döllerine geçmesini sağlayacaktı. Doğru olmasa bile Lamarck'ın iddiaları ve Buffon'un çalışmaları ‘Evrim Teorisinin' temelini attı. 1800'lerin başlarında Fransız Georges Cuvier, hayvanların sınıflandırmasını, memelilerle sürüngenlerin fosillerini de dahil ederek, genişletti. Soyu tükenmiş hayvanları inceledi. Evrime inanmayan Cuvier, soy tükenmelerinin felaketler sonucu olduğunu ve her felaketten sonra yaşamın yeniden yaratıldığını ileri sürdü. 1831 yılında gemi ile yola çıkan 22 yaşındaki İngiliz Charles Darwin, Güney Pasifik Okyanusundaki Galapagos adalarına gitti. Darwin orada beş yıl kaldı. Birbirinden 80 kilometre uzaklıkta sert kayalardan oluşan adalar benzer iklimlere sahipti ve birbirlerinden derin okyanus suları ile ayrılmıştı. Adalar hiç 462 bir zaman bir arada bulunmamıştı ve oldukça genç yaştaydı. Her ada çok zengin bir bitki ve hayvan nüfusuna haiz bulunmaktaydı, fakat bunlar oldukça farklı özelliklere sahipti. Bulunan bir kaplumbağanın hangi adadan geldiği kolayca anlaşılabiliyordu. Darwin adalarda 14 serçe türünü inceledi. Bu serçelerin gaga şekil ve ölçüleri her adada farklıydı ve Dünya'nın diğer yerlerindeki serçe gagalarının hiçbirine benzemiyordu. Gaga biçimleri farklı olan serçelerin bir kısmı tohum, diğerleri ise böcek yiyerek büyüyorlardı. Darwin çok dikkatli bir gözlemciydi. Birbirinden ‘izole edilmiş' adalarda farklı besinleri yiyerek gelişmiş serçelerdeki yapısal farklılıkların nedenlerini anladı. Adalardaki canlı grupları arasında herhangi bir rekabet bulunmuyordu. Milyonlarca yıllık bir süre içinde, canlıların organ biçimleri, yaşadıkları ortam ve aldıkları besinlerin cinslerine göre değişiyordu. İzole edilmiş bölgelerdeki canlılar ortamlarının özelliklerine göre şekil alıyor ve özelliklerini ürettikleri canlılara geçiriyordu. Darwin, buluşlarını 1858 yılında yayınladı. Doğanın seçimi ile türlerin orijinlerini ve canlıların geçirdikleri evrim prosesini açıkladı. Fakat, kalıtımların ve türlerdeki kendiliğinden olan değişikliklerin nedenlerini asla anlayamadı. Aynı sonuçlar, 1854 yılında Malezya'ya giden İngiliz Alfred Russel Wallace tarafından da bulundu. Wallace, Darwin'den bağımsız olarak, zaman içinde türlerdeki değişiklikleri açıkladı ve buluşlarını 1858'de Darwin'in kitabından kısa bir süre sonra yayınladı. Wallace, Darwin'e öncelik vermeyi ve teoride ‘ikinci adam' olarak kalmayı tercih etmişti. 1860'larda İngiliz Richard Owen, birbirinden uzak türler olan bir insanın kolları, bir kuşun kanatları ve bir fok balığının yan yüzme organları arasındaki yapısal benzerlikleri açıkladı ve bunların evrim süreci içinde ‘aynı soydan' geliştiklerini 463 gösterdi. Aynı yıllarda İngiliz Thomas Huxley, Avustralya'da geçirdiği dört yıl içinde Darwin'in sonuçlarına ulaştı ve Evrim Teorisinin destekleyicisi oldu. 1856'da Avusturyalı Gregor Mendel kalıtımı tarif etti ve yasalarını çıkardı. 1900 yılında İngiliz William Bateson genetik bilimini kurdu ve genlerin kalıtımdaki önemini açıkladı. Aynı yıllarda Amerikalı Thomas Morgan Kromozom Teorisini yaratarak, türlerdeki kalıtımın ve benzerliklerin hücre içi kromozomlardan kaynaklandığını ileri sürdü. 1920'lerde Amerikalı Joseph Müller genetik mutasyonları izah etti, 1950'lerde de İngiliz Henry Kettlewell, bitkilerde yaptığı deneylerle Darwin'in Doğasal Seçim Teorisini gerçekleştirdi. Evrim ile Evrim Teorisi arasında fark vardır. Bunlar ayrı şeylerdir. Evrim bir gerçektir ve doğada bir evrimin geçmekte olduğu görülebilir ve o laboratuarlarda da gerçekleştirilebilir. Evrim Teorisi ise tartışılabilir bir konudur. Evrim, zaman içinde canlı türlerinin, içinde yaşadıkları ‘ortama adaptasyonu' demektir. Teori ise, Dünya üzerindeki karmaşık canlı yaşamının ‘kendilerinden daha basit canlılardan' geliştiklerini öngörür. Yeryüzündeki bütün canlılar, en karmaşık yapıya sahip hayvan türleri bile, milyarlarca yıl süren bir evrimin sonunda tek hücreli bakteriden türemiştir. Dünya'nın ilk zamanlarındaki yoğun asteroit ve kuyruklu yıldız çarpması gibi olaylar felaketlere neden oldu ve bundan bir kaç milyar yıl önce, atmosferin son şeklini almasıyla, Dünya üzerindeki canlı yaşamı gelişmeye başladı. Evrimin nasıl gerçekleştiği belirsizdir. Çünkü evrim çok uzun süreler içinde belirgin olmaktadır. Fakat onun yaptıkları birer gerçektir. Bir bakteriden dev ağaçlara kadar, Dünya üzerindeki bütün yaşam, doğanın harika bir yasası olan, evrimin 464 içinde gelişmiştir. Bitki ve hayvan fosilleri üzerinde yapılan paleontolojik, biyokimyasal, embriyolojik incelemeler evrimin etkisini ispat etmektedir. Yaşayan organizmaların zaman içinde, çevrenin fiziksel ve kimyasal özelliklerine uyum sağlamaları, onların yaşama ve üreme kabiliyetlerini artırmıştır. Ebeveynlerden döllere geçen bazı hastalıkların nesilleri zayıflattığı, bazı türlerin ortama uyamadıkları için yok oldukları artık bilinmektedir. Evrim döllerde gelişigüzel ‘genetik mutasyonla' başlar, sonra ‘doğanın seçimi' ile devam eder. Doğaya uyum sağlayamayan ortamın baskısı ile yok olur. Doğaya uyum sağlayan canlı ise onun özelliklerine bağlı kalarak gelişir. Doğa, uzun boyunlu zürafalara yukarılardaki yaprakları yiyebilme imkanını tanıyorsa, uzun boylu olanların kuraklıkta soylarını devam ettirme şansları artar ve kısa boyunlu zürafalar bir gün yok olur. Uzun boylulardan gelecek döllerle oluşan yeni nesiller de uzun boyunlu olurlar. Doğanın seçimi budur. Evrim her geçen gün devam etmektedir. Fakat sonuçları çok uzun sürelerde belli olmaktadır. Kısa bir süre sonunda meydana gelmiş bir evrim sonucu olarak kuşlar tarafından kolayca avlanabilen beyaz benekli güveler örneği bulunmaktadır. 1700'lerde İngiltere'de kömür çağının başlamasıyla ağaçlar siyah kurumla kaplanmış ve beyaz renkli güveler kuşlar tarafından kolayca görülebilir ve avlanabilir hale gelmişti. 1800'lerde siyah renkli güve sayısı, beyaz benekli güvelerden fazla oldu. 1900'lerin sonlarında İngiltere'de kömür kullanımının azalmasıyla güveler tekrar benekli görünüm kazandı. Güveler yaşamlarını devam ettirebilmek için doğaya uymuşlardı. 465 Doğadaki evrimin diğer bir örneği de pandalardır. Maymunun yakın bir akrabası olan pandalarda önceleri baş parmak bulunmuyordu. Daha sonraları, bambu yaprakları pandaların vazgeçemedikleri bir gıda ürünü haline gelince, yaprakları bambudan soyabilmek için pandaların bileklerinin kenarında bir baş parmak çıkıntısı ortaya çıktı. Fakat bu durum binlerce yıl içinde gerçekleşti. Aynı türden gelen bazı canlılar, aralarında farklılıklar göstermektedir. Aynı türün üyeleri arasındaki farklar bugün genetik bilimi ile izah edilmektedir. Zira, türlerin kromozomlarında farklı sayıda genlerin bulunduğu ve birbiri ile uyuşmayan genlerin varlığı bugün bilinmektedir. Bir organizmanın fiziksel karakteristiklerinden her biri ayrı bir gen tarafından belirlenir. Üreme sırasında, DNA'nın kendi kopyasını yapması esnasında rasgele hatalar meydana gelebilir. Bunlara ‘mutasyon' adı verilir. Mutasyonların bazılarının etkisi çok hafif, bazıları ise türe zarar verebilecek derecede zararlı olur. Bazı durumlarda da, mutasyonlar fiziksel değişiklik yaparak türün yaşadığı ortama daha iyi adaptasyonunu sağlar. Ortama uyum sağlayabilen genler diğerlerine göre fazlalaşınca, ortaya çıkan organizmanın karakteristikleri gen çoğunluğuna tabi olur. Doğa seçiminin, organizmalardan ziyade genleri etkilediği daha doğru bir yaklaşımdır. Mutasyon ‘rastlantıya' dayanır. Doğa içindeki bazı olaylar DNA'nın nükleodit bazlarının dizilişini bozar ve bazı genleri zincirden koparır. Fakat bunların zincirdeki hangi genler olacağı bilinemez. Bu durumda DNA'nın programı bozulur, 20 aminoasitin sırası değişir ve farklı protein üretilmiş olur. Böylece canlı türünde farklılık meydana gelir. Ortaya çıkan farklı organizma, içinde yaşadığı ortama uyum sağlarsa yaşar, yoksa yok olur. Tamamen tesadüfe dayanan mutasyon evrimin 466 ‘temel' nedenidir. Canlıyı yok edebildiği gibi, onun çevreye daha kolay uyum sağlamasına da sebep olabilir. DNA'daki küçük hatalar ve hasarlar ilgili enzimlerce tamir edilir. Genetik kodlamadaki bu tür hata ve yanlış kopyalama oranı milyarda birdir. Evrimin altındaki gerçek, doğal seçimdir. Doğal seçim, nüfustaki bir zaman dilimi içinde çeşitli değişikliklerin meydana gelmesidir. Örnek olarak, bazı zürafaların boyunlarının daha uzun olması gösterilebilir. Bazı karakteristikler canlılara daha uzun yaşama imkanı sağlarsa onların bu özellikleri yeni generasyonlarına geçer. Uzun boylu zürafalar avantaj sahibi olunca, uzun bir süre sonunda, uzun boyunlu zürafalar nüfus içinde ‘hakim' duruma gelir. Precambrian dönemi olarak adlandırılan, Dünya'nın soğumasından, bundan 560 milyon yıl öncesine kadar olan süre içinde ilkel tek hücreli bakteriden gelişen canlılar sonunda büyük deniz bitkileri ve hayvanları biçimine ulaştı. Sudaki canlılarda iskeletler ve sert organlar gelişti. Evrim süreci içinde, mercanlar, daha sonra ilk balıklar şekillendi. Karalar, tek kıta halinde ve çoraktı. Bundan 475 milyon yıl önce karalarda ilk bitkiler canlandı. Önceleri yosun ve dev ağaçlar şeklindeki bitkiler, yaşam şartlarını değiştirdi. Bitkilerden çıkan serbest oksijen atmosfere yükseldi ve karalarda hayvan yaşamı için uygun ortamı hazırladı. 425 milyon yıl önce, denizlerden önce sürüngenler ve kanatlı böcekler çıktı. Canlı, yaşamının %90'nını suda geçirmişti. Denizden karaya çıkan hayvanların yüzgeçleri bacağa dönüştü, akciğerler şekillendi. Böceklerin yanında örümcekler, salyangozlar belirdi. Böcekler, bitkilerden tohum taşıyarak çiçeklerin oluşmasını sağladı. Daha sonra tatlı sularda balıklar 467 belirdi, sürüngenler ayağa kalktı, sürüngenlerden iri kuşlar türedi, dinozorlar şekillendi ve kuşlar uçmaya başladı. Sonunda yavrusunu emziren memeliler ortaya çıktı. Bazı memeliler yumurta çıkarmaya başladı, bazıları ise yavrularını içlerinde beslemeyi öğrendi. Bu sonuncular, İnsanoğlunun ilk atasıydı. 65 milyon yıl önce yeryüzüne büyük kütleli bir kuyruklu yıldız çarptı ve ortaya çıkan toz bütün atmosferi kapladı. Tozlar aşağı ininceye kadar, birkaç yıl boyunca, yeryüzüne Güneş ışığı ulaşamadı, ortalık karardı ve iklim tersine döndü. Dinozorlar dahil büyük memelilerin tamamı öldü, sadece küçük memeliler canlı kalmayı başardı. Sonra yeryüzü normal durumuna döndü, canlı kalabilen memeliler, dinozor tehlikesinden uzak, gelişmeye başladı. Beyinleri büyümeye başlayan küçük memeliler Dünya'nın hakimi oldular. Sonra, tırnaklı memeliler ve primatlar birbirinden ayrıldı. Primatların beyinleri gövdelerinin %5'ine ulaştı. 55 milyon yıl önce, başının önünde birbirine çok yakın iki gözü bulunan primatlar, daha sonra, rahatça oturabilen türleri ortaya çıktı. Bundan 8 milyon yıl önce, primatlar iki kola ayrıldı. Kollardan biri büyük goril ve maymunları geliştirdi, diğeri ise insan soyunun ileri geldiği hominidleri. İnsan ve maymunlar aynı soydan, yani primatlardan gelmektedir. İnsanlar ‘asla' maymunlardan gelişmemiştir. Evrim Teorisi, insanların maymun soyundan geliştiğini öngörmez. Aynı kökten türeyen insan ve maymunların arası zaman içinde birbirinden uzaklaşmıştır. İnsan DNA'sının %99.8'i diğer canlıların DNA'sı ile aynıdır. Buna karşılık insan DNA'sının %98.4'ü şempanze, %98.3'ü gorilinki ile aynı özelliklere sahiptir. Bu durum, insan ve maymun arasındaki uzak ilişkinin bir örneğidir. 8 milyon yıl önce şekillenen hominidler bir metre boyunda ve o zamanın en akıllı canlısıydı. Bunlar ayakta durabiliyor ve yavrularını, kalp atışlarından sakinleşmesi için, sol kollarında 468 taşıyorlardı. Bugünkü çoğunluğun kullandığı sağ eller, kendilerini savunmak ve iş yapabilmek için, serbest kalmıştı. 3.5 milyar yıl önce başlayan serüven sonucu canlının soy ağacı artık sayısız dallara ayrılmıştı. Bunlardan en önemlisi ve en başarılısı hominidlerdi. Hominidler bundan 4 milyon yıl önce ‘homo' türlerini geliştirdi. Önce insana benzeyen, 500 gram ağırlığında bir beyni ve yuvarlak kafası olan ‘homo habilis' çıktı. Homo habilis konuşamıyor fakat çeşitli sesler çıkarıyordu. Homo erectus ateş yakan ilk canlıydı. Homo erectus 200.000 yıl önce yok oldu. Daha sonra aletler imal eden ‘homo faber', konuşabilen ‘homo lingua', derin düşünebilen ‘homo symbolicus', ‘homo curiosus' gelişti. Onları, ‘homo neanderthalensis', ‘homo heidelbergensis' gibi gruplar takip etti. Bundan 100.000 yıl önce de modern insanın atası olan ve 1700 gram beyin ağırlığına sahip ‘homo sapiens' ve daha sonra ‘homo sapiens sapiens' ortaya çıktı. Diğer bütün homo türlerinin tarih içinde yok olmalarına karşılık, bir zekaya sahip olan homo sapiens sapiens türü bugün ‘İnsanoğlu' şeklinde varlığını devam ettirmektedir. Bu tür, Dünya tarihinde gelmiş geçmiş 30 milyondan fazla tür içinde bilim, teknoloji, felsefe ve sanatı yaratmış, matematik hesapları yapabilmiş tek ve biricik türdür. İnsanoğlunun 4 milyon yıllık evrim serüveni içinde 20 kadar homo türü yaşamıştır. Sonuncu hariç, diğerleri evrimlerini tamamlayıp yok olmuştur. Homo sapiens'inde birgün yok olacağı mutlaktır. Çünkü, bu durum evrimin değişmez bir 469 sonucudur. İnsanoğlunun ‘nereye gittiğini' anlayabilmesi için önce ‘nereden geldiğini' bilmesi gerekir. Modern insanın atası bundan 4 milyon yıl önce hominidler şeklinde ortaya çıktı. 1974 yılında Etiyopya'da bulunan ‘Lucy', insan soyunun en eski delili olmuştur. 3.5 milyon yıl önce yaşamış Lucy'nin fosili Australopithecus Afarensis türünden bir dişiydi ve Lucy tarih boyunca keşfedilmiş en önemli insan fosili ve komple bir vücut iskeleti olmuştu. Homo sapiens 100.000 yıl önce başladı. Toprağı işlemek, hayvan yetiştirmek bundan 10.000 yıl önce, yazı yazmak 6000 yıl önce, tekerleği kullanmak 5500 yıl önce gerçekleşti. İnsanın bilimsel düşünmeye başlaması 2500 yıl, matematiği bulması 340 yıl önce oldu. İnsan evrendeki yerini 80 yıl önce anladı, uzaya 40 yıl önce çıktı ve Ay'a 34 yıl önce ayak bastı. Homo Sapiens'in 100.000 yıl önce ortaya çıkışından bugüne kadar geçen süre, evren yaşının 150.000'de biri, gezegenimizin yaşının 50.000'de biri, yeryüzündeki karalarda ilk canlıların görülmesi ise evren yaşının 35.000'de biri kadardır. İnsanoğlu bilimsel düşünmeye ve doğanın sırlarını merak etmeye ise, evren tarihinin son 6.000.000'ci kesitinde başladı. 6 milyon kareden oluşan bir film şeridinde bu, en son kareciktir. 2500 yılı ifade eden son karede, insan evreni çözmeyi başarmıştır. Zaman kavramı içinde insanoğlu henüz daha ‘dün' yaratılmış sayılabilir. Şu anda yeryüzünde bulunan canlı türü sayısı, bütün zamanlarda yaşamış tür sayısının sadece binde biridir. Son 250 milyon yıl içinde 8-12 tane kütlesel ölüm olayı yaşandı. Bunlardan ilki 248 milyon yıl önce, sonuncusu ise 11 milyon 470 yıl önce gerçekleşti. Kütlesel ölümlerin her 26 milyon yılda bir olduğu tahmin edilmektedir. Bir canlı türünün ortalama süresi 1 milyon yıldır. İnsan soyunun şu andaki yaşı 4 milyon yıldır. Yani, normal süremizi oldukça aşmış durumdayız. Şimdiki sorun, insan soyunun daha ne kadar devam edeceğidir . 471 Yeryüzünde Yaşam 1779 yılında Hollandalı Jan Ingen-Housz, bitkilerin yeşil yapraklarının gündüzleri havadan karbondioksit aldığını ve dışarıya oksijen çıkardığını, geceleri ise karbondioksit bıraktığını ileri sürdü. Bu, yeryüzündeki canlı yaşamın dayandığı en önemli reaksiyonun ilk ifadesiydi. Bu sıralarda, bitki büyümesinde sıcaklığın etkilerini inceleyen Alman Julius von Sachs, bitkilerin soğurdukları karbondioksitin kloroplastta nişastaya dönüştüğünü buldu. 1863'de İngiliz John Tyndall, Güneş'ten gelen ışık ışınlarının atmosferdeki gaz moleküllerine çarparak dışarı yansıdığını ve atmosferin altındaki sıcaklığın belli bir oranda sabit kaldığını belirtti. Atmosferin neden mavi renkte görüldüğünü de izah eden Tyndall, sera etkisini açıkladı. 1896'da İsveçli Svante August Arrhenius atmosferin, içindeki karbondioksit yolu ile kazandığı ısı miktarını hesapladı ve sera etkisini belirledi. 1905 yılında ise İngiliz 472 Frederick Blackman, bitki yapraklarındaki gözeneklerden içeri giren gaz miktarını deneysel olarak göstererek ışık, sıcaklık ve karbondioksitin bitki yaşamındaki etkilerini açıkladı. 1946'da Amerikalı Melvin Calvin, tek hücreli yeşil alg'e radyoaktif karbondioksit vererek hücre içindeki reaksiyonları belirledi. Hücre içindeki bir takım karışık proseslerden sonra karbondioksitin nişastaya ve oksijene dönüştüğünü gören Calvin, bu olaya ‘fotosentez' adını verdi. Atmosferdeki oksijenin oluşmasına neden olan fotosentez prosesi, bitki ve hayvan yaşamı için gerekli en önemli biyokimyasal reaksiyondu. Güneş etrafında dönmekte olan dokuz gezegenden biri olan Dünya, üzerinde canlı yaşamın bulunduğu tek yerdir. Dünya gezegenindeki yaşam mikroskobik boyuttaki bir bakteriden file, bir virüsten dev ağaçlara kadar milyonlarca hayvan ve bitki türünü kapsar. Yapı bakımından diğerlerine benzer olan Dünya'nın, diğer gezegenlerden en büyük farkı üzerinde çok zengin bir yaşamı barındırmasıdır. ‘Yaşam nedir' sualine verilecek cevap ile, canlı ve cansız varlıklar arasındaki farkı tarif etmek oldukça zordur. Buna karşılık, canlı organizmalarda muazzam bir organizasyon mevcut olup vücut faktörleri birbiri ile direkt bağlantılara sahiptir. Canlılar, içinde yaşadıkları ortamdan kimyasal farklılıklar gösterir ve ortamdan enerji alarak onu kendi yaşamları için kullanırlar. Canlılar kendi kopyalarını üreterek ortama uyum sağlar. Ortamdaki değişikliklere adapte olur ve karbon temelli organik moleküllerden meydana gelirler. Yapılarını karbonhidratlar, yağlar, protein ve nükleikasitler oluşturur. Biyosfer, Dünya'nın, canlıların yaşadığı bölgesine verilen isimdir. Bu bölge, okyanus yatakları ile yeryüzünün birkaç kilometre üzerindeki aralıktır. Bütün canlılar bu aralığın içinde 473 yaşar. Yaklaşık altı kilometre kalınlığında olan biyosfer bölgesi, Dünya'nın merkezi ile atmosferin üstü arasındaki uzaklığın binde birinden bile azdır. Biyosferde, karalar, sular ve hava yer alır ve canlılar bunların üzerinde veya içinde yaşar. Biyolojinin bir branşı olan ekoloji, yaşayan organizmaların içinde bulundukları ortam ile olan etkileşimlerini inceler. Ortamın içinde su, karbon, azot ve oksijen gibi faktörlerin oluşturduğu bir takım ‘devreler' vardır ve canlı yaşamı bu dönüşümler sayesinde ayakta durur. Dünya'nın ekosistemi içinde, kuzeydeki buzlarla kaplı çok soğuk bölgeler, onun alt kuşağında yer alan soğuk alanlar, yeşil bitkilerle kaplı yerler, ekvator yakınındaki yağmur ormanları, çöller, dağlık kısımlar ve sıradağlar, karalarda bulunmaktadır. Ayrıca ekosistemin içinde, tatlı sular ve okyanuslar da yer alır. Bütün bu bölgelerde değişik tür ve boyutta bitki ve hayvan yaşamı sürer. Yeryüzü, Güneş'ten ‘görünen ışık' şeklinde gelen kısa dalga boyundaki radyasyonla ısınır. Bu radyasyon atmosfer tabakasından kolayca geçerek Dünya'nın yüzeyine iner. Yüzeye inen radyasyon içeri soğurulur ve sonra uzun dalga boyunda ısı şeklinde tekrar yukarı çıkar. Yukarı çıkan radyasyon atmosferdeki karbondioksit tarafından tutulur, uzaya kaçması önlenir ve içeride kalır. Böylece, Güneş'ten gelen ışık enerjisi atmosferin içinde ısıya dönüşür. Atmosfer bir battaniye görevini sağlar. Bu olaya ‘sera etkisi' adı verilir. Sera etkisi sayesinde yeryüzünün sıcaklığı, çok küçük limitler içinde, sabit tutulur. Biyosferde en önemli rol oynayan gazlar karbon, hidrojen, oksijen, azot, fosfor ve sülfürdür. Bu, canlı yaşamının temelini oluşturan altı element, doğada belli bir düzen içinde hareket halindedir ve onların daimi hareketleri organizmalara enerji sağlar. 474 Karbon, Dünya kütlesinin %1'inden daha az bulunmasına rağmen, yaşamın en önemli elementidir. Yeryüzündeki bütün canlıların temelinde karbon elementi bulunur. Bunun sebebi, karbon atomlarının diğer karbon ve diğer elementlerin atomlarıyla en kolay bağlanma kabiliyetine sahip olmasıdır. Karbon ayrıca, atmosferdeki karbondioksiti de şekillendirir. Canlılardaki karbon, onlara dolaylı ve dolaysız şekillerde atmosferden gelir. Atmosferde 600 milyar ton karbon depolanmıştır. Bu miktar ‘karbon deviri' olarak adlandırılan bir proses sonucu daima değişmez kalır. Atmosferdeki karbonun 2 milyar tonu hayvanların vücudunda geçici olarak tutulur, gerisi bitkiler tarafından soğurulur. Bitkilerin fotosentez ve hayvanların soluma işlemi sonucu içe alınan karbondioksit atmosfere geri yollanır. Böylece, bitkiler, hayvanlar ve atmosfer arasında devamlı süren bir karbon alış verişi sürer. Ayrıca, yeryüzündeki volkanlar, fabrika bacaları, ekzost gazları, kireçtaşı kaynakları, yer altındaki petrol ve kömür yatakları atmosfere karbondioksit çıkarır. Atmosfere çıkarılan karbondioksit ile bitkiler tarafından soğurulan karbondioksit tam bir denge halindedir. Dünya yüzeyinin %70'i su ile kaplıdır. Su, yeryüzünde sıvı su, su buharı ve buz şeklinde bulunur. Güneş'ten gelen radyasyonla ısınan sular su buharı şeklinde atmosfere çıkar. İklim hareketleriyle atmosferdeki su buharı, daha sonra yağmur ve kar şeklinde yeryüzüne iner. Bu dönüşümler sırasında toplam su miktarı ne azalır nede fazlalaşır. Sadece şekil değiştirir. Toplam suyun %97'si ise okyanus, deniz ve göllerde yer alır. Azot, yine benzer daimi dönüşüm içinde bulunan diğer bir elementtir. Yeryüzü ve atmosferdeki kimyasal prosesler ve organizmaların içlerindeki metabolik işlemler azotu meydana getirir. 2 milyar yıl önce ilk bitkilerin fotosentezleri sonucu 475 oluşan ve bundan 400 milyon yıl önce bugünkü %21 oranına ulaşan oksijen de, diğer gazlar gibi daimi bir dolaşım içindedir. Hayvanların içlerine çektikleri oksijen miktarı bitkilerin dışarı çıkardıkları miktara eşit bulunmaktadır. Tropik bölgelerdeki yağmur ormanları ve çöller, ekosistemin en önemli iki unsurlarındandır. Yağmur ormanları, atmosferden inen yağmurların büyük çoğunluğunu çeker. Bu bölgelerdeki yüzey sıcaklığının ve nem oranının yüksek olması ölü organik malzemelerin çözülmesini ve bitkiler tarafından soğurulmasını çabuklaştırır. Yüksek atmosferik basınca sahip yerlerdeki çöller yeryüzündeki hava hareketlerindeki farklılıklara sebep olur. Yeryüzündeki bitkiler, bütün canlı yaşamın anahtarıdır. Çünkü bitkilerin yeşil yaprakları, fotosentez prosesini gerçekleştirerek enerji üretme kabiliyetine sahiptir. Bir yaprağa çarpan Güneş ışını, yaprağa yeşil rengi veren klorofil tarafından tutulur. Klorofil, bitki hücresindeki sitoplazma sıvısı içinde yer alan kloroplast organelinde bulunan bir reaksiyon özüdür. Klorofil, Güneş ışığının spektrumunun kırmızı ve mavi ucundaki fotonları soğurur, yeşili ise soğurmaz. Yeşil ışığı yansıttığı için, bitki yaprakları yeşil renkli görülür. Güneş'in enerjisini alan klorofil, onu bir takım kimyasal reaksiyonlardan geçirir. Bu reaksiyonlar ‘fotosentez' olayını yaratır. Fotosentezin ham maddeleri karbondioksit ve sudur. Karbondioksit yapraklar kanalı ile havadan gelir, su, azot, fosfor, potasyum, sülfür, kalsiyum ise kökler ile topraktan alınır. Reaksiyonda, altı su molekülü ile altı karbondioksit molekülü birleşerek, bir glikoz ve altı oksijen molekülüne dönüşür. Meydana gelen oksijen molekülleri kloroplast tarafından tekrar atmosfere atılır. Glikoz molekülleri ise bir takım karışık işlemlerden sonra nişasta, selüloz gibi daha 476 kompleks elementlere çevrilir. Meydana gelen şeker canlının enerjisini sağlar. Bitkiler yeryüzüne inen toplam Güneş enerjisinin on binde birini soğururlar. Soğurulan bu miktar bütün canlılar için gerekli enerjinin kaynağıdır. Yapraklarda, kloroplast bulunmayan yerlere gelen Güneş ışınları ise herhangi bir işleme uğramadan geçip gider. Fotosentez prosesi bundan 3 milyar yıl önce ortaya çıkan bakteriler tarafından başlatıldı ve diğer yeşil bitkilerce sürdürüldü. Dünya atmosferindeki oksijen, fotosentez işlemi sonunda meydana gelmiştir. Yeryüzündeki bitkilerin fotosentez sonucu bir yıl içinde atmosfere çıkardıkları oksijen miktarı 1012 kilogram kadar olup, bu miktar değişmeksizin sistemde kalır. Bitkilerin havadan aldıkları karbondioksit, yerden çektikleri su, Güneş ışınlarının sağladığı enerji ile havaya oksijen ve karbonhidratlar şeklinde bırakılır. Hayvanların soluma yolu ile aldıkları oksijen ise tekrar havaya karbondioksit olarak çıkar. Bundan milyarlarca yıl önce ortaya çıkan ilk ilkel organizmalar ortamda hazır bulunan maddeleri kullanarak geliştiler. Onları besleyen maddelerin yanında, üremeleri için