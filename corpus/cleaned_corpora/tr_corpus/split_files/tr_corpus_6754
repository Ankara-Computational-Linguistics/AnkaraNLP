ayında albümünün kayıtlarına başlamıştır. Çeşitli sanatçılarla çalışmıştır ve albümün kayıtları yılın Ekim ayında tamamlanmıştır. Albüm yayınlanınca listelere girerek büyük başarı elde etti. Türk halk müziğinin liste başarısı açısından rekor kıran albümler arasındadır. Güler Duman'ın en iyi albümlerinden birisidir. 1990'lı yıllarda Türk halk müziğinin en çok satan albümleri arasına girmiştir. Genel olarak da en çok satan albümler arasındadır. Güler Duman'ın kariyerini olumlu derecede etkileyen albüm, Türk halk müziğinin klasik albümleri arasına girmiştir. Albümün büyük derecede etki yaratmasından sonra İbo Showaas gibi programlara katılmıştır. Art arda verdiği konserlerin yanı sıra dergi ve radyo röportajlarıyla da oldukça başarılı bir süreç geçirmiştir. Duygu Müzik etiketiyle yayınlanan albümde Neşet Ertaş, Rıza Ergin, Erkan Yoksuli, Rıza Ergin, Gülizar Ergin, Hasan Karakuş ve Ahmet Çelik gibi sanatçıların eserlerini seslendirmiştir. Güler Duman, albüme sözü ve müziği Erkan Yoksuli'ye ait olan Öl Deseydin Ölmez miydim? adını vermiştir. Albümde Öl Deseydin Ölmez miydim?, Açma Zülüflerin, Zamanıyım Ben, Tutam Yar Elinden, Başımda Bir Sevda Döner ve Var Gibi adlı altı slow parça yer almaktadır ve parçalar albümün en beğenilen parçalarındandır. Güler Duman'ın bir önceki albümüne göre bu albümde daha çok slow parçalar yer almıştır. Albümde, Unutma Bizi (Alev Alev), Özümü Bağladım, Dağlara Gidem ve Guley adlı dört hareketli parçada yer almıştır. Güler Duman albüm için Oğul-Oğul adında bir uzun havada seslendirmiştir. Duygu Müzik etiketiyle piyasaya çıkan albümün yönetmenliğini yine Sinan Çelik yapmıştır. Bir önceki albümü gibi bu albümünde de hemen hemen aynı ekiple çalışmıştır. Güler Duman'ın en iyi albümlerinden biri olarak bilinir ve Türk halk müziğinin klasik albümleri arasındadır. 1990'lı yılların ve Türk halk müziğinin en çok satan albümlerinden birisidir. Birkleyn Mağaraları Birkleyn Mağaraları, Diyarbakır'ın Lice ilçesinin Örtülü köyünde yer alan mağaralardır. Birkleyn, "yükselme, kabarma" anlamına gelmektedir. Ayrıca İskender-i Birklin ismiyle de anılmaktadır. Kültür ve Turizm Bakanlığı tarafından hazırlanmış tescilli arkeolojik sit alanları listesinde yer almaktadır. Karstik bir yapıya sahiptir. Dicle Nehri'nin kollarından biri olan Birkleyn ya da Bermal suyunun bir kısım kolları bu mağaradan geçmektedir. İlk olarak 1862 yılında araştırılan mağaralar hakkındaki en detaylı çalışma C. Lehmann-Haupt ve W. Bleck'in 1898/99 yıllarında yaptığı ziyarete dayanır. 2004 yılında Münih Üniversitesi'nden A. Schachner başkanlığındaki bir ekip tarafından tekrar ziyaret edilen mağaralarda Assur Dönemi rölyef ve yazıtlarının belgelenmesi çalışmaları yapılmış ve bunun yanı sıra çevredeki tüm arkeolojik kalıntılar incelenmiştir. Mağaranın düşük ısısı ve nemli oluşu yaşam alanı olarak kullanılması ihtimalini güçleştirsede Demir Çağı çanak çömleği ve bu döneme ait diğer buluntular farklı bir kullanıma işaret etmektedir. Hasanaliler Kilisesi Hasanaliler Kilisesi (Çanlı Kilise) Mersin ilinde yer alan bir kilise örenidir. Hasanaliler Mersin ili Silifke ilçesinde bir köydür. Fakat Narlıkuyu beldesinde belediye kurulduğu dönemde 4 kilometre güneydeki Narlıkuyu'ya bağlanmıştır. (Büyükşehir yasası gereği şu anda Narlıkuyu belediyesi kaldırılmıştır.) Kilise köyde koordinatlarındadır. Hemen güneyinde köyün camisi yer almaktadır. Cennet ve Cehennem Çökükleri ise kilisenin bir kilometre güney doğusundadır. Silifke'ye 18 ve Mersin'e 62 kilometre uzaklıktadır. Yolu asfalttır. Kilise 6. yüzyıla yani Bizans İmparatorluğu dönemine tarihlendirilmiştir. Bazilikal yapılı bina 3 neflidir. Kilise girişi kuzeyde, narteks ise batıdadır. Binanın altında bir sarnıç bulunmaktadır. Binanın doğu ve kuzey duvarlarında büyük tahribat vardır. Zare (film) Zare (Ermenice: Զարե) (Kürtçe: Zerê), 1926 yapımı Hamo Beknazarian oynadığı ve yönettiği Ermenistan Sovyet Sosyalist Cumhuriyeti yapımlı sessiz drama filmi. Sovyetler Birliği'nde yaşayan Yezidi Kürtleri konu alan film Kürtlerin yaşamını sinema perdesine yansıtmış ilk film olarak kabul edilmektedir. Film feodal bir Kürt ağası olan Temur Bey tarafından Kürtler'in kararsızlığı ile bilgisizliğini kullanarak acımasızca ezilmesini ve sömürülmesini konu alır. Filmde birbirine aşık olan Zare ile çoban Seydo üzerinden ağalık, başlık parası, kumalık gibi konulara değinilmektedir. Film ayrıca arka planında zengin ile fakir arasındaki çatışmalara ve dönemin bürokrasisinde yaygın olan rüşvet gibi toplumsal sorunlara eleştirel olarak değinmektedir. Filmde, Zare köyün çobanına aşık genç ve güzel bir kadındır. Köyün ağası Temur Bey ise Zare'yi kendine kuma olarak istemektedir. Temur Bey, Zare'yi kendisine kuma olarak alabilmek için köyün şeyhi ve yerel Sovyet bürokratlarına başvurarak büyük bir çaba sarf eder. Temur Bey ardından Zare'yi kaçırır ve bir düğün düzenler. Temur Bey, Zare'yi zor kullanmaya çalışır fakat Zare buna direnir. Bunun üzerine ağa Zare'nin bakire olmadığını ve namustan yoksun olduğunu dile getirerek köyün sokaklarında eşeğe ters bindirip gezdirir. Bu yaşananların ardından Çoban Seydo ve adamları, Temur Bey'i öldürüp Zare'yi kaçırırlar. Böylelikle filmin sonunda çoban Seydo ve Zare mutlu bir sonla kavuşmuşlardır. Landshut Muharebesi (1809) Landshut Muharebesi, 21 Nisan 1809'da I. Napolyon yönetimindeki Fransız ordusu, Württemberg (VIII Kolordu) ve Bavyera (VII Kolordu) arasında 77.000 kişilik ordunun General Johann von Hiller yönetiminde 36.000 Avusturyalı arasındaki çarpışma. Avusturyalılar, sayıca az olsa da, Napolyon gelene kadar net bir Fransız zaferi haline gelinceye kadar savaştı. EckmÃ¼hl Muharebesi Eckmühl Muharebesi, 21 Nisan - 22 Nisan 1809'da Beşinci Koalisyon Savaşı'nın bir parçası olarak da bilinen 1809 Seferi'nin dönüm noktası olan savaş. I. Napolyon komutasındaki Fransız ordusu ile Avusturya Arşidükü Karl komutasındaki Avusturya ordusunun arasındaki çatışmayı Fransızlar kazandı. Mareşal Davout tarafından yönetilen III. Kolordu dağınık savunma ve Mareşal Lefebvre tarafından yönetilen Bavyera VII. Kolordusu sayesinde Napolyon, ana Avusturya ordusunu yenmeyi ve savaşın geri kalanında stratejik girişimi başardı. Johann von Hiller Johann von Hiller (13 Ekim 1754 – 5 Haziran 1819) Fransız Devrim Savaşları ve Napolyon Savaşları sırasında Avusturyalı general. Aspern-Essling Muharebesi'nde Fransa'ya karşı 1809'de önemli bir görev yaptı. Askeri bir ailenin çocuğu olarak doğan Von Hiller, Saksonya alayında askeri öğrenci ve Württemberg Dragoons alayında teğmen olarak görev yaptı, daha sonra 1774'de sınır alayında subay oldu. Hiller, Bavyera Veraset Savaşı sırasında Prusya'ya karşı savaştı (1778-1779). Daha sonra 1787-1791 Osmanlı-Avusturya Savaşı'na katıldı. 1788'de teğmen albay olarak atandı. Mareşal Ernst Laudon'a genel yardımcı olarak hizmet etti, sonra sınır alayına komuta etti. 1794'te General-Major olarak terfi eden von Hiller, İtalya'da ki ve Lombardiya'da ki orduya Genel Müdür olarak atandı. 1796'da von Hiller Ren Ordusu'nda bir tugay komuta etti, ancak kötü sağlık durumu nedeniyle emekli olmak zorunda kaldı. Tirol bölgesine 1801'den 1805'e kadar komuta etti. Üçüncü Koalisyon Savaşı'nda yer aldı. Barışın ardından von Hiller, Salzburg ve Yukarı Avusturya komutanlığına getirildi. Fransa ile savaş 1809'da patlak verdiğinde, von Hiller'e ana Avusturya ordusunun sol kanadını kapsayan "VI Armee Korps" komutası verildi. Fransa İmparatoru I. Napolyon, 20 Nisan'da Abensberg Muharebesi'nde Avusturya sol kanadı düştüğünde, Hiller geldi ve V, VI ve II Reserve Armeekorps'un komutasını aldı. Abensberg'de ve 21 Nisan'da Landshut Savaşı'nda yenildi, ana ordudan ayrıldı. 22 Nisan'da Arşidük Karl, Eckmühl Muharebesi'nde yenildi ve Tuna'nın kuzey kıyısına çekildi. Küçükdoğanca Küçükdoğanca, bir yer ismi, şu anlamlara gelebilir: Mikroplastikler Mikroplastikler (MP), çevrede kirliliğe sebep olan, suda çözünmeyen, düzgün şekilli veya şekilsiz polimerik parçacıklar. Kısaca, 5 mm'den daha küçük plastik parçacıklarına mikroplastik denilmektedir. 1 mikrondan küçük plastik parçacıklarına ise nanoplastikler denir. Çevredeki plastik kirliliği ile ilgili yeni bir sınıflandırma bulunmaktadır. Mikroplastik terimi ilk olarak 2004 yılında, Britanya İmparatorluk Nişanı sahibi profesör Richard Thompson (Plymouth Üniversitesi) tarafından kullanılmıştır. Bu sebeple Thompson, “"mikroplastiğin babası"” olarak anılmaktadır. Oluşumlarına göre mikroplastikler, birincil ve ikincil mikroplastikler olmak üzere iki gruba ayrılır. Doğrudan 5 mm’den küçük olarak üretilen plastiklerdir. Örneğin, kozmetiklerde, kişisel bakım ürünlerinde kullanılan mikroboncuklar "(microbeads)", günümüzde makyaj, el işi ve tekstil malzemelerinde aşırı miktarda kullanılan simler "(glitters)", plastik üretim peletleri "(nurdles)" gibi doğrudan oluşan mikroplastiklere birincil mikroplastikler denir. Genel olarak kozmetiklerdeki mikroboncuklar Polietilen (PE), simler ise Polietilen tereftalat (PET) türü plastiklerden yapılır. Büyük plastiklerin zamanla parçalanarak 5 mm'den küçük boyutlara ufalanmasıyla oluşur. İkincil mikroplastiklere örnek; plastik malzemelerden kopan aşınan parçacıklar, sentetik tekstillerden kopan dökülen lifler, araç lastiği döküntüleri, ve çeşitli plastik partiküller söylenebilir. Mikroplastikler doğal ekosistemlere balıkçılık, kozmetik, kıyafet ve endüstriyel süreçler de dahil olmak üzere çok çeşitli kaynaklardan girerler. Bazı ürünlerin üretim süreçleri aşamasında, bazılarında ise paketlemede kullanılan ambalajlardan dolayı ve ürünün tüketimi esnasında (ortamdan) gıdalara mikroplastik kirliliğinin ve başka birçok katkı maddesinin geçmesi söz konusudur. Bilimsel araştırmalar sonucunda, içme sularında (şişe su, çeşme suları), midye, karides, balık, tuz, şeker, bal gibi yiyeceklerde, soda ve bira gibi ürünlerde mikroplastik tespit edilmiştir. Yapılan bir araştırma, bir Amerikalının yılda 81000 - 123000 adet mikroplastiğe maruz kalabileceğini belirtmektedir. Ayrıca, Dünya Sağlık Örgütü tarafından hazırlanan 2019 tarihli bir raporda , içme sularındaki MP’ lerin sağlığa zararlı olduğuna dair henüz kesin bir kanıt bulunmadığı ve MP parçacıklarının oranları hakkında daha fazla bilgiye ihtiyaç duyulduğunu bildirilmiştir. 1 nm - 1μm arası büyüklükteki plastik parçacıklarına Nanoplastik (NP) denir. Mikroplastik kirliliğine benzer bir şekilde nanoplastikler, direkt olarak nano boyutta (medikal ve bilimsel alanlarda kullanılan nanopartiküller gibi) üretilebildiği gibi, dolaylı olarak da büyük plastik malzemelerin kullanımı ve eskimesi sonucunda oluşur. Bunlardan, doğrudan nano boyutlarda üretilenlere birincil (primer) nanoplastikler, zamanla çeşitli faktörlerle parçalanma sonucu oluşanlara ise ikincil (sekonder) nanoplastikler denilmektedir. Çevrede, sularda, yiyeceklerde ve havada rastlanan nanoplastikler çoğunlukla ikincil kaynaklı nanoplastikler olmaktadır. Nanoplastikler konusunda plastik malzeme aşınmasının yanı sıra sentetik tekstil liflerini de dikkate almak gerekmektedir. Bilim adamları sentetik tekstil ürünlerinden kopan nano ve mikro ölçekteki liflerin iç ve dış ortam havasında aşırı miktarda bulunabildiğine, yine çamaşır yıkama sonucu kıyafetlerden dökülerek oluşan liflerin kanalizasyon vasıtasıyla arıtma tesislerine gittiğini, ancak tesislerde tutulamayarak tatlı ve tuzlu su ortamlarına taşındığına dikkat çekmektedir. Nanoplastikler, küresel öneme sahip öncelikli kirleticilerdendir ve çevresel matrislerde nanoplastik inceleme ve tespit konusunda bir belirsizlik bulunmaktadır. Mikroplastiklerin tersine, bu kirlilik hakkında henüz çok az şey bilinmesine rağmen, çevre ve insan için ciddi risk oluşturabileceği öngörülmektedir. Nanoplastikler günlük hayatta sıkça kullanılan gıda malzemelerinden insan vücuduna geçebilmektedir. Bu konuyla ilgili olarak yapılan bir çalışmada her demlemede poşet çaylardaki naylon (6,6) ve polietilen tereftalat (PET) poşet malzemesinden milyarlarca nanoplastiğin içilen çaya geçtiği gösterilmiştir. Nanoplastikler çok ufak boyutları nedeniyle hücre zarını geçebilir ve hücrelerin işleyişini etkileyebilir. Nanoplastikler lipofiliktir ve bazı çalışmalar, farklı tür nanoplastiklerin lipit çift katmanlarının hidrofobik çekirdeğine dahil edilebildiğini göstermektedir. İnsanlar dahil olmak üzere nanoplastiklerin organizmalar üzerindeki olumsuz etkileri konusunda çok az şey bilinmektedir. Nanoplastiklerin çevresel kaderini izlemek için analitik tekniklerin geliştirilmesi ve nanoplastiklerin gerçekte ne kadar tehlikeli olduğunu değerlendirebilmek için toksisiteleri hakkında daha fazla çalışma yapılmasına ihtiyaç bulunmaktadır. Ortamlardaki nanoplastikler üzerindeki spekülasyonlar mikroplastiklerin parçalanması sırasında geçici bir yan ürün olmaktan, potansiyel olarak yüksek konsantrasyonlarda görünmez bir çevresel tehdit olmasına kadar uzanmaktadır. 2020 Biatlon Dünya Şampiyonası - Kadınlar takip 2020 Biatlon Dünya Şampiyonası'nda kadınlar takip yarışması 16 Şubat 2020'de yapıldı. Yarış 13:00'te başladı. 2020 Biatlon Dünya Şampiyonası - Erkekler toplu çıkış 2020 Biatlon Dünya Şampiyonası'nda erkekler toplu çıkış yarışması 23 Şubat 2020'de yapıldı. Yarış 15:00'te başladı. 2020 Biatlon Dünya Şampiyonası - Kadınlar toplu çıkış 2020 Biatlon Dünya Şampiyonası'nda kadınlar toplu çıkış yarışması 23 Şubat 2020'de yapıldı. Yarış 12:30'da başladı. Ali Taner BaltacÄ± Ali Taner Baltacı, (d. 1977) Bafra doğumlu Türk yönetmen. TÃµrva Tõrva Estonya'nın Valga ilinde bulunan bir kasabadır. Kasabanın nüfusu 2017 yılı itibarıyla 2,848'dir. Ä°smet Cerit İsmet Cerit (d. 1 Nisan 1976, Amasya), Türk İş insanı ve yazar. 1976 yılının Nisan ayında Amasya' da doğdu. İlk ve orta öğrenimini burada tamamladıktan sonra eğitim hayatını İstanbul’da sürdürdü. 2003 yılında evlendi ve 2 çocuğu oldu. 1997 yılında ticaret hayatına atılan Cerit birçok ulusal ve uluslararası projenin Global Solution Partnerliğini üstlenmiştir. Bu alanda önemli başarılara imza atan Cerit'in ulusal ve uluslararası ödülleri mevcuttur. Bunlardan en önemlisi 2004 yılında aldığı altın kategorideki Avrupa başarı ödülüdür. Spor, sanat ve müzik ile hep iç içe olan İsmet Cerit aynı zamanda Türkiye'nin değerli firmalarının CEO’ları ve üst düzey yöneticilerinden oluşan C-Majör İş’ten Sesler Korosu üyesi’dir. C-Majör gönüllüleri, ihtiyaç sahibi kimsesiz ve yardıma muhtaç çocuklar ve hayır kurumları yararına konserler düzenlemeyi amaçlıyor. İsmet Cerit 2011 yılında Jewel of Lounge isimli kendi derlediği bir müzik albümü, 2014 yılında sayıların spiritüel anlamı ve numerolojik değerlerini anlatan kitabı “40”. 2018 Nisan ayında Fatih Sultan Mehmet’in çocukluğundan eğitim hayatına ve Edirne’den İstanbul'un Fethi ne kadar geçen süreyi konu alan Roman'ı “Fetih İstanbul” ve son olarak Temmuz 2019 da çıkardığı Göbeklitepe Saklı Mabede Yolculuk adlı kitabı ile birlikte 3 adet kitap yazmıştır. “Fetih İstanbul” adlı kitabı 2018 Mayıs ayında Altın Kalem Ödüllerinde tarihi roman kategorisinde ödüle layık görüldü. Ãœye Resmi Sponsoru Ana sponsoru Resmi sponsoru Ana sponsoru Resmi sponsoru 2020 Biatlon Dünya Şampiyonası - Erkekler bayrak yarışı 2020 Biatlon Dünya Şampiyonası'nda erkekler bayrak yarışı yarışması 22 Şubat 2020'de yapıldı. Yarış 14:45'te başladı. Erdebil Köşkü Erdebil Köşkü ya da diğer adıyla Ber Der-i Pir, Diyarbakır'ın Sur ilçesinde yer alan tarihî bir köşktür. Gazi Köşkü ile aynı tepe üzerindedir ve Kırklar Dağı, Dicle Nehri ve Hevsel Bahçeleri'ne hâkim bir manzarası bulunmaktadır. Yeniden restore edilen yapı 09.11.1994 gün, 1506 sayılı karar gereği Diyarbakır Kültür ve Tabiat Varlıklarını Koruma Kurulu tarafından tescillenmiştir. İlkin bir konak olarak inşa edilmemiştir. MS 512 yılında Bizans Kralı I. Anastasius, Dicle Nehri üzerinde bir köprü yaptırmaya karar verdiğinde inşaat işçilerinin kalabilmesi için buraya bir mekân inşa edilmiştir. 17. yüzyılda pek çok defa yenilenmiş olan konak, Osmanlı devletine verdiği hizmetlerin karşılığı olarak, İbrahim Hafid Paşa'ya verilmiştir. Erdebil Köşkü, Gazi Köşkü'yle mimari açıdan birbirinin ikizi gibidir. Köşk, bodrum, zemin, üst kattan oluşmaktadırve tüm katlar dikdörtgen yapıdadır. Bodrum katta bulunan ahır birimi dikdörtgen yapıda olup üst örtüsü beşik tonozdur. Yapının zemin katında bir eyvan ve girişi eyvandan olan bir oda ve mutfak birimleri bulunmaktadır. Mutfak içinden betonarme bir merdivenle üst kata çıkılmaktadır. Yapının üst katında merdivenle çıkılan bir aralık (gezemek) ve bu aralıktan girilen bir oda mevcuttur. Üst katta geniş bir teras ve bir adet tuvalet vardır. Binanın bahçesinde bulunan dikdörtgen yapıdaki havuzun duvarları sonradan fayans ile yenilenerek demir korkuluklarla korunmuştur. Aynı zamanda yapının bahçesinde fıskiyeli bir de küçük havuz bulunmaktadır. 2020 Biatlon Dünya Şampiyonası - Kadınlar bayrak yarışı 2020 Biatlon Dünya Şampiyonası'nda kadınlar bayrak yarışı yarışması 22 Şubat 2020'de yapıldı. Yarış 11:45'te başladı. 2020 Biatlon Dünya Şampiyonası - Tekli karma bayrak yarışı 2020 Biatlon Dünya Şampiyonası'nda tekli karma bayrak yarışı yarışması 20 Şubat 2020'de yapıldı. Yarış 15:15'te başladı. Violent Thing "Violent Thing" (), Ben Dolic tarafından seslendirilen şarkı. 2020 Eurovision Şarkı Yarışması'nda Almanya'yı temsil eden şarkı. Şarkı dijital ortamda 27 Şubat 2020 tarihinde yayınlanmış ve İngilizce dilinde seslendirilmiştir. Borislav Milanov, Peter St. James, Dag Lundberg, Jimmy Thorén ve Connor Martin tarafından yazılmıştır. 2020 Biatlon Dünya Şampiyonası - Karma bayrak yarışı 2020 Biatlon Dünya Şampiyonası'nda karma bayrak yarışı yarışması 13 Şubat 2020'de yapıldı. Yarış 15:15'te başladı. Nilüfer (mayın dökme gemisi) Nilüfer Mayın Gemisi, Osmanlı donanmasına ait bir gemidir. Osmanlı Donanmasına aittir. İstanbul'a 10 mil uzaklıktayken bir Rus mayınına çarpıp batmıştır. Olayda 55 Türk, 8 Alman şehit olmuştur. 19 Kasım 1914 günü Nilüfer, Tuna ağzına gitmek üzere Boğaz’dan ayrıldı. Amiral Souchon’dan sefer talimatı iptali bildirisi alınmadığından, Nilüfer Varna’ya yöneldi. Mayın döşeyiciden daha sonra bir haber alınmadı. Birkaç gün sonra Kilyos açıklarında bir batık ve 2 Alman denizcinin cesedi bulundu. Bulgaristan sahilinde her hangi bir çatışma haberi alınmadığından, Nilüfer’in Kilyos yakınlarında mayınla çarptığı ve 8 Alman ile 55 Osmanlı İmparatorluğu’dan oluşan mürettebatıyla 19’unda battığı sanılmaktadır. Orange-Nassau Prensi Bernhard Orange-Nassau Prensi Bernhard ("Bernhard Lucas Emmanuel van Oranje-Nassau, van Vollenhoven"; d. 25 Aralık 1969), Hollanda Prensesi Margriet ve Pieter van Vollenhoven'ın ikinci oğlu. Kuzeni Willem-Alexander'ın kral olarak tahta çıkmasından önce, Hollanda Kraliyet Hanedanı'nın bir üyesi ve Hollanda tahtına çıkma sırasında onbirinciydi. Willem-Alexander'ın tahta çıkışı ile Hollanda Kraliyet Hanedanı'nın bir üyesi ve Hollanda tahtına çıkma sırasında değildir, ancak Hollanda Kraliyet Ailesi'nin bir üyesi olarak üyeliğini korumaktadır. RAID: Shadow Legends RAID: Shadow Legends İsrailli oyun geliştiricisi Plarium Games tarafından geliştirilen ve yayınlanan başlaması ücretsiz bir mobil ve PC oyunudur. RAID: Shadow Legends bir fantezi temalı, sıra tabanlı rol yapma gacha oyunudur. Oyunun hikayesi Kara Lord Siroth tarafından zaptedilmiş kurgusal evren Telaria'da geçiyor. Oyuncular Siroth’u yenip topraklara barış getirmesi için hayata döndürülmüş eski bir Teleria savaşçısının rolüne bürünüyorlar. Oyuncular düşmanlar ve potansiyel müttefikler tarafından korunan kaleler, zindanlar, çöller ve tapınaklar gibi ortamlarda Savaşlar için bir ordu oluşturacaklar. Oyuncular maceraları boyunca geçmiş savaşçıların ruhlarını taşıyan Parçalar toplar. Parçalar farklı özelliklere sahip dört tip halinde bulunuyor. Oyun 12 sefer seviyesinden oluşan geniş ve hikâye bazlı bir tekli oyuncu seferi barındırır. Bunların da yedi aşaması ve üç zorluk seviyesi vardır. Tekli oyunculu sefer bölümü çoklu oyuncu bölümüne oyuncu sıralamalarını belirlemek için bağlıdır. Oyunun hikayesi Paul C.R. Monk tarafından yazılmıştır, ve oyun kara fantezi tarafından esinlenmiş gerçekçi karakterler ve ortamlar içeren Batılı bir sanat tarzına sahiptir. "RAID" basın tarafından genellikle iyi tepkiler almıştır, "Pocket Gamer" oyunu "yüksek grafik kalitesi", "güzelce işlenmiş ve canlandırılmış " karakterler ve ayrıca "yeni oyuncular için cömert bir deneyim" şeklinde karşılamıştır. Ancak oyunun agresif parasallaşma yöntemleri de tepki toplamıştır, aynı "Pocket Gamer" makalesinde "oyuncuları harcadıkça harcamaya devam etmeye teşvik eden katmanlı yapı" şeklinde belirtilmiştir. "Gamezebo" oyunu "tipik anime-tarzı görselleri bırakarak daha gerçekçi, kara fantazi görünüşü" kullanmasıyla övmüştür, ve "türünde gördüğümüz en iyi saldırı animasyonları ve çevresel etkilerin bazılarına sahip gerçekten büyüleyici bir deneyim." şeklinde yazıya devam etmiştir. Ancak makale ayrıca oyunun altında yatan parasallaşma yöntemlerini eleştirerek ilerlemenin zor olduğuna dikkat çekmiştir, "özellikle çeşitli geliştirmeler için gerçek para harcamayı planlamıyorsanız". BlueStacks de incelemesinde görselleri överek şunları söylemiştir "Animasyonlar tam anlamıyla muhteşem ve size bu oyunlarda çok nadir gördüğünüz bir kaliteyi gösteriyor" ve son olarak "Yüzüklerin Efendisi gibi fantazi savaşlarına daha gerçekçi bir yaklaşımdan hoşlanan oyuncular muhtemelen Raid: Shadow Legends ile iyi bir zaman geçirecektirler." Hata Neredeydi? "What Went Wrong? Western Impact and Middle Eastern Response (Tr. Hata Neredeydi? Batının Teması ve Orta Doğunun Cevabı.)" Bernard Lewis'in 11 Eylül saldırısından kısa süre sonra yayınladığı ancak kısa bir süre önce yazdığı bir kitap. Bu kitabın çekirdeği Ocak 2002'de "Atlantik Aylık" dergisinde yayınlanan bir makale olarak ortaya çıktı. Kitabın tezi, yakın tarih boyunca, özellikle 1683'te Viyana'nın ikinci Osmanlı kuşatmasının başarısızlığıyla başlayarak, İslam dünyası modernleşemedi ya da batı dünyasına ayak uyduramadı, İslam dünyasının birçok yerinde görüldü ve Batılı güçlerin bu bölgeler üzerinde yıkıcı bir hakimiyet kurmasıyla sonuçlandı. Orange-Nassau Prensi Maurits Orange-Nassau Prensi Maurits ("Maurits Willem Pieter Hendrik van Oranje-Nassau, van Vollenhoven"; d. 17 Nisan 1968), Hollanda Prensesi Margriet ve Pieter van Vollenhoven'ın en büyük oğlu olarak Hollanda Kraliyet Ailesi'nin bir üyesi. Prenses Elizabeth TopraklarÄ± Prenses Elizabeth Toprakları, Doğu Antarktika'da bulunan bir bölgedir. Bölge, Mac. Robertson Toprağı ile II. Wilhelm Toprakları arasında yer almakta olup 9 Şubat 1931'de Douglas Mawson liderliğindeki Britanya, Avustralya ve Yeni Zelanda Antarktika Seferi tarafından keşfedildi. Adını, günümüzde Birleşik Krallık Kraliçesi olan II. Elizabeth'ten almaktadır. Pieter van Vollenhoven Pieter van Vollenhoven Jr. (d. 30 Nisan 1939), Hollanda Prensesi Margriet'in eşi ve Hollanda Kraliyet Hanedanı'nın bir üyesi. Gazi Osman Paşa, Çerkezköy Gazi Osman Paşa, Tekirdağ'da, Çerkezköy ilçesine bağlı mahalle. Kraliçe Elizabeth Toprakları Kraliçe Elizabeth Toprakları, Batı Antarktika'da bulunan bir bölgedir. Bölge, Weddel Denizi'nin güneyinde yer almakta olup Filchner-Ronne Buz Sahanlığı'ndan Güney Kutbu'na kadar uzanmaktadır. Adını, 2012 yılında almıştır ve Birleşik Krallık tarafından Britanya Antarktika Toprakları'nın ve Arjantin tarafından Arjantin Antarktikası'nın parçası olarak hak iddia edilmektedir. YeÅŸildere, Karaman Yeşildere, Karaman ilinin merkez ilçesine bağlı bir köydür. 1914 yılı kayıtlarında köyün adı İbrala olarak geçmektedir. 1928 yılına kadar Konya Ereğlisi'ine bağlı iken bu tarihte Karaman'a bağlanmıştır. 1930 yılında bucak teşkilatı haline getirilen İbrala, 1954 yılında belediye statüsü almıştır. Beldeye Yeşildere ismi 1961 yılında İçişleri Bakanlığı tarafından verilmiştir. Yeşilin içerisinde olması ve ortasından akan dereden ötürü bu adı aldığı söylenmektedir. Kasabanın belediye statüsü, nüfusunun 2000 kişinin altına düşmesi üzerine 2013 yılında sona erdi. Karaman il merkezine 36 km uzaklıktadır. Bank Sepah Bank Sepah bir İran bankasıdır .1925 yılında kurulan banka İran İslam Cumhuriyeti'ndeki en büyük bankalardan biridir. Carlos Hugo (Parma dükü) Parma ve Piacenza Dükü Carlos Hugo (8 Nisan 1930 – 18 Ağustos 2010), 1977'den ölümüne kadar Bourbon-Parma Hanedanı'nın başkanıydı. Carlos Hugo, İspanya tahtının Karlist talibiydi ve Montejurra Olayı sırasında başkanı olduğu Karlist Parti aracılığıyla Karlist hareketin siyasi yönünü değiştirmeye çalıştı. 1964'te Hollanda Prensesi Irene ile evliliği Hollanda'da anayasal bir krize neden oldu. MEFO MEFO (Almanca: MEtallurgische FOrschungsgesellschaft m.b.H.), Nazi Almanyası hükumeti tarafından, II . Dünya Savaşı'ndan önceki yıllarda Alman silahlanma çabalarını finanse etmek için kurulmuş bir kukla şirket . Bu kukla şirket, Mayıs 1933'te, Hjalmar Schacht'un Reichsbank Başkanı olarak Mart 1933'te atanmasından hemen sonra, dört Alman silah üreticisi Krupp, Siemens, Gutehoffnungshütte ve Rheinmetall'den alımlar için bir cephe olarak kuruldu . Dörtlü, Reichsmark'ın ilk hisse sermayesini 1 milyona çıkarmaya ikna edildi. Alman hükümeti görünüşte bu özel şirkete dahil olmasa da, hükümet hiçbir şekilde açıkça yer almıyordu; kağıt üzerinde, MEFO tamamen özel bir şirketti, gerçekte, şirketin Reich Savunma Bakanlığı ve diğeri Reichsbank tarafından atanan iki direktörü vardı. Dört şirket, 1 milyar Reichsmark'ı (4 milyar 2009 Euro'ya eşdeğer) bir araya topladı ve burada ise Nazi Hükümeti, Mefo faturaları (Almanca'da Mefo-Wechsel olarak bilinir) olarak bilinen beş yıllık senetlerle parayı geri ödemeyi kabul etti. Kısa bir süre sonra Naziler, bu notları indirdi ve temelde bir tür para birimine dönüştürdü. 1934 ile 1938 arasında, toplam 12 milyar Reichsmark değerinde MEFO faturası yeniden silahlandırmanın bedelini ödemek için çıkarıldı. Bunu bağlamlamak için, Almanya'nın Hitler'in iktidara gelmesinden bir yıl önce 1932'deki milli borcu sadece 10 milyar Reichsmark idi. 1938 yılına gelindiğinde, resmî milli borcun 19 milyar Reichsmark olduğunu kabul etti. Ancak MEFO faturalarında 12 milyar Reichsmark bunun üzerine eklendi. Başka bir deyişle, Hitler ve Alman Ekonomi Bakanı Hjalmar Schacht, Almanya'nın milli borcunu sadece altı yıl içinde üç katına çıkardı, ancak artışın yarısından fazlası kitapların dışında kaldı. MEFO notları 1938'de sona erdiğinde, hükumet ciddi bir nakit sıkıntısı çekti. Sorunu çözmek için Nazi rejimi, “bankaların bu faturaları geri ödemek için devlet tahvili satın almak zorunda kaldıkları için hükumet tasarruf hesaplarından ve sigorta şirketlerinden para aldı. Bu, sıradan Alman vatandaşını Alman yeniden silahlanmasının finansmanı yaptı.” Sonunda, hükumet nakit sıkıntısını azaltmak için darphaneye başvurmak zorunda kaldı. Almanya'nın yeniden silahlanma programının temel bileşenleri daha sonra Ekonomi Bakanlığı yapmış ve Savaş Ekonomisi için çalışmalar yapan Hjalmar Schacht tarafından icat edildi. 1933'te iktidara geldikten sonra, Nasyonal Sosyalistler Almanya'nın yönetilmesinin vergilerden veya kamu kredilerinden üretilmesi muhtemel olmayan fonlar gerektireceğini fark etti. Buna ek olarak, yeniden silahlanma çabasını gizli tutma ihtiyacı, bu kukla şirketin kurulmasına yol açtı. Silahlanma finansmanına yol açan işlemler aşağıdaki gibi yapılmıştır Bu sistem Nisan 1938'e kadar kullanılmaya devam etti. Bu faturaların 12 milyar Reichsmark'ı (45 milyar 2009 Euro'ya denk) olağanüstü idi. O zaman, beş yıl garantili olan bu faturaların ilki 1939'da, sahiplerinin ödeme için Reichsbank'a sunmaları muhtemeldi. Bu finansman yöntemi, Nazi Hükumetinin Reichsbank'tan mevcut tüzükler altında yasaklanan büyük krediler almasını sağladı. Reichsbank tarafından hükumete doğrudan borç verme, yasal olarak 100 milyon Reichsmark ile sınırlandırılmıştır. Bu varoluşların büyük doğası nihayetinde 1939'da Reichsbank ve Maliye Bakanlığı arasında bürokratik bir çatışmaya yol açtı ve tüm stratejinin 20 Ocak 1939'daHjalmar Schacht'un istifasına yol açtı. Pensacola Dağları Pensacola Dağları, Antarktika'da Kraliçe Elizabeth Toprakları'nda bulunan bir sıradağdır. Dağlar, Transantarktik Dağları'nın bir parçası olup kuzeydoğudan güneybatıya doğru 450 km boyunca uzanır. En yüksek zirvesi ise England Zirvesi'dir (2,150 m). Çivril Ovası Çivril Ovası , Ege Bölgesinde, Denizli ilinin kuzeydoğu topraklarında yer alan tektonik ova. Denizden 820 m yüksekliğindeki ovanın büyüklüğü 400 km'dir. Güneydoğudaki Işıklı Ovası ve güneybatıdaki Baklan Ovası ile beraber ters V (bumerang) şekilli büyük bir düzlük oluşturur. Denizli, Burdur, Afyon Isparta arasındaki ova Ege horst-graben yapısının doğu bölümünü oluşturur. Büyük Menderes'in içinden geçtiği ovanın doğu bölümünde Işıklı Gölü yer alır. Çivril Ovasının doğu ve kuzeyi dağlarla kuşatılmıştır. Başlıca yükseltiler şunlardır: Kıraç Tepe (2446 m), Sarıbaba Tepe (1297 m), Çobansivrisi Tepe (1687 m), Bakacak Tepe (1177 m), Armutçuk Tepe (1787 m), Karaağaçlı Tepe (1214 m), Kocagöğüs Tepe (1242 m), Karageli Tepe (1230 m) ve Sarıkaya Tepe (1350 m). Ova Çivril ilçe merkezi civarında Güneybatı-Kuzeydoğu uzanışlı iken, Akdağ'ın GBsında, Işıklı Göl çevresinde KB-GD doğrultuludur. Çivril Ovası yüzeyi kuru dereler ile Kufi Çayı'nın taşıdığı kil, silt, çakıl ve kum içeren Kuaterner alüvyonları ile örtülüdür. Alüvyonların kalınlığı tam olarak belirlenememiş, 100 m derinliğinde yapılan sondajda ana kayaya ulaşılamamıştır. Güçlü bir akifer özeliği gösteren ovada yeraltı su seviyesi 2–4 m'dedir. Çivril ovasının yaklaşık merkezine Işıklı Gölü yerleşmiştir. Kuzeyden Sandıklı Ovasından gelen Kufi Çayı ve GD yönünden gelen Dinar Suyu göle dökülürler. Büyük Menderes nehrinin ana kaynağı Işıklı Gölü'nden çıkan sulardır. Alanda bulunan güçlü kaynaklardan Işıklı, Gümüşsu ve Yuva kaynakları önemlidir. Ova Ege'de hakim Akdeniz iklimi ile İç Anadolu Karasal iklimi arasında geçiş özelliği gösterir. Kışlar soğuk ve yağışlı, yazlar kurak ve sıcaktır. Ortalama yıllık yağış miktarı 409,56 mm'dir. Çivril Ovası'nda Geç Kalkolitik devri ile Geç Tunç devri arasında kesintisiz kırk kültür tabakası barındıran Beycesultan höyüğü yer alır. Kriterleri sağlayan sumo güreşçileri arasından seçilenler ödül almaya hak kazanırlar. Seçim işlemi turnuvayı izleyen gazeteciler arasında oluşturulan bir panel tarafından yapılır. "Sanshō"ların her turnuva sonucunda verilmesi zorunluluğu yoktur. Yaz OlimpiyatlarÄ±'nda voleybol Voleybol, 1964'ten beri Yaz Olimpiyatları oyunlarında düzenli olarak yer alan hem erkekler hem de kadınlar için yapılmakta olan turnuva. Brezilya, ABD ve Sovyetler Birliği turnuva düzenlenmeye başladığından beri birden fazla altın madalya kazanan tek erkek takımlarıdır. Erkekler Olimpiyat Voleybol Turnuvası'nın diğer beş kazananı, Japonya, Polonya, Hollanda, Rusya ve eski Yugoslavya takımlarıdır. Altın madalyalar kadın voleybolunda erkeklere göre daha az ülke tarafından kazanılmıştır. On dört defa gerçekleşen Kadınlar Olimpiyat Voleybol Turnuvası'nda altın madalya kazanan beş takım Brezilya, Küba, Çin, Japonya ve eski Sovyetler Birliği takımlarıdır. Voleybol Olimpiyat turnuvasında sabit bir katılma şartlarına sahiptir. Aşağıdaki kurallar geçerlidir: Michelin Rehberi Michelin Rehberi (Fransızca: "Guide Michelin") veya Michelin Kırmızı Rehberi; Fransız araba lastiği üreticisi Michelin tarafından otel mutfaklarına ve restoranlara verilen bir prestij ödülüdür. Çeşitli kriterler çerçevesinde değerlendirilen işletmeler puanlanarak "Michelin yıldızı" adı verilen bir sistemle kategorize edilirler. Bir lokantanın Michelin yıldızı kazanması veya yıldız sayısının artması o işletmeye uluslararası bir ün ve avantaj kazandırdığı gibi yıldızının düşürülmesi veya alınması ise ciddi bir itibar kaybına yol açmaktadır. Nazarbayev MadalyasÄ± Nazarbayev Madalyası (Kazakça: Қазақстан Республикасының Тұңғыш Президенті - Елбасы Нұрсұлтан Назарбаев ордені), Kazakistan'ın devlet madalya ve nişanlarından birisidir. 1 Ocak 2001 tarihinde Kazakistan'ın ilk Cumhurbaşkanı Nursultan Nazarbayev onuruna verilmeye başlanmıştır. Ülkenin kalkınmasına ve refahına katkıda bulunan Kazak ve yabancı vatandaşlara verilir. Fonetik transkripsiyon Fonetik transkripsiyon, semboller kullanılarak konuşma seslerinin her birinin bir karakterle gösterilmesidir. Fonetik transkripsiyonun en yaygın hali, bir fonetik alfabe kullanılarak yapılan çeşididir, bunun en bilineni Uluslararası Fonetik Alfabe’dir (IPA). Bütün dillerde kelimelerin telaffuzları zaman içerisinde değişir. Bununla birlikte, kelimelerin yazılı halleri (ortografileri) telaffuz değişirken çoğunlukla aynı kalır ve telaffuza göre değiştirilmezler. Böyle durumlarda telaffuz, ortografiden farklı bir mahiyete bürünmüş olur. Telaffuz, aynı dilin farklı lehçelerinde de büyük değişiklik gösterebilir. İngilizce ve Tibetçe gibi kimi dillerde standard ortografi (yazı sistemi) düzensizdir ve yazılışa bakarak telaffuzu bilmeyi zorlaştırır. Örneğin, İngilizce "bough" ve "through" sözcüklerinin son dört harfinin ortografisi aynıdır, ancak birincisi /baʊ/ olarak okunurken, ikincisi /θɹuː/ veya /θɹu/ olarak telaffuz edilir. İtalyanca, İspanyolca, Türkçe gibi diğer bazı dillerin ortografisi ve telaffuzu arasında daha tutarlı, fakat yine de kusursuz olmayan, bir uyum görülebilir. Türkçe’de, örneğin, birçok kelimenin ortografisi ve telaffuzu aynıdır, bununla beraber "nerede" ve "burada" gibi kimi kelimelerin yazıldığı gibi okunmadığı görülebilir. Birincisinin telaffuzu yaygın bir şekilde /nɛɾ'd̪ɛ/ olarak okunur. İkincisi de yaygın olarak /burˈdɑ/ şeklinde telaffuz edilir. Birçok dilde, fonetik transkripsiyon her bir ses ve sembol arasında birebir ilişki kurularak doğru telaffuzun en iyi şekilde gösterilmesini sağlar. Ortografik transkripsiyonda ise aktarma yapılan dilde, orijinal dildeki telaffuza en yakın olan telaffuz gösterilir. Fonetik transkripsiyon, ortografinin dışına çıkıp bir dilin lehçelerindeki telaffuz farklılıklarını gösterebilmeyi, zaman içinde telaffuzda meydana gelen değişimleri tespit edebilmeyi temin eder. Ancak ortografik transkripsiyon, fonetik transkripsiyonun aksine özel karakterleri değil dilin yazı sistemini kullandığı için pratikte tercih edilen yöntemdir. Örneğin Lena Şamamyan’ın soyadının baş harfini fonetik transkripsiyona göre yazarsak ʃ olarak gösteririz, ortografik transkripsiyona göre yazarsak ş olarak gösteririz. Fonetik transkripsiyonun temel bir özelliği, bütün dillerde uygulama bulabilmesi ve transkripsiyon hangi dilde gösterilecek olursa olsun sembollerin her dilde aynı seslere karşılık gelmesidir. Bu durum, fonetik transkripsiyonun ortografik transkripsiyondan temel bir farkıdır. Fonetik transkripsiyon bir dilin sesbirimlerini yazı dilinde göstermek için veya daha ileri giderek tam fonetik ses gerçekleşmelerini göstermek için kullanılabilir. Bütün transkripsiyon sistemlerinde dar ve geniş transkripsiyon arasında bir fark vardır. Geniş transkripsiyonda sadece, bir ses çıkışının en belirgin fonetik özellikleri gösterilir. Dar transkripsiyonda ise bir ses gerçekleşmesindeki bütün sesbirimcikler gösterilir. Dar ve geniş transkripsiyonlar arasındaki fark sürekli değişim halindeki bir süreçtir. Fakat sesbirimsel ile sesbirimciksel transkripsiyon (hakiki fonetik transkripsiyon) arasında daha oturmuş bir ikili farklılık söz konusudur. Sesbirimsel (fonemik) transkripsiyon, bütün sesbirimcikler göz ardı edilerek yapılan bir geniş transkripsiyon çeşididir. Örnek verilecek olursa, İngilizce "title" kelimesinin (IPA kullanılarak) ya /ˈtaɪtəl/ şeklinde (geniş, sesbirimsel transkripsiyon) ya da [ˈtaɪɾɫ̩] şeklinde (dar, sesbirimciksel transkripsiyon) transkripsiyonu yapılabilir. Eğik çizgi ile gösterilen birinci transkripsiyonda, sözcüğün sonunun /l/ sesbirimi ile bittiği gösterilir. Diğer transkripsiyonda ise köşeli ayraçlar arasında gösterilen /l/ ([ɫ]) karanlık l’dir (artdamaksıllaştırılmıştır). Bu örnekten yola çıkılarak sunulabilecek başka bir örnekte ise, Kuzey Amerika İngilizcesinde /t/ sesbirimi, vurgulu bir ünlüden sonra ve vurgulanmamış bir heceden önce geldiği zaman veya hece durumundaki bir /l/ veya /n/ sesbiriminden önce geldiğinde, bir t-/d- çarpması olarak telaffuz edilir, çıkarılan ses kısa bir /d/ sesbirimine benzer. Bu çıkarılan çarpma sesinin fonetik sembolü [ɾ]’dır. Ayrıca örneğin, "title" [ˈtaɪɾɫ̩] ve "tidal" /'taɪdəl/ sözcüklerinin telaffuzları arasında neredeyse hiç fark yoktur. Yine örneğin, "middle" [ˈmɪɾɫ̩] sözcüğü ve "little" sözcükleri, birçok Kuzey Amerika İngilizce şivelerinde tam bir uyak halindedir. Dar transkripsiyonun bir faydası, öğrenme çabası içinde olanlara, en doğru sesletimi sunabilmesidir, böylece dilbilimciler bir dildeki telaffuz varyasyonları hakkında ayrıntılı analiz yapabilirler. Kötü tarafı ise, dar transkripsiyonun bir dilin bütün konuşanlarını temsil etmemesi, birçok lehçe ve şive içinden sadece bir tane şiveyi yansıtmasıdır. Örnek gösterilecek olursa, Amerikanların, Kanadalıların ve Avustralyalıların birçoğu "little" kelimesindeki "t" harflerini bir dokunma ünsüzü [ɾ] olarak telaffuz eder, Güney İngiltere’deki birçok şivede ise aynı sözcükteki "t" harfleri gırtlaksı patlamalı ünsüz [ʔ] olarak veya ikinci "t" harfi yarı-kapalı kalın yuvarlak ünlü [ʊ] olarak telaffuz edilir, bu son haliyle telaffuz [ˈlɪʔʊ] olarak transkript edilebilir (bkz. l ünlüleşmesi). Dar transkripsiyonun başka bir olumsuz yönü, geniş transkripsiyona nazaran, sesbilim uzmanı olmayanlarca yabancı karşılanacak, çok daha fazla sembol ve fonetik işaret içermesidir. Geniş transkripsiyonun bir avantajı, bir dil içinde çok daha geniş bir topluluğu temsil eden bir telaffuzu göstermesidir. Bu yüzden yabancı dil sözlüklerinde verilen telaffuz rehberinde, geniş transkripsiyon tercih edilir. Bu geniş transkripsiyon, bir tablo ile sözlüğün genellikle baş taraflarında gösterilir ve daha sonra her kelime için telaffuz göstermekten kaçınılır. Dar transkripsiyon, olumsuz yönleri göz önüne alındığında, dilbilim çevrelerince sadece gerekli olduğu yerlerde kullanılmaktadır ve bunun dışında her zaman geniş transkripsiyon yapılmaktadır. Fonetik transkripsiyon sistemleri, dilbilimsel seslerin, parçalara ayrılabilir birbirinden ayrık birimlerden oluştuğu hipotezinden yola çıkarak hazırlanmaktadır. Tarih boyunca birçok transkripsiyon ya da işaretli anlatma sistemi denendi. Bu sistemler alfabetik olanlar ve alfabetik olmayanlar olmak üzere iki sınıfa ayrılabilir. Alfabetik transkripsiyon sistemleri, her ses için ayrı bir sembol istihdam etmeye çalışır. Alfabetik olmayan (analfabetik) sistemler ise her sesi, biraraya getirilmiş birçok sembolden oluşturulmuş bir sembolle anlatmaya çalışır. Uluslararası Fonetik Alfabe (IPA) günümüzde en yaygın kullanılan ve en iyi bilinen fonetik alfabedir. Bu alfabe başlanıgçta, 19. yüzyılda Avrupalı dilbilimciler ve dil öğretmenleri tarafından hazırlandı. İlk hazırlanış amacı dil eğitiminde kullanmak için olan IPA, zamanla bu kullanımının sınırlarından taştı ve artık yaygın bir şekilde dilbilimciler ve sesbilimciler tarafından kullanılır oldu. Birçok yabancı dil sözlüğünde, sözlükteki kelimelerin nasıl telaffuz edileceğini göstermek için IPA kullanılmaktadır. Bununla birlikte, anadili İngilizce olanlar için yayımlanmış olan birçok Amerikan sözlüklerinde, örneğin "American Heritage Dictionary of the English Language"’de, "Random House Dictionary of the English Language"’de ve "Webster's Third New International Dictionary"’de fonetik transkripsiyondan kaçınılmakta ve onun yerine İngilizce alfabeye dayanan yeniden yazım yöntemlerine başvurulmaktadır. Bu yeniden yazım sistemlerinde ünlülerin üzerinde fonetik işaretler ve herhangi bir harfin üzerinde vurgu işaretleri görülebilir. Örneğin, "Arkansas" kelimesinin IPA sistemine göre yazılışı /ˈɑːrkənsɔː/ iken, İngilizce’ye dayanan yeniden yazım sistemine göre yazılışı "ar-kuhn-saw" olmaktadır. Bir başka alfabetik transkripsiyon geleneği, orijinalde Amerikalı dilbilimciler tarafından Amerika Yerlilerinin ve Avrupalıların dilleri için tasarlanmış bir sistemdir. Slav, Sami, Hindistan, Kafkasya ve Ural dillerinin dilbilimcileri tarafından hâlen yaygın olarak kullanılır. Bu sembol dili Kuzey Amerika Fonetik Alfabesi (NAPA) olarak da bilinir, ancak Amerika dilleri dışındaki diller için de yaygınca kullanımına rastlandığı bilinmelidir. IPA ile NAPA ve varyasyonları arasındaki temel fark, NAPA sisteminde IPA'nın aksine her ses için tasarlanmış özel karakterler bulunmaz. Bunun yerine NAPA'da bir dilde zaten mevcut olan ortografinin parçası olan harflere fonetik işaretler eklenerek her ses için karakter üretme yolu tercih edilir. Bu sonradan üretilen karakterlerin çoğu aslında Doğu Avrupa dillerinin ortografilerinde mevcut olan ve Latin harflerine çeşitli fonetik işaretler eklenerek oluşturulmuş varyasyonlardır veya digraflardır. NAPA türü transkripsiyonlar, "Readings in Linguistics" kitabında ve Kenneth Lee Pike'ın Phonemics kitabında görülebilir. Henüz bilgisayar vasıtasıyla fonetik fontların üretilmediği, bilgisayar yardımı ile matbaalarda bilgisayar ile üretilmiş karakterlerin basılamadığı zamanlarda, NAPA sistemi ile hazırlanan fonetik işaretli ortografik karakterler matbaalarda basılabiliyordu, bu yüzden tercih edilen bir sistemdi. IPA’nın genişletilmiş versiyonları da bulunmaktadır, örneğin Ext-IPA, VoQS ve canIPA. Uluslararası Fonetik Alfabe (IPA), fonetik transkripsiyonun köşeli parantezler içinde "[ ]" gösterilmesini tavsiye etmektedir. Sadece birbirini dışlayan sesbirimleri gösteren bir transkripsiyon ise eğik çizgi "/ /" ile gösterilmelidir. Eğer birisi hangi parantez türünü kullanacağından emin değilse, köşeli parantez kullanmak daha elverişlidir, çünkü bir kişi eğik çizgiyi tercih ettiğinde, kullandığı fonetik karakterlerin her birisinin, kesin olarak birbirlerinden farklı sesbirimleri gösterdiği imasında bulunmaktadır. Fonetik transkripsiyon tek tip değildir, fonetik karakterlerin gerçekteki sesleri ne kadar yakın sembolize edeceğine göre fonetik transkripsiyon değişiklik gösterebilir. Bir dildeki farklı sesleri en genel çerçevede gösterern transkripsiyona geniş transkripsiyon denilmektedir ve geniş transkripsiyon, fonemik transkripsiyonun kimi zaman tıpkısı olabilir. Gerçek sesletime yakın bir transkripsiyon (bütün çıkarılan sesleri hakiki manada ayrıntılarıyla gösteren bir transkripsiyon) dar transkripsiyon olarak bilinir. Geniş ve dar transkripsiyonlar, birbirini dışlayan türler değil, sürekli devam eden bir evrilme sürecinin iki ucudurlar. Örneğin, İngilizce’nin bazı şivelerinde "pretzel" kelimesinin dar transkripsiyonu [ˈpɹ̥ʷɛʔts.ɫ̩] şeklindedir. Bu haliyle transkripsiyon, anadili İngilizce olanlara bile yabancı gelecek bazı karakterler içermektedir. Aynı sözcüğün geniş transkripsiyonu ise [ˈpɹɛts.l] şeklindedir. Bu haliyle transkripsiyon, birbirini dışladığı kesin olan, farklı sesleri gösterir, fakat herbir sesbirimin, dar transkripsiyonun yaptığının aksine, tam gerçekleşme şeklini gösterme ayrıntısına inmez. Fonemik transkripsiyon, sadece birbirini dışlayan sesleri gösterdiği için, "geniş" ve "dar" transkripsiyon ayrımı, fonemik transkripsiyonda yapılamaz. Bununla birlikte, kullanılan semboller, hakiki telaffuzun gerçekleşmesine dair daha açıklayıcı ya da daha az açıklayıcı olabilir. Dilbilim çevrelerine sıkça sunulan bir örnek, İngilizce "rue", "rye" ve "red" sözcüklerinin başındaki r ünsüzünün telaffuzunun nasıl gösterileceğine dair yaşanan farklılıktır. Bu r ünsüzü genellikle /r/ olarak transkript edilir, burada, kullanılan bu r sembolü, dil ucu titrek ünsüzünü gösteren IPA sembolü [r] ile aynılık ima eder. Fonemik transkripsiyon çerçevesinde, aynı sesi göstermek için /ɹ/ sembolünü kullanmak son derece mümkündür, halbuki bu sembol, IPA sisteminde dişyuvasıl sürtünmesiz ünsüzü göstermek için kullanılır (ABD ve İngiltere'de bu telaffuz daha yaygındır). Fonemik semboller kullanılırken mümkün olduğunda fonetik işaretleri kullanmaktan kaçınılır, buna "her bir ses için farklı birer sembol" ilkesi denir. Daha da ileri gidilerek, SAMPA'da olduğu gibi sadece bilgisayar klavyesi kullanılarak yazılabilen ASCII karakterleri kullanmaya kadar sınırlanabilir. Örneğin, İngilizce church sözcüğü /tʃɝːtʃ/ şeklinde transkript edilebilir, buna yakın yuvarlama yapılmış bir başka telaffuz gösteriminde, daha soyut bir şekilde /tS@rtS/ olarak transkript edilebilir. Bu ikincisindeki (SAMPA) amaç, transkripsiyonu, IPA'ya nazaran, kolayca yazılır hale getirmektir. Fonemik semboller daima, kullanımlarına ve anlamlarına dair bir açıklama ile birlikte sunulmalıdır. Zaman zaman bir transkripsiyonun iki dikey çubuk ("| |") arasında gösterildiğine rastlanabilir. Bu kullanım, sesbilimin dışına çıkarak, biçimbilimsel analiz alanıyla ilgili olmaktadır. Örneğin, İngilizce'de "pets" ve "beds" sözcükleri fonetik olarak [pʰɛʔts] ve [b̥ɛd̥z̥] olarak transkript edilebilir (bu ikisi birer dar transkripsiyondur). Fonemik olarak ise, /pets/ ve /bedz/ suretinde telaffuz edilebilir. Bunun sebebi, /s/ and /z/ karakterlerinin İngilizce'de farklı sesbirimler olması ve fonemik incelemede farklı semboller ile gösterilmesidir. Bununla birlikte, anadili İngilizce olan birisi, transkripsiyona bakarak, her iki kelimenin sonundaki sembolün de çoğul eki -s karakterini temsil ettiğini anlayabilir. Bunun gibi biçimbilimsel bir özellik, dikey çubuklar kullanılarak ima edilebilir. Eğer çoğul ekleri -s ise, İngilizce'de olduğu gibi, bu biçimbilimsel olarak |pets| ve |beds| şeklinde gösterilebilir. Eğer çoğul eki -z olsaydı, dikey çubuklar içinde |petz| ve |bedz| şeklinde gösterilmesi mümkündü. IPA sembolleriyle karışıklık oluşmasını önlemek için, ne zaman ortografinin kullanıldığını, ne zaman fonetik karakterlerin kullanıldığını belli etmek gerekir. Fonetik karakterler ile ortografi (bir dilin yazı sistemi) karışıklığına örnek olarak İngilizce "jet" kelimesi gösterilebilir. Fonetik karakterler olarak görüldüğünde "jet" kelimesi "yet" gibi okunur. Kelimenin fonetik karakterlerden oluşmadığını ve bir dilin ortografisi olduğunu göstermek için o kelime italik olarak "jet" şeklinde yazılır ya da açılı parantez içinde ⟨jet⟩ şeklinde gösterilir. İkonik fonetik sembolizasyon sisteminde, fonetik karakterler, ses organlarının ses gerçekleşmesi sırasında aldıkları şekli ve konumu görsel olarak sembolize eder. Alfabetik sembolizasyon sistemlerinde ise böyle bir durum yoktur, ses organlarının aldıkları şekil ile onların yazı dilinde gösterildiği semboller arasında görüntü benzerliği aranmaz. İkonik fonetik sembolizasyon sistemi, alfabetik sembolizasyona nazaran telaffuzun inceliklerini göstermede daha kullanışlı olabilir. İkonik fonetik sembolizasyon sisteminin bir örneği, İskoç sesbilimci Alexander Melville Bell tarafından geliştirilen Görülebilir Konuşma sistemidir. Alfabetik transkripsiyon sistemlerinden daha tutarlı ve belirli gösterme özelliğine sahip transkripsiyon yöntemleri, alfabetik olmayan sistemlerdir. Alfabetik ve ikonik sistemlerdeki her ses için bir sembol prensibi yerine, alfabetik olmayan sistemlerde, ses yolunda çıkarılan her bir sesi tarif etmek için uzun, alfabetik olmayan semboller dizisi kullanılır. Bu tarz sembolizasyon yöntemi, kimyasal formülleri göstermek için kullanılan sembolizasyonlardan örnek alınmıştır. Her ne kadar, sesleri, alfabetik sistemlerden daha belirli gösterme niteliğine sahipse de alfabetik olmayan (analfabetik) transkripsiyon kullanışlı değildir, bu yüzden de yaygınlaşmamıştır. Geliştirildiği bilinen iki tane alfabetik olmayan transkripsiyon sistemi vardır, birisi Danimarkalı Otto Jespersen tarafından (1889), diğeri Amerikalı Kenneth Pike tarafından (1943) geliştirildi. Pike'ın sistemi, IPA gibi alfabetik sistemlerin geliştiricilerine tutarlı bir alternatif olması bakımından dikkate değerdir. Aşağıdaki örnekte, Pike'ın transkripsiyon sistemine göre yapılmış, sadece bir sesin transkripsiyonu gösterilmektedir (IPA sembolü /n̩/ olan hecesel ötümlü dişyuvasıl genizsil ünsüz): 2020 İdlib saldırısı İdlib saldırısı, 27 Şubat 2020'de Rusya destekli Suriye Silahlı Kuvvetleri'nin, Suriye'nin İdlib ilinde, Türk Silahlı Kuvvetleri'ne bağlı tabura düzenlediği hava saldırısı. 34 Türk askerinin ölümüyle sonuçlanan saldırı Türkiye'nin Suriye İç Savaşı kapsamındaki en büyük kaybı olarak tanımlanmaktadır. Suriye İç Savaşı kapsamındaki 2020 İdlib çatışmalarının devamı olarak Suriye Silahlı Kuvvetleri'nin Suriye İç Savaşı'na dahil olan Türk Silahlı Kuvvetleri'ne bağlı askerî unsurlara saldırıları devam etmiştir. TASS saldırının olduğu gün İdlib kentinin Suriye'de silahlı muhalif grupların elinde kalan tek bölge olduğunu bildirdi. Buna karşın yine TASS'ın daha önce yaptığı açıklamalarda Suriye'nin güneydoğusunda bulunan ABD askerî üssü El-Tanf'ta Suriyeli silahlı muhalifleri ve köktendinci grupları eğittiğini, bölgede altı binden fazla silahlı unsurun dolaştığını açıklamıştı. El-Tanf'taki durum güncelliğini korumakta ve halen bölge silahlı muhalifler tarafından kontrol edilmektedir. 27 Şubat 2020'de Rusya Savunma Bakanlığı Türkiye'nin İdlib'de Soçi Mutabakatı'nı ihlal ettiğini, "yasadışı silahlı grupların gerçekleştirdiği topçu ateşlerini desteklemeye devam ettiğini" ve bu grupların Suriye Silahlı Kuvvetleri'ne bağlı birimlere insansız uçaklarla saldırdığını duyurdu. Rusya basını 27 Şubat günü TSK ve desteklediği grupların Suriye Hava Kuvvetleri'ne bağlı iki Suhoy Su-17 ve Rusya Hava Kuvvetleri'ne bağlı bir Suhoy Su-34 uçağını düşürmek için Türkiye'nin gözlem noktalarının bulunduğu bölgeden toplam üç saldırı girişiminin bulunduğunu, uçakların flare atarak kaçmayı başardığını iddia etti. 27 Şubat günü Saat 17.00 civarında, yaklaşık 400 askerden Türk Silahlı Kuvvetlerine ait mekanize piyade taburu, Güney İdlib'deki Kafr Nabl'ın yaklaşık 5 kilometre kuzeyindeki Bara ve Balyun yolu üzerindeki hava saldırısının hedefi oldu. Rus Hava Kuvvetlerine ait iki Sukhoi Su-34 ve Suriye Hava Kuvvetlerine ait Su-22 savaş uçağı, Türkiye destekli Suriye Millî Ordusu birliklerini 27 şubat sabahında yoğun bir şekilde bombaladı. Aynı savaş uçaklarının bölgedeki Türk konvoyuna hava saldırısı yapıldığı iddia edildi. Rus yetkilier ise Rus Hava Kuvvetlerinin Türk askerlerinin vurulduğu alanda operasyon düzenlemediğini, İdlib'de Suriye Hava Kuvvetlerine bağlı jetlerin düzenlediği hava saldırısında Suriyeli militanların arasındaki Türk askerlerin vurulduğunu söyledi. Saldırısı sonrası Hatay Valisi Rahmi Doğan ilk açıklamasında dokuz TSK mensubunun hayatını kaybettiğini, yaralı ve ağır yaralı askerlerin Suriye-Türkiye sınırında yer alan Cilvegözü Sınır Kapısı'ndan Türkiye'ye getirildiğini söyledi. İlerleyen saatlerde Hatay Valisi ek bir açıklama yaparak 33 TSK mensubunun hayatını kaybettiğini, 34 askerin ise yaralandığını açıkladı. Suriye İnsan Hakları Gözlemevi TSK'ya bağlı en az 34 askerin öldüğünü duyurdu. Erdoğan tarafından yapılan açıklamada ise 34 Türk askerinin hayatını kaybettiği bildirildi. Saldırının ardından Türkiye yetkilileri tarafından Suriye askeri birliklerinin "meşru hedef" olduğunu açıklandı ve Türk Silahlı Kuvvetleri tarafından 200'den fazla hedef topçu atışıyla vurularak 329 Suriye askerinin etkisiz hale getirildiği açıklandı. Twitter, Instagram, Youtube ve Facebook İdlib'de yaşanan saldırı doğrultusunda Türkiye'de erişime kapatıldı. Türkiye'deki operatörler Turkcell, Türk Telekom ve Vodafone internetleri de yavaşladı. Sosyal medya hesaplarında "kirlilik yarattığı ve provokatif paylaşımlarda bulunduğu" iddia edilen hesaplara Emniyet Genel Müdürlüğü'ne bağlı Siber Suçlarla Mücadele Müdürlüğü tarafından inceleme başlatıldığı ve bu kapsamda 91 tane hesapla ilgili işlem yapıldığı bildirildi. Rusya Savunma Bakanlığı ertesi gün yaptığı açıklamada İdlib'de bulunan Tahrir el-Şam mensuplarının Suriye ordusu mevzilerine yönelik büyük çaplı operasyon başlattığını, Suriye ordusunun bu saldırılara yanıt verdiğini ve olayın Tahrir el-Şam'a bağlı militanlarla bir arada bulunan TSK mensuplarının da vurulmasıyla sonuçlandığını bildirdi. Rusya Savunma Bakanlığı açıklamasını yalanlayan Türkiye Savunma Bakanı Hulusi Akar saldırı sonrası yaptığı açıklamada hedef alınan Türk askerlerinin etrafında hiçbir silahlı unsurun bulunmadığını, direkt olarak Türk askerlerinin hedef alındığını, uyarılara rağmen hava saldırının devam ettiğini, bölgeye gönderilen ambulansların dahi hedef alındığını söyledi. Akar ayrıca TSK'ya bağlı birliklerin bulunduğu yerlerin önceden Rusya’nın sahadaki yetkilileri ile koordine edilmesine rağmen bu saldırının gerçekleştirildiğini belirtti. İdlib'teki saldırının ardından, Türkiye'nin talebi üzerine NATO 28 Şubat Cuma günü olağanüstü toplanacağını açıkladı. NATO toplantısının ardından NATO genel sekreteri Jens Stoltenberg yaptığı açıklamada "Türkiye çok değerli bir NATO müttefikidir ve Türkiye aynı zamanda Suriye'deki çatışmadan en derin şekilde etkilenen NATO müttefikidir. Çok sayıda terör saldırısına maruz kalmış ve milyonlarca mülteciye kapılarını açmıştır.NATO hava savunması dahil Türkiye'ye destek veriyor. Müttefikler, Türkiye için daha fazla ne yapılabileceğine bakıyor." ifadelerini kullandı. Borsa İstanbul, güne %10 değer kaybıyla 99 bin puan seviyesinden başladı. Bunun üzerine SPK, açığa satış işlemlerini yasakladı. Öte yandan Türk lirası, yabancı para birimleri karşısında değer kaybetti. Türkiye'nin 5 yıllık CDS primi ise 375 baz puana yükseldi. 27 Şubat gecesi televizyona açıklama yapan Ak Parti Sözcüsü Ömer Çelik, Türkiye'nin artık mültecileri tutamayacağını söyleyerek Avrupa'ya olan sınır kapılarını açtıklarını ve mültecilerin durdurulmayacağını duyurdu. Suriyeli, Iraklı ve Afgan mülteciler başta olmak üzere Türkiye'deki göçmenler, Yunanistan ve Bulgaristan'a geçmek için sınır kapılarına ve kıyılardaki kaçak geçiş yollarına gece saatlerinden itibaren göç etmeye başladı. Bulgaristan Savunma Bakanlığı, göçmen akınına karşı Türkiye sınırında 1.000 asker göndermeye hazır oldukları açıklamasını yaptı. Yunanistan hükûmeti ise ilk açıklamasında 4 bin göçmenin geldiğini ve sınırdan geri çevrildiğini söyledi. Yunanistan tarafından sınırlardan mültecilerin geçişine izin verilmedi ve göçmenler gaz bombalarıyla dağıtılmaya çalışıldı. Uluslararası Af Örgütü Araştırma Direktör Yardımcısı Massimo Moratti yaptığı yazılı açıklamada; Yunanistan ve Bulgaristan'a, topraklarına girmeye çalışan sığınmacılara kapılarını açmalarını ve sınır muhafızlarının da sınırda toplanan insanlara karşı aşırı güç kullanmaktan geri durması çağrısı yaptı. Moratti ayrıca sığınmacıların pazarlık unsuru olarak kullanılmasına sebep olduğunu öne sürerek AB-Türkiye Geri Kabul Antlaşması'nı eleştirdi ve Avrupa Birliği üyesi ülkeler'in Türkiye'ye varan sığınmacıların yükünü paylaşmak için daha fazla şey yapması gerektiğini söyledi. Yunanistan hükûmetinin talebi üzerine Avrupa Sınır ve Sahil Güvenlik Ajansı Yunanistan'a sınır korumu gücü ve teknik ekipman yollama kararı aldı. luyor. AB ajansı sözcüsü Türkiye ile tüm sınırlarda alarm seviyesini de ‘yüksek’e çıkarıldığını duyurdu. İçişleri Bakanı Süleyman Soylu, 1 Mart saat 19.42 itibarıyla Edirne'den ayrılan göçmen sayısının 100 bin 577'ye ulaştığını söyledi. Saldırının ardından Beyoğlu, İstanbul'da İstiklal Caddesi üzerinde yer alan Rusya Konsolosluğu önünde protesto eylemi yapıldı. 28 Şubat günü Diyanet İşleri Başkanlığı tarafından tüm camilerde okutulan cuma hutbesinde saldırı konu edildi. Türkiye Büyük Millet Meclisi (TBMM)’de grubu bulunan dört parti ortak bildiri yayınlayarak İdlib saldırısını kınadı. Ak Parti, Cumhuriyet Halk Partisi, Milliyetçi Hareket Partisi ve İYİ Parti’nin imza attığı bildiride “Bu alçak ve menfur saldırıyı millet iradesinin tecelligahı olan TBMM’deki parti grupları olarak, şiddet ve nefretle kınıyoruz” denildi. Halkların Demokratik Partisi (HDP) ise bildiriye imza atmadı. Balyun Vincenzo Dandolo Kont Vincenzo Dandolo (1758 - 12 Aralık 1819) İtalyan bir kimyager ve bilim insanı. Vincenzo, 1758'de Venedik'te doğdu ve kariyerine bir doktor olarak başladı. Napolyon'un isteği üzerine gerçekleşen devrimde oligarşik partinin önemli bir rakibi oldu; Fransızların korunması için gönderilen elçilerden biriydi. Talepler reddedildiğinde ve Venedik, Avusturya'nın himayesine girdiğinde, büyük konsey üyesi olduğu Milano'ya gitti. 1799'da Rusların işgali ve Cisalpin Cumhuriyeti'nin devrilmesi üzerine Dandolo, aynı yıl Paris'de "Les Hommes nouveaux, d'opérer une régénération nouvelle" adlı eserini yayınladı. Ancak kısa süre sonra kendisini bilimsel tarıma adamak için tekrar Milano'ya döndü. 1805 yılında I. Napolyon onu Dalmaçya valisi yaptı, "Provéditeur Général" unvanı ile Dandolo, insanların sefaletini, tembelliğini ortadan kaldırmak ve daha iyi yöntemler sunarak ülkeyi geliştirme çabalarıyla kendini gösterdi. 1809 yılında Dandolo, Fransız imparatorundan sayım unvanı ve diğer birçok unvanı ödül olarak alarak Venedik'e döndü. 13 Aralık 1819'da Varese'de öldü. Paris Antlaşması (1810) Paris Antlaşması 6 Ocak 1810'da İsveç'in, Rusya İmparatorluğu tarafından 1808-1809 Finlandiya Savaşı'nda yenilmesinin ardından Fransa ve İsveç arasındaki savaşı sona erdiren antlaşma. Rusya daha önce Fransa'ya karşı Üçüncü Koalisyon ve Dördüncü Koalisyonlarda İsveç müttefiki olmuştu, ancak Rusya'nın Friedland'da ki yenilgisinden sonra Fransa'ya ve I. Napolyon'un Kıta Ablukası'na katılmaya zorlamak için İsveç'e saldırdı. Anlaşmanın başlıca nedeni, İsveç'in Kıta Ablukası'na katılma isteğiydi, böylece İsveç Krallığı, Birleşik Krallık ile ticaret yapamayacaktı. Anlaşma imzalandıktan kısa bir süre sonra, 21 Ağustos 1810'da Napolyon'un mareşallerinden biri olan Jean Baptiste Bernadotte, İsveç'in veliaht prensi seçildi ve İsveç Kraliyet Ailesi olarak bilinen Bernadotte Hanedanı'nı kurdu. Antlaşmadan kaynaklanan barış, Napolyon'un İsveç'in, Norveç'i işgal etmesine izin vermeyi reddetmesine kadar devam etti. Deniz mayını Deniz mayını, savaş gemilerine veya denizaltılara zarar vermek veya imha etmek için suya yerleştirilen müstakil bir patlayıcı cihazdır. Sualtı bombalarından farklı olarak mayınlar denize dökülür ve herhangi bir geminin yaklaşması veya temas etmesi ile tetiklenene kadar beklemeye bırakılır. Deniz mayınları, düşman nakliye hareketlerini engellemek veya gemileri bir limana hapsetmek için saldırgan bir şekilde veya dost gemileri korumak ve "güvenli" bölgeler oluşturmak için savunma amaçlı kullanılabilir. Deniz mayınları birçok şekilde döşenebilir. Mayın dökme amacıyla tasarlanmış mayın gemileri, modifiye edilmiş gemiler, denizaltılar, uçak ve hatta liman içine elle dökme yoluyla mayınlar yerleştirilebilir. Deniz mayınlarının maliyetleri modellerine göre çok ucuz olabilir; bazı mayınlar 2000 ABD doları kadar ucuz olabilirken, daha karmaşık mayınlar milyonlarca dolara mal olabilir, birkaç çeşit sensörle donatılabilir ve bir savaş başlığını roket veya torpido ile hedefe ulaştırabilir. Esnek kullanımları ve uygun maliyetli olmaları, mayınları asimetrik savaşta daha az güçlü olan taraf için çekici kılar. Bir mayını üretme ve denize dökme maliyeti genellikle tarayarak denizden çıkarma maliyetinin %0,5 ile %10'u arasındadır; bir mayın tarlasını temizleme, döşemekten 200 kat kadar sürebilir. II.Dünya Savaşı deniz mayın tarlalarının bir kısmı hala aktiftir, çünkü temizlenmesi çok zahmetli ve pahalıdır. 1940'lardan kalma bazı mayınlar daha yıllarca tehlike yaratmaya devam edecektir. Mayınlar nehirlerde, göllerde, haliçlerde, denizlerde ve okyanuslarda saldırı veya savunma silahları olarak kullanılmıştır, ayrıca psikolojik savaş araçları olarak da kullanılabilirler. Saldırı amaçlı mayınları hem ticari hem de askeri gemileri batırmak için düşman sularına, limanların dışına ve önemli nakliye yollarına yerleştirilir. Savunma amaçlı mayın tarlaları kıyıdaki önemli kısımları düşman gemilerinden ve denizaltılardan korur, düşman gemilerini daha kolay korunan alanlara gitmeye zorlar veya hassas alanlardan uzak tutar. Psikolojik etki için tasarlanmış mayın tarlaları genellikle gemilerin düşman ülkeye ulaşmasını önlemek için ticaret yollarına yerleştirilir. Geniş mayın tarlaları izlenimi yaratmak için genellikle seyrek şekilde yerleştirilirler. Bir nakliye rotasına stratejik olarak yerleştirilen tek bir mayın, deniz taşımacılığını tüm alan taranırken günlerce durdurabilir. Uluslararası hukuk, özellikle 1907 tarihli Sekizinci Lahey Sözleşmesi, ülkelerin bir bölgeyi mayınladıklarını deklare etmelerini ve sivil taşımacılığın mayınlardan kaçınmasını kolaylaştırmasını gerektirmektedir. Uyarıların spesifik olması gerekmez; örneğin, II. Dünya Savaşı sırasında Birleşik Krallık sadece İngiliz Kanalı, Kuzey Denizi ve Fransa kıyılarını mayınladığını açıklayarak detay vermemiştir. Jessica Brown Findlay Jessica Rose Brown Findlay (d. 14 Eylül 1989) İngiliz oyuncu. Daha çok Lady Sybil Crawley karakterini canlandırdığı ITV tarihi dizisi" Downton Abbey" ve Emelia Conan Doyle olarak bulunduğu 2011 yapımı komedi filmi "Albatross ile tanınır". 2014 yılında Beverly Penn olarak Mark Helprin'in romanından uyarlanan "Winter's Tale de yer aldı". 2015 yılımda Paul McGuigan'in "Victor Frankenstein" dizisinde Lorelei karakterini canlandırdı. 2016 yılında biografik film "England is Mine" a katıldı. Film şarkıcı Morrissey' nin gençliğini ve kariyerini anlatmaktadır.Ayrıca Morrisey The Smiths grubunun kurucusudur. 2017 yılının başlarında "Harlots" de oynadı. Istvan Csukas István Csukás (2 Nisan 1936 - 24 Şubat 2020), Macar şair ve yazar. 2 Nisan 1936'da Kisújszállás, Macaristan Krallığı'nda doğdu. 1972'den 1975'e kadar kuklaların yer aldığı popüler çocuk programı "Mirr-Murr kandúr kalandjai" nin senaryosunu yazdı. Csukas 1999'da Macaristan'ın en prestijli edebiyat ödülü olan Kossuth Ödülü'ne layık görüldü. Csukas 24 Şubat 2020'de rahatsızlığı nedeniyle tedavi gördüğü Budapeşte'deki bir hastanede 83 yaşında ölmüştür. Ben Dolic Ben Dolic (4 Mayıs 1997 Ljubljana), Sloven şarkıcı. Dolic The Voice of Germany yarışmasının sekizinci sezonuna katılmasıyla bilinir. Bu yarışmayı ikinci olarak bitirmiştir. Müzik kariyeri daha küçük yaşlarda başlamıştır. 12 yaşındayken "Slovenia Got Talent" adlı yarışmaya katılmıştır. Dolic, 2020 Eurovision Şarkı Yarışması'nda Almanya'yı "Violent Thing" adlı şarkıyla temsil etmesi planlanıyordu. Yarışma COVID-19 pandemisi sebebiyle iptal edildi. Ahmed Vefik Paşa Ahmet Vefik Paşa (d. 3 Temmuz 1823, İstanbul – ö. 2 Nisan 1891, İstanbul), Osmanlı devlet adamı, diplomatı, çevirmen ve oyun yazarı. İlk ilmî Türkçülerden biridir. İki defa Maarif Nazırlığı (Eğitim Bakanı) yaptı; ilk Osmanlı Meclis-i Mebusanı’nda İstanbul vekili olarak yer aldı ve başkanlığı üstlendi; 4 Şubat 1878 - 18 Nisan 1878 ve 1 Aralık 1882 - 3 Aralık 1882 tarihleri arasında iki defa başvekillik (sadrazamlık, başbakanlık) görevine getirildi. İlk Türkçe sözlüklerden birisi olan “"Lehçe-i Osmânî"”’nin yazarı olan Paşa, devlet adamlığının yanı sıra 16 dil bilen bir bilim adamıdır. Bursa valiliği sırasında bu kentte bir tiyatro yaptırmakla ün kazanmıştır. Kimi kaynaklara göre 3 Temmuz 1823'te İstanbul’da doğdu (ancak doğum tarihi hakkında 1813’ten 1823’e kadar değişik kaynaklar gösterilir.) Yunan kökenliHariciye Nezareti memurlarından Ruhittin Efendi’nin oğludur. Dedesi Yahya Naci Efendi, Müslüman Osmanlı memurlara yabancı dil öğretmek için kurulan ve devletin yıkılışına kadar varlığını sürdüren Tercüme Odası’nın ilk Müslüman çevirmenidir. Babası da Fransızca bilirdi ve çevirmenlik yapmış, Tercüme Odası’nda çalışmış bir kişiydi. Türk edebiyatının büyük şairlerinden Abdülhak Hamid Tarhan’ın babası Hayrullah Efendi ile de kardeş çocuğu olan Ahmet Vefik Paşa’nın yetiştiği aile çevresi onu dil öğrenmeye, çevirmenlik yapmaya yöneltmiştir. 1831 yılında İstanbul’da başladığı eğitimini, babasının görevi nedeniyle gittiği Paris’te dönemin gözde okullarından "Saint Louis Le Grand Lisesi"’nde tamamladı. Babası, Paris’e elçi olarak atanan Mustafa Reşit Paşa’nın tercümanlığını yapmaktaydı. Kendisi de Paris’te bulunduğu süre içinde Fransızcayı ana dili gibi öğrendi. Fransızcanın yanı sıra İtalyanca, Yunanca ve Latince de öğrendi. 1837’de yurda döndüğünde Tercüme Odası’nda memuriyet hayatına başladı. 1840'ta elçilik katibi göreviyle Londra’ya gitti ve İngilizce öğrendi. İki yıl sonra Sırbistan’da, İzmir’de, Memleketeyn’de (Eflak ve Boğdan) geçici ve özel görevler aldı. Bu arada İstanbul’a döndükçe aşaması yükseltilerek Tercüme Odası’na atandı. Kısa bir süre pasaport dairesinde müdürlük yaptı. Sonra uyrukluk işlerini çözmek ve sonuçlandırmak için İzmir’e gönderildi. 1845 yılında İzmir’den dönünce görevi yükseltilerek “"Tercüme Odası Mümeyyiz’i"”, 1847’de “"mütercim-i evvel"” (baş çevirmen) oldu. 1847’de devletin ilk resmî salnamesinin hazırlanması işi kendisine verildi. 1849’da mütercim-i evvel rütbesinin yanı sıra başmümeyyizlik rütbesini aldı. Aynı yıl Reşit Paşa tarafından kendisine Aydın’da bir çiftlik hediye edilen ünlü Fransız şair Alphonse de Lamartine’in rehberliği ile görevlendirildi, onunla bir buçuk ay geçirdi. 1849 yılında Macaristan mültecileri olayını çözmek için görevlendirildi. Olağanüstü yetkilerle Memleketeyn’de komiser vekili olarak görevlendirilen Ahmet Vefik Paşa, İstanbul’a döndüğünde Memleketeyn ile ilgisini kesmedi ve bu yerler hakkında rahatça bilgi edinebilmek için Rumence öğrenmeye başladı. 1851’de pek çok konudaki derin bilgisi nedeniyle, diğer resmî görevlerinin yanı sıra, yeni kurulan Encümen-i Daniş adlı bilim kuruluna üye seçildi ve bu üyeliğin gerektirdiği çalışmaların içinde yer aldı. Vefik Paşa, 1851’de Encümen’i Daniş’de görevlendirilmesinin hemen ardından Tahran’a elçi olarak atandı ve dört yıl bu görevi sürdürdü. Tahran’da elçilik binasını Osmanlı Devleti toprağı olarak ilan edip bayrak çektiren Ahmet Vefik Paşa, elçilik binalarına bayrak asma adetini getiren kişi oldu. Paşa, gittiği yerlerde resmî görevlerinin yanı sıra özel olarak dillerini , kültürlerini, geleneklerini öğrenmek adetinde idi. İran’da Fars dilini ve İran tarihinin kökenlerini öğrendi; bu ülkenin edebiyat, felsefe ve din konuları ile de yakından ilgilendi. Tahran’da doğu dillerini incelemesi ve dillerin tarihsel gelişimine kafa yorması onu Osmanlıcanın Farsça ve Arapçanın etkisinden kurtarılması düşüncesine sevketti. Türkçü bir tutum geliştirdi. Küçük yaşlardan beri kendisini koruyan Reşit Paşa’nın Abdülmecit’e sadrazam olması ile önemli görevlere getirilen Ahmet Vefik Paşa, “"Meclis-i Valay-i Ahkâm-ı Adliye"” üyeliği (1855), “"Deavi Nazırlığı"” (1857), Paris elçiliği (1860) yaptı. Paris büyükelçiliği sırasında III. Napolyon ile aralarında yaşanan gerilim, fıkralara konu oldu. Paris sefaretinden İstanbul’a döndükten sonra 1862’de Darülfünun’da "Hikmet-i Tarih" (tarih felsefesi) hocası, aynı sene içinde Bursa’da "Evkaf Nâzırı" oldu. Darülfünun hocalığı sırasında “Şecere-i Türkiye” (Türklerin soy kütüğü) adlı eseri Çağatay Türkçesi’nden İstanbul Türkçesi’ne çevirdi; Türklerin tarihinin Osmanlı tarihi ile başlamadığını savundu. Ayrıca “Lehçe-i Osmânî” (Osmanlı lehçesi) ve Türk lugati hazırlayacak değişik Türk lehçelerinin varlığını gösterdi. Evkaf Nazırlığı görevi sırasında çeşitli zelzelelerde, özellikle de 1855 depreminde hasar görmüş ve o güne kadar onarım görmemiş Osmanlı yapılarını tamir ettirdi. 29 Mayıs 1862 yılında Padişah Abdülaziz tarafından Divan-ı Muhasebat Reisliği’ne tayin edilen Ahmet Vefik Paşa bugünkü adıyla Sayıştay’ın ilk başkanlığını yapmıştır. 1864 yılında halkın şikayetleri üzerine Bursa’daki görevinden alınarak yıllarca resmî bir görev verilmedi, bu süre içinde Türk tarih ve edebiyatına yeni eserler ve tercümeler kazandırdı. Mehmet Emin Ali Paşa’nın ölümünden sonra Mahmut Nedim Paşa’nın sadrazam olması ile kendisine yeniden devlet görevleri verildi. 1872’de birinci defa olarak Maarif Nâzırı olarak atandı ama 1873'te görevden alındı. Kısa bir süre Edirne Valiliği yaptı. 1876’da Petersburg Bilim Akademisi’ne üye seçildiği için Petersburg’a gitti. "Lehçe-i Osmânî" adlı eserini ortaya çıkarmasında, ona Türk lehçelerini inceleme fırsatı veren bu seyahat etkili olmuştur. 18 Mart 1877’de çalışmalarına başlayan ilk Meclis-i Mebusan’ın İstanbul üyesi olarak seçilen Vefik Paşa, Mebusan’ın başkanlığını yaptı. Divan-ı Muhasebat Reisi oturumlarını diktatörce idare ettiği yolunda eleştirilere uğradı. 1878’de tekrar Maarif Nazırı, daha sonra da sadrazam oldu ve yüzyıllardır kullanılan “"sadrazam"” sözcüğünü “"başvekil"” olarak değiştirdi. Bu göreve geldiği sırada İmparatorluk, 93 Harbi’nden yenik çıkmıştı. Rusya ile yapılan ağır anlaşma koşullarını hafifletmek için çalıştı ve donanmanın teslimini önledi. Abdülhamid’i hal edeceği yönündeki bir jurnal nedeniyle 18 Nisan 1878’de görevinden azledildi. 1879-1882 yılları arasında Bursa valisi olarak görev yaptı. Valiliği sırasında Bursa yolları ve caddelerini Paris belediye başkanı George Euègene Haaussmann’dan esinlenerek yaptırdı. Bursa’da zarar görmüş pek çok önemli anıtın onarımı şehre getirttiği Fransız mimar Leon Parvillee tarafından gerçekleştirildi. Ayrıca şehre Hükümet Konağı, Memleket Hastanesi, Belediye Binası, Tiyatro binası yaptırdı. Yaptırdığı tiyatro binasında çevirdiği Molière eserlerinin sahneye konulmasını sağladı; İstanbul’da yıktırılan Gedikpaşa Tiyatrosu’nun oyuncularını himayesine alarak Bursa’ya getirtti; sahnelenecek oyunların dekorundan provalarına kadar her şeyiyle ilgilendi. Ahmet Vefik Paşa’nın kurduğu bu tiyatro, İstanbul dışında Anadolu’da kurulan ilk tiyatro idi. Onun izinden giderek Adana valisi Ziya Paşa da 1880 yılında Adana’da bir tiyatro yaptırdı. Paşa, ayrıca valiliği sırasında “"Müntehabât-ı Durub-ı Emsal"” (Atalar Sözlüğü) adlı yapıtının içeriğini 5000 maddeye çıkarıp Hüdevandigar Matbaası’nda yeniden bastırdı (1881). 1882’de Bursa valiliği görevinden alınan paşa, Mehmet Sait Paşa’dan boşalan başvekillik makamına tekrar başvekil atandı ama üç gün sonra görevden alındı ve bir daha kendisine resmî bir görev verilmedi. Padişah II. Abdülhamid’in onu başvekilliğe atayıp üç gün sonra görevden almasının bâzı vekillere gözdağı vermek için olduğu öne sürülür. Ahmet Vefik Paşa, bu olaydan sonra ölümüne kadar Rumelihisarı’ndaki evinde ilmi ve edebi çalışmalar yaptı. Oluşturduğu kütüphane, “"İstanbul’un en zengin kütüphanesi"” olarak tanındı. (2 Nisan 1891’de (bâzı kaynaklara göre 1890’da) İstanbul’da Rumelihisarı’ndaki köşkünde hayatını kaybetti; Rumelihisarı’nda Kayalar Mezarlığı’na defnedildi. Ahmet Vefik Paşa’nın ünlü kütüphanesi, ölümünden sonra kısım kısım satılmış, satış 1902’ye kadar sürmüştür. 1902’de kütüphane binası ve kalan kitaplar Rıza Paşa adında biri tarafından satın alındı. "Rıza Paşa Koleksiyonu" daha sonra Maarif Nezareti tarafından satın alınmış ve Darülfünun’a verilmiştir. Kütüphane binası ise 1927 yılında satıldı. Anadolu Medeniyetleri MÃ¼zesi Anadolu Medeniyetleri Müzesi, Ankara'nın Altındağ ilçesinin Ulus semtinde bulunan tarih ve arkeoloji müzesidir. Müzede, Anadolu'nun arkeolojik eserleri kronolojik olarak sergilenmektedir. Müze, Ankara Kalesi’nin dış duvarının güneydoğu kıyısında, yeni işlev verilerek düzenlenmiş iki Osmanlı yapısında yer alır. Bu yapılardan biri Veli Mahmud Paşa tarafından yaptırılan Mahmut Paşa Bedesteni diğeri ise Rum Mehmet Paşa tarafından yaptırılan Kurşunlu Han’dır. Başlangıçta sadece Hitit dönemine ait eserlerin sergilendiği müze, daha sonra diğer uygarlıklara ait eserlerle zenginleşmiş ve Hitit Müzesi olmaktan çıkıp, Anadolu Medeniyetleri Müzesi haline gelmiştir. Bugün kendine özgü koleksiyonları ile dünyanın sayılı müzeleri arasında yer alan bu müzede, Paleolitik Çağdan başlayarak günümüze kadar Anadolu arkeolojisi sergilenmektedir. Avrupa Konseyi’ne bağlı Avrupa Müze Forumu (European Museum Forum) tarafından verilmekte olan Avrupa Yılın Müzesi Ödülü’nü 19 Nisan 1997 tarihinde İsviçre’nin Lozan kentinde 68 müze arasından birinci seçilerek almıştır. Türkiye’de bu ödülü kazanan ilk müzedir. Müzede yer alan ve MÖ 6200 yıllarına tarihlenen Çatalhöyük kent planını içeren harita, dünyanın bilinen en eski haritasıdır. Bursa Arkeoloji MÃ¼zesi Bursa Arkeoloji Müzesi, Bitinya ve Misya bölgelerinde bulunmuş MÖ 3000’den Bizans devri sonlarına kadar olan devirlere ait eserlerin sergilendiği Bursa müzesidir. 1904 yılında İstanbul Arkeoloji Müzesi'nin bir şubesi olarak kurulan müze, İstanbul Arkeoloji Müzesi (1899) ve Konya Arkeoloji Müzesi'nden (1902) sonra Türkiye'nin en eski üçüncü müzesidir. Günümüzde Bürsa Kültürparkı içinde yer alır. Kültür ve Turizm Bakanlığı'na bağlı müzede 25 bin eser bulunur, 2 bin kadarı sergilenmektedir. Bithynia ve Mysia bölgesinde bulunmuş, MÖ 3000 yılından Bizans dönemi sonuna kadar devirlere ait ele geçen buluntular, 1904 yılından itibaren Bursa İdadi-i Mülkîsi'nin (Bursa Erkek Lisesi) bir bölümünde toplanmaya başlandı. Sultan II. Abdülhamit'in tahta çıkış yıldönümü olan 1 Eylül 1904'te, Bursa Maarif Müdürü Azmi Bey'in (Akalın) çabaları ve valilik onayı ile lise binasının bir bölümünde Müze-i Hümâyun'un şubesi açıldı. Müzenin ilk kataloğu Fransız arkeolog "Gustav Mandel" tarafından hazırlandı. 1908 yılında basılan bu Fransızca katalog, 189 sayfadan oluşmaktaydı. Müzeyi 1929'a değin içinde bulunduğu lisenin ilgilileri tarafından yönetildi. 1929'da lisedeki yapıtlar Yeşil Medrese'ye taşındı ve 8 Nisan 1930'dan itibaren bu yeni yerinde sergilenmeye başladı. Müze, 1972 yılında mimar Ertem Yücel'in projesi uyarınca Bursa Kültürpark içinde inşa edilen yeni binaya taşındı 15 Temmuz 1972'de ziyarete açıldı. Müzenin MÖ 650 yılından MS 1453'e kadar ikibin yılık döneme ait sikkelerden oluşan “"sikke teşhir kataloğu"” 2007 yılında, Türkçe- İngilizce olarak arkeolog Recep Okçu tarafından hazırlandı. 2010-2013 arasında restorasyon nedeniyle kapalı bulunan müze, Mayıs 2013'te yeniden ziyarete açılmıştır. Müzede sergilenen eserler arasında; 15 milyon yıl öncesine dayanan fosiller; Aktopraklık Höyüğü'nden Kalkolitik Döneme ait kadın cesedi ve diğer buluntular; Yortan kültürüne ait pişmiş toprak mezar buluntuları; Antandros (Edremit) Nekropolü'nden figürin, kap kacak ve süs eşyaları; Bursa ovasında bulunmuş Greko-Pers mezar steli (ikisi İstanbul Arkeoloji Müzesi'nde olan dünyadaki üç örnekten birisidir); Roma dönemine ait taş eserler; Zeus ve Herakles tasvirleri, Kibele heykelleri, Athena ve Apollon'un bronz büstleri; değişik formdaki keramik kaplar, Bizans dönemine ait gümüş, bronz ve pişmiş toprak eserler ile Arkaik, Klasik, Helenistik, Roma ve Bizans dönemlerine ait altın, gümüş ve bronz sikkeler bulunmaktadır. Müze bahçesinde ise zengin bir stel koleksiyonu sergilenmektedir. Bursa Kent MÃ¼zesi Bursa Kent Müzesi, 2004 yılından bu yana kentin eski adliye binasında hizmet veren, Bursa’nın 7000 yıllık bir zaman diliminde geçirdiği değişim ve dönüşümlerin sergilendiği müzedir. Müze, 14 Şubat 2004 tarihinde dönemin DSP'li Bursa Büyükşehir Belediye Başkanı Erdoğan Bilenser tarafından oluşturuldu ve ziyarete açıldı. Müze binası 1926 yılında Ekrem Hakkı Ayverdi tarafından Adliye Binası olarak inşa edildi. Mimarının Kemalettin Bey olduğu sanılmaktadır. 1999 yılında Adliye’nin yeni binasına taşınmasından sonra boşalan bina, 2001-2004 yılları arasındaki restorasyon sürecinden sonra müze binası haline geldi. Binanın müzeye dönüştürülmesi sürecinde yüksek mimar Naim Arnas görevini aldı. 2 katlı binanın, birinci katında kronolojik, ikinci katında tematik bir düzenleme vardır. Müzede Bursa’da yaşamış 6 Osmanlı padişahının balmumu heykelleri, geleneksel ticaret hayatını canlandıran dekorlar, kentin topografik maketi gibi objelerle şehir hakkında bilgi sunulmaktadır. Bursa Kent Müzesi, kentin merkezi konumundaki Heykel Meydanı'nda, Atatürk Anıtı'nın güneyinde, Bursa Valilik Binası'nın yanında yer almaktadır. Uluumay Osmanlı Halk Kıyafetleri ve Takıları Müzesi Bursa'da 2004 yılından beri hizmet veren özel müze. Muradiye Külliyesi'nin hemen karşısında, Şair Ahmet Paşa Medresesi içinde yer alan müze, 18 Eylül 2004’te açıldı. Müzede, Anadolu Folklor Vakfı kurucu üyelerinden Esat Ulumay’ın 40 yılda topladığı 18 değişik koleksiyonu sergileniyor. 17. yüzyıla kadar uzanan Osmanlı Anadolu ve Rumelisi'nden 70 kıyafet ve 400 parça takının bulunduğu müzede ayrıca Türk kahvesi, hamamı, atçılığı ile ilgili malzemeler, silah, bıçak, kılıç, boncuk türü eşya sergileniyor. Şair Ahmet Paşa Medresesi’nin restorasyon masraflarını Bursa Ticaret Sanayi Odası gerçekleştirdi. Müzeye giriş ücretli. İçinde Osmanlı Çay Bahçesi bulunuyor. Vietnam Savaşı Vietnam Savaşı ya da İkinci Çinhindi Savaşı, Doğu Bloku ülkeleri olan Kuzey Vietnam, Çin ve Sovyetler Birliği ile ABD destekçisi olan anti-komünist Güney Vietnam ve başta ABD arasında yaşanan savaştır. Kore Savaşı'ndan sonra Soğuk Savaş'ın ikinci sıcak çatışması olmuştur. ABD 1963 yılından 1973 yılına kadar savaşa dahil olmuş ve 60.000 kadar asker kaybetmiştir. Çinhindi; İngiliz ve Fransız sömürgesiydi. III. Napolyon döneminde Fransızlar Annam, Kamboç, Koşen ve öteki bazı bölgeleri ellerine geçirmişler ve bu arada Hindistan ve Birmanya yoluyla Çinhindi'ne giren İngilizlerle Mekong'da çatışmışlar ve sonunda bu akarsuyu sınır yapmışlardır. II. Dünya Savaşı'nda Çinhindi, Japonya'nın eline geçti. Bu devlet, 1945 yılında yenileceğini anlayınca buradaki milliyetçi duyguları körüklemiş ve bölge halkını silahlandırmıştır. Çinhindi'nde üç bağımsız devletin (Vietnam, Laos ve Kamboçya) kurulduğunu ilan ederek Vietnam'ı İmparator Bao Dai'nin yönetimine bırakmıştır. 1945 yılında Fransız Çinhindi'ne gelen ilk birlikler İngiltere'ninkilerdi. Bunlar Saygon'a geldiklerinde durumu karışık buldular. Çünkü, milliyetçi gruplar savaş sonu düzensizliğinden yararlanarak denetim kurmak için çaba gösterirken, 1946 yılının sonuna gelindiğinde "Hür Fransa"ya bağlı birlikler de bölgedeki Fransızların hayatını korumak için mücadeleye başlamışlardı. Truman domino teorisi uyarınca Vietnam'da komünist bir iktidarın çevre bölgelere sıçrayacağını düşünerek bunu engellemek istemiştir. Truman'ın başkan olduğu dönemde, Fransızlar Vietnam'da hakim durumdaydı ve Ho Chi Minh liderliğindeki komünistlere karşı savaş vermekteydiler. ABD ise Fransa'ya cephane yardımında bulunuyordu. Dwight Eisenhower döneminde Fransızlar Vietnam'dan çekilmişti ve Vietnam'da Komünistler ve milliyetçiler arasında iç savaş vardı. ABD de Fransa Vietnam'dan çekilince, Birleşmiş Milletler'le beraber, 17. paraleller sınır olmak üzere Kuzey ve Güney olarak ikiye ayrılmasını sağlamıştır. O dönemde Eisenhower'ın politikası barışçıl yollarla çözüldü. Eisenhower, başkanlığı döneminde her zaman barışçıl bir politika yürütmüştür; öte yandan Vietkong (komünist gerillalar) Güneye saldırınca bölgeye asker göndermiş ancak bu askerler sadece Güney askerlerini eğitmek amacıyla orada bulunmuş, herhangi bir mücadeleye girmemişlerdir. John F. Kennedy döneminde asker sayısı 16 bini aşmış ancak yine mücadeleye girmemişlerdir. Başkan Lyndon Baines Johnson ve Richard Milhous Nixon döneminde mücadeleye girmiştir. Dünyadaki birçok yerde, II. Dünya Savaşı sonrasında ortaya çıkan alt-bölgesel örgütlerin büyük çoğunluğu ise, sıkı iki kutuplu sistemde batı blok lideri ABD’nin, doğu blok lideri SSCB’yi çevreleme politikası doğrultusunda oluşturulmuşlardır. 1949 NATO, 1954 Balkan İttifakı, 1955 Bağdat Paktı örgütleri ile müttefiklerden bir hat oluşturma yolundaki stratejinin Uzak Doğu ayağını da, 1954 yılında kurulan Güneydoğu Asya Antlaşması Teşkilatı (SEATO) oluşturmuştur. Vietnam'ın 20. yüzyıl tarihinin otuz senesinde savaş hüküm sürdü. Komünistlerin Fransız koloni kuvvetlerine karşı 1945'te başlattıkları mücadele, Saygon ve ülkenin tamamının kontrolünün 1975'te ellerine geçmesine dek sona ermedi. Kuzeyde mevzilenmiş komünist güçler, komünist lider Ho Şi Minh liderliğinde 1954 yılında Fransızları bozguna uğrattılar. Ülke, yapılan anlaşmalarla komünist kuzey ve Amerikan yanlısı güney olmak üzere ikiye bölündü, arada askerden arındırılmış bir bölge vardı. Kalıcı bir çözüm için ülke çapında seçim sözü verildi ama bu asla gerçekleşmedi. Beş yıl içinde komünistler, güneyde gerilla savaşı başlattılar. 1964 Brinks Hotel bombalı saldırısı sonrası ABD başkanına bombalama seçeneği sunulsa da