başladı. Bu yüzden Rüzgâr Ruhları Efendisi ile bir anlaşma yaptı. Contractor (Anlaşmacı) olduktan bir süre sonra Tsui-Ling’in ölümünden sorumlu olan kişiyi öldürdü. Daha sonra, dizinin başlangıcından iki yıl önce görevini tamamladığı sürece başkalarını incitmekten çekinmeyen “Şeytani Rüzgâr Büyücü” adıyla ün yaptı. Ancak, kişiliği Japonya’ya döndükten ve dizinin sonlarına doğru Tsui-Ling’den başka birini sevebileceğini kabul ettiği ve aşık olduğu kız Ayano‘yla tanıştıktan sonra tekrar iyiye dönmeye başladı. Light novelda, şundan da basedilir: Tsui-Ling’in ölümünden kısa bir süre sonra Kazuma intihar etmeye kalkıştı ancak son anda seyahatçi bir Taoin senin (Türkçe Anlamı: Ölümsüz Kişi) tarafından kurtarıldı. Ölümsüz Kişi onun içindeki potansiyeli fark etti ve Kazuma’nın bir buçuk yılını eğitimde geçirdiği yere, kendi dağına götürdü. Li lonyue, başka bir Taoist mürit, Kazuma’nın daha fazla eğitimle onlar gibi ölümsüz olabileceğine inanıyordu. Ancak, Kazuma teklifi geri çevirdi çünkü ölümsüzlüğü anlamsız ve sıkıcı buluyordu. Ve intikamını almak için kendisini hazır hissettiğinde dağdan ayrıldı. Ren daha sonra Ayumi adında bir kıza aşık olur. Ancak bu kız bir ayinde kurban edilmek için oluşturulmuş bir klondur. Onu ayinden kurtarmış olsa bile, kısa bir hayat süresine sahip olduğu için kız ölür, ama ölmeden önce Ren’e onu sevdiğini söyler. Ayumi’nin ölümünden sonra Ren, sevdiklerini koruyabilmek için daha güçlü olmayı istemeye başlar. Ren’in gücü Altın Alev (the Golden Flame)’dir. Ayano’nun en iyi arkadaşlarından biri. O ve Yukari jutsushi’nin varolduğunu biliyorlar. Nanase okuldaki birçok spor aktivitesinde yer alan çok sportif bir öğrencidir ve kız öğrencilerin çoğu ona hayrandır. Misao Ōgami: Takeya (ona iyi davranan tek kişi)‘nın kızkardeşidir. On yıl önce Kazuma’yı zorbalık edilmekten kurtaran ve iyi kalpli biri olmasına rağmen, kardeşinin ölümü için Kazuma’yı suçlar ve Kazuma’yı alt etmeye çalışan Michael’in yaptığı planda bir piyon olur. Sonunda, Kazuma onu günahlarını telafi etmesi için yaşamaya devam etmeye ikna eder ve daha sonra, Jūgo tarafından bir kadınlar manastırında kalması için talimat verilir. Tsui-Ling (Çince: 翠鈴): Kazuma’nın koruyamadığı kız. Bir şeytan çağırmak için Bernhardt Rhodes tarafından kurban edildi. Rhodes daha sonra bir büyüyle ondan arta kalanlarla Lapis adlı birini oluşturdu. Tsui-Ling kurban edilmeden önce, Kazuma’yla birlikte bir restoranda çalışıyordu ve birbirlerine aşıktılar. Son bölümde, öğrenilir ki onun Kazuma’ya söylemek istediği son sözler “Kazuma, seni öldürmek istiyorum.”dur. Katherine McDonald (Katakana: キャサリン・マクドナルド): Özellikle alevler kullanan ruh hayvanları yapmada ve kontrol etmede yetenekli bir Amerikan En-Jutsushis ailesinin bir üyesi. Çok büyük güç elde etmek için sayısız ruhu tek bir özel kişiye aktararak onu başarılı bir şekilde yönetiyor. Normalde farklı ruh hayvanları oluşturma yeteneği olmasına rağmen, favorisi bir kılıçlı heykel gibi bir melek Metatron’dur. Kazuma onun dövüş sitilini Ayano’nunkine benzetiyor ve ikisinin de strateji ve taktik olmadan basit ve direkt saldırılar yaptıklarını ifade ediyor. Hem En-Jutsushi olarak hem de Kazuma’nın aşkı olma konusunda Ayano’ya karşı bir rakip. Li Lonyue (Çince: 李 朧月): Bir bishōnen gibi görünmesine ve Ren’le aynı yaşta olduğu sanılmasına rağmen, O gerçekte yaşı çağlarla ölçülen ölümsüz bir Taoist’tir. Lonyue, Japonya’ya efendisinden çalınan şeyleri geri almak için geldi. Her şeyi geri aldıktan sonra, Japonya’da kalmayı seçti çünkü sıkılmıştı. Kazama gibi Lonyue de amaçlarına ulaşmak için başkalarına sataşmaktan ya da onları kullanmaktan çekinmez. Çevresinde bulunan bir şeyi kontrol edebilme ve hareket ettirebilme yeteneğine sahiptir. Gerçek güçlerini asla göstermez, ama şu da ortada ki Kazuma onla tekrar dövüşmekten korkuyor çünkü Lonyue, Kazuma’nın eğitimi sırasında bir dövüşte yenildiği ilk kişiydi. Bir Contractor (Anlaşmacı) olduktan sonra bile, Kazuma ona karşı kazanabileceğinden emin değil. Lonyue sadece “the Kaze no Stigma: Ignition Side Stories”de göründü. Michael Harley (Katakana: ミハイル・ハーレイ): Kazuma’nın geçmişi ve Tsui-Ling’in ölümüyle ilgili bir örgüt olan Stars of Sagacity (Anlamı: Akıl Yıldızları)’den genç bir erkek çocuk. Misao’nun sinirini kullanır ve onun dileklerini yerine getireceğine söz verir. Gerçekte, onu sadece yeterli yoki, yaşam enerjisi elde etmek için bir araç olarak kullanır. Kazuma’nın Ayano’nun Enraiha’sına verdiği güçle oluşan Shinen’le öldürülür. Bernhardt Rhodes (Katakana: ヴェルンハルト・ローデス), Güçlü bir modern büyü kullanıcıları örgütü Armagest’in başkanı. Kazuma efendisini öldürdüğü için ona karşı kin tutuyor. Lapis (Katakana: ラピス)Bernhardt tarafından yapılmış Tsui-Ling görünümünde bir varlık. Animenin 21. Bölümünde Lapis’in bir kalbi olduğu ve bu sayede başkalarına zarar verirken bundan zevk alabildiği anlaşılır. "Kaze no Stigma" Takahiro Yamato tarafından yazılmış ve Hanamaru Nanto tarafından resimlendirilmiş bir light novel serisi olarak "Monthly Dragon Magazine" dergisinde Kadokawa Shoten’in bir yan kuruluşu Fujimi Shobō tarafından basılan bir dizi olarak yayınlanmaya başladı. Yayınlamaya 2002 Ocak’ında başlandı . Altı ana cilt ve beş kısa hikâye olmak üzere on bir cilti basıldı. En son ana cilt 20 Ekim 2005'te ve en son kısa hikâye cilti de 2007 Aralık’ta yayımlandı. Yazar Takahiro Yamato'nun 20 Temmuz 2009'da hayatını kaybetmesi ile sonuna ulaşamamıştır. Son cilt olarak Fujimi Shobō tarafından geride kalmış taslaklardan düzenlenen bir cilt Mart 2010'da "Kaze no Stigma Ignition 6 Himitsu no Kankei" adıyla yayımlandı. Neko Miyakai tarafından resimlendirilmiş bir manga serisi olarak Japon shōnen manga dergisi "Monthly Dragon Age"’de 9 Nisan 2007’de yayımlanmaya başladı. Gonzo Stüdyo’nun "Kaze no Stigma" anime TV dizisi 11 Nisan 2007 ve 20 Eylül 2007 tarihleri arasında Japon kanallarda yayımlandı. Yirmi dört bölümden oluşur. Dizi Junichi Sakata tarafından çekildi. Animenin açılış şarkısı Saori Kiuji’nin söylediği “Blast of Wind” şarkısıdır. İlk bitiş şarkısı Saori Kiuji’nin söylediği “Hitorikiri no Sora” adlı şarkı ve ikinci bitiş şarkısı da Ayumi Fujimura, Yuka Inokuchi ve Shizuka Itō’nun söylediği “Matataki no Kiwoku”dur. Anime ve roman arasındaki en büyük fark tavırlardadır. Kazuma romanda düşman karakterlerin çoğunu öldürdüğü şekliyle gösterilir ve daha karanlık bir karakterdir. Animede ise bu ölümler değişir ve Kazuma yüzünden öldürülmezler. Korkunç ölümlerin olduğu kötü sahneler de tamamen kaldırılır. Gülay (şarkıcı) Gülay Sezer, ya da kısaca bilinen adıyla Gülay (d. 24 Mayıs 1970, İstanbul), Türk şarkıcı, besteci. 24 Mayıs 1970 tarihinde İstanbul'da doğdu. Müzik hayatına, babası olan ünlü müzisyen ve besteci Eyüp Ercan Sezer’in bağlama ile çaldığı türkülere eşlik ederek 5 yaşında başladı ve babası tarafından eğitildi. Gülay, aynı zamanda uzun yıllar diş teknisyenliği yaptı fakat müziğe olan tutkusundan dolayı teknisyenliği 2000 yılında tamamen bırakıp, 2001 yılında Kuzey Kıbrıs'ta Doğu Akdeniz Üniversitesi Müzik Bölümü'nde kompozisyon eğitimi almaya başladı. 2007 yılında okuduğu bölümden, birincilikle mezun oldu. Gülay'ın, Gülay Sezer adıyla 1988'de çıkardığı arabesk albümü ""Her Akşam""ı, 1995 yılında BMG Müzik'ten çıkan ""Cesaretin Var mı?"" ve 1997'de yine BMG'den çıkan "Bir Sevi Masalı" adlı pop albümleri izledi. Daha sonra BMG Müzik'ten ayrılan Gülay, albüm çalışmalarına ara vererek 1999 yılında BRT Televizyonu için ""Damlalar"" isimli halk müziği programını hazırlayıp sundu. 2001 yılında Kalan Müzik'ten "Damlalar", 2003 yılında "Damlalar 2" adlı halk müziği albümlerini ve 2005 yılının başında da "Adı Yok" isimli pop albümünü çıkardı. 2006 yılında Seyhan Müzik imzasıyla "Dalgalar" isimli halk müziği albümünü, 2011 yılında ise yine bir pop albümü olan "Aşkhane"yi çıkardı. Bunun dışında "İstanbul Kanatlarımın Altında" adlı filmin ""Aşk"" adlı şarkısının sözlerini yazdı ve seslendirdi. Ayrıca "Yaşama Hakkı" adlı filmin aynı adı taşıyan şarkısının sözlerini yazdı ve seslendirdi. "Hamam" isimli film için ""İstanbul Uyurken"" adlı besteyi ve tüm bunların yanında birçok televizyon dizisinin jeneriklerini seslendirdi. Gülay, Konya Selçuk Üniversitesi'nden 3 yıl boyunca müzik dalında "Yılın İletişimcileri" ödülünü, 1996 yılında "İFA Müzik Ödülü"nü, 2000 yılında Motif Halk Bilim Ödülleri'nden "Müziğe Teşvik" ödülünü, yine 2000 yılında Türkiye Yazarlar Birliği'nden "Yılın Programcısı" ödülünü, 2001 yılında Radyo Televizyon Gazetecileri Derneği'nden "En İyi Halk Müziği Programı" ödülünü, 2007'de "34. Altın Kelebek En İyi Türk Kadın Solisti Ödülü"nü aldı. 15 Şubat 2015 tarihinde, müzisyen Serkan Boran ile evlenen Gülay'ın 1992 doğumlu Nilban adında bir kızı vardır. Andy Murray Andrew Barron "Andy" Murray (d. 15 Mayıs 1987, Glasgow) İskoç tenisçi ve şu anda teniste Britanya'nın bir numarası konumunda bulunmaktadır. Murray ATP sıralamasında ilk 10'a ilk kez 16 Nisan 2007'de girmiştir. Şu ana kadar kariyerinde gördüğü en yüksek sıralama dünya 1 numarasıdır.11 Eylül 2012 tarihinde Amerika Açık finalinde Novak Djokovic'i yenerek kariyerinin ilk grand slam şampiyonluğunu elde etmiştir. Andy Murray 2013 Haziran ayında Londra'da düzenlenen ATP Queen’s turnuvasında finalde turnuvanın son şampiyonu Hırvat Marin Čilić'i 3 sette geçerek şampiyon oldu. Murray 2009 ve 2011 yıllarında düzenlenen ATP Queen’s turnuvalarında da şampiyon olmuştu. 7 Temmuz 2013 tarihinde Wimbledon Tenis Turnuvası tek erkekler finalinde Sırp tenisçi Novak Đoković’i 6-4, 7-5 ve 6-4′lük setlerle 3-0 yenerek şampiyon olmuştur. Andy Murray kazandığı bu şampiyonlukla, en son 1936 yılında şampiyon olan Fred Perry'den sonra tek erkekler şampiyonluğu kazanan ilk Britanyalı tenisçi oldu. 1967 Ä°talya Bisiklet Turu 1967 İtalya Bisiklet Turu 22 etap içeren bu tur, 1967 yılı 20 Mayıs-11 Haziran tarihlerinde yapıldı. Tur Felice Gimondi tarafından kazanıldı. 1968 Ä°talya Bisiklet Turu 1968 İtalya Bisiklet Turu 22 etap içeren bu tur, 1968 yılı 20 Mayıs-11 Haziran tarihlerinde yapıldı. Tur Eddy Merckx tarafından kazanıldı. Nepalce Nepali, Nepal'in resmÃ® dilidir. Hint-Avrupa Dil Ailesi'nin Hint-Aryan dillerine aittir. Devanagari alfabesi ile yazılır. Sanskritçe ve Hintçe'yle çok benzerlik göstermektedir. Birleşik Krallık'ta, Nepalî dilinde yayın yapan bir TV Kanalı vardır. Peter Lorimer Peter Patrick Lorimer (d. 14 Aralık 1946, Dundee, İskoçya), kariyerinin büyük bölümünü Leeds United'da geçirmiş İskoç eski futbolcudur. Orta saha pozisyonunda oynayan Lorimer, kariyeri boyunca çıktığı 449 maçta 151 gol atmış, ulusal takımda da 21 maçta 4 gol kaydetmiştir. 1974 FIFA Dünya Kupası ve UEFA Kupa Galipleri Kupası finalinde de oynamıştır. Worms 3D Worms 3D, 2003 yılında çıkan Worms serisinin ilk 3 boyutlu oyunudur. Team 17 tarafından hazırlamıştır. Oyunun amacı genel olarak çeşitli sayıdaki takımların çeşitli satıdaki kurtcukları silahlarla, taktiklerle, vb. şekilde canını azaltıp öldürerek veya suya düşmesini sağlayarak rakip takımın kurtcuklarının oyundan ayrılmasını ve haritada tek takıma ait kurtcuk kalmasını sağlamaktır. Multiplayer(Tek bilgisayarda çok oyuncu) LAN (Yerel bağlantı) Online (İnternet üzerinden) olarak çok kişilik, Single player(Tek oyuncu), Challange(Yüzleşme), Mission(Görev) olarak tek kişilik özellikleri vardır. Bazı silahların açılması için Challange ve Mission seçeneklerinde bölüm geçmek gerekebilir. Ayrıca challange ve missionda oynanan bölümler bölümü geçtikten sonra açılır ve çoklu oyunda o bölümde oynamaya izin verilir. Susanna Driano Susanna Driano (d. Seattle, Washington) İtalyan buz patenci. 1978 Dünya şampiyonasında bronz madalya kazanmıştır. Beyaz ay papatyasÄ± Beyaz ay papatyası ("Leucanthemum vulgare"), papatyagiller (Asteraceae) familyasına bağlı bir bitki türüdür. Anavatanı Asya ve kuzeydoğu Avrupa'dır. Dağlarda ve çayırlarda yetişen, güzel çiçekli bir bitkidir. Kasımpatıya benzer. Yaklaşık 30–60 cm yüksekliğinde dalları ufaktır. Yeşil yaprakları dantel gibidir. 5 cm büyüklüğünde çiçek başları vardır. Çiçeklerinin etrafında beyaz yapraklar bulunur. Estelle Fanta Estelle Swaray (d. 18 Ocak 1980), bilinen adıyla Estelle, İngiliz R&B şarkıcısı, söz yazarı ve yapımcı. Sıkı disiplin kuralları olan sekiz çocuklu bir ailenin ikinci çocuğu olan Estelle, uygulanan kurallar çerçevesinde Afrika ve Gospel müzikleri ile büyüdü. İlk stüdyo albümü "The 18th Day"i 2004 senesinde piyasaya süren sanatçı, albümünü müzik dünyasına tanıttığı tarihten beri en önemli İngiliz R&B/hip hop sanatçılarından biri olarak kabul ediliyor. Estelle, aynı zamanda "Da Heat" mixtape'lerini ve "The 18th Day" albümünü Stellar Ents adını taşıyan kendi plak şirketinden çıkardı. Sanatçı, ilk albümden seçilen "1980", "Free" ve "Go Gone" single'larını yine kendi şirketi aracılığıyla dinleyicilerine sundu. Sanatçı, 6 Mayıs 2008'de çıkan ikinci albümü "Shine"'ın hazırlık aşamasında will.i.am, Wyclef Jean, Mark Ronson, Cee-lo, Swizz Beatz ve John Legend gibi isimlerle çalıştı. "Shine" albümünde ayrıca Kanye West'in eşlik ettiği "American Boy" parçasına da yer verildi. "Shine" 'ın tanıtımı için Wyclef Jean ile birlikte turneye çıkacak olan sanatçı, ilk single olarak seçilen "Wait a Minute (Just a Touch)"'ın ardından "American Boy" parçasına da bir klip çekerek İngiltere single listesinde zirveye yerleşti. 1969 Ä°talya Bisiklet Turu 1969 İtalya Bisiklet Turu 23 etap içeren bu tur, 1969 yılı 16 Mayıs-8 Haziran tarihlerinde yapıldı. Tur Felice Gimondi tarafından kazanıldı. 1970 Ä°talya Bisiklet Turu 1970 İtalya Bisiklet Turu 20 etap içeren bu tur, 1970 yılı 18 Mayıs-7 Haziran tarihlerinde yapıldı. Tur Belçikalı bisikletçi Eddy Merckx tarafından kazanıldı. Shine (Estelle albümü) Shine, İngiliz R&B şarkıcısı Estelle'in ikinci stüdyo albümüdür. Albüm, 29 Nisan 2008'de ve albümün ilk single'ı "Wait a Minute (Just a Touch)" Kasım 2007'de yayımlanmıştır. Albümden çıkan ikinci single, Kanye West ile düet olan "American Boy", Birleşik Krallık listesinde 1 numara olmuştur. Estelle, bu albümünde will.i.am, Kardinal Offishall, Mark Ronson, John Legend ve Cee Lo Green ile bir araya gelmiştir. "Shine", ilk haftada 14,800 kopya satmış ve "Billboard" 200'e 38 numaradan girmiştir. Top R&B/Hip-Hop listesinde 6 numara olmuştur. Albümdeki "Magnificent" parçası "21" filmindeki bar sahnesi boyunca kullanılmıştır. Bora Sivri Bora Sivri, (d. 12 Şubat 1965), tiyatro, sinema ve dizi oyuncusu, seslendirme sanatçısı, senarist. Sanat yaşamına önce Ankara'daki amatör tiyatro topluluklarında sahneye çıkarak başlayan Bora Sivri; profesyonel oyuncu olarak da çeşitli oluşumlar içinde yer aldı. İstanbul'a yerleşerek tiyatro dışında da sinema ve dizi filmlerle oyunculuğu sürdüren sanatçı, aynı zamanda seslendirme çalışmaları yapmakta, senaryo yazmaktadır. Crysis adlı video oyununda Prophet karakterini ve Pulp Fiction'da Samuel L. Jackson'ı Türkçe olarak seslendirmiştir. Büyük Kıtlık (İrlanda) Büyük Kıtlık ya da bir diğer ismiyle İrlanda Patates Kıtlığı, İrlanda'da da 1845 yılında başlayıp 1852 yılında son bulan kitlesel açlık, hastalık ve göç dönemi. İrlandacada "Gorta Mór" (Büyük Açlık) ve "Drochshaol" (kötü yaşam) adlarıyla anılmaktadır. Yaklaşık 1.000.000 kişinin ölümü, hastalanması ve de göç etmesiyle sonuçlanan büyük kıtlığa halkın temel gıda maddesi olan patateslere bulaşan "phytophthora infestans" mantarı sebep olmuştur. 1845'te ekilen patatesin %40'ını, sonraki yıl tamamını yok eden mantar yalnızca tarladaki değil ambarlardaki patatesleri de etkilemiştir. Bunun sonunda halk yedi yıl boyunca açlık çekmiştir. Yedi yıllık kıtlık sona erdiğinde kentin nüfusu %20-25 oranında azalmıştı. Kıtlık, İrlanda tarihinde bir dönüm noktası olmuştur. Adanın demografik, siyasi ve kültürel manzarası değişmiştir. İrlandaca'nın kullanımı azalmış ve çoğunluk İngilizce konuşmaya başlamış, ülke Britanya'ya bağlı kalmayı savunan Birlikçiler ve bağımsızlığı savunan Ulusalcılar olarak iki gruba ayrılmıştır. Büyük Kıtlık sonucunda İrlanda milliyetçiliği yükselişe geçmiş, Katolik olan halk Protestan olan kraliyet ailesine karşı nefret gütmeye başlamıştır. Tüm bunlar 20. yüzyılda İrlanda'nın bağımsızlığına gidecek yolun birer kilometre taşıdır. Günümüz tarihçileri İrlanda tarihini kıtlık öncesi ve kıtlık sonrası olmak üzere ikiye ayırmaktadırlar. Adadaki İngiliz ablukası sonucu yayılan kıtlık için dönemin Osmanlı Padişahı Abdülmecid 1847 yılında yardımda bulunmaya karar vermiştir. Padişahın İrlanda halkı için 5.000£ yardımda bulunmak istediği İngiliz hükûmetine bildirilmiş fakat bu yardım isteği Kraliçe Victoria'nın dahi kendi vatandaşlarına ancak 2.000£ yardımda bulunduğu gerekçesiyle geri çevrilmiştir. Yapılmak istenen yardımın 1.000£'e düşürülmesini rica eden İngilizlerin bu isteğini kabul eden padişah 4.000£ değerinde buğdayı da gemilerle İrlanda'ya göndermiştir. İlk olarak Dublin Limanı'na yanaşan gemilerin yüklerinin buraya boşaltılmasına Kraliçe Victoria izin vermemiştir ama Osmanlılar 50 km kuzeyde bulunan Drogheda Limanı'na demirlemiştir. Kraliçe ve İngiliz hükûmeti bu yardımları nedeniyle padişaha 25 Mayıs 1847 tarihli bir mektupla yazılı olarak teşekkür etmiştir. İrlanda halkı da aynı şekilde padişaha teşekkür maksadıyla bir teşekkür mektubu yollamışlardır. Drogheda kentinin ve Drogheda United'ın amblemlerinde bulunan ay-yıldızın bu yardımlar anısına koyulduğu iddia edilse de bu bilgi yanlıştır. Amblemlerde yer alan ay-yıldız Drogheda kentine haklarını bağışlayan Aslan Yürekli Richard'dan gelmektedir. 1847 yılında bir Kızılderili kabilesi olan Çoktavlar aralarında 710$ toplayarak bu parayı İrlanda'ya göndermişlerdir. Angie Debo, "The Rise and Fall of the Choctaw Republic" adlı kitabında miktarın aslında 170$ olduğunu savunmaktadır. 1847 yılında Genç İrlanda Partisi'nin başkanı olan William Smith O'Brien kendisini İrlanda Konfederasyonu başkanı ilan etmiş ve Birlik Yasası'nın yürürlükten kaldırılması amacıyla bir kampanya başlatarak limanları kapatmıştır. Ertesi yıl ise köylüleri organize ederek County Tipperary'de soylular ve toprak sahiplerine karşı direniş başlatmıştır. The 18th Day The 18th Day, İngiliz R&B şarkıcısı Estelle'in ilk stüdyo albümü. No Substitute Love "No Substitute Love", R&B şarkıcısı Estelle'in ikinci stüdyo albümü "Shine"'dan çıkan üçüncü teklisidir. Şarkıda George Michael'ın "Faith" ve Lindon Roberts'ın "Substitute Lover" şarkılarından örnekler kullanılmıştır. Parçanın video klibi İngiltere televizyonlarında ilk kez 30 Mayıs 2008'de yayımlanmıştır. Videoda Kelly Rowland, "America's Next Top Model Cylcle 2"'den Sara Racey-Tabrizi ve Project Runway birincisi Christian Siriano da oyuncu olarak yer almıştır. "No Substitute Love", İngiltere listesine 22 Haziran 2008'de 73 numaradan girmiş ve 30 numaraya ulaşmıştır. Bola de Ouro Bola de Ouro (Altın Top) 1973'ten beri her yıl Placar dergisi tarafından Brezilya şampiyonunun en iyi oyuncusuna verilen ödül. Ödül 1971 ve 1972 yılında verilmemiştir fakat aşağıdaki oyuncular en iyi performansı sergilemişlerdir: Bola de Prata (Gümüş Top) ödülü puan sistemine göre kendi pozisyonunun (ileri, defans, vb) en iyi oyuncuların verilir. Wait a Minute (Just a Touch) "Wait a Minute (Just a Touch)", R&B şarkıcısı Estelle'in ikinci stüdyo albümü "Shine"'dan çıkan ilk teklisidir. Parçanın yapımı will.i.am'e aittir. Ayrıca will.i.am, parçaya vokal yapmıştır. Bu şarkı, dijital tekli olarak 19 Kasım 2007'de, CD tekli olarak 26 Kasım 2007'de yayımlanmıştır. Şarkıda bir Screamin' Jay Hawkins şarkısı olan "I Put a Spell on You" örnekleri kullanılmıştır. Şarkının videoklibinin gösterimi 26 Ekim 2007'de AOL Music'de yapılmıştır. Videoda John Legend, oyuncu olarak yer almıştır. Teleski Teleski, kayak merkezlerinde kullanılmak üzere dizayn edilmiş olan teleskiler, kayakçıları T-Bar (Çekme görevini sağlayan ekipman) ile çekerek alt noktadan üst noktaya çıkarmaktadır. Sabit klemli teleferik grubu içerisinde yer alan Teleskiler; kayak merkezlerinde kısa mesafeler için kullanılmaktadır. Bununla beraber teleskilerin bazı sakıncaları bulunmaktadır. Kayakçıları, diğer teleferik tipleri gibi belirli bir yüksekliğe çıkarmadan pist üzerinde taşıdıklarından, pistte kaymakta olan kayakçılar ile teleskide yol alan kayakçıların yüksek derecede çarpışma riski vardır. Ayrıca teleskilerin varış noktalarında kayakçıların T-barlardan kurtulmaları da ayrı bir ustalık ister. Bu gibi riskleri olmayan ayrıca kayakçıların yolculuk esnasında dinlenmelerini sağlayan telesiyejler, teleskilere göre kayak merkezleri tarafından daha çok tercih edilmektedir. İskele (inşaat) İskele ya da yapı iskelesi, binaların ve yapıların cephelerine kaba inşaat işleri bittikten sonra ince işlerde boya ve yalıtım işlerinde kullanılmak üzere kurulur. Genellikle çelik, kimi yerlerde ahşap ve Uzak Doğu'da bambunun bol bulunduğu yerlerde hafifliğinden ve sağlamlığından dolayı bambudan yapılır. Kullanım alanlarına göre boya iskelesi, flanşlı iskele, asma iskele, cephe iskelesi gibi isimler almaktadır. American Boy "American Boy", R&B şarkıcısı Estelle'in ikinci stüdyo albümü "Shine"'dan çıkan ikinci teklisidir. Şarkının sözleri, will.i.am, Estelle ve Kanye West tarafından yazılmıştır. Şarkının yapımcılığını üstlenen will.i.am, kendisinin "Songs About Girls" albümündeki "Impatient" şarkısından ve Boys Noize'ın "& Down" parçasından örnekler kullanmıştır. Şarkı, Birleşik Krallık'ta CD tekli olarak 21 Mart 2008'de yayımlanmıştır. Bu parça, uluslararası alanda farklı isimler tarafından tekrar kaydedilmiştir. Busta Rhymes parçayı düzenlemiştir. Nova 100, "Australian Boy" adında, Avustralyalı radyo programcıları Hamish & Andy, "Armenian Boy" ve BBC Radio 1'den Chris Moyles, "Somerset Boy" adında birer şaka yapmıştır. "American Boy", Estelle'in 18 farklı ülkedeki en başarılı hiti olmuştur. Şarkı, İngiltere listesine 72 numaradan giriş yapmış ve sonraki hafta 71 basamak atlayarak 72 numaradan 1 numaraya yükselmiştir. Dört hafta boyunca zirvedeki yerini korumuştur. Aynı hafta, İrlanda listesine 8 numaradan girmiş ve 2 numaraya kadar ulaşmıştır. ABD'de şarkı, 98 numaradan girmiştir. Böylece Estelle'in "Billboard" Hot 100 listesindeki ilk hiti olmuştur. Listedeki dokuzuncu haftasında 17 basamak yükselerek 35 numaraya ulaşmıştır. Ayrıca Hot Digital Songs listesinde de 17 numara olmuştur. Kanada Hot 100 listesine 96 numaradan giriş yapmış, 12 numaraya ulaşmıştır. Avustralya'da 7 numaradan girmiş, 3 numaraya ulaşmıştır. Şarkı, Yeni Zelanda RIANZ listesine 25 numaradan giriş yapmış, 5 numaraya kadar yükselmiştir. Bu şarkı, Estelle'in Yeni Zelanda listesindeki ilk şarkısıdır. Ayrıca Belçika, Bulgaristan, Danimarka, Almanya ve İsviçre'nin de içinde bulunduğu 14 ülkede ilk ona girmiştir. Parçanın video klibinde John Legend, Kardinal Offishall, Taz Arnold, Consequence, Ryan Leslie, Brandon Hines ve Terrence J de oyuncu olarak yer almıştır. Video klibin yönetmenliğini Syndrome yapmıştır. José Santos Zelaya José Santos Zelaya (1 Kasım 1853 - 17 Mayıs 1919), 1893'ten 1910'a değin ülkesini diktatörlükle yöneten Nikaragualı siyaset adamı. ABD karşıtı bir politika izlemiş ve Orta Amerika'yı kendi yönetimi altında birleştirmeye çalışmıştır. Liberaller tarafından başlatılan ve Muhafazakârların 30 yıl süren egemenliğine son veren bir ayaklanmanın sonucunda iktidara geldi. 1906'da Orta Amerika'da barışı sağlama amacıyla toplanan San José Konferansı'na temsilci göndermeyi reddetti. Ardından Honduras'a asker göndererek hükûmeti devirdi ve El Salvador'da bir ayaklanma başlatmaya çalıştı. Meksika ve ABD'yi saldırıya kışkırtan çabalarıyla bölgeyi savaşın eşiğine getirdi. 1907'de Orta Amerika'da barışı güvence altına alan bir antlaşmanın imzalandığı Washington Konferansı'na katıldıysa da çok geçmeden antlaşmayı bozdu. ABD'nin ekonomik üstünlüğü ve Nikaragua'ya saldırarak bu ülkenin doğu kıyılarını ele geçirme olasılığı, Zelaya'yı ABD karşıtı bir politika izlemeye yöneltti. ABD'nin Zelaya'nın Orta Amerika'yı kendi yönetimi altında birleştirme çabalarını engellemeye çalışması, Zelaya'nın da ABD'nin Nikaragua'yı boylu boyunca geçen kanallar yapılması doğrultusundaki iki önerisini geri çevirmesi iki ülke arasındaki ilişkileri daha da gerginleştirdi. 1909'da ABD yönetimi Zelaya'yı devirmeyi amaçlayan Muhafazakâr darbe girişimini destekledi. Zelaya'nın aynı yıl aralıkta ayaklanmaya katılan iki ABD vatandaşını idam ettirmesi üzerine ABD Nikaragua'yla olan diplomatik ilişkilerini kesti. Zelaya 1910 başında Meksika'ya kaçmak zorunda kaldı. Faktöriyel moment Olasılık kuramı içinde "n"inci bir olasılık dağılımı için faktöriyel moment veya anılan olasılık dağılımı gösteren bir "X" rassal değişkeni için faktöriyel moment şöyle belirlenir: Burada bir azalan faktöriyel olur. Örneğin, eğer "X", beklenen değeri λ olan bir Poisson dağılımı gösteriyorsa, "X"in "n"inci faktöriyel moment şöyle ifade edilir: Mustafa Turan Mustafa Turan (d. 1966, Rize), tiyatro, sinema ve dizi oyuncusu. Sanat yaşamına 1986 yılında Rize ve İstanbul'da amatör tiyatro topluluklarında sahneye çıkarak başlayan Mustafa Turan, 1993 yılında Anadolu Üniversitesi Devlet Konservatuvarı Tiyatro oyunculuğu Bölümü'nden mezun oldu. Ergin Orbey, Dinçer Sümer, Aydın Teker ve Metin Balay gibi adlarla çalıştı. 1995'te Eskişehir Tiyatro Kumpanyası, 1998 yılında Yeditepe Oyuncuları, 2000 yılında Tiyatro Ayna, 2002 yılında Bostancı Gösteri Merkezi gibi yerlerde oynadı. 1990 yılından itibaren ilk kez kamera karşısına geçerek, sinema ve dizi filmlerde de rol alan sanatçı, Çasod üyesidir. Gazi KoÅŸusu Gazi koşusu, İlk kez Türk Kurtuluş Savaşı yıllarında Ankara’daki atyarışlarını kendi himayesinde yaptıran Mustafa Kemal, 1927 yılında emir vererek Gazi Koşusu’nun düzenlenmesini istemiştir. Ali Muhiddin Hacıbekir`in sahibi olduğu Neriman adlı kısrağın 1927 yılında kazandığı Gazi Koşusu’nu Atatürk ile İsmet İnönü birlikte izlemişlerdir. Bu önemli koşuyu 1929 yılında Celal Bayar "Cap Gris Nez" ve 1930 yılında İsmet İnönü "Olgo" isimli safkanlarıyla kazanmışlardır. 1927 yılından itibaren her yıl düzenlenen Gazi Koşusu'nun en önemli özelliği, üç yaşlı safkan İngiliz taylarının yarış hayatlarında yalnız bir kere koşabilmeleridir. 1970 yılından beri Gazi Koşusu'nun kazananına heykeltıraş Doç. Dr. Şadi Çalık'ın eseri olan Atatürk'ün at üzerindeki som gümüşten heykeli verilmektedir. Bu heykeli ilk kez "Sadettin" adlı safkanın sahibi Sadun Atığ almıştır. Ankara'da hipodrumun yetersiz kalması sonrasında 1936'da Büyük Ankara hipodrumunun inşasından sonra Gazi koşusu burada koşulmaya başlandı. 1979'da Büyük Ankara hipodromunun da kapanmasının ardından 1980 yılından itibaran Gazi koşusu İstanbul'da Veli Efendi Hipodrumunda koşulmakta. Gazi Koşusu tüm koşular arasında çok özel bir anlam taşımaktadır. Bu koşuda tay koşabilmek bile büyük şereftir. Bu koşuyu kazanan safkan, yılın en başarılı atı unvanına da sahip olmakta ve yarışçılık tarihinde farklı bir yer kazanmaktadır. Bu nedenle her at sahibinin gönlünde Gazi Koşusu'na katılabilmek ve kazanabilmek yatmaktadır. Mangışlak Yarımadası Mangışlak Yarımadası Kazakistan'nın güneybatısında, Hazar denizi'nin doğu kıyısında bir bölgedir. Bu bölge Kazakistanın Mangistav Eyaleti'nin sınırları içinde, en büyük şehri Aktau (Türkçe: Akdağ; Kazakca: Ақтау, Aqtaw; Rusça: Актау, Aktau), 1992 yilina kadar Shevchenko (Rusça: Шевченко)'dır. Kara-Tau (Kara-Dağ) sıradağları hariç, Yarımada deniz seviyesinin altındadır; Batyr havzası ortalama 130 metre deniz seviyesinden altındadır. Yarımadada Ham petrol, Doğalgaz, Mangan ve Kömür madenleri bulunur. Çöl iklimi olan yarımadada bitki örtüsü azdır, bu yüzden çok sayıda küçük ve büyük baş hayvancılığa elverişli değildir. Eski Çağ'da İskitler tarafından ilk kez Aktau bölgesinde yerleşildi. Kaşgarlı Mahmud, Divân-ı Lügati't-Türk'te; ""مان قشلاغ Man kışlak" "Oğuz ülkesinde bir yer adı."" şeklinde tanımlar. Çuvaldar boyu, 10. yüzyılda diğer Oğuz boylarıyla birlikte yurtlarından Mangışlak/Siyahkûh Yarımadasına göç etti. Bir kısım Çavuldur mensubu, Mangışlak’ta kalırken, bir kısmı Selçuklular'la birlikte Anadolu’ya geldi. Bunlardan Emir Çavuldur, Sultan Alparslan’ın; Çavuldur Caka da Danişmend Gâzi'nin Anadolu fetihlerine komutan olarak iştirak ettiler. Bu akınlarla gelen Çavuldurlardan Anadolu’ya gelip yerleşenler de oldu. Kurdukları köylere, boylarının adlarını verdiler. Bu isimle Anadolu’da, 16. yüzyılda on altı, 20. yüzyıl ortalarında on yedi köyün varlığı tespit edilmiştir. Mangışlak Yarımadasında kalan Çavuldur boyu mensupları ise, 16. yüzyılda Kalmukların baskısıyla Kafkasya’nın kuzeyine göç ettiler. Bundan yaklaşık olarak 250 milyon yıl önce Paratethys Okyanusu Karadeniz, Hazar denizini ve Aral gölünü kaplardı. Karadeniz, Hazar denizi ve Aral gölü eski Paleo-Tethys bir artığı Okyanus'ta kalanlardır. Mangışlak Yarımadası Kretase Döneminden kalmadır. Vadesi yetmiş çok geniş topraklarda çok çeşitli iklimlere sahiptir.Kuzey Mangistav'da kışlar çok uzun ve soğuktur. Yarımada'da hakim iklim kışları çok soğuk ve yazları yumuşaktır.Ortalama sıcaklık; Yıllık yağış ortalaması ise 150 mm civarındadır. Stole "Stole", Amerikalı şarkıcı Kelly Rowland'ın bir şarkısıdır. Dane Deviller, Sean Hosein ve Steve Kipner tarafından yazılmış ve yapımı üstlenilmiştir. Gotik metal gruplarÄ± listesi Gotik metal gruplarının listesi. Bu sayfadaki grupların bir kısmının yaptığı tür tartışmalıdır. Bu gruplar, grupların türünü gotik metal olarak gösteren bazı kaynaklara dayanarak bu listeye dahil edilmiştir. Bu liste dinamiktir, Vikipedi'de maddesi olduğu ve yeterli kaynak bulunduğu sürece yeni grupları ekleyebilirsiniz. Kelly Rowland diskografisi Amerikalı pop ve R&B şarkıcısı Kelly Rowland'ın diskografisidir. Type 2 AT mayını Type 2, T40 mayını Hollanda yapımı bir tür tahripli tanksavar mayınıdır. Özellikle yumuşak ve ıslak zeminler için üretilmiştir. Mayın çelik iki kasenin su geçirmez biçimde birleştirilmesinden oluşur. Mayın Hollanda Kraliyet Ordusu tarafından kullanılmaktadır. Type 3 (mayın) Type 3 mayını (Japonca: 三式地雷 San Shiki Jirai), Japon yapımı seramik kasalı bir tür kara mayınıdır. Çapı 27 santimetre olan mayın ortalama olarak 3 kilo ana patlayıcıya sahipti. Aynı fünyeye sahip ahşap modeli de üretilmiş olup her iki mayında II. Dünya Savaşı'nın sonuna kadar kullanılmıştır. Type 93 (mayın) Type 93 mayını dairesel şekilli Japon yapımı bir tür kara mayınıdır.1933 yılında ordu kullanımına alınan mayın II. Dünya Savaşı sırasında kullanılmıştır. Çok basit bir ateşleme fünyesine sahipti. Düşük çalışma ağırlığından ötürü anti personel mayını olarak da kullanılmıştır. Type 99 mayını Type 99 mayını (Japonca: 99式破甲爆雷 Kyūkyū Shiki Hakō Bakurai), Japon yapımı bir tür tahripli tanksavar mayınıdır. 1939 yılında ordu kullanımına alınan mayın II. Dünya Savaşı sırasında kullanılmıştır. Harici fünyesinin dışında mayının kasası üzerinde dört adet mıknatıs bulunuyordu. Zaman ayarlı fünyesi sayesinde tanksavar el bombası veya patlayıcı düzenek şeklinde de kullanılmıştır. Emniyet pimi çekildikten sonra ateşlenen mayın beş ila on saniye arasında bir sürede patlamaktaydı. Bu süre mayını fırlatmak için yeterli bir zamandı. Sahip olduğu mıknatıslar sayesinde mayın metal yüzeylere kolaylıkla yapışmaktaydı. Tek başına kullanıldığında ortalama olarak 19 mm, iki mayın üst üste ise 32 mm kalınlığındaki çeliği delmekteydi. OGAE'de TÃ¼rkiye OGAE, Eurovision Fan Kulüp üye ülkelerinin katılımıyla her yıl OGAE Şarkı Yarışması, OGAE İkinci Şans Yarışması ve OGAE Video Yarışması düzenlemektedir. Türkiye Feryal Başel'in "Unuttuğumu Sandığım Anda" şarkısıyla OGAE İkinci Şans Yarışmasında birinci olmuştur. Türkiye, 1994 yılından itibaren OGAE Şarkı Yarışması'na katılmaktadır (1996 hariç). OGAE İkinci Şans Yarışması'nda ülke ön elemelerinde birinci olamayan şarkılar yarışabiliyor. TRT son yıllarda Eurovision için Türkiye ön elemesi yapmadığından 2005 yılından itibaren Türkiye ikinci şans yarışmasına katılamıyor. Retro: (1986 yılından itibaren geriye dönük yapılmaktadır.) TQ-Mi mayını TQ-Mi bütünüyle dairesel şekilli Çek yapımı bir tahripli tanksavar mayınıdır. Mayının ana gövdesi asfalt emdirilmiş mukavadan yapılmıştır. Merkezde bulunan baskı plakası camdan yapılma olup ateşleyici patlayıcıyı harekete geçiren kimyasal fünyenin hemen üzerinde bulunur. Ateşleyici olarak görev yapan patlayıcı ana patlayıcı olarak kullanılan TNTnin ortasında bulunmaktadır. Bunun yanında ana patlayıcının üst kısmına yerleştirilen metal parçaları mayına anti personel özelliği de katmıştır. Mayın Çek ve Slovakya Ordu servislerinden çekilmiştir. 1971 Ä°talya Bisiklet Turu 1971 İtalya Bisiklet Turu, 1971 yılının 20 Mayıs-10 Haziran tarihleri arasında yapılan 54. İtalya Bisiklet Turu etkinliği. Tur, İsveçli bisikletçi Gösta Pettersson tarafından kazanıldı. Uzunluğu 3.621 km olup; toplam 20 etap içeriyor ve hız ortalamsı 37,176 km/saatti. Lahular Lahular (Çince: 拉祜族) Ladhulsi , Kawzhawd; Vietnamca: La Hủ) Güneydoğu Asyada yaşayan bir halktır. Çin'in Yunnan eyaletinde, Burma ,Tayland, Vietnam ve Laos'ta yaşamaktadırlar. Scarface: The World Is Yours Scarface: The World Is Yours, (Türkçesi; Yaralı Yüz: Dünya Senindir) geliştiricisi Radical Entertainment ve yayımcısı Vivendi Universal Games olan bir video oyunudur. 1983 yapımı olan Scarface adlı filmden yola çıkılarak yapılmıştır. Tony Montana'nın seslendirmesini André Sogliuzzo yapmıştır. Oyun PC 'de, PlayStation 2 'de ve 8 Ekim 2006 yılında Xbox 'da, 12 Haziran 2007'de Wii 'de yayımlanmıştır. Oyunun PlayStation 3 ve Xbox 360 versiyonları resmî olarak iptal edilmiştir. Scarface: The World Is Yours'da yetenekler isteğe göre düzenlenebilmekte ve bu çeşitli yollarla olmaktadır. Örneğin kıyafet değiştirme, araba satın alma, malikaneyi temalara göre düzenleme (mobilya ve nadir, değerli eşyalar gibi özellikler vardır. Bu eşyaları alıp konaktaki her yere koyabilme özelliği vardır. Ayrıca mekana kız çağırmak, koruma oluşturmak, holding açmak bunlardan birkaçı. Scarface: The World Is Yours'da özgürce yaşama özelliğiniz var. Tabii ki her oyun gibi görevler bulunmaktadır. Bu görevler filmin sonundan devam etmekte Yaralı Yüz'de filmin sonunda Tony, Sosa'nın bir suikastçısı olan The Skull tarafından vurulurken oyunda o suikastçıyı öldürüp hayata devam edebilirsiniz. Oyunda sadece 51 görev bulunmaktadır. Oyunun sonunda Tony Montana, Alejandro Sosa'nın Bolivya'daki evine uçak ile gider. Burada her şey bize kalıyor. Şimdi yapmamız gereken Sosa'nın ve arkadaşlarının adamlarını öldürmek. Herkes ölünce Sosa'nın mekanında Tony Montana ve Sosa kalıyor Sosa'yı acı bir şekilde öldürüyoruz ve oyun bitiyor. Oyunun bitiminin ardından oyuna istediğiniz yerden devam edebilirsiniz. 1972 Ä°talya Bisiklet Turu 1972 İtalya Bisiklet Turu 20 etap içeren bu tur, 1972 yılı 21 Mayıs-11 Haziran tarihlerinde yapıldı. Tur Eddy Merckx tarafından kazanıldı. 1973 Ä°talya Bisiklet Turu 1973 İtalya Bisiklet Turu Verviers'den başlayan bu tur, 1973 yılı 18 Mayıs-9 Haziran tarihlerinde yapıldı. Tur Belçikalı bisikletçi Eddy Merckx tarafından kazanıldı. 56ncısı olan bu tur, 3.801 km mesafeli ve 20 etaplı olup; hız ortalaması 35,553 km/saatti. New Mexico Maden ve Teknoloji Enstitüsü New Mexico Maden ve Teknoloji Enstitüsü, (İngilizce: New Mexico Institute of Mining and Technology) 1889 yılında New Mexico Maden Okulu (New Mexico School of Mines) olarak kurulmuştur. Hailey Anne Nelson Hailey Anne Nelson (d. 14 Eylül 1994,Los Angeles), Amerikalı oyuncu. Nelson kariyerine sahne çalışmaları ve kısa filmler ile başladı. Sekiz yaşındayken Tim Burton'ın yönettiği "Büyük Balık" filmi ile ilk kez büyük bir yapımda yer aldı. Nelson yer aldığı ikinci büyük yapım Johnny Cash'in kızlarından biri olan Rosanne Cash'i canlandırdığı "Sınırları Aşmak" filmidir. Speedy (film, 1928) Speedy, başrolde Harold Lloyd'un yer aldığı ve yönetmenliğini Ted Wilde' nin yaptığı 1928, ABD yapımı sessiz bir komedi filmidir. Aynı zamanda Lloyd'un son sessiz filmidir. En iyi yönetmen dalında Oscar adayı olan filmin çekimleri New York'ta yapılmıştır. Film, New York ve Coney Island' ın 1920'lerin sonlarındaki haline ve şehrin canlı sokak yaşamına da tanıklık etmektedir. Ayrıca bu filmde Lloyd'un daha önce "Haunted Spooks" adlı filminin çekimleri sırasında bir patlayıcı nedeniyle kaybettiği sağ el baş ve işaret parmaklarını kamufle eden protezli özel eldiveni sık sık görülebilmektedir. Jane'in büyükbabası Pop Dillon, New York'taki tarihi atlı tramvaylardan sonuncusunu işletmektedir. Tramvayların işletmesini ihale ile alan iş adamı, onun arabasını ucuza satın alıp yeni bir hat döşemeye karar verir; ancak tarihi sayılabilecek bu tramvayı büyükbabayı kandırıp elinden alması sandığı kadar kolay olmaz. Pop Dillon'a yaptığı 10 bin dolarlık teklif, o tramvaydan başka geçim kaynağı olmayan fakir adam tarafından reddedilir. O da gangsterlerden bu arabayı ortadan kaldırmaları için yardım ister. Kanuna göre araba eğer 24 saat boyunca hiç çalışmazsa sahibinin elinden alınabilecektir. Speedy (Harold Lloyd)ise Jane'in sevgilisidir. Beyzbol fanatiği olan Speedy hiçbir işte uzun süre çalışamaz ve sürekli kovulur. Büyükbabanın başına gelecekleri tesadüfen öğrenen Speedy, gangsterlerin saldıracağı gün tramvayı sürmeye karar verir. Bu gün öncesinde de akşamları tramvay hizmet dışıyken onu bir kafe gibi kullanan yaşlı mahalle sakinlerini durumdan haberdar eder. Ertesi gün gansterler saldırdığında mahalle halkınn da desteği ile araba kurtarılır. Ancak o gece araba çete tarafından kaçırılıp ücra bir yerde saklanır. Köpeğinin yardımı ile arabayı bulan Speedy, tramvayı 24 saat dolmadan görev yerine yetiştirmek zorundadır. Bugünkü aksiyonu bol Hollywood filmlerini aratmayan bir macera sonunda arabayı büyükbabaya ulaştıran Speedy, hem gangsterleri hem de iş adamın yenilgiye uğratmış olur. İş adamı da Speedy' nin tramvay için istediği ilkinin on kat fazlası para teklifini kabul etmek zorunda kalır. Yine de filmin sonunda büyükbabanın arabayı satıp satmayacağı belirsiz kalır. Ã‡ekirdek (bilgisayar bilimi) İşletim sistemi çekirdeği, kısaca çekirdek (kernel), işletim sistemindeki her şeyin üzerinde denetimi olan merkezi bileşenidir. Uygulamalar ve donanım seviyesindeki bilgi işlemleri arasında bir köprü görevi görür. Çekirdeğin görevleri sistemin kaynaklarını yönetmeyi de kapsamaktadır. Genellikle çekirdek, işletim sisteminin temel bir elemanı olarak, yazılımın fonksiyonunu yerine getirebilmesi için kontrol etmesi gereken kaynaklar için düşük seviye soyutlama katmanı sağlayabilir. İşletim sistemi görevleri, tasarımları ve uygulanmalarına göre farklı çekirdekler tarafından farklı şekillerde yapılır. Sistem açılırken belleğe yüklenir ve sistem kapatılıncaya kadar ana bellekte kalır. Çekirdek, ayrıcalıklı bir işlem seviyesi olan Kernel Mode'da çalışır. Bu işlem seviyesinde çalışan kod, donanıma ve sistemin tamamına tam yetki ile müdahale edebilir. Uygulama programları ise, User Mode denilen daha kısıtlı bir işlem seviyesinde çalışır. User mode'da çalışan uygulamalar, çekirdeğin ya da başka uygulamaların bellek bölgelerine erişemezler, bazı kısıtlanmış işlemci komutlarını çalıştıramazlar ve donanım kaynaklarına doğrudan müdahale edemezler. Monolitik çekirdek'te aygıt sürücülerde işletim sistemi çekirdeğinin bir parçası olarak Kernel mode'da çalışırlar. Mikrokernel çekirdek'te ise aygıt sürücüleri tıpkı uygulama programları gibi User mode'da çalışırlar ve çekirdek ile mesajlaşma yöntemi ile iletişim kurarlar. Bu yaklaşımın amacı modülerliği artırmaktır. Linux, UNIX benzeri bir çekirdek sunar. İlk başlarda 80386 IBM PC uyumlu bilgisayarlar için geliştirilmiştir. Şimdilerde ise Itanium, MIPS, SPARC, Motorola, PowerPC ve daha pek çok platformda çalışabilmektedir. Bütün ticari UNIX'ler, SVR4 veya 4.4BSD UNIX temel alınarak geliştirilmiştir ve hepsi POSIX uyumludur. POSIX, çok iyi tanımlanmış bir programlama arayüzü sunar. Yazılımcı, üzerinde çalıştığı işletim sisteminin alt seviye özelliklerine bağlı kalmadan kod geliştirebilmekte ve bu kodları POSIX uyumlu başka işletim sistemlerine kolaylıkla taşıyabilmektedir. Belleğe yüklenmiş Linux çekirdeğe, modüller vasıtasıyla dinamik olarak kod eklenebilir. Örneğin bir ethernet kartı sürücüsü, çalışan işletim sistemine modül ile tanıtabilir. Aynı şekilde kullanılmayan modüller dinamik olarak bellekten silinebilir. Bu modüller derlenmiş ancak bağlanmamış kod içermektedirler. Bu bağlanmamış obje dosyaları, User Mode programlarla karışmamaları için, .o değil .ko uzantısı ile oluşturulur. Windows NT aygıt sürücüleri derleme ve bağlama aşamalarından geçerek hazır halde dağıtılırken, Linux sistemlerde bağlama işlemi çalışma zamanında dinamik olarak yapılır. Tsunade Tsunade, Naruto adlı animede efsanevi grup "Efsanevi Sannin"in tek kadın üyesidir. İnsan üstü kas gücü ve çok ünlü bir medical ninja olması dışında animenin geçtiği köy olan Konoha'nın 5. Hokagesidir. Animenin ilerleyen bölümlerde Sakura Haruno'yı eğiterek kendisi gibi başarılı bir medical-ninja yapmıştır. Kendisi 1. Hokagenin torunu olur. Çok sevdiği kardeşi ve sonradan tanıştığı Dan'ı (sevgilisi olur) kaybedince hayata küsmüştür. Yaptığı tek şey artık kumar oynamaktır ki bu konudada pek başarılı değildir. Lakabı "efsanevi enayi". Kardeşi ve sevgilisinin en büyük hayali hokage olup sürmekte olan savaşa son vermekti. İkisi de bunu gerçekleştiremeden ölmüştür. Naruto ve Jiraiya, Sasuke'yi iyleştirsin diye Tsunade'yi aramaya çıktıklarında, Tsunade Naruto'yu görünce yeniden umutlanmaya başlar. Naruto da küçük kardeşini ve sevgilisini görür. Çünkü Naruto asla pes etmez ve en büyük hayali bir gün Hokage olmaktır. Sakura görevlerde ve diğer şeylerde her zaman Sasuke ve Naruto'ya yük olduğunu düşünmekteydi. En son çıktıkları görevde Naruto'nun kendisini korumak için hayatını tehlikeye atması onun için son nokta omuştur. Tsunade'nin yanına giderek ondan kendisini eğitmesini istemiştir. Tsunade eğitimde 2 özellik aramaktadır. 1. Chakra kontrolü çok iyi olmalıdır, 2. uğruna savaşabileceği bir nedeni dayana bileceği bir güç olmalıdır. (örneğin: kendisi kardeşinden ve sevgilisinden güç almaktadır) Tsunade sakuranın chakra kontrolünün iyi olduğunu duymuştur. Sasukeye duyduğu sevginin büyüklüğünü ve Naruto'nun arkadaşlığını da ekleyince Sakura'nın çok iyi olabileceğine inanmış ve onu eğitmiştir.Ve hokageliğe devam etmiştir. Kümülant Olasılık kuramı ve istatistik bilim dallarında bir rassal değişken "X"in μ = "E"("X") olarak ifade edilen beklenen değeri ve σ² = "E"(("X" - μ)²) olarak ifade edilen varyansı bulunur. Bunlar ilk iki kümülant olurak belirlenirler; yani "n" tane kümülant κ bir "'kümülant üreten fonksiyon" tarafından belirlenir; bu fonksiyon "g"("t") olarak şöyle ifade edilebilir: Bu fonksiyonun türevleri var olduğu kabul edilirse, kümülantlar "g"("t") fonksiyonunun (sıfırda) türevleri ile şöyle verilir: κ kümülantlari verilmiş olan bir olasılık dağılımı Edgeworth serileri açılımı suretiyle yaklaşık olarak bulunabilir. Kümülant kavramı 1889da Danimarkalı matematikçi ve istatistikçi Thorvald N. Thiele (1838 - 1910) tarafından "yarı-değişmezler" adı altında ortaya atılmıştır. Kümülant adı ilk defa İngiliz istatistikcisi Ronald Fisher tarafından ortaya atilip sonradan bu kavram Fisher ve İngiliz istatistikçi Wishart tarafından geliştirilmiştir. Bir olasılık dağılımı için kümülantlar o dağılımın momentleri ile yakindan iliş$kilidir. Kümülant kavramının gelistirilmesi ve bunların momentler kavramına pratik kulanımda tercih edilmesi nedeni bağımsız iki rassal değişken "X" ve "Y" için şu ifadenin bulunmasına bağlıdır; Böylece her kümülant daha önce toplam olarak elde edilmiş karşit kümülantların toplamının bir toplamı olur. Moment üreten fonksiyon şöyle verilir: Böylece "kümülant üreten fonksiyon" "moment üreten fonksiyon"un logaritmasıdır. Birinci kümülant beklenen değer; ikinci kümülant varyans ve ikinci ve üçüncü kümülant merkezsel momentler olur. Ancak daha yüksek derecede kümülantlar ne momentler ne de merkezsel momentlere karşıttırlar. Kümülantlar momentlere şu (yineleme) formülü ile bağlıdrlar: "n"inci moment μ′ ilk "n" kümülant ile kurulmuş "n"inci derece bir polinomdur; yani Merkezsel momentler olan μ (DIKKAT μ′ DEĞIL) ile kümülant bağlılığı şöyledir: Bazı istatistikçiler kümülant üreten fonksiyonu başka bir yol kullanarak karekteristik fonksiyonlar yoluyla şöyle tanimlamayi tercih ederler. Bu türlü tanımlamanın avantaji eğer daha yüksek derecelerde momentler bulunmasa bile uygun kümülantlarin elde edilmesini sağlamasıdır. NilÃ¼fer Canat SÃ¼rekli Nilüfer Canat Sürekli (d. 1976, Meram), Türk bürokrat. Türkiye'nin 2006 başı itibarıyla mevcut 22 kadın kaymakamından biridir. 1999 yılında Ankara Üniversitesi Siyasal Bilgiler Fakültesi Kamu Yönetimi Bölümünden mezun olmuştur. 2000 yılında Aydın Kaymakam Adayı olarak göreve başlamıştır. Oğuzlar, Lalapaşa, Doğanyol ve Yazıhan ilçelerinde kaymakamlık yapmıştır. 28 Eylül 2007 tarih ve 200/9316 sayılı kararname ile Hasköy ilçesine atanmıştır. Bolu vali yardımcısı olarak gorev yapmaktadır Evli ve iki çocuk annesidir. Duffy Aimee Anne Duffy, (d. 23 Haziran 1984), bilinen adıyla Duffy, Grammy Ödülü sahibi Galli şarkıcı ve söz yazarı. Duffy, 15 yaşından itibaren yerel kulüplerde şarkı söylemeye başladıktan sonra İsviçreli bir gruba dahil olarak profesyonelliğe ilk adımı attı. Bu projenin başarısız olması nedeniyle ülkesine geri dönen şarkıcı, pop star yarışmalarının bir benzeri olan "Wawffactor"a katıldı. Yarışmadan birinci çıkması beklenirken, Lisa Pedrig'in arkasında kalarak ikinci oldu. Duffy, üniversite yıllarında da bir yandan garsonluk yaparken diğer yandan caz ve blues kulüplerinde sahne almaya devam etti. 2004 senesinde üç şarkılık bir CD kaydetti. Aynı zamanda Manchesterlı Mint Royale'in "See You in the Morning" albümünde yer alan iki şarkıda gruba eşlik etti. Catatonia grubundan Owen Powell ve 60ft Dolls üyesi Richard Parfitt'in aracılığıyla menajer Jeanette Lee ile tanışan Duffy, Londra'ya taşındı ve orada Suede'in eski gitaristi Bernard Butler ile birlikte solo albümü üzerinde çalışmaya başladı. 2007'de A&M Records ile anlaşan müzisyen, ilk önemli performans sınavını BBC2'nin ünlü programı Later with Jools Holland'da verdi. Sanatçı, ilk single'ı "Rockferry"yi Aralık 2007’de hayranlarına ulaştırdı. 22 Şubat'ta Jools Holland'ın programına üçüncü kez çıkan Duffy, programda "Rockferry", "Mercy" ve "Stepping Stone" parçalarını seslendirdi. 17 Şubat 2008'de piyasaya sürülen "Mercy" single'ı ülkesinde 1 numaraya kadar yükseldi. Bu sayede Duffy, son 25 senedir popüler listelerde 1 numaraya çıkmış ilk Galler sanatçısı unvanını elde etti Euryale Yunan mitolojisine göre Euryale, Stheno ve Medusa "gorgon" olarak nitelendirilmiştir. Aslında hiçbiri birbirinin kardeşi değildir. Ancak evrende sadece bu 3 gorgon bulunduğundan dolayısıyla bu 3 gorgon Zeus tarafından kardeş olarak ilan edildiler. Euryale ayrıca Gaia'nın kardeşidir. Medusa öldükten kısa bir süre sonra Zeus annesini kıramayarak daha sonradan Euryale'ye insan olabilme şansını tanımıştır. Bunun koşulları yaşamını geçirdiği Stheno'yu öldürmek olacaktı. Euryale teklifi anında kabul ederek Stheno'yu öldürmeye kalkıştı. Bundan sonrası için farklı rivayetler vardır: Euryale’in kelime anlamı “uzun-sıçrayan”dır. Yunan mitolojisindeki ölümsüz Gorgon'lardan bir diğeridir. Euryale kardeşlerin en büyüğüdür ve diğerleri için bir anne figürü gibidir. Tıpkı kardeşleri gibi Euryale'da baktığı her canlıyı taşa çevirirdi. Euryale’e hikâyelerde genellikle yüksek sesli çığlıkları ile değinilir. Özellikle Medusa’nın Perseus tarafından öldürüldüğü hikâyede. Rocky IV Rocky IV, Sylvester Stallone'nin yönettiği ve başrolünü Talia Shire ile paylaştığı 1985 ABD yapımı spor-dram filmidir. Filmde Rocky Balboa, Clubber Lang ile ikinci kez dövüşüp ve rövanşı aldıktan sonra boks'tan emekli olmuştur ve ailesi ile birlikte daha sakin bir hayat yaşamaktadır. Ancak Sovyetler Birliği'nin en iyi boksörü ve en iyi atleti Ivan Drago, Balboa ile dövüşmek için meydan okur. Rocky Balboa'nın en iyi arkadaşı Apollo Creed onun yerine mücadele etmeye karar verir ve Drago ile maç sırasında öldürülür. Rocky arkadaşının intikamını almak ve ülkesinin onurunu savunmak için Rusya'da Drago ile mücadele etmeye karar verir. Film, Rocky serisinin en başarılı girişini yaparak, gişede 300 milyon dolar kazandı. Bu film Carl Weathers'ın seride son kez göründüğü filmdir. Başarısı, 16 Kasım 1990'da yayınlanan beşinci filminin yapılmasına yol açtı. Kamera arkasında da Stallone’yi gördüğümüz film, bir 80’ler klasiği olan Brigitte Nielsen'de kadrosunda yer veriyor. Ayrıca bu filmin müziği olan ve Survivor tarafından yapılan Eye of the Tiger şarkısı da, dönemin unutulmazları arasına girmiştir. Bu filmin olayları, Apollo Creed'in oğlu Donnie'nin, Ivan Drago'nun oğlu Viktor ile dövüşmeye zorlandığı Creed II'nin konusunun arka planı olarak hizmet ediyor. 1985 yılında, Ivan Drago (Dolph Lundgren) adlı, fiziği ile son derece korkutucu ve 2 metreye yakın boyu olan Sovyet boksör, yüzme şampiyonu eşi Ludmilla (Brigitte Nielsen), Sovyet ve Küba'lı eğitmen bir ekip ile ABD'ye gelmişlerdir. Drago Sovyetler Birliği'ni arkasına destekçi olarak almıştır. Drago'nun yöneticisi Nicolai Koloff (Michael Pataki), basın toplantısında Sovyet üstünlüğünün işareti olarak Drago'nun atletizmi geliştirmek için her fırsatı değerlendirebileceğini ve Ivan Drago'nun Dünya Şampiyonu Rocky Balboa'ya meydan okuduğunu belirtir. Apollo Creed (Carl Weathers) ise bir basın toplantsında Drago ile kendisinin bir maç yapmasını gerektiğini ve kendisinin dövüşeceğini ilan eder. Böylece Apollo, bir gösteri maçı için vatanseverliğini ve kendisini yeniden kanıtlamak için Drago'yla bir gösteri maçında bir araya gelir. Maç, Las Vegas'taki MGM Grand Hotel'de olacaktır. Apollo, James Brown'ın Living in Amerika şarkısı eşliğinde son derece büyük bir sahne gösterileri ile eski Sam Amca kıyafetlerini giymiş bir şekilde dans ederek ring alanına özel bir platformla indirilir. Maç başlar ve ilk raundda Creed Drago'ya yumruklar sallar fakat rakibi bu yumruklardan hiç etkilenmez. Creed'in yumrukları eskisi kadar etkileyici değildir. Bundan sonra Drago, ringin kenarındaki antrenörlerinden artık dövüşmesi emrini alınca Apollo Creed'e acımasızca kuvvetli yumruklar atmaya başlar. Apollo çok zor durumdadır ve ilk raund biter. Apollo kanlar içindedir ve bu ilk raundda hayatının en kötü dayağını yemiştir. Rocky'ye maçı kesinlikle durdurmamasını ister. İkinci raundda daha iyi gitmez, tekrar Drago'nun acımasızca yumruklarını yiyen Apollo'nun antrenörü Duke, (Tony Burton) Rocky'ye havlu atması için yalvarır ancak Apollo'nun bunu reddetmesi yüzüden Rocky havluyu atamaz. Duke'un tekrar yalvarmasına rağmen Rocky havluyu atmakta tereddüt eder. Drago, Creed'e savunmasız haldeyken son yumruğunu indirir ve Creed yere düşer ve ring'de, Rocky'nin kollarınıda hayatını kaybeder. Creed'in hazin yenilgisi ve ölümünden sonra Rocky, Noel günü Rusya'da Drago ile mücadeleyi kabul ederek Apollo'nun intikamını almaya karar verir. Tüm dünya televizyonlarından yayınlanacak bu maç için Rocky'i zorlu maça Sibirya'da hazırlayacak olan antrenör Apollo'nun antrönörü Duke'dur. Karısı Adrian'ın yokluğunda kendisine sadece Duke ve kayınbiraderi Paulie (Burt Young) eşlik eder ve onlarla birlikte SSCB'nin Krasnogourbinsk'teki eğitim üssüne uçarlar. Kendisini havaalanıda iki Rus KGB ajanı karşılar ve maça hazırlanana kadar dikkatle kendisini izleyip takip edeceklerini söylerler. Rocky mücadeleye hazırlanırken, Drago'nun Anabolik steroid kullandığı gösterilir ve onu dikkatle izleyen eğitmenler ve doktorlardan oluşan bir ekip gözetiminde çok yüksek teknoloji ekipmanı kullanılarak çalışır. Rocky, zorlu hava şartlarında maça hazırlanmaya devam ederken bir süre sonra eşi Adrian'da Sovyetler Birliği'ne Rocky'nin yanına gelir ve kocasına moral vererek destek olur. Maç günü gelir çatar. Maçtan önce Rocky her zaman olduğu gibi başarılı olabilmesi için duasını eder. Rocky ring alanına girer girmez Rus taraftarlarca herkes tarafından yuhalanır. Ardından Drago ringe giriş yapar ve Rus kalabalık tezahürata başlar, vatansever bir törenle tanıtılır. 1944 yılı versiyonu Sovyet milli marşı okunur. Maçı seyretmek için Sovyet başbakanı ve diğer Politbüro üyeleride gelmişlerdir. 1. raund başlar ve Apollo ile yaptığı mücadelenin aksine, Drago hemen hücum ederek Rocky'ye şiddetli yumruklar atmaya başlar. Rocky hemen hemen her raund da yumruklarla sarsılıp yere düşmesine rağmen azimle ayağa kalkarak Drago'yu şaşkına çevirir. Maç devam ederken Duke ve Paulie ring kenarından sürekli Rocky'ye tezahürat yaparlar. Rocky, 2. raundda ilk kez şiddetli yumruğunu atar ve Drago'nun kaşı açılır. Bu raund bittikten sonra antreörü Duke, Rocky'ye Sovyet boksörü yaraladığını ve onun bir makine olmadığını hatırlatır. Drago'nun anterönü ise Rocky'nin "zayıf ve küçük" olduğu söyler. Drago ise "İnsan değil, demir parçası gibi" şeklinde yanıt verir. 2. raunddan sonra kıyasıya mücadeleye girilir. 10. raunddan sonra ise Rus taraftarlar, Rocky'nin bitmek tükenmek bilmeyen azmi karşısında bu sefer ona tezahürat yapmaya başlarlar. İki boksör Rocky ve Drago güçlü yumruklarla birbirlerini dövmeye devam ederler. Son raund olan 15. roundun sonlarına doğru Rocky arka arkaya yumruk atarak Sovyet rakibini ilk ve son defa yere serer. Hakem 10'a kadar sayar, Drago kalkamaz ve maç Rocky'nin nakavt etmesi ile sona erer. Ringe toplanan kalabalık arasından Rocky herkese teşekkür eder ve kısa bir konuşma yapar. Konuşmasının en sonunda "Ben değişebiliyorsam sizde değişebilirsiniz, herkes değişebilir" diye bağırır. Bunun üzerine Sovyet Genel Sekreteri (Başbakan) ayağa kalkarak Rocky'i alkışlar ve diğer politbüro üyeleride alkışlamaya başlarlar. Rocky oğluna Mutlu Noeller dileyerek konuşmasını bitirir ve ringin ortasında kalabalığın alkışlarılarıyla beraber zaferle kollarını havaya kaldırır. Wyoming, Sovyetler Birliği'nin donmuş alanı için iki katına çıktı. Rocky'nin yaşadığı ve eğitildiği küçük çiftlik Jackson Hole'daydı ve Grand Teton National Park]], Sovyetler Birliği'ndeki açık hava dizilerinin çoğunu filme almak için kullanıldı. British Columbia'ya bağlı Vancouver'daki Hastings Park'taki PNE Agrodome, Rocky'nin Sovyet boksörle maçının yapıldığı yerdi. Sylvester Stallone, dövüşün ilk bölümünde kendisiyle Dolph Lundgren arasında çekilen orijinal yumruk sahnelerinin tamamen gerçek olduğunu belirtti. Stallone gerçekçi bir sahne yakalamak istedi ve Lundgren'in bunu kabul ettiğini belirtti. Lundgren, Stallone'un göğsüne özellikle kuvvetli bir yumruk attı ve kalbi göğüs kemiğine çarparak kalbinin şişmesine neden oldu. Nefes almada ve 200'den fazla kan basıncından muzdarip olan Stallone, Kanada'daki setten Santa Monica, Kaliforniya'daki Saint John Bölgesel Tıp Merkezi'ne uçtu ve sekiz gün boyunca yoğun bakımda kaldı. Stallone daha sonra Lundgren'in profesyonel ağır boksta dövüşmek için atletik yeteneklere sahip olduğuna inandığını belirtti. Sahne çekimlerinin bir bölümünde, Lundgren, Carl Weathers'ı boks ringinin köşesine attı. Weathers ringten ayrılırken Lundgren’e küfürler ederek bağırdı ve filmden ayrıldığnı söyledi. Stallone ikiliyi uzlaştırmaya zorladıktan sonra çekimler devam etti. Olay dört günlük bir iş durmasına neden oldu. Weathers tekrar konuştu ve Lundgren çekimler esnasında saldırganlığını hafifletmeyi kabul etti. "Rocky IV", gerçek vuruşlardan orijinal ses efektleri uygulayan az sayıdaki spor filminden biridir. Dolph Lundgren, Ivan Drago rolüyle övgüler aldı. Napierville Sinema Festivali'nde En İyi Erkek Oyuncu dalında Marshall Trophy ödülünü kazandı. Rocky IV ayrıca Almanya'nın Altın Ekran Ödülü'nü de kazandı. Film, En Kötü Erkek Oyuncu (Sylvester Stallone, Rambo: İlk Kan Bölüm II), En Kötü Yönetmen (Stallone), En Kötü Yardımcı Kadın Oyuncu (Brigitte Nielsen), En Kötü Yeni Yıldız (Nielsen ve Red Sonja için) dahil beş Altın Ahududu Ödülü kazandı. ) ve En Kötü Müzik Puanı. Ayrıca En Kötü Görüntü, En Kötü Yardımcı Kadın Oyuncu (Talia Shire), En Kötü Yardımcı Erkek Oyuncu (Burt Young) ve En Kötü Senaryo adaylıkları aldı. Araştırmacılar, filmin güçlü ama formül yapısının, yaratıcı, kararlı ve idealist prototipik Amerikan kahramanı Rocky tarafından şekillendirilen bireyin gücünü vurguladığını belirtiyor. Onlar, Soğuk Savaş'ın ikinci kısmı bağlamında Sovyet gücünün bir temsili olarak Ivan Drago'nun hiperbolik karakterizasyonuyla tezat oluşturuyorlar. Senarist / yönetmen Stallone, film boyunca Balboa-Drago dövüşünün milliyetçi tonlarını vurgular, örneğin Drago'nun karısı ABD'yi kocasına "şiddet tehditleri" ile dolu "düşmanca ve şiddet içeren bir hükümet" olarak adlandırır. Drago'nun antrenörü Amerikan toplumunun "acıklı ve zayıf" hale geldiğini söylüyor. Drago totaliter rejimi temsil eder ve kibirli bir rakibi devirdiğinde gücünü gösterir (Creed). Daha sonra, radyo spikeri "Ivan Drago köşesinde bütün ülkenin arkasında olduğu bir adam" diyor. Akademisyenler, Drago'nun nihai yenilgisinin - ve Sovyet kalabalığının Rocky'yi kucaklamasının - Sovyetler Birliği'nin çöküşünü temsil ettiğini belirtiyorlar. Rocky IV, hem Paulie'nin robotu hem de Drago'nun eğitmenlerinin kullandığı teknoloji tarafından gösterilen teknoloji ve insanlar arasındaki güç mücadelesi hakkında bir yorum olarak yorumlanmıştır. 1986'da ABD'nin Sovyet çocuk elçisi Katya Lycheva, günlüğünde Rocky 4 hakkında bir not yazdı, bu yazı daha sonra Sovyet basını tarafından medyada yansıtıldı ve çok dikkat çekti: 1985 yılında Ballantine Books tarafından bir roman yayınlandı. Sylvester Stallone yazar olarak kabul edildi. 1987'de ilk dört Rocky filmine dayanan Rocky yayınlandı. 2002 yılında ilk beş Rocky filmine dayanan Rocky yayınlandı. 2004 yılında ilk dört Rocky filmine dayanan Rocky Legends yayınlandı. Manuel Almunia Manuel Almunia Rivero (d. 19 Mayıs 1977, Navarre), İspanyol futbolcudur. Kaleci pozisyonunda görev alan oyuncu, Watford'da forma giymektedir. Profesyonel futbolculuk kariyerine 1997 yılında Osasuna'nın B takımında başlayan Almunia daha sonra sırasıyla Sabadell, Celta Vigo, SD Eibar, Recreativo Huelva, Albacete Balompié ve son olarak hâlen formasını giymekte olduğu Arsenal kulüplerinde forma giymiştir. SD Eibar formasını giydiği 2001-2002 sezonunda Ricardo Zamora Ödülünü kazanmıştır.Ancak 2009 da lig başladığından beri Arsenal ağlarını az korudu. 14 Temmuz 2004 tarihinde Arsenal ile resmî sözleşme imzalayan Manuel Almunia, Arsenal'le birlikte ilk resmî maçına da 27 Ekim 2004 tarihinde Lig Kupası karşılaşmasında Manchester City'i 2-1'lik skorla yendikleri karşılaşmada çıkmıştır. Manuel Almunia kariyeri boyunca hiçbir ülke millî takımı adına forma giymemiştir. Rooney Rooney aşağıdaki anlamlara gelebilir: Gorefest Gorefest, 1989 yılında Goes, Zeeland , Hollanda da kurulmuş bir death metal grubu. NÃ¼rnberg Nürnberg, Almanya'nın Bavyera eyaletine bağlı şehir. Bu eyaletin en büyük ikinci şehridir ve endüstri başkenti kabul edilir. Nüfusunun %4,5'ini Türkler oluşturur. Tarihsel olarak bu şehir Roma Germen İmparatorluk merkezlerindendir. Orta Çağ'da Alman ressam Albrecht Dürer'in de doğup yaşadığı yerdir. Nürnberg, Almanya'nın en büyük şehirleri arasında olup, günümüzde ortaçağdan kalma surlarının büyük kısmına sahip olan tek şehirdir. Surların içine dahil olan Nürnberg Kalesi, tarihsel ve mimari açıdan Avrupa'nın en önemli tahkimatlarından biridir. Kentte II. Dünya Savaşı öncesi kalabalık Nazi mitinglerinin yapıldığı yerler bugün müzedir. II. Dünya Savaşı sırasında, Nürnberg, Wehrkreis (askeri bölge) XIII. merkezi oldu ve uçak, denizaltı ve tank motorları dahil olmak üzere askeri üretim için önemli bir yerdi. Flossenbürg toplama kampındaki bir yan kampı burada yer aldı. Şehir ciddi şekilde 1943-1945 yılları arasında Müttefik uçaklarının bombalaması ile hasar gördü. 2 Ocak 1945 tarihinde, Orta Çağ'dan kalan şehir merkezi İngiliz Kraliyet Hava Kuvvetleri ve ABD Ordusu Hava Kuvvetleri tarafından bombalandı ve şehrin yaklaşık yüzde doksanı sadece bir saat içinde yok oldu. 1.800 kişi öldü ve yaklaşık 100.000 kişi yerinden oldu. ABD 3. Piyade Tümeni, 42. Piyade Tümeni ve 45. Piyade Tümeni tarafından 17-21 Nisan 1945 tarihlerinde süren şiddetli bir savaş ile Alman direnişçilerine karşı kentte ev-ev ve blok-blok ilerleyerek savaşıldı. Tahribatın yoğun derecesine rağmen, şehir savaştan sonra yeniden inşa edildi ve Orta Çağ'dan kalan bazı binaların yeniden inşası da dahil olmak üzere, savaş öncesi görünümünü geri dönüldü. Ancak, eski İmparatorluk kentinin tarihi yapısal durumun büyük bölümü sonsuza kadar ortadan kaybolmuş oldu. Şehir, savaş suçlularının yargılandığı Nürnberg Mahkemesine de ev sahipliği yapmıştır. Hitler'in en sevdiği şehir olarak da bilinir. Kent Lebkuchen'i ile meÅŸhurdur. Åžulin Shulin, () Tayvan'ın Yeni Taipei kentinde bulunan bir semttir. Semt şehrin güneybatısında yer almaktadır. Shulin daha önceden bir ilçe yönetiminde bir şehirken 25 Aralık 2010 tarihinde Yeni Taipei'nin bir semti haline gelmiştir. Christopher McCandless Christopher McCandless tam adı ile Christopher Johnson McCandless ya da takma adıyla Alexander Supertramp (12 Şubat 1968, El Segundo – 18 Ağustos 1992, Alaska) Amerikalı gezgin. Mayıs 1990'da tarih ve antropoloji üzerine lisans eğitimini tamamlar. Bir aile dostu tarafından yüksek lisans eğitimi için kendisine verilen 25.000 Amerikan dolarını Alexander McCandless ismiyle —daha sonradan Süper Berduş anlamına gelen Supertramp soyadını kullanacaktır— Oxfam International adlı bir açlıkla mücadele vakfına bağışlar. Ailesini, arkadaşlarını, kısaca yaşadığı toplumu terk ederek iki yıl boyunca Amerika ve Meksika'nın kuzeyini kimi zaman yürüyerek kimi zaman otostop çekerek kimi zamansa bir kano ile yanında sadece bir sırt çantasıyla dolaşır. İki yılın ardından "Asıl Yolculuk" olarak adlandırdığı ve medeniyetten uzak olduğu için sürekli hayalini kurduğu Alaska yolculuğuna başladı. Bu, onun son yolculuğu olmuştur. Chris, Nisan 1992'de otostop ile Kuzey Dakota'dan, Alaska'nın Fairbanks şehrine ulaştı. Son olarak 28 Nisan 1992'de Chris'i kamyoneti ile vahşi doğaya bırakan Jim Gallien tarafından görüldü. Chris, Jim'in hediye ettiği bir çift bot, iki adet sandviç ve bir paket mısır cipsi ısrarı dışında Jim'in hiçbir tavsiyesini dinlemedi. Chris, Jim'in kamyonetinden ayrıldıktan sonra şans eseri denk gelip içerisine yerleşeceği terk edilmiş otobüsü bulana kadar yaklaşık olarak 64 kilometre yürümüştür. Yanında sadece 4.5 kilogram pirinç, bir yarı otomatik tüfek, arasında yerel bitkiler hakkında bilgi veren kitapların da bulunduğu birkaç kitap ve birkaç kamp ekipmanı vardı. Orada geçirdiği süre boyunca kirpi, sincap, kuş ve Kanada geyiği gibi hayvanları avlayıp yiyen Chris, kısa notlar ile günlerini not etmiştir. Notları toplam olarak 112 günü içermektedir. Yaklaşık üç ay boyunca terk edilmiş otobüste yaşayan Chris, Temmuz 1992'de geri dönmeye karar verdi. Fakat geri dönmeye çalıştığında Teklanika Nehri'nin yükselmiş olduğunu fark etti. Av bulamayan Chris, bir gün yaralandı ve zayıflayıp güç kaybetmeye başladı. Nehri geçemeyen Chris etrafa yardım notları bırakmaya başlamıştır. Bu notlarda tam olarak şunlar yazıyordu: Alaska'da vahşi doğada dört ay boyunca yanında harita, pusula gibi ekipmanlar dahi olmadan, çok az malzemeyle hayatını devam ettiren Christopher, Ağustos başlarında hayatının son hatasını yaptı: O dönemde av bulamadığından çevreden topladığı meyve ve bitki kökleriyle yaşayan Chris, zehirli bir bitki tohumunu (Hedysarum alpinum veya Hedysarum mackenzii) yiyerek zehirlendi. 12 Ağustos'ta günlüğüne son kaydını düştü: "Harikulade Böğürtlenler". 18 Ağustos 1992'ye kadar çetelesini tuttuğu günler dışında yaşadığına dair bir iz bırakmayan McCandless 18 Ağustos sabahı Louise L'Amour'un biyografisi olan "Bir Gezginin Eğitimi" adlı kitabın son sayfasını kopardı. Sayfanın bir yüzünde L'Amour'un, Robinson Jeffer'in "Kötü Anlarında Bilgeler" şiirinden alıntıladığı dizeler yer alıyordu. Sayfanın boş olan diğer yüzünde ise McCandless'in kısa bir veda yazısı yer alıyordu: "Mutlu bir hayat yaşadım ve bu yüzden Tanrı'ya müteşekkirim. Hoşça kalın, Tanrı hepinizi kutsasın". Cansız bedeni 6 Eylül 1992'de, kaldığı otobüste Butch Killian adlı bir avcı tarafından bulundu. Bulunduğunda 30 kg olarak tartılan bedeninin, bulunmasından yaklaşık olarak iki hafta önce yaşam faaliyetlerine son verdiği düşünülmektedir. 18 Haziran 2020'de McCandless'in bir süre yaşadığı ve açlıktan yaşamını yitirdiği otobüs maceraperestlerin ve turistlerin uğrak noktası olması nedeniyle Boeing CH-47 Chinook tipi helikopter ile “güvenli bir bölgeye” taşındı. Alaska Doğal Kaynaklar Sorumlusu Corri Feige, ”cep telefonlarının çekmediği, hava koşullarının tahmin edilemez olduğu bölgeye akın eden maceraperestlerin güvenliğinden endişe edildiğini ve bu kararı almak zorunda olduklarını” belirtti. 1996'da Jon Krakauer, McCandless'ın yaşamını Into the Wild adıyla kitaplaştırdı. 2007'de yönetmen Sean Penn tarafından Christopher Mccandless'in hayatını konu alan Into the Wild çekildi. Louisville, Kentucky Louisville, ABD'nin en büyük 17. şehri ve Kentucky eyâletinin en büyük şehridir. 1778 yılında Amerikan Bağımsızlık Savaşı kahramanlarından George Rogers Clark tarafından kurulmuş olan kent adını Fransa kralı XVI. Louis'den alır. Louisville safkan atların yarıştırıldığı ve dünyanın en büyük at yarışı olan Kentucky Derby'nin yapıldığı yerdir. Ünlü Amerikalı mucit Thomas Edison gençliğinde Louisville'de yaşamış, icat ettiği ampulü halka ilk defa bu kentte göstermiştir. Kentucky eyâleti 18. yüzyıldan itibaren at yetiştirme konusunda ün kazanmıştır. Kentucky Derby at yarışı ilk defa 17 Mayıs 1875 tarihinde Louisville'de koşuldu. 1902 yılında yarışın yapıldığı hipodrom yeniden inşa edildi ve Churchill Downs adını aldı. 20. yüzyıl boyunca Kentucky Derby hızla büyüdü ve dünya çapında büyük bir ün kazandı. 3 Mayıs 1952 tarihinde ilk defa Kentucky Derby canlı yayınla televizyonda naklen yayınlandı. Günümüzde bu yarışlar kente 155.000 civarında izleyici çekmektedir. Louisville'in resmen 9 tane kardeş şehri vardır: Baltimore Baltimore, ABD'nin Maryland eyaletinde bulunan en büyük 20. şehri ve Maryland eyaletinin en büyük şehridir. Chesapeake Körfezinin batı kıyısında yer alan şehir ABD'nin başkenti olan Washington, DC'den 64 km uzaklıktadır. 1729 yılında kurulmuş olan şehir ABD'nin önemli limanlarından biridir. ABD'nin İngiltere'den bağımsızlığını kazanmasından önce Baltimore'un içinde bulunduğu bölge Maryland Kolonisi olarak biliniyordu. Koloninin meclisi 1706 yılında sonradan Baltimore'un üzerinde kurulacağı yerin tütün nakliyatı yapan gemilerin demirleyeceği bir liman olarak kullanılmasını onayladı. 30 Temmuz 1729 tarihinde de burada bir kent kurulması kararlaştırıldı. Kente koloninin ilk valisi olan Lord Baltimore'un adı verildi. Baltimore 18. yüzyıl boyunca hızla gelişti. Atlantik Okyanusu kıyısındaki New York ve Boston gibi kentlerle birlikte liman işlevi gördü. Amerikan Bağımsızlık Savaşı'nda önemli bir rol oynadı. 1812 ABD-Birleşik Krallık Savaşı'nda Baltimore Birleşik Krallık savaş gemileri tarafından topa tutuldu. Kentin sakinlerinden Francis Scott Key bu savaş sırasında The Star-Spangled Banner adlı yurtsever bir şarkıyı besteledi. Bu şarkı 1931 yılında ABD Kongresi tarafından ABD Ulusal Marşı olarak kabul edildi. ABD İç Savaşı sırasında Maryland köleliğin yasal olduğu bir eyâlet olmasına rağmen Baltimore Amerika Konfedere Devletleri'ne katılmadı. Ancak ABD'den ayrılma taraflısı olan gruplar 1861 yılında Baltimore'da büyük bir gösteri yaptılar. Buna rağmen 1864 yılında Maryland'da kölelik yasaklandı. 1904 yılında Baltimore'da çıkan büyük bir yangın 30 saat içinde 1500 binanın yanmasına neden oldu. Yangından sonra kentin büyük bir bölümü yeniden inşa edildi. Baltimore'un nüfusu 1950 yılında 949.708 kişiyle doruğuna ulaştı. O tarihte Baltimore Detroit'in ardından ABD'nin en büyük 6. kenti konumundaydı. Ancak 20. yüzyılın ikinci yarısında kentin nüfusu giderek azalmaya başladı. 2000 yılında nüfus 636.251 sayısına kadar düştü. Günümüzde Baltimore'un nüfusu sabit hale gelmiştir ve 637.455 civarındadır. Ayrıca ünlü yüzücü Michael Phelps'in memleketi olarak bilinir. Baltimore şehri kuzey-merkezi Maryland'de "Patapco Nemri'nin Chesapeake Körfezi'ne karıştığı mevkiye yakın olarak konumlanmıştır. Aynı zamanda şehir "Piedmont Platosu" ile "Atlas Okyanus Sahil Ovası" 'nı birleştiği "düşme doğrusu" üzerinde mevkilenmiş olup bu nedenle Baltimore şehri, plato üzerinde bulunan "Yukarı Kent" ile sahil ovası üzerindeki "Aşağı Kent" olarak ayrılabilmektedir. Şehrin rakımı limanda olan minimum 0 metreden şehrin kuzeybatısı köşesinde bulunan, "Pimlico" semtinde maksimum 150 metre arasında değişmektedir. ABD Nüfus Sayım Bürosu verilerine göre şehrin toplam yüzölçümü 238.41 km² olup bunun 09.64 km²'si kara ve 28.77 km²'si ise su yüzeylidir. Böylece şehrin tüm yüzölçümünün %12.07 oranı su yüzeylidir. Baltimore şehri birçok yönde "Baltimore Kontluğu" ile sınır komşusudur ve ancak kuzeydoğuda "Anne Arundel Kontluğu" ile de müşterek sınırı bulunur. Baltimore Şehri'nde dört mevsimde birbirinden değişik iklim şartları bulunmakta olduğu için şehir arazileri iklimi "nemli subtropikal iklim" ve daha bilimsel olarak "Kopfen sıralaması: Cfa" iklimi olarak sınıflandırılmaktadır. Yazlar çok sıcak ve nemli geçmekte ve birçok yaz öğleden sonraları yüksek sıcak ve yüksek nem dolayısıyla yıldırımlı gök gürültülü fırtına ortaya çıkmaktadır. İlkbahar ve sonbahar nispeten sıcak geçmektedir. İlkbahar yağışlı günler sayısı itibarıyla en ıslak mevsim olarak nitelendirilmektedir. Kışın havalar soğukça ama değişik geçmekte ve zaman zaman kar yağmaktadır. Ocak ayında günlük ortalama sıcaklık 2.1 °C olmakta ve mevsimlik kar yağışı 51 cm yi bulmakla beraber sıcaklık çok defa 10 °C aşmaktadır; ama bu arada yılda birkaç gece sıcaklık −7 °C altına da düşmektedir. Baltimore'da her kış az olsa da donmuş yağmur ve dolu yağması olayı ortaya çıkmaktadır. Rüzgâr doğudan estiği zaman denizden gelen soğuk hava batıda bulunan yüksek arazi tarafından bir baraj gibi önü kapanmakta; bulutlar kümelenmekte ve donmuş yağmur veya dolu ortaya çıkmaktadır. Şehrin şehirsel "ısı adası" etkisi ve Chesapeake Körfezi'nin ılımlayıcı etkisi dolayısıyla şehrin içi ve sahil bölgeleri Metropoliten Baltimore'un kara içinde bulunan varoşlarından daha sıcak olmaktadır. Bu nedenle metropoliten şehrin kuzey ve kuzeybatı varoşlarında kışın kar yağışları daha yüksek olmakta ve bazı bölgelerde yıllık ortalama kar yağışı 76 cm'yi geçmektedir. Gözlemlenen en düşük sıcaklık 10 Şubat 1899 ve 9 Şubat 1934'te −22 °C; en yüksek gözlemlenen sıcaklık derecesi 22 Temmuz 2011'de 42 °C olmuştur. Ortalama olarak, 38 °C üstündeki sıcaklık gözlemlenen gün sayısı yılda 0.9 gün ve 32 °C üstündeki günlük sıcaklık ise 37 gün gözlemlenmiştir. Günlük sıcaklığın sıfırın altında olduğu gün sayısı yılda ortalama olarak 10 gündür. Baltimore halkı günlük yaşantılarında görüş tarzlarına göre şehri iki semtten oluşmuş görmektedirler: ya ana cadde olan Charles Sokağı'nın böldüğü "Doğu Baltimore" ve "Bati Baltimore" ta da diğer önemli ana cadde Baltimore Sokağı'nın böldüğü "Kuzey Baltimore" ve "Güney Baltimore". Bazen de bu dört bolum ayni zamanda kullanılarak şehrin semtleri Kuzeydoğu Baltimore, Kuzeybati Baltimore; Güneydoğu Baltimore, Güneybatı Baltimore olarak verilmektedir. Resmi olarak ise, özellikle şehir polisinin görev yapması için, Baltimore şehri (saat kadranı dönme yoluyla) 9 coğrafi semte bölünmüştür: Kuzey, Kuzeydoğu, Doğu, Güneydoğu, Güney, Güneybatı, Batı, Kuzeybatı ve Merkezi. Baltimore'un resmen 11 tane kardeş şehri vardır:http://www.baltimorecity.gov/government/intl/sistercities.ph ESM (elektronik) ESM (Electronic Warfare Support Measures) Elektromanyetik tayfdaki tüm elektromagnetik emissionlari algılama ve bu emisyonları yayan kaynağı tanımlama yetisine sahip bir sistemdir. Algılamış olduğu emisyonların frekans, Pulse Repetition Rate gibi karakteristik özelliklerini kendi veritabanı ile karşılaştırarak kaynağın yerini ve sınıfını tanımlar. Ayrıca elde ettiği verileri SIGINT, COMINT ve ELINT üretmede kullanabilir. Norton Internet Security Norton Internet Security, genel olarak Symantec tarafından geliştirilen bir antivirüs yazılımıdır. Windows ve Mac OS X işletim sistemlerinde çalıştırılmak üzere tasarlanmaktadır. Pogona Pogona'lar ("Pogona") agamidae ailesinden bir türdür. Avustralya'nın çölsel yerlerinde yaşamaktadır. Türkiye'de Sakallı Ejder olarak adlandırılmıştır. Avustralya'da sekiz çeşit türü vardır: Pogonalar uzun ve kumsal renklidir. Pogonalar Avustralya'nın yerlisidir ve çorak bölgelerinde yaşarlar. Genellikle yalnız yaşarlar. V-Ray V-Ray 3Boyutlu grafik uygulamaları için Chaos Group Ltd. tarafından geliştirilmiş bir render motorudur. V-Ray'in en yaygın kullanıldığı alan mimari görselleştirmelerdir. En son sürümü 22 Mayıs 2018 tarihinde piyasaya sürülen V-Ray Next 4.02.04'dir. Son sürüm "Build 4.02.04 (V-Ray Next)" 1997 yılında 3B tasarım ve animasyon hizmetleri vermek üzere Bulgaristan'da kurulan Chaos Group'un üyeleri bu alanda 5 yıl kadar çalıştıktan sonra görselleştirme projeleri için yeni bir render motoruna gereksinim duymuşlar ve Chaos Group'un ana programcıları Vladimir Koylazov ve Peter Mitev V-Ray üzerinde çalışmaya başlamışlardır. V-Ray, 3ds Max ile iyi bir bütünlük sağlamış ve piyasaya sürülmesinin ardından kısa sürede yaygın hale gelmiştir. V-Ray, 3B sahnelerin fiziksel olarak doğru bir şekilde aydınlatılması için Işıklanım Haritalama (Irradiance Map), Işık Önbelleği (Light Cache), Foton Haritalama ve Doğrudan Hesaplama (Direct Computation) gibi Dolaylı Aydınlatma (Indirect Illumunation) yöntemlerini kullanır. Bu dört tekniği birincil ve ikincil ışık sıçramalarının hesaplanmasında çeşitli kombinasyonlar ile kullanabilir. V-Ray, resim örnekleme için Schlick örnekleme yönteminin değiştirilmiş bir hali olan DMC (Deterministik Monte Carlo) örnekleme yöntemini kullanır, önceki sürümlerinde DMC yerine QMC (Quasi Monte Carlo) yöntemi kullanılıyordu. V-Ray, çeşitli kırık giderme (antialiasing) yöntemlerini geniş ayar aralıkları ile kullanıma sunar. Dolaylı Aydınlatma hesaplanması sırasında birincil ve ikincil ışık sıçramaları için Işık Önbelleği yöntemini kullanarak İlerlemeli Yol İzleme (Progressive Path Tracing) yapabilir. Etkin ve tutarlı ışıklandırma çözümleri için alan ışıkları sunar ve IES fotometrik ışıklara da destek verir. Yordamsal güneş ve gökyüzü benzetimleri ve bütünleşik HDR desteği ile görüntü tabanlı ışıklandırma yapabilir. V-Ray, kolay ayarlanabilir malzeme özellikleriyle çok etkin gölgeleme seçenekleri sunar. Bulanık yansımalar ve geçirimler, yüzey altı ışık dağılımı gibi yöntemlere destek verir. Fiziksel kamera modeliyle bokeh etkili alan derinliği ve tutarlı hareket bulanıklığı benzetimleri yapabilir. Başta Autodesk 3ds Max, Autodesk Maya, Rhino, Maxon Cinema 4D, Sketchup, gibi çok sayıda 3D grafik uygulamasına destek verir. 32 bit ve 64 bit mimariler üzerinde çalışabilir. Uyumluluk Listesi: Aleksandra Kollontay Aleksandra Mihayilovna Kollontay (Rusça: Алекса́ндра Миха́йловна Коллонта́й), (31 Mart 1872, Sankt-Peterburg - 9 Mart 1952), Rus komünist diplomat, Sovyetler Birliği Norveç Elçisi (1926), Sovyet hükümetindeki ilk kadın bakan. Kentsoylu bir ailenin çocuğu olarak dünyaya gelmesine karşın, ailesinin beklentilerinin tersine emekçi kesimle ilgilenerek Marx ve Engels yapıtları okumaya başladı. Kollontay, 20 yaşındayken evlendi. Evliliği fazla benimsemeyen Alexandra, 1893 yılında eşinden ayrılarak Zürih'e ekonomi eğitimi görmeye gitti. 1906'da Rus Sosyal Demokrat İşçi Partisi'nin Menşevik kolunda etkinlik gösterdi. Alman komünist kadın Rosa Luxemburg'dan etkilenerek Rusya'ya dönen Kollontay, yazdığı "sınıf mücadelesi" üzerine görüşlerini yayımladı. Yazılarının tepki görmesi üzerine Almanya'ya (sürgüne) giderek sosyalizm üzerine çalışmalar yaptı. 1915 yılında Bolşeviklere katıldı. 1917'de tekrar Rusya'ya dönerek hükümette yer alan tek kadın olarak, kadınlarla ilgili ağırlıklı çalışmalar yaptı. Kadınların da erkekler gibi cinsel özgürlük yaşayabileceği üzerine savunduğu tezler, sadece sosyalist bir toplumda cinsel ahlakın gelişeceği düşüncelerinde netleşmişti. İşçi Muhalefeti adlı muhalif kanatta yer aldı. Sovyet hükümetindeki bakanlık görevinde de tepkiler alınca, 1926’da Meksika’da 1927’den 1930’a kadar Norveç’te ve 1930’dan