bundan ibarettir zaten. Dış görünüşe bakarız ilk başta. Ben bakmıyorum, ben iç güzelliğe önem veririm diyenler de elbette çıkıyor. Yalancısınız diye bağırmak istiyorum suratlarına. Bağıramıyorum. O ayrı. Aynen canım ben de deyip yalanlarına ortak oluyorum. Diğer tarafta, azınlıkta olsalar da gerçekten dışa önem vermeyenler de var. Onları takdir ediyorum. Bir ortama zorunlu olarak girmek durumunda olduğumuzda ilk olarak ne yapılması gerektiğini düşünürüz. Orada bulunmamızın nedeni ve gereklerine göre davranırız. Ben ikinci olarak çevreme bakınmayı tercih ediyorum. Mesela lokantadaysam, konsepte, masalara, renklere, düzene bakıyorum. Beğendiysem kafamda onayı veriyorum, rahatça devam ediyorum. Beğenmediysem veya istemeden orada bulunuyorsam, gerginlikle ne yapacağımı şaşırıyorum. İnsan profili de benim gözümde sonra geliyor. Kalburüstü mü değil mi tartıyorum kafamda. Çünkü o tür insanların yanında beklenen havada asılı görünmez kurallar vardır. Bakışlarla anlaşılır. Omuz silkmeler, göz devirmeler… Akşam evde konuşulacak konular biriktirilir. Kim ne kadar kazanmış? Hangi yemeğe davet edilmiş? Herkes gibi değillerdir. Benim gündelik konularım geçinme gibi daha yaşamsal iken onlarınki hep yukarılarda dolaşır. Bunun en güzel anlatımı ise başarılı yazarımız Zülfü Livaneli’nin Mayıs 2015’te yayınlanan kitabındadır. Yedi yıldızlı Konstantiniyye Oteli’nin açılışında otelin sahibinin yardımcısı Zehra’dan İstanbul’un yüzyıllık konumuna ve orada daha önceden yaşamış ve hayatını kaybetmiş insanların hikayelerini dinliyoruz. O da orta sınıfta, benim gibi. Para kazanmaya çalışıyor. Ben de bir zaman sonra bunun için uğraşacağım. Kimsenin bilmediği yaşamlara tanık oluyoruz kitapta. Hayatta dili bile olmayan ya da olmadığını sandığımız karakterler var. Yazar, bu ayrıntıları biraz da hayal gücü ve tarih bilgisiyle bize sunuyor. Yüksek statü alçak statü farkları kitaptaki gibi büyük davetlerde her zaman göze çarpar. Daha doğrusu bazılarımız o davetlere katılamaz bile. O zaman diliminde orada bulunanların da kendilerinden çok etrafla ilgilenmekten gözleri yorulur. Pamuk dertlerine bir de bu eklenir. Ben de uzaktan yorum yapıyorum tabi ki. Hangi mertebede olursa olsun onların da gizli yaşamları bilinmez bazen. Sadece görüntüden nasıl anlaşılır ki bir insanın tüm hayatı. Önyargıyla yaklaşmak kolay. Bir de ayrıntısıyla o insanın yaşamına girmek var. Benim gördüğüm kadarıyla zenginler dürüsttür. Burunlarından kıl aldırmazlar. Ama her zaman dürüstlerdir. Kim inanır? ‘’ Çünkü kime sorulsa dürüsttür, namusludur, bu durumda ülkedeki yolsuzluğu Mars’tan gelen yeşil küçük adamlar yapıyordur herhalde.’’(163) Paranın yalanı örtemediği de bir gerçek. Paramız onlardan biraz daha az diye onlardan salak olduğumuzu düşünenler var. Varsın düşünsünler, kendileri bilirler. Yüzyıllardır tipler değişerek ama kafalar çoğu ölçüde aynı kalarak devam etti; statü sebebiyle kendimizden daha alçakta olan insanları yok sayma cahilliği. Nesiller atlıyor, yeni binalar yapılıyor, şehir değişiyor, insanlar doğuyor. Fikirler sabit kalıyor. O davetlerde sadece davetliler olmaz mesela. Komiler olur, garsonlar olur, güvenlik görevlileri olur. Organize edenler etraftadır hep. Kaçmasın gözden en ufak ayrıntı bile diye. Aşçılar hazırlamaya başlamışlardır bile davetlilere ikram edilecek az pişmiş etleri. Ama herkes sona bakar. Nasıl oldu demez, iyi oldu der. Yiyip içip kalkarlar. Birkaç güzel söz, yapmacık gülüşler ve bitiriş öpücükleri... Ardında akan tere kimse bakmaz. Ancak hayatta olan seviye farkı, ölümde olmaz. Çünkü ölüm kime nasıl geldiğiyle değil de sonuna bakar. Krallar, kralların atları, imparatorlar, imparator uşakları, şairler, yazarlar, siyasetçiler, gurbetçiler, sürgündekiler, ayrımcılar, sevgililer ve daha nicesi… Hepsinin sonu aynı yoldur. Ölülerin dili aynıdır. Şair Nazım ‘’Hiç ölünmeyecekmiş gibi yaşa’’ der. Kitap da ölümden dönen Zehra’ya erkek arkadaşının ‘’ Gelecek yılbaşı hangileri nekropoliste olacak acaba? Ya da hangimiz.’’ diye biter.(476) Arda Beşirbellioğlu MERHAMETSİZLİK Hollywood’u ben her yeri estetik olan teknolojik bir kadına benzetiyorum. Adnan Oktar’ın kedicikleri gibi bir şey Hollywood benim için. Işık o kadar parlak, sahneler o kadar görkemli ve oyuncular o kadar klas ki, kesin bir bit yeniği var bu işte diye düşünmeden edemiyorum. Koca dudaklı, koca memeli, koca popolu, sarışın, kusursuz kediciklere baktığımda da hissettiğim şeyler buna benziyor. İnsanın içinde hiçbir istek uyandırmıyor, eğer biraz kusur olsaydı, Hollywood filmlerini de Adnan Oktar’ın kediciklerini de sevebilirdim. Fakat üzgünüm, bu kadar kusursuzluk ancak ve ancak sahtekarlıkla mümkün ve sanırım herkes her şeyin farkında. Nasıl ki, “hocam çok yakışıklısınız, size tapıyoruz,” demekten vazgeçtikleri anda kapı dışarı edilecek kedicikler; bir aktrist de tılsımını yitirdiğinde kapı dışarı edilme tehlikesiyle karşılaşıyor fazla ışıltılı film dünyasında. Burada korkunç bir acımasızlık mı söz konusu yoksa şöhretin bedeli mi karar veremiyorum. Bir zamanlar gökyüzünde bir yıldızdın ve her merdivenin bir inişi var diye mi yorumlamalıyız yoksa sektörün insan harcama konusundaki merhametsizliğine mi hükmetmeliyiz? Bence her ikisi de. Bu yüzden insan bir işe bulaşmadan önce başına gelecekleri de hesap etmeli bu vefasız sektörde. Diğer taraftan vefa herkese lazım olacak bir şeydir, adalet gibi, bugün siz yaparsanız, yarın da size yapılır. Kendimize nasıl davranılmasını istiyorsak başkalarına da öyle davranmalıyız. İnternette denk geldiğim, evrim ile ilgili bir tespit var: en güçlüler değil, en kolay uyum sağlayanlar hayatta kalırlar diye. Herkesin herkesi sattığı, vefanın İstanbul’da bir semt adı olduğu sistemde, eğer siz de oyunu kurallarına göre oynamazsanız yaşayamıyorsunuz. Buradan hareketle kitaptaki en başarılı kişinin Katherine Kenton olduğunu düşünüyorum. Işığı sönmeye başlar başlamaz, kendisine bütün hayatını adayan Haize Coogan’ı güzelce satıyor Katherine Kenton. Burada bir mesaj var “bu işler böyle, sen ne bekliyordun diyor Haize?” diyor sanki Katherine. Bir köşeye atılma vakti gelmeden, kendisini başka bir adamın kollarına atarak paçayı kurtarmaya oynuyor. Gerisi bir kadının peşindeki iki erkeğin gülünç halleri… Hani hep derler ya, bir çocuğun hareketlerini anlamak için o çocuğun aile ortamına bakacaksınız diye. Bu insanları anlamak için de yaşadıkları ortama bakmak, olayı daha berrak bir noktaya oturtuyor. Eğer merhametsizliğin ve vefasızlığın kol gezdiği bir ortamda yaşıyorsak, biz de merhametsiz ve vefasız oluyoruz. Çünkü uyum sağlayamazsak, eleniriz. İçgüdüsel olarak biliyoruz bunu, hissediyoruz ve öyle olmaya doğru itiliyoruz. Tavırlarımız, hareketlerimiz her zaman isteklerimize göre şekillenmiyor, şartların emri altına giriyoruz ister istemeden ve insanlığımızı yitirmeye kadar ilerleyebiliyoruz maalesef. Hollywood’un ışıltısının, görkeminin ve kusursuzluğunun bedeli olduğunu düşünüyorum bu insanlıktan çıkma halinin. Sektörler insanlara şunu söylüyor: Sizin iyi olmanız, güzel olmanız, dürüst olmanız umurumuzda değil, işimize yarayın yeter, kullanışlılığınızı kaybettiğiniz anda sizi gözümüz görmeyecek ne de olsa! İşte ünlü olmanın bedeli, kusursuzluğun, fazla parlaklığın bedeli. Bu mesele bana babam ile bir aile dostumuza kulak misafiri olduğum şu konuyu anımsattı: Sigortacı olan aile dostumuz yanında çalışması için bir eleman aradığını söylemişti babama, tanıdık birileri varsa, görüşmek istediğini dile getirmişti. Babam da çok dürüst, çok naif birini tanıdığını söylemişti. Babama şu cevabı vermişti “aile dostumuz: saf, naif birisi ise onunla çalışamam, bana uyanık, yeri geldi mi yalan söylemesini becerebilecek birisi lazım.” Babamın şaşkınlığı ve kahkahaları hala gözlerimin önündedir. En az babam kadar ben de şaşırmıştım. İşte hayat denilen şey bu, hadi yaşayın yaşayabiliyorsanız. Karcı,1 İlayda Karcı 21302524 TURK 101-019 Başak Berna Cordon 11.11.2014 Oyundan Ötesi: ‘’Satranç’’ Öykü türünü ele aldığımız zaman karşımıza çıkan en çarpıcı yapıtlardan biri hiç kuşkusuz Stefan Zweig’ın Satranç adlı kitabıdır. Zweig’ın Hitler iktidarından kaçıp sürgün hayatı yaşadığı Buenos Aires’te yayımlanan Satranç adlı eser yazarın intiharından önce bıraktığı bir veda mektubu niteliği taşıyor. Eseri incelediğimiz zaman yazarın neden intihar ettiğini, bu kararı vermesinde etkili olan nedenleri açıkça görebiliyoruz. İntiharından önce yazdığı son eseri olmasının yanı sıra aynı zamanda doğrudan Nazizm’i hedef aldığı tek kurmaca eseridir. Aslında Nazizm’i hedef alarak o dönemin siyasal durumuna dikkat çekmek istemiştir. New York’tan Buenos Aires’e yapılan bir gemi yolculuğunda dünya satranç şampiyonu Mirko Czentovic’in iletişim kurmakta zorlanan, soğuk, küstah, kuralcı ve cahil olmasına rağmen aynı zamanda satranç alanında dahi olması öyküyü okurken beni en çok düşündüren noktalardan biri olmuştur çünkü aslında bir insanın dahi olması için yalnızca okuma yazması bilmesi gerekmediği kara cahil bile olsa zekâsını ya da diğer yeteneklerini kullanarak hayatta nasıl başarılı olunabileceği gözler önüne serilmiştir. Mirko Czentovic’in kendisi için beklenmedik bir rakip olan Dr. B. ‘nin öyküye girmesiyle öykü akışı hızlı bir şekilde etkilenir. Öyküdeki bu değişimin sebebi hiç kuşkusuz ki gizemli ve amatör satranç oyuncusunun satrançla tanışmasının olağanüstü bir olayla gerçekleşmiş olmasıdır. Bir Nazi kurbanı olan Dr.B. kin ve nefretin , hıncın, fiziksel ve ruhsal aşağılamaların olmadığı, zorla para ya da mühim bilgiler elde etmek istedikleri farklı ve küçük bir Nazi grubuna dahil edilir. Bu mühim bilgileri elde etmek için Dr. B.’nin sonsuz bir hiçliğin ortasına yerleştirilmesi bu ortamın onun ruhuna nasıl baskı yaptığı yazar tarafından gerçekçi betimlemelerle anlatılarak biz okurları Karcı,2 etkisi altına alır. Gerek gemi içerisinde oynanan satranç esnasında gerekse doktorun kampta yaşadığı zor zamanlarda yazarın dili sayesinde herkesin ne duygular içerisinde olduğunu hissedip aynı zamanda kendinizi o ortamın içinde bulabiliyorsunuz. Bu şuan sizlere kalıplaşmış bir yargı olarak gelebilir fakat kitabı okuduğunuz zaman sizde fark edeceksiniz ki kitaptaki karakterlerle birlikte sizde aynı havayı soluyorsunuz Dr B.’nin kaldığı hücrede diğer Nazi kamplarına göre koşulların daha iyi olmasına rağmen kitap, gazete, yabancı bir yüz, bir şeyleri not almak için kalem bile olmaması hiçlik duygusunun insan psikolojisi üzerinde nasıl etkiler bırakabileceğine verilen en etkileyici örneklerden biri olarak öyküde karşımıza çıkıyor. Yazar burada karakterin yaşadığı hisleri öylesine ince ince işliyor ki karakterin orada neler yaşadığını sizde hissedebilme şansını elde edebiliyorsunuz. Böyle bir ortam içinde gün geçtikçe bunalıma giren Dr B. Otel odasında şans eseri çalmış olduğu bir satranç kitabıyla uzun bir zaman geçirir. O kara günlerde sadece satranç sayesinde ayakta kalabilmiş ve dünya şampiyonun karşısına çıkabilecek güçte üstün bir satranç oyuncusuna dönüşmüştür. Konuyu günümüz açısından değerlendirmemiz gerekirse şunu söyleyebiliriz ki zaman zaman hepimizin karşılaştığı sıkıntılı durumlarda kendimizi dünyaya kapamak yerine satranç veya kitap okumak gibi kendimizi geliştirecek faaliyetlerde bulunduğumuz zaman zihnimizin farklı şeylerle ilgilenmesini sağlayarak aynı zamanda sıkıntılarımızı daha rahat bir süreçte atlatma şansını elde edebiliriz. Öykü oldukça ritmik ve ahenkli olduğu için okurken kalbin atışına benzetebilirsiniz çünkü sayfalar ilerledikçe bazı yerlerde geriliyorsunuz, yer yer merakınız artıyor ve buda kitabı daha hızlı okumanıza neden oluyor. Diğer bir nokta ise kitapta satranca muazzam bir bakış açısıyla yolculuk yapılıyor olması. Mc Connor karşısına çıkacak her oyunda her kişiyi yenmek isteyecek kadar hırslı bir karakterde olduğu için dünya şampiyonuyla bir satranç maçı yapabilmek için büyük bir parayı cebinden çıkarabiliyor. Arkadaşının Mc Connor ‘un bu davranışı üzerine büyük bir tepki vermesinden dolayı aslında satrancın bir iş ve bunu yapanın da bir işadamı olduğu fikri ortaya çıkıyor. ‘’Satranç sonsuz eski, ama aynı zamanda sonrasız yenidir; kuruluşu mekanik, ancak sadece Karcı,3 hayal gücü ile etkilidir; geometrik açıdan sabit bir alanla sınırlı olmakla birlikte kombinasyonlarında sınırsızdır, sürekli kendini geliştiren, ancak yine de verimsiz, hiçbir yere götürmeyen bir düşünme eylemidir; hiçbir şey hesaplamayan bir matematik, esersiz bir sanat, temelsiz bir mimaridir (sf.23).’’ Stefan Zweig tarafından yapılan bu tarif satrancın şimdiye kadar yapılmış en iyi tanımı diyebiliriz. KAYNAKÇA www.insanokur.org http://kitapnot.blogspot.com.tr/2013/05/satranc.html Stefan Zweig, Satranç Ölüm Acıtır Mı? Yaşadıklarımın gerçekliğini sorguladığım zamanlar hep olmuştur. Bu yazıyı yazarken dahi sorgulamaktayım gerçekliği. Eminim çocukken ya şu an rüyadaysam fikri, sizi çok korkutmuştur. Peki şu an emin misiniz rüyada olmadığınızdan? Bu soruya verilecek nihai cevap bence şöyle olmalı: Mutluysam yaşadıklarım gerçek olmalı, eğer acı çekiyorsam gerçekliğe inanmak istemem. İnsanlar yaşadıkları üzücü, acı hatta mutlu anlarında dahi ilk başta olayların gerçekliğini sorgular. Olayların gerçekliğiyle alakalı bizi kuşkuya düşüren asıl neden olayın sürpriz bir şekilde gerçekleşmiş olmasıdır. Kültürümüzdeki bazı sözel kalıplar gayet güzel özetliyor doğamızdaki gerçekliği sorgulama alışkanlığımızı. “Gözlerime inanamıyorum.”, insan neden gözlerinin gördüğüne inanmak istemez? Birisi bizi üzecek veya bizi aşırı mutlu edecek bir şey söylediğinde genelde refleksif yanıt “Şaka yapıyorsun.” veya “Yemin et!” şeklindedir. Gerçekliği sorgulamaktan vazgeçemezsiniz. Ünlü filozof Descartes felsefinde mutlak doğruya her şeyden kuşku duyarak ulaşmaya çalışıyor. Son adımda ise kendi varlığından kuşku duyamayacağı için felsefesini ünlü sözüyle özetliyor: “Cogito, ergo sum.” (Düşünüyorum, öyleyse varım.). Descartes ile lise yıllarımda tanışmıştım ve felsefesi ilk başta bana anlamsız gelmişti. Sonradan Descartes’ın etkisiyle bir kanıya vardım: Bir insan rüyasında olanların gerçekliğinden kuşku duymaz, duyamaz. İşte tam bu noktada, bu yazıyı yazarken gerçeklikten kuşku duyabildiğim için rüyada olmadığımdan ve gerçeklikten emin olabiliyorum. Shutter Island filmini izledikten sonra kafamda tekrar gerçeklik kavramını sorguladım. Eğer ben de filmdeki başrol gibi çok fazla acı çekersem hâla gerçekliğe inanabilir miydim? Hangi insan aşırı acı veren olaylar yaşayıp hâla olayların gerçek olduğunu iddia etmek ister veya edebilir mi? Belirli bir seviyeden sonra acı da mutluluk da bence insanı sarhoş eder. Ama bu sarhoşluk insanın bilincini dış dünyada yaşananlara kapattığı türden değildir. Ne acı buna izin verir ne de mutluluk. İnsan gerçekliğe karşı sarhoş konuma gelir. Filmdeki senaryo iki farklı şekilde yorumlanabilir. Başrol çok fazla acı çektiği için kendi gerçekliğini kaybediyor ve bu yüzden deliriyor. Diğeri ise başrolün başına gelenlerin ona karşı yapılan bir oyundan ibaret olduğudur. Film bir Hollywood filmi olduğu için ve ikinci senaryo Amerika’nın politikalarını hedef aldığı için izleyiciyi ilk senaryoya, insanların başrolün yaşadıklarını da benimseyebileceği senaryoya inandırıyor. Ben de filmi izledikten sonra ilk senaryoya inandım çünkü bu kadar acı çeken biri olayların gerçek olduğunu inkar edemez. Her ne kadar başrol etrafındakilerden ve kendi varlığından da kuşku duysa malasef başına gelenlerin gerçekliğine inanamaz. Bence Descartes’ın felsefesi “Cogito, ergo sum.” duyguların çok yoğun olduğu durumlarda geçerliliğini yitiriyor. İnsan beyni duygularına yenik düşebilir ve malesef duygusal yoğunluğun olduğu anlarda hiç şansımız yok. Geçen aylarda dedem vefat etmişti ve ilk başta refleks olarak olayın gerçekliğini sorgulamıştım, inanmak istememiştim. Fakat dedemin ciddi sağlık sorunlarının olması ve vefatının sürpriz olmayacağını önceden bildiğim için bu acı habere kolayca inanmıştım. Ölümün gerçekliğini o an anlamıştım hayatımda ilk kez. Ölümün ne kadar acı verebileceğini ise diğer dedemi görünce anladım. Hayatımda daha önce hiç böyle için için ağlamamıştım. Diğer dedemle göz göze geldiğimde ve o anın ne kadar gerçek olduğunun farkında olduğum için duygularım boşalmıştı. Günün sonunda şunu öğrenmiştim, insan sevdikleri ölünce çok üzülüyor. Sevdiğimiz bir kişiyi de bizimle benzer duyguları paylaşırken görünce, yaşadığımız üzüntü acıya dönüşüyor. Dedemin vefat ettiği gece tıpkı çocukken “Ölünce ne olacak?” veya “Şu an rüyada mıyım?” gibi uykumu kaçıran bir soru takıldı kafama. Canımdan çok sevdiğim kız kardeşim hiç beklenmedik bir şekilde ölürse ben ne yapacağım, o an haberi aldığımda kulaklarıma inanabilecek miyim, gözlerimle gördüğümde gözlerime inanabilecek miyim? O gece boğazımın düğümlendiği gibi bu yazıyı yazarken bile boğazım düğümleniyorsa, kardeşimin öleceği gün nasıl inanabilirim ki bu gerçekliğe ? Abdullah Özüm Düzgün Kaynakça Scorsese, Martin. Shutter Island. 2010. Paramount Pictures. Film Descartes, René. “Felsefe Çalışmaları.” Wikipedia. y.y. Web. 24 Ekim 2019 Descartes, René. https://tr.wikipedia.org › wiki › René_Descartes MEHMET ALPEREN ERTAŞOYSAKİ SİZ BAYIMListeye baktım şiir seçeceğime çoktan karar vermiştim ama kimi neye göre seçeceğimi bilmeden bakıyordum öylece. İsmi garip geldi bana, kitabın değil yazarın ismi Murathan Mungan garip bir isimdi bir daha karşılaşılamayacak cinsten. Sadece kapaklarına bakılarak değil isimlerine de bakılarak kitap seçilirmiş meğer. Kitapları seçerken kapağına bakılmamalı denilir ya hep içeriği önemli diyerek, çok doğru olduğunu söyleyemem doğrusu o kadar özenerek yazdığın kitabın kapağına bir zahmet özen göstermeli insan. Herkesin bildiği üzere buralar artık tüketim toplumu kişiye değil etikete, kapağa bakıldığı dönemler. Dışı güzelse okunan kitaplar var insana yaptıkları gibi. Kitaplarla insanları benzetmemin en büyük nedenlerinden biri de bu belki de. Kitapta da dediği gibi insan bir öz kitaptan bir parça olan. Aslında kitabın özeti bir cümleyle bu diyebiliriz sanki . Çünkü kitaplar var kapağı güzel diye her defasında açılıp bakılmış biraz okumaya başlayınca bu ne ya denilip bırakılmış. Ya da kitabın kapağı güzel yanımda dolaştırayım bari denilerek dolaştırılmış. Her gelenin bakmasından kaynaklı herkesin bir de ben bakayım deyip beğenmeyince başka kapağı güzele bakıldığı gibi. İnsana yapıldığı gibi şu sıralarda.Bir de kitaplar var mesela en uzak köşede kalmış kapağı hiç açılmamış insanlar tarafından merak edilmemiş. Ama biri açsa bir daha asla bırakmayacağı bir solukta okuyup her defasında seni daha önce okusaydım, tanısaydım diyebileceği. Bu kitapsa önceki okuduklarım neydi deyip önceki hayatının boşa yaşanmış olduğunu anladığı anda ki pişmanlık. İlk heyecanını onda yaşayamamanın verdiği hüzün. İlk kitap olamamanın ne önemi var önemli olan en sevdiğin kitabı bulabilmek diyorsan katılamayacağım size bayım, ilkler unutulmaz diyerek değil. Zaten ilklerini unutacak kadar kitap okuyan yok tanıdığım. İlk kitabın önemi daha çok şey gibi hani böyle bir söz duyarsın ilk defa çok hoşuna gider işte bu ya dersin. Ama ilerde herkesten duydukça monotonlaşır anlamını yitirir ya öyle. Peki yeni kitabında eski kitabından bir iz bulduğunda eski kitabını hatırlamak yeni kitabına ihanet olmaz mı? Elinde tuttuğun kitabı değil de önceki kitabın kapağını düşünmek ihanet sayılmaz mı? Peki kitabın duyguları yok mu bayım o sayfaları çevirirken başka kitabı düşünmek yeni kitabı aldatmak sayılmaz mı? Ben sizi aldattım bayım. Okurken gözüm hep dolabımdaki farklı kitaplardaydı. Peki benim onu aldatmam kimin suçuydu. Aldatmak kimin suçu demek saçma gelebilirdi. Ama ortada bir suçlu yoktu aslında. Benim çok şiir okumamdan kaynaklı bir durumdu bu. Her cümlesinde farklı bir şiirin aklıma gelmesi kimin suçuydu peki? O da benimdi elbette yazar kimin aklına ne geleceğini bilemezdi elbette. Böylece aldatmak her zaman aldatanın suçu olduğunu bir kez daha kanıtlamıştım aklımca. Aldattım ama sende daha güzel olsaydın denir mi hiç zaten. Benim beğenmediğim her kitap kötü olsaydı fazla kitap kalmazdı zaten raflarda, fazla kafaya takılmamalıydı fikirlerim o yüzden. Onca benzerliği yakalamama rağmen farklı bir şeyde hissettirmişti bu kitap oysa . Yaşlanıyordum. Bunu yirmi yaşındaki birinin söylemesi çok duyulmuş şey değildi doğrusu. Bedenen değildi buraya kadar yazdığıma göre ruhen de olamazdı. Zihnen yorulmuştum. Artık çoğu yazarla anlaşamayan bir şey beğenmeyen hep bir açık bulmaya çalışan ve her seferinde belediyeye laf atan emekli amcalar gibiydim adeta. Fazla okumakta yoruyormuş insanı, sürekli aklına farklı şeyler geliyormuş meğer. Her yeni kitap okuduğumda eski en sevdiğim kitap aklıma geliyordu. En sevdiğim kitap neydi peki biliyor musunuz? Öyle bir şey hiç olamamıştı bayım. İyi dediğim bir kitaptan en fazla belli birkaç bölümü beğenmiştim hatta bir ara bunları birleştirip kendi kafamdakileri de koyarsam bir kitap yazabilirim bile demiştim kendi kendime. Bizim dilimizde mükemmel kitap yoktu emindim hele mükemmel şiir kitabı hiç ama hiç olmadı ve olmayacaktı. Onca iyi şairin bile en fazla iki üç tane iyi şiiri vardı ben ise kafaya koymuştum. En iyi şiir kitabını yazacağım diyemem ama çok iyi 10 şiir yazıp aralarından hangisinin daha iyisi olduğunu seçmekte zorlanacağınıza eminim bayım. Bu arada yazıda sürekli bayım dememin nedeni 2001 yapımı ''Amelie'' filmindeki ''Oysaki siz bayım,bir sebze bile olamazsınız çünkü enginarın bile bir kalbi vardır '' repliğinin çok beğenilmesindendir.Yirmi Yaş, Haziran Sarhoşluğum ve “Delikanlı Şeytan” Sıra dışı bir insan ve olağanın ötesinde bir şair Arthur Rimbaud… Otuz küsur yıllık kısa sayılabilecek yaşamı bir yana, on dokuz-yirmi yaşlarında şiir yazmayı bırakması ve ardından silah ve esir ticaretiyle uğraşması onu diğer şairlerden ayrı bir yere koymaya yetiyor. Benim için onu farklı kılan, onunla kurduğum çok başka bağların da olması elbette. Dört yıl süren Mülkiye maceramdan sonra atıldığım tercümanlık yolunda Fransızcayla tanışmam güzel bir vesile oldu; edebiyatla kurduğum ilişkiye yeni bir kanal, yeni bir mecra açma arayışım ise O’nun da katkılarıyla sürüyor. Geçen yıl bu zamanlar elime geçti, Adam Yayınları’ndan Seçilmiş Şiirler adıyla çıkan İlhan Berk çevirisi, Cehennemde Bir Mevsim ve Illuminations’dan alınan otuz civarında şiiri ve Georges Izambard’a bir mektup formunda yazmış olduğu Poetika’sını içinde barındıran bu efsanevi kitap. Öylesine yoğun ve hiddetli bir yaşam ki onunkisi, oldukça genç yaşlarda yazdığı şiirlerinde kullandığı dili ve sözcük seçimleri çok uzun yıllar önce yazılmış olmasına karşın ağırlığını –anlamlandıramadığım bir şekilde- koruyor. Yaklaşık bir yıldır, ne zaman kendimi bitkin ve yalnız hissetsem, eve vardığımda aklımı onun sözcüklerine ve düşüncesine teslim ediyorum. Bugünün dünyasının yaşam alışkanlıkları arasında kaybolduğumu düşündüğüm çoktur, serseriliğin anlamı da o günden bugüne hiç değişmedi ancak şiirde kendini bulan ben gibiler için adalet olmayan bu yerde anlamak değil hissetmektir önemli olan. Birçok kez onun tasvirinin hayal gücümü zorlayan yanlarıyla ve yola çıkma arzusunun bendeki tıpatıp tezahürüyle başa çıkmaya çalışırken buldum kendimi. En çok da başımı yaslayacak bir omuz olmadığında ya da üzerinde fazla düşünülmekten anlamını yitiren sorularım olduğunda… Haziran ayının ilk günleriydi, beni benden alan bir kadın, Sait Faik ve Marguerite Yourcenar’dan bahsetti; sözcükleri, duyguları bölüştük ve ansızın gitti. Hayatına sonradan dahil olan önemli bir parça eksildiğinde nasıl hissedersen, en kaba tabirle, öyle hissettim. Takip eden günlerin geceleri akıl sağlığım açısından oldukça zorluydu. Bir rüya gördüm, uyandığımda gördüklerimin etkisiyle olsa gerek, karşı koyamadığım bir dozla içimden gelen, öncülü, ardılı yahut tekrarı olmayan bir eyleme giriştim: “Au revoir ici, n’importe où. Conscrits du bon vouloir, nous aurons la philosophie féroce; ignorants pour la science, roués pour le confort; la crevaison pour le monde qui va. C’est la vraie marche. En avant, route!” Düzen içinde bir huzur arayışı değildi bu, daha derinlerde, insanın içindeki huzursuzluğu haykıran bir sesti sanki… Hiç düşünmemiştim daha önce, yirmili yaşların insana kattığı o kadar çeşitliymiş ki, geçmiş zamandan bahsetmenin hüznünü fark ettiğimde, yaşlandığımı düşündüm. Gözlerini dikmiş bana doğru bakan bekçi köpeğiyle sohbet ederken buldum kendimi, sonra da ikinci şişe şarabımı açıp parka doğru yürüdüm, gecenin karanlığında. Bir kez daha yanlışa düştün, dedi, kafamdaki kırk tilkiden biri. Duraksadım, ben ve küçük dertlerim, dedim kendi kendime. Ne kadar da zavallıyım. Arthur’un dizelerinden aklımda kalan dağınık parçalardı bunlar. Lise yıllarımdan beri pek severim şairane konuşmayı. Ah bir de becerebilsem şiir ezberlemeyi. “Allahaısmarladık buraya, neresi olursa olsun. İyi isteğin gönüllü erleri, felsefemizin gözü kanlı olacak; bilimden habersizler, keyif düşkünleri; bırakalım yerin dibine batsın bu dünya. Gerçek yürüyüştür bu. Haydi yola, ileri!” Bir başka gün, bir başka şiirinde, bundan en az yüz kırk yıl önce yazılmış bir şiirde, özellikle de “hermétique” yani kapalı şiir adıyla anılan türde bir şiirde, şairin kendine özgü düş dünyasında anlam bulan sözlere kendimce yeni anlamlar arıyorum. Hem de diline tamamen hâkim olamadığımdan, anadilimdeki çevirisinden faydalanıyorum. Ama ne çare… Bugün benim gördüğüm, duyduğum, yoğun bir kafa karışıklığı ve esrardan fazla bir şey değil. Çevirisine gelirsek, şiir çevirmek oldukça zor, zor olduğu kadar da beyhude bir uğraş bana göre. Nitekim yaşadığım bir olay da bu düşüncemi trajikomik biçimde doğruluyor. Vaktiyle, bu kitaptaki şiirlerden birini sosyal medya üzerinden paylaşarak o âna özgü duygularımı ifade etmek istemiştim. SBF’de çok sevilen, sayılan bir hocamın yorumu ise “Bu ne biçim çeviri ya… Rimbaud taşa tutardı ” şeklinde oldu. Kitabın önsözünde dilin kendisi, yapısı ve anlam açısından zorlandığından bahseden İlhan Berk de muhtemelen bu durumun, Rimbaud tarafından taşlanma ihtimâlinin farkındaydı… Bırakın Mucizeler Olsun Her zaman düşünürdüm ki her insanın kendine özgü bazı kalıpları vardır ve bu kalıpların ötesine geçmesi çok zordur, hatta belki de imkansız.Biri benden alıştığım şeyleri bir kenara itmemi ve yeniden bir şeylere başlamayı teklif etse kabul etmez direkt reddederdim, tahmin ediyorum ki benim gibi sizler de öylesiniz. Mesela siz her sabah güne kahveyle başlamaya alışmışsınızdır, bunu yapmadan bir gününüz bile geçmez ;fakat sonra bir arkadaşınız gelir ve o sabah size bir bardak sıcak çay sunar. İlk başta ön yargıyla yaklaşırsınız ama bunun bir iki gün sonunda hoşunuza gittiğini fark edersiniz. Bazen hayat da bize öyle güzel teklifler sunar ki önceden katiyen dediğimiz şeylerin bir anda bizim bir parçamız olduğunu görürüz. Değişikliklere açık olmak ne kadar zor olsa da gün geçtikçe yeni şeylere adapte olmanın verdiği tadı başka şeylerde bulamamaya başlarsınız. Bu sadece zevklerinizi, alışkanlıklarınızı değiştirmekten ibaret değil. Örneğin hayatınıza biri girer ve asla yapmam dediğiniz şeyleri sorgulamadan yaptığınızı görürsünüz. Hayatınıza giren kişi bazen size taban tabana zıttır ki zaten çoğu zaman da bizi kendine çeken o zıtlık değil midir? Bir süre önce birbirine oldukça yabancı ve uzak iki kişinin yapabileceği fedakarlıkların sınırlı olduğunu; benim de biri için kendimi ne kadar değiştirebileceğim olasılığının az olduğunu düşünürdüm. Âmâ eğer aranızda birbirinize verebileceğiniz tek şey aşkınız, sevginiz ise geri kalan her şey bunun yanında bir hiç kalıyor. Böyle durumlarda aşkla bağlandığınız kişide gördüğünüz her bir farklılık,size göre alışılagelmişin çok dışında olan şeyler,sizin için bir anda umudunuz, yüzünüzde kocaman gülümseme yaratabilecek şeylere dönüşüyor. Bazı anla da yaşamından keyif almaz ve sahip olduğun hiçbir şeyle mutlu olmazsın ama hiç beklemediğin bir anda hayatına öyle biri girer ki keşke önceden gelseydi der ve hep yanımda kalsın diye dua etmeye başlarsın. Belki bazılarımıza birini hayatının merkezine koymak pek de mantıklı gelmeyebilir ama benim bahsettiğim fedakârlığı doğru kişiyi bulan herkesin yapabileceğini düşünüyorum. Çünkü bunu yapmak size o zaman bir yük değil de hobi gibi gelmeye başlayacak.Seni mutlu eden biri için elinden geleni yapmaya çalışmak;hayatından vazgeçmek olarak görmekten ötesine geçecektir. Mesela birine kendinizi o kadar kaptırırsınız ki ondaki eksiklikler- sadece zevkler, ilgi alanları değil fiziksel eksiklikler ya da size hitap etmeyen görüntüler de olabilir –sizin bir anda çok mutlu olduğunuz şeylere dönüşebilir. Normalde asla esmer birini beğenmeyeceğinizi söyleyip durursunuz ama dönüp baktığınızda şu an doludizgin hoşlandığınız kişinin tanıdığınız en esmer kişi olduğunu fark edersiniz. Bunu fark ettiğiniz an nasıl da aşkın sizi değiştirebildiğini, çok sert,asla kırılamayacak olan tabularınızı nasıl da yıktığını görürüsünüz ve birinin hayatınızda bu kadar önemli olması aslında sizi mutlu eden şeydir. Ben de hayatımda asla düşünmeden benden istedikleri her şeyi yapabileceğim insanlar biriktirdim ve onların dileklerini gerçekleştirmek bir görev ya da sorumluluk değil,ilişkilerimizin daha kuvvetli, sapasağlam olmasını sağlayan şeyler. Çünkü ben inanıyorum ki mutluluk paylaştıkça çoğalır, eğer sen ona bir verirsen o da sana iki verir. Yaşadığımız süre çok uzun gibi gözükse de aslında kısacık olan bu zaman dilimini en güzel hale getirmek bizim elimizde. Neden bu vakti tek başına, kendi kurallarından asla vazgeçmeyen biri olarak yaşayalım ki? Bırakın da yaşamımıza aldığımız kişilere birer şans verelim birlikte güzel günler geçirmek için. Biz elimizden gelenin en iyisini yapalım da olmazsa da işin ucunda ölüm yok ya. Sadece yapmadığımız şeylerden pişman oluruz, izin verelim; sevdiklerimiz bizi ne tarafa çekiyorlarsa o yöne gidelim. Ya da ilk önce bir düşünelim benden önce sen diyebileceğimiz kadar çok sevdiğimiz bir insanı kaybetsek ne olurdu ? Gizem Uzuner MoyesJojo . Senden Önce BenÇev.Ayşe Görür.İstanbul:Pegasus Yayınları,2013 1 DİLARA GÜMÜŞ 21301922 YILLANMIŞ BEDENLER Ben de birçok insan gibi yalnız kaldığımda kendimi sorgulamaya başlarım. Genellikle de geleceğim ile ilgili kaygılarımla ilgili düşünürüm. Birçok insan gibi geleceğe dair en büyük korkum yaşlanmaktır. Yaş almak ya da bedenimin değişecek olması değil, yaşlandığımda kendime ya da çevremdeki insanlara bir faydam olmamasından korkuyorum. Belki de bir fazlalıkmışım gibi hissetmekten korkuyorum. Bu korkular içimde çığ gibi büyürken, izlediğim Nancy Meyers’in yönetmenliğini üstlendiği Stajyer filmi, bütün varolan düşüncelerimin değişmesine neden oldu. Yaşlanmaya başlayan insanın işe yaramaz bir insan olacağı anlamına gelmek yerine, hem kendinin hem de etrafındaki insanların hayatına dokunabileceğini anladım. Yaşlanmak, şu an için çok uzak bir kavram. Fakat zaman öyle hızlı akıp gidiyor ki, bir bakmışsın yanında çocukların, torunların olmuş. Aynaya baktığında gördüğün yüz, yirmili yaşlarında olan o kız ya da erkek değil. Artık olgunlaşmış, tecrübeler edinmiş bir kadın veya erkek duruyor karşında. Ellerine ya da yüzüne baktığında gördüğün kırışıklıklar, geçmişini hatırlatıyor insana. Yirmili yaşlarındayken, çok farklı gelen anneannelerin, dedelerin yerinde artık sen varsın. İşte, o zamanda sen gençken yaşlılara nasıl davranıyorsan aynı muameleyle sen de karşı karşıya kalacaksın. Hatta bazen, aradaki nesil farklılığından dolayı bazı konularda sizin fikrinizi almayı bırakın, konuya dahil olmanıza bile izin vermeyeceklerdir. Bunlara şaşırmamak lazım, çünkü sen de onların yerindeyken aynısını yapmıyor muydun? Artık yaşlandı, onu yapamaz buna gücü yetmez cümleleriyle yaş almış insanları hayatın dışında istemeden tutmuyor musunuz? Belki de yaptığımız en büyük hatalardan biri budur. Artık eski fiziksel kuvvetleri olmasa da, düşünceleri ve varlıklarıyla saçtıkları ışığın önüne bir engel koyup karanlığa hapsolmamalısınız. Eskiden her sabah yürürdüm, şimdi ise dizlerim ağrıyor. Eskiden kızıma yardımcı olurdum artık gücüm yok demiyor musun? Peki, neden? Çünkü sen, sana empoze edilmiş yaşlı figürünü yaşıyorsun. Buna gerek var mı? Yaşın biraz 2 arttı diye, sen eskiden yaptıklarını bir daha asla yapamayacak mısın? Sokağa çıkmak yerine eve kapanmak mı çözüm ya da yaşlı olan insanın yeri sadece evi midir? İnsan yaşlanınca sosyal hayatın ya da iş hayatının içindeki yeri biter mi? Çalışamaz ya da yeni şeyler keşfedemez mi? Sadece yaş alıp bedeniniz biraz değişime uğrasa da ruhunuz o yirmi yaşında bıraktığınız çocuğun olgunlaşmış halidir. Esasen bu yaşlarda size inanların hayatına doğru yön verebilirsiniz. Çünkü yirmili yaşlarınıza göre daha çok tecrübe ve bilgiye sahipsiniz. Yaş almış birini bir yerde çalışırken gördüğümüzde sadece yaşlı olduğu için çok yorulmasın ya da bunun burada ne işi var gibi cümleler artık tarihe karışmalıdır. Onun yerine onlardan ne öğrenebiliriz demelisiniz. Çünkü onlar belki de sizin hiç göremediğiniz fırsatların olduğu kapıları gösterir. Stajyer filminde de 70 yaşındaki Ben, Jules karakterinin hayatına karmaşık bir dönemde girdi. Ve onun hayatını güzel dokunuşlarıyla yönlendirdi. Eğer o olmasaydı belki de bu karmaşadan hiçbir zaman kurtulamayacaktı. Aslında yaş almak, dünyayı daha çok yaşamış olmak, bilinçlenmek, kendini keşfetmek, ne istediğini bilmek ve insanları daha iyi tanımak için çok önemlidir. O kırışıklıkların her birinin bir hikâyesi ve bir anlamı olduğunu unutmamalısınız. Belki o hikâyelerden bazıları bir gün sizin hayatınıza da dokunacaktır. Yaşlanmak istemiyoruz, ama bu kaçınılmaz bir son. Fakat bu sonları en güzel başlangıçlara çevirebilmek sizin elinizde.Sonuç olarak, yaşlılık döneminiz işe yaramadığınız değil, aksine kendi hayatınıza hatta diğer hayatlara bilinçli bir şekilde dokunabildiğiniz en güzel yıllardır. Berkay Kara Gereksiz Şeyler Hayatımızda hem gerçek hem de sahte olaylar, insanlar, seçimler vardır. Sahte olanlar sizi kendine çeker ve aldatıcı bir güzellikleri vardır. Sahte olanlar sizi her zaman yanlış seçimler yapmaya sürükler ve bu yaptığınızdan ömrünüzün sonuna dek pişman olursunuz. Çünkü size zaman kaybından başka bir şeye sebep olmaz. Asıl önemli olan karşımıza çıkan şeylerin gerçek ya da sahte olduğunu ayırt edebilmektir. Çünkü bu ikisi arasında çok büyük fark vardır. Mesela sahteyi gerçek zannederseniz bu sizi o aldatıcı çekiciliğiyle birlikte içine çeker ve sonu olmayan bir boşluğa düşersiniz. Ama gerçek olan şeyler mesela aşk, olaylar, insanlar öyle değildir. Her zaman sonunda mutluluğa erişirsiniz. Eğer gerçekle sahteyi ayırt edebiliyorsanız, gerçek insanlar kendilerini belli ederler ve bunu gerek duruşlarından, yürüyüşlerinden, gülüşlerinden anlayabilirsiniz Sahte olan tek şey insanlar değildir. Mesela bazı yaşanan olaylar da sahtedir. Karşınıza bir sürü kadın çıkar ama sizi bırakıp gittiklerinde onlara kafayı takmak mantıklı değildir. Sadece gereksiz yaşanan sahte olayları aşk zannedip kendi kendinizi yormaktan başka bir şey yapmazsınız. Sahte insanları bir anda hayatınızın merkezi haline getirirsiniz ama sizi yarı yolda bıraktıkları zaman hayatınız merkezi çöküş yaşarsınız. Bir hiç uğruna üzülürsünüz sizi hak etmeyen birine değer verdiğiniz için hayatınız mahvolur. Ama böyle bir şey yaşandığında, bu sizin suçunuz olmaz. Çünkü onlar bizi çekiverirler, sorgulamadan kapılırız onlara, istemsizce takip etmeye başlarız. Böyle bir duruma düşünce de gelecekte neler olacağını kimse bilemez. Hayatta herkes mutluluğu arar ve hep onun peşinde koşar azıcık daha mutu olabilmek için neleri göze alan insanlar var ama bu arayış içerisindeyken yanlış insanları doğru insanmış gibi görebilirsiniz ve bu da size ciddi anlamda zarar verir, moraliniz bozulur, yaşama sevinciniz kalmaz. Bütün bunların altından kalkmak zordur ama bunu yapabildiğiniz zaman artık bir insan sarrafı haline gelirsiniz neyin sahte neyin gerçek olduğunu tek bakışta anlayabilirsiniz ve bu, hayatın size katabileceği en büyük değerlerden bir tanesidir. Karşınızdakinin diğerlerine benzemediğine inanıyorsanız yaşadığınız şeyler her zaman gerçek ve en hissettikleriniz çok derinden geliyorsa o zaman hiç şüphe etmeyin, çünkü gerçek biriyle tanışmışsınızdır. Bunu hissettiğiniz zaman gerçek bir insanla yaşadığınız gerçek olayların getirdiği mutluluğun dünyadaki her şeye bedel olduğunu ve diğer hiçbir şeye benzemediğini göreceksiniz. Bunun farkına varabilmek büyük bir erdemliktir, ama bence bu yaşanmadan öğrenilebilecek bir şey değildir. İnsan bazı şeyleri yaşadıkça olgunlaşır ve bilinç sahibi olur. Olgun olmanın yaşı yoktur sadece yaşanan olaylara bağlıdır. Yaşanan olaylardan ders çıkarıp bilinç sahibi olunduğunda bu olayların bir daha yaşanmaması için davranışlarınızı, tavırlarınızı ona göre ayarlarsınız. İşte o zaman neyin reklam niteliğinde gereksiz neyin gerçek niteliğinde anlamlı olduğunu çok rahat görebilecek hale gelirsiniz. Bu kitaptan da bu yüzden bu kadar etkilendim. Çünkü ben de neyin sahte neyin gerçek olduğunu yeni yeni fark edebilir oldum ve inanın bu bana çok şey kattı. Hayatım tamamen değişti ve hayatımdan gereksiz insanları çıkararak, gereksiz olaylara kafamı takmayarak hem yeni hem eski insanlarla birlikte yaşama sevincimi tekrar kazandım. Bu sefer hayata daha sağlam tutunabildim. Bence bunu başarabilen her insan benimle aynı duyguları yaşayacaktır. O yüzden reklam niteliğindeki şeylere kendinizi kaptırmayın. İnternetten dizi izlermiş gibi bölüm başlamadan çıkan reklamlara “Reklamı Geç” tuşuna basın. Bu reklam dediğimiz şey izleyeceğiniz diziye küçük bir engeldir ama bunu aşabiliyoruz. Gerçek hayattaki reklam niteliğindeki insanlar da böyle mutluluğunuzun önündeki küçük engellerdir. Onlarda da “Reklamı Geç” tuşuna basabilmek size büyük katkılar sağlayacaktır. Sümeyye SÖNMEZYURT 21501156 TURK102-2 Ali Turan GÖRGÜ BELKİ DE HEPİMİZ YOLUMUZU KAYBETTİK Her sabah aynı saatte uyanıp, dişimi fırçalayıp, hızlı hızlı bir şeyler atıştırıp, üzerime hiç tanımadığım insanlara güzel görünebilmek için en moda kıyafetlerimi giyip, ne kadar uykusuz olursam olayım makyajımı yapıp saçımı düzleştirdikten sonra koştur koştur evden çıkıyorum. Otobüse zar zor yetiştikten sonra, yolda görsem selam vermeyeceğim hatta belki tanımayacağım insanların sosyal medya hesaplarında gezinmeye başlıyorum. Birbirinin aynısı olan paylaşımları ve fotoğrafları beğenirken neredeyse inmem gereken durağı kaçırıyorum. Yolda yürürken insanların kıyafetlerini kendimce eleştirerek Tunus durağına yetişmeye çalışıyorum. Eleştirirken en ufak bir suçluluk duymuyorum çünkü biliyorum ki onlar da beni aynı şekilde eleştiriyor. Onlardan farklı olarak ise; ben böyle yaptığımı inkâr etmiyorum. Servisten iner inmez okulumuzda birçok şubesi bulunan popüler bir kahve dükkânına gidip kremalı ama şeker oranı düşürülmüş, beyaz çikolatalı mochama normalde hayatta ödemeyeceğim abartı bir miktar para ödemek için diğer okul arkadaşlarımla birlikte derse geç kalmak pahasına da olsa o uzun sırayı bekliyorum. Sosyal medya hesaplarıma kahve bardağımla birlikte sınıfta fotoğraf attıktan sonra derste uyuklamaya başlıyorum. Günün geri kalanı da fotoğrafta nasıl çıkmışım, fotoğrafımı kaç kişi beğenmiş, kimler ne paylaşmış diye düşünerek geçiyor. Ertesi gün yine aynı döngü devam ediyor. Aslında yukarıdaki bu tablo hiçbirimize yabancı değil. Ne kadar kabul etmek istemesek de herkes hayatını bir şekilde başkalarının düşüncelerine göre şekillendiriyor. Başkalarının ne yaptığını ve ne düşündüğünü takip etmekten çoğumuz kendi hayatımızın akışını takip edemiyoruz. Kendi istediğimiz gibi değil başkalarının görmesini istediğimiz gibi yaşıyoruz. Tıpkı bir yansıma gibi... Gittikçe sıradanlaşıyorum, sıradanlaşıyoruz. Tipik bir 21. yüzyıl insanına dönüşüyoruz. Bu yaptıklarımız için herkesin kendine göre bir açıklaması var. Kimi aykırı görünme korkusu olduğundan toplum tarafından eleştirilmemek için, kimi özgüvensizliğini kapatmak için, kimi toplumdan dışlanmamak için böyle yaptığını iddaa ediyor. Fakat hiçbirimiz asıl nedeni sorgulamıyoruz ya da sorgulamaktan kaçınıyoruz. Bu monotonluğun ve sıradanlaşmanın asıl nedeni bence yaşamımızın amacını bilmememiz. Kendimden ve yaşıtlarımdan örnek vermem gerekirse; henüz hayatlarımızı belirli bir düzene oturtmuş değiliz, sadece iyi olacağını umduğumuz bir mezuniyet sonrası yaşam için çabalıyoruz ama nelerle karşılaşacağımız, gelecekte istediğimiz yaşamı elde edip edemeyeceğimiz belirsiz. Hatta öyle anlar geliyor ki nasıl bir hayat yaşamak istediğimizden bile emin olamayabiliyoruz. Arzularımız, planlarımız, hedeflerimiz sürekli değişkenlik gösteriyor. Bu belirsizlikler de geleceğimizi planlama yolunda önümüze engel olarak çıkıyor, ne yapmamız gerektiğini bilemiyoruz. Ne yazık ki bu da bizleri genel bir boş vermişliğe sürüklüyor. Yolumuzu kaybediyor, ne için yaşadığımızı sorgulamaya başlıyor ve bize rehberlik edecek net bir cevap bulamadıkça da bu belirsizliğin içine gömülüyoruz. Joshua Ferris de “Makul Bir Saatte Yeniden Uyansam” adlı kitabında bunları tartışıyor. Bir dişçinin, hayatının bir döneminde herkes gibi hayatın anlamını sorgulamaya başlamasını konu alan kitapta yazar, insanların yalnızlaşmasını yorumluyor. Sümeyye SÖNMEZYURT 21501156 TURK102-2 Ali Turan GÖRGÜ Belki de bizler de bu kitabın başkarakteri gibi, içimizden bir türlü atamadığımız huzursuzluğumuzu gidermek için, içinde olduğumuz belirsizlikten kurtulmak için bazen bilerek bazen istemsizce kendimizi iç dünyamıza kapatıyor, vaktimizi insanları eleştirmeye harcıyor, nasıl hissediyor gibi göründüğümüzün aslında nasıl hissettiğimizden daha önemli olduğuna inanmaya başlıyoruz. Böyle gittikçe de yavaş yavaş insani yönlerimizi kaybediyor, gerçek mutluluğu ya da gerçek hisleri tatmaya çalışmaktan vazgeçiyor; monotonlaşmaya, robotlaşmaya başlıyoruz. Sadece kendi duygularımızı değil karşımızdakilerin nasıl hissettiğini de önemsememeye başlıyoruz. Bu da her geçen gün daha çok içimize kapanmamıza, diğer insanlarla aramıza duvarlar örmemize neden oluyor. Özetlemem gerekirse; bence tüm bu yalnızlaşmanın nedeni, hayatımızın amacını sorgularken yolumuzu kaybetmemiz ve doğru olduğunu düşünerek yaptığımız her hareketin sadece çevreyle kurduğumuz duvara bir tuğla daha eklemeye başlaması. KAYNAKÇA Ferris, J. (2015). Makul Bir Saatte Yeniden Uyansam. İstanbul: Siren Yayınları. Gizem Gülsoy İYİ Kİ VARSIN YALNIZLIK! Her kitabın kendine özgü bir albenisi olur çoğu zaman. Kimi kitabın kapak tasarımı, kimi kitabın yazarı gibi bizi o kitaba yönlendiren muhakkak bir etken olur. Fakat bazen eğer kitapla kendinizi özdeşleştirip, kitaba karşı bir hassasiyet duyma eğilimdeyseniz, kitaptaki en basit bir cümle bile o kitabı başucu kitabınız yapmanıza yardımcı olur. Hele de kitabın konusuyla ilgili kendi hayatınızda yerine oturtamadığınız taşlar varsa, kitaptan etkilenmeniz bir o kadar çabuk olur. Cem Şancı’nın Yalnızlık Doktorası adlı kitabını bu kadar benimsemem de işte kitabın arkasında yazan minik bir cümle sayesinde oldu. Cümle kelime sayısı az ama etkisi fazla bir cümleydi: “Yalnızlık bir mahrumiyet değil, lükstür.” Bu kitabı okuduktan sonra yalnızlık konusunda bize öğretilenleri, yalnızlıkla ilgili kalıplaşmış fikirlerin aslında ne kadar da yanlış olduğunu fark ettim. Bize hep yalnızlığın korkutucu, kaçılması gereken, hayatımızı ve hayatımızı oluşturan ilişkilerimizi yalnızlıktan kaçmak üzerine kurmamız öğretildi, benimsetildi. Yalnızlık hayatımızda ufak bir delik buldu mu o deliği büyüten ve sonrasında hayatımızı tamamen parçalayan bir canavardı genel kanıya göre. Yalnızlık bizi üzer, yalnızlık bizi bitirdi. Bu kitap benim gözümde yalnızlığı vahşi canavardan küçük tatlı bir canlıya çevirdi. Yalnızlığın hayatım için kötü bir canavar olmadığını anladıktan sonra yalnızlık hakkındaki düşüncelerim de tamamen değişti. Yalnızlık gerçeğini, aslında ne kadar yanlış bilindiğini, yalnızlığın ön yargılarımızın kurbanı olduğunu fark ettim. Ön yargılarımız yüzünden yalnızlık olgusuna hep yanlış taraftan bakmışız. Yalnızlık yarısına kadar dolu olan bir bardaksa eğer, biz onun hep boş olan tarafıyla ilgilenmişiz. İşte kitap bana bu bardağın dolu tarafını işaret etti. Ve ben bu kitaptan sonra yalnızlıkla ilgili gerçeğin farkına vardım. Daha da önemlisi bu farkındalığımı hayatıma yansıttım. Bu noktadan sonra yalnızlıktan kaçan değil, onu kovalayanlar kervanına katıldım. Yalnızlıktan kaçmak yerine onu kullanmayı hayatımın önemli bir parçası olan çevrem ve ilişkilerim kısmına uyarladım en başta. Çünkü yalnızlıkla ilgili yanlış düşüncelerimin yarattığı hasarların etkileri en çok ilişkilerimde ve çevremde görülüyordu. Yalnız kalmaktan korktuğum için arkadaş çevremi gereksizce dolduran ben, artık gerektiği kadar yalnızlığın faydalı olduğunu fark ettikten sonra çevremdekileri bir bir ayıklamaya başladım. Bir zamanlar yalnızlıktan kaçmak için gereksiz insanları hayatıma katarken, artık yalnız kalmak için, kendime yalnız kalabileceğim bir zaman yaratmak adına çevreme el attım. Yalnızlığın bana olan bir diğer faydası da çevremde bahar temizliği yapmama sebep olmuş olmasıydı. Yalnızlığın tadına varınca bırakmanın zor olduğunu teoride kitaptan öğrendim, ama kendi hayatımda pratiğe dökünce, işte o zaman deneyimlemiş oldum. Yalnızlık bir acizlik değil aksine üstünlüktü. Büyük başarıların arkasındaki görünmez kahraman aslında hep yalnızlıktı. Yalnız insanlar başarılıydı çünkü çevrelerinde onları eleştirecek, onlara ayak bağı olacak insanlar yalnızlık sayesinde yok olmuşlardı. Yalnız insanlar başarılıydı çünkü yalnız kaldıklarında düşünmeye, kurgulamaya fırsatları olmuştu. Yalnız insanlar başarılıydı, çünkü yalnızlığın getirdiği olgunluğa erişmişlerdi. Yalnızlık hayatı yutan bir karadelik değil, aksine hayatı güzelleştiren bir iksir. Bu farkındalığa kimilerimiz çoktan ulaşmış oluyor, kimilerimiz ise bu kitaptan öğreniyor. Ben ikinci gruba dahil olan biri olarak, Cem Şancı’nın Yalnızlık Doktorası adlı eseri artık yanımdan ayırmıyorum. Yalnızlık konusunda ne zaman şüpheye düşsem ya da genel yargıların tuzağına düşsem, bu kitabı görmek bana yalnızlığın ne kadar kıymetli olduğunu hatırlatıyor. İyi ki varsın yalnızlık, sen olmasan hayat çok sıkıcı ve boş olurdu! AZİMLİ VE KARARLI BİR İNSANIN YAPAMAYACAĞI NE OLABİLİR Kİ ?Şimdi, sizden birini hayal etmenizi isteyeceğim. Hayatı acı, öfke ve nefret dolu bir adam. Neredengeldiğini, nasıl bir çocukluk yaşadığını hatırlamayan bir adam. Filmimizin ana karakteri olan V’nin hayatına dair hatırladığı olaylar, işkenceler gördüğü eski bir hapishanede başlıyor. Bir çoğumuzun oldukça iyi bildiği sevinç yada mutluluk gibi duygular onun için anlamsız kelimelerden ibaret. Tek hissettiği duygu nefret olan intikam ateşiyle yanıp tutuşan birini hayal edin. Sabırlı ,kararlı ve intikamını almak için herşeyi göze almış bir adam. Böyle birinin canını yakarsanız, yaptığınız hatanın sonuçları ne olur hayal edebildiniz mi? Hayatını sizden intikam almaya adar ve arzuladığı tek şey sizden intikam almak olur ve eninde sonunda bir şekilde size zarar verir. Peki ama başarılı olmasını sağlayan onun duyduğu öfke ve intikam duyguları mı yoksa onun kararlılığı mı dersiniz?Atalarımızın dediği gibi “ Öfkeyle kalan, zararla oturur. “. Hiç şüphesiz öfke birçoğumuza yarardan çok zarar getirecektir. Öfke bir çoğumuzun mantıklı karar almasını önleyecek ve hata yapmamıza neden olacaktır. Bazı kişiler öfkeli bir zihni, dar bir zihinle bağdaştırır. İşte bu noktada durup derin bir nefes almamız ve sonrasında durumu sakin bir kafayla düşünmemizin sağlıklı fikirler vermek açısından çok daha doğru bir karar olacağı söyleyebiliriz. Fakat o kadar nefret ve öfke doluyken ve aklımızda dönüp duran tek şey intikam almakken nasıl kendimizi sakinleştirebiliriz ki? Belki de amacımıza odaklanıp, bunu sağlayabilmek için yapmamız gereken şeylerin neler olduğunu tekrar düşünmekle işe başlayabiliriz. Bir süreliğine durup, eğer böyle devam edersem amacıma ulaşabilir miyim diye sorgulamak, güzel bir başlangıç olabilir. Hiç şüphesiz hepinizin hayatında, herşeyin sürekli ters gittiği veya tüm olumsuzlukların üst üste geldiği bir dönem olmuştur. Arka arkaya bir sürü olumsuzluk yaşayınca, kendi adıma konuşacak olursam, benim yapacağım şey durup; sen de mi brütüs deyip, kafamda bu kötü haberlerle birlikte herşeye lanetler okumak olurdu. Ama bu şekilde davranırken, aslında olduğum yerde kalıp hiçbir gelişme göstermediğimi anlayınca kendime çeki düzen vermeye ve olumsuz haberleri de hayatımızın bir parçası olduğunu kabul edip yoluma devam etmem gerektiğinin farkına vardım. Hiçbir yol düz değildir ve engeller her zaman hayatımızın içinde olacaktır. Hayat denen yolda ilerlerken çok farklı engellerle karşılacaz, önemli olan engeli görünce nasıl tepki vereceğimiz. Engeli görünce yerimizdeöylece durup, bekleyecek miyiz yoksa engeli kabul edip, ona uyum sağlayıp yolumuza devam mı edeceğiz ?Eğer önemli olanın yolun sonu olduğunu düşünüyor ve önünüze çıkan engelleri bir şekilde aşıyorsanız sizi tebrik ederim çünkü bu sizde, birşeyleri başaracak azim ve kararlılığın olduğunu gösteriyor. Azim ve kararlılık bizi başarıya götüren iki temel unsurdur. Eğer sürekli başarısızlıklarınızdan ve hayatınızdaki zorluklardan yakınıyorsanız bir an önce durup, gitmek istediğiniz noktayı yani ben bunları yapacağım dediğiniz şeyleri belirlemenizi öneririm. Sonrasında sadece sonuca odaklanın ve devam edin. Unutmayın, hiçbir maraton kolay kazanılmaz. Bir maratonu kazandıran asıl şey kaslarınız değil, zihninizdir. Eğer zihniniz bedeninize “durma devam et” diye komut verdiğinde, bedeniniz sizi dinlemiyor ve pes ediyorsa, yapmanız gereken ilk şey kendinize çekidüzen vermektir. İrade olmadan hiçbir zorluğun üstesinden gelemezsiniz.Filmin sonunda da açıkça görünüyor ki, sizi başarıya ulaştıran asıl şey sizin kararlılığınızdır. Bir işe girişmeden önce durup durumu değerlendirin.Sakin bir kafayla mantıklı planlar yapmak, sizin bu uğurda yapmanız gerekenleri daha iyi belirleyecektir. Birşeyi başarmak için yıllarca planlar yapmanız ve kendinizi farklı alanlarda geliştirmeniz gerekebilir. Bu kadar şeyin altından nasıl kalkacam diyeceğinize, önce hangisini yapıyım deyin. Zorluklar sizi yıldırmasın. Siz yolun sonuna odaklanın ve devam edin. Nereye gideceğinizi biliyorsanız ve bu yolda neler yapmanız gerektiğini biliyorsanız, dünya bir kenara çekilecektir.MEHMET UTKU DİNÇEROn İki Yıl Sonra Özgürlük Solomon Northrup; iyi bir aile babası ve oldukça başarılı bir müzisyendir. Amerika’da köle ticaretinin zirvede olduğu bir dönemde ailesi ile birlikte New York’ta hür bir şekilde yaşayan bir Afrikalı - Amerikalıdır. Bütün bunlar bir iş seyahati iddiasıyla Washington’a götürüldüğü sırada kaçırılmasıyla son bulur. Solomon artık hür bir adam değildir ve kendisine yeni köle kimliğinin sırıtmaması için yeni bir isim -Platt- verilmiştir. Bu hikayeyi seçme sebebim beni oldukça derinden etkilemiş ve eminim ki duyan herkeste küçük de olsa bir iz bırakmış olması. Zaten güçlünün güçsüzü ezdiği bir konu olunca hassas olmamak elde değil. Mesela romanı okurken bazı kısımları okumakta oldukça zorlandığımı söyleyebilirim. Bütün bu yaşananların fazla uzak olmayan bir zamanda yaşanmış olması ise işin korkutuculuğunu daha da arttıran cinsten. Örnek vermek gerekirse karakterlerimizden Patsey, sahibesi ona yıkanması için sabun vermediğinden saatlerce tarlada çalışır ve üstüne üstlük kırbaç cezası alır. Renk farkından dolayı bir canlının diğer bir canlıya böyle şeyler yapması, kendine ait bir eşyaymış gibi davranması sindirmesi kolay şeyler değildi. Özellikle Edwin Epps karakteri, ırkçılığı benimsemiyor resmen onun için yaşıyordu. Benim eşyam benim davranış şeklim diyerek sadece ten renkleri farklı olduğundan işçilerine istediği her şeyi yapabiliyordu. Kolaylıkla söyleyebilirim ki Edwin Epps en nefret ettiğim karakterler listesine oldukça hızlı bir giriş yaptı. Elbette ırkçılığa karşı çıkan karakterler de mevcuttu fakat yine de Solomon’un ilk sahibi, William Ford’a iyi biri gözüyle bakamadım. Kölelerinin hayatını kolaylaştırmaya çalışıyor gibi gözükse de kölelik sistemine karşı çıkmaya yeltenmeyecek biriydi. Daha açık şekilde ifade etmek gerekirse bana daha çok bir korkak gibi geldi. İşlerin zorlaştığını gördüğü yerde kolayca pes edebiliyordu. Kitap boyunca sinirlerimin gerildiğini de belirtmeliyim. Solomun’un özgürlüğe ulaşacağını düşündüğümüz fırsatlarda sonucun hüsran olması da okuması kolay bir süreç değildi. Buradan On İki Yıllık Esaret’in insan psikolojisini yorduğu sonucunu da çıkarabiliriz. Bu tarz kitaplar sevmediğim halde daha önce de belirttiğim gibi hikayesi beni etkilediğinden ve gerçekten de yaşanmış bir olay olduğundan merakıma yenik düştüm fakat pişman değilim. Solomon Northrup’un kendi elleriyle yazdığı yaşamının bu çekilmez on iki yılı insanı pek çok yönde düşünmeye itiyor ve gözlerini açmaya zorluyor. Özgürlüğün bir insan için ne kadar önemli olduğunu anlatan satırları buruk bir acıyla okumaya devam ederken düşünmeden edemiyoruz. Fakat yine de Solomon bir noktaya kadar umudunu asla kaybetmiyor. Etrafındakilere sürekli nasıl bu kadar umutsuzluğa kapılabilirsin demesi beni yine etkileyen noktalardan birisiydi. Yıllardır severek çaldığı kemanı bile kendi istediği zaman çalamaması, bütün günlerini yakıcı güneşin altında pamuk tarlalarında pamuk toplayarak geçirmesi, güvendiklerinin ona sürekli ihanet etmesi ve daha yaşadığı pek çok şeye rağmen yine de özgürlüğü için çabalamasına hayran kalmadan edemedim. Hikayemizin sonunda yazarının zaten Solomon Northrup olmasından Solomon’un özgürlüğüne kavuştuğunu anlayabiliriz. Sayfaları çevirdikçe Solomun’un on iki yıldır yaşadığı esarete eşlik etmiş birisi olarak bu son beni oldukça fazla sevindirdi elbette fakat karşılaştığımız şey tam olarak bir mutlu son değil. Evet, Solomon için öyle fakat geride bıraktığı köleler için ne yazık ki değil. Hatta Solomon, özgürlüğüne kavuştuktan sonra kendisini kaçıranlara ve onu pazarda satmaya çalışan köle tüccarına dava açmıştır fakat Washington yasalarına göre mahkemede tanıklık edemeyeceğinden hepsi serbest kalmıştır. Hayatının mahvolan ve telafi edilemeyecek on iki yılını ondan çalan bu insanların ellerini kollarını serbestçe oynatarak dolaştıkları düşüncesi bile insanı iğrendirmeye yetiyor. Daha önce de değindiğim gibi On İki Yıllık Esaret, okuması pek kolay bir kitap değil fakat yine de herkesin belli bir noktada öğrenmesi ve insanlık adına ders çıkarması gereken bir yapıt. SAF DOSTLUK/BEKİR YILMAZ John Steinback’in Fareler ve İnsanlar isimli romanı, Amerika Birleşik Devletleri’nde köleliğin yaygın olduğu bir dönemde iki yakın arkadaşın başından geçen olayları anlatmaktadır.Yazar bu eserinde,Amerika Birleşik Devletleri’nde siyahi insanların yaşadığı eşitsizlik ve kölelik,saflık ve iyi niyetli bir insan olmak,umut ve kayal kurmanın önemi ve dostluk kavramlarını ustalıkla işlemiştir. Kölelik,insanlık tarihinin ilk zamanlarından itibaren dünya üzerindeki yazılmamış en adaletsiz ve acımasız kanunlardan biridir.Çünkü kölelik bütün insanların sahip oldukları özgürlük hakkını ellerinden almaktadır.Endüstri Devrimi ve Coğrafi Keşiflerin etkisiyle kölelik biraz daha yaygınlaşmış ve bu çağların vebası haline gelmiştir.Amerika’nın keşfiyle birlikte bu coğrafyada doğan iş gücü ihtiyacı Afrika’da yaşayan siyahi insanlarla sağlanmıştır.John Steinback’in Fareler ve İnsanlar isimli eserinde de köleleğin örneklerine rastlanmaktadır.Slim adlı Afrikalı siyahi köle,çiftlik sahipleri tarafından dışlanmaktadır ve en zor işlerde çalıştırılmaktadır.Slim bu psikolojik ve fiziksel yıpranmanın karşılığında ise kalacak yer ve cüzi miktarda para kazanmaktadır.Bu durum gösteriyor ki köleler dünyanın her neresinde olursa olsun aynı kaderi paylaşmaktadır. Saf ve iyi niyetli bir insan olmak her zaman insanların hayatında katkı sağlamaz.Saf duygulara sahip iyi niyetli bir insan olabilirsiniz ancak karşınızdaki insanlar aynı özelliklere sahip olmayabilir.Böyle bir durumda ne kadar saf ve iyi niyetli olursanız olun eğer karşınızdaki insanlar kötü niyetli ise saf ve iyi nyetli duygulara sahip olmanız sizi toplumda yanlış anlaşılmanıza ve toplumda istenmeyen adam durumuna düşmenize sebep olur.John Steinbeck’in Fareler ve İnsanlar isimli romanında,Lennie saf ve iyi niyetliliği temsil etmektedir ama onun bu özelliklerinin farkında olan tek insan Lennie’nin en yakın arkadaşı George’dur.Bu yüzden Lennie’yi dünyanın kötülüklerinde korumaya çalışır.Ancak her ne kadar uğraşsa da bunu başaramamıştır.Bunun nedeni çiftliğini sahibinin oğlu olan Curle’nin kötü niyetli ve ön yargılı bir insan olmasıdır.Lennie’nin,Curle’nin karısını istemeyerek ve hastalığından dolayı öldürmesi Curle’nin Lennie’ye karşı çok büyük bir düşmanlık beslemesine neden olmuştur.Bunun nedeni Curle’nin karısının kendisini aldattığını düşünmesi ve George ve Lennie’nin çiftliğe geldikleri ilk günden itibaren onlara karşı ön yargılı olamasıdır.Bu olay gösteriyor ki sonucu her ne olursa olsun insanları yargısız infaz etmemeli ve insanlara karşı olan ön yargılarımızdan kurtulmalıyız.Çünkü insanların neler içsel dünyasında neler yaşadıklarını bilemeyiz bu yüzden insanlara bir şans vermeli ve onları dinledikten sonra bir sonuç çıkartmalıyız. Umut ve hayal kurmak insanların sahip oldukları yegane özelliklerindendir.Bu özellikler insanların hayata tutunmasında çok önemli bir yere sahiptir.Her insan umut duygusuna sahiptir ve hayal kurar.İnsanlar ömürlerinin son nefesine kadar umut eder ve hayal kurar.John Steinbeck’in Fareler ve İnsanlar isimli romanında George ve Lennie çok zor yaşam ve çalışma koşullarına sahip olan iki işçi olmalarına rağmen birgün çok büyük ve güzel bir çiflik sahibi olacaklarının hayalini kurarlar ve bu hayale ulaşmak için para biriktirirler.Lennie’nin hastalığı sebebiyle çalıştıkları çiftliklerden kovulan bu iki arkadaş yılmadan birgün sahibi olmak istedikleri çiftlik için umutla ve şevkle çalışmaya devam etmişlerdir.Günümüzde insanlar çok küçük sayılabilecek nedenlerden dolayı hayallerinden vazgeçmektedir.Oysa ki hayatta her ne ile karşılaşırsak karşılaşalım hayallerimizden vazgeçmemeliyiz ve hayallerimizin peşinden yılmadan koşmalıyız. Dostluk,dünyada üzerindeki insanların kurmaları ve sahip olmaları gereken bir ilişkidir.Çünkü her zaman annemiz ve babamız veya kardeşlerimiz yanımızda olamıyor ya da bütün sorunlarımızı aile bireylerimizle veya diğer insanlarla paylaşamıyoruz.Bir derdimiz olduğunda yanımızda olacak bir dosta sahip olmamız gerekiyor tıpkı bir kardeş gibi.Fareler ve İnsanlar isimli romanda George ve Lennie’nin arasındaki dostluk buna çok güzel bir örnektir.Bu iki dost,romanda birbirlerine karşı her türlü maddi ve manevi destek veren ve yanında olan bir dostluğa sahiptir.Hatta George,Lennie’nin yaşadığı bir olaydan zarar görmemesi için onun hayatına son veriyor.Günümüzde ise dostluklar genel olarak çıkar ilişkisi doğrultusunda kuruluyor ve bunun sonucunda insanların gerçek dostlara sahip olmaları zorlaşıyor. John Steinback’in Fareler ve İnsanlar isimli romanında Slim isimli siyahi köle,Amerika Birleşik Devletleri’nde siyahi insanların eşitsizlik ve adaletsizlik kavramlarının nasıl hiçe sayıldığının bir örneğidir.Bu dönemde binlerce siyahi insan eşitsizlik ve adaletsizlik nedeniyle kötü muameleye uğramış veya hayatını kaybetmiştir.Romanda ayrıca saf ve iyi niyetli bir insan olmanın karşımızdaki insanlar tarafından aleyhimizde kullanılabileceği çok acı bir olay ile anlatılmaktadır.Romanda son olarak umut ve hayal kurmanın her koşulda önemli olduğu ve kurduğumuz dostlukların hayata sıkı bir şekilde tutunmamızda çok önemli bir yere sahip olduğu farklı bir dostluk ilişkisi ile işlenmiştir. Serhat MERT TURK 101-58 Öğretmen: Neşe ÇETİNER 16.12.2014 YÜKSEK AHLAK AŞKINA! Adalet, hakkaniyet, genel ahlak gibi kavramlar her çağda olduğu gibi günümüzde de sık sık tartışılan, kimi insanların ağzından hiç düşmeyen bir özellik taşır. Yani politikadan tutun hukuka, oradan hayatın hemen hemen her sahasına indirgenebilecek, uygulanabilecek bir yapıları vardır bu kelimelerin. Kişiden kişiye değişen karakterlerinin yanında, zamana ve duruma göre de belli bir kimse için farklı bir anlama gelebilirler. Bütün bunların altında yatan sebep ise hiç şüphesiz bu kavramların belirlenmiş bir anlamlarının olmayışıdır. Mesela adaletin binlerce tanımı yapılabilir, yapılmıştır da. Hakkaniyetin gerçekten ne olduğuna, genel ahlakın ne anlama geldiğine, hatta bunların olup olmadığına dair sorularla karşılaşmak da bu çerçevede gayet doğal karşılanmalı. Bir de meşruiyet kavramı vardır ki bunun anlamı biraz daha belirgindir. Bir siyasi sistemin aktörlerini düşünecek olursak mesela, bunlar açısından meşruiyet, o ülke toprakları üzerinde yaşayan insan topluluğunun rızası, kabulu olacaktır. Yani o sistem içinde devlet eliyle yapılanlar hep halka, halkın kabulune dayandırılacaktır. Aksi takdirde devlet, temel varoluş sebebini yitirecek, yapı ve köken itibariyle sorgulanmaya başlanacaktır. İşte bu noktada karşımıza devletin belli başlı birkaç parçasından biri çıkar ki, o da yargıdır. Nitekim devletin her faaliyeti gibi yine yargılamanın da dayanağı, yani meşru sebebi halkın kendisi olacaktır. Bu noktada da kural olarak, bir ülke toprakları üzerinde hakimiyet devletin olacaksa, o zaman yargı da sadece ona ait olacaktır denebilir. Peki bir devletin başka bir devletin egemenlik sahasına girip, orada bir mahkeme kurması neye dayandırılacaktır? Bu soru Nuremberg Duruşması’nın en can alıcı noktasını oluşturur. İnsanlığın görüp görebileceği en ağır savaşlardan biri yeni bitmiş. Bir kıtanın yıkıntıları arasından, harabeye dönmüş kentlerden birine giriyoruz, Nuremberg’teyiz. Amerikalılar burada mahkeme kurmuşlar. Savaş boyunca kendi ülkelerinin kanunlarına dayanarak hüküm vermiş Alman hakimlerinin yargılandığı bu süreçte aklımıza bazı sorular takılmıyor değil. Kanunların neyi buyurduğunu bir tarafa bırakacak olursak, bu hakimler hangi suçtan yargılanıyorlar? İşleri olan Alman kanunlarını uygulamaktan mı? Bunun yanında, bu yargılamanın neye dayandığı, hangi zeminde meşruluk kazandığı ise en karmaşık soruların kaynaklandığı nokta. Şöyle ki, mesela günümüzde devletler üstü bazı yapılanmalar var, Birleşmiş Milletler gibi, Avrupa Birliği gibi. Bu mahkemeyi gören, insan haklarının ihlali gerekçesiyle Birleşmiş Milletler olsaydı ya da Avrupa Birliği Adalet Divanı el koysaydı duruma belki de bu meşruiyet çıkmazı hiç oluşmazdı. Yani, bir devletin başka bir devlet toprakları üzerinde hiçbir geçer sebep olmaksızın böyle bir yargılamaya girişmesi meselesi, evet, kabul edilebilir olmayabiliyor. Suç doğası itibariyle kanuna aykırılıktan işlenir, burada ise “kanun adına” verdikleri hükümler dolayısıyla suçlanıyor yargılanan hakimler. Suç kavramının da burada, aynı adalet gibi, genel ahlak gibi soyutlaştığı ve sahip olduğu kesin anlamını kaybettiği görülüyor. Mahkemede savcının “Yargılananlar, burada, başkalarına vermeyi esirgedikleri adaleti alacaklar.” şeklindeki sözlerinden de yola çıkılarak aslında adaletin burada, kanunların öngördüğü düzenlemeler zemininde yerine getirilen değil de, daha genel ve daha soyut bir kavram olduğu anlaşılıyor. Ve bu sözler aynı zamanda mevcut meşruiyet krizini de sonlandırıyor gibi. Çünkü, eğer adaleti kanunların oluşturduğu dar ve teknik perspektiften değil de, genel ahlak ve yüksek insanlık değerleri gibi çok daha genel ve soyut kavramlar üzerinden düşünürsek, aslında işlenmiş olan suçun da bu kavramlara aykırılıktan dolayı var olduğu görülebilir. Tabii bu tip bir savunmayla işin içinden ne kadar çıkılabilir, tarihte kendine yer edinmiş en büyük sorunlardan biri olan meşruiyet krizi ile ne ölçüde baş edilebilir, orası çok fazla tartışma gerektiren bir konu. Nuremberg Duruşması’nda, aynı meşruiyet gibi, üzerinde durulacak daha pek çok mesele olmasının yanında bir de, yargılanan hakimlerden birinin avukatının yapmaya çalıştığı bir şey var ki, ona da değinilmeden geçilemezdi herhalde. Çoğumuzun aklına Naziler deyince bütünüyle Alman milleti gelir, Nazi yönetiminin yaptıklarını sanki bütün Alman milletinin icraatiymiş gibi görürüz. İşte bu yanlış algıyı yıkmak için avukatın verdiği uğraş ise filmin bir diğer can alıcı noktası. Avukat davaya dört elle sarılmıştır. Fakat amacı vekili olduğu kimseyi aklamaktan ziyade, Alman milletini aklamak ve Alman milletinin tümünün, Nazilerin yaptıklarıyla sorumlu tutulamayacağını göstermek. “Burada bir milletin yargılandığını” bağırırken anlıyoruz ki artık o da bütün bir milletin savunucusu konumundadır, davanın boyutu değişmiştir. Yargılananlar artık yalnız hakimler değil, aynı zamanda bütün Almanlardır. Hukukun üstünlüğünü ise son bir nokta olarak ve filmin temelinde yatan esas olarak ele alabiliriz. Burada hukukun hangi şartlar altında olunursa olunsun hep en üstün olduğu mesajı iki türlü çıkartılabiliyor. İlk olarak baktığımızda, yargılanan hakimler aslında hukukun üstünlüğü prensibine göre hareket ederek, içinde bulundukları koşulların getirdiği sınırlama ve engellemelere rağmen kanunları uygulamışlardır. Bir nokta daha var ki, Nazi yönetiminin hüküm sürdüğü dönemde kanunların getirdiği düzenlemelere bakmaksızın, onları vicdani muhakeme süzgecinden geçirmeksizin uygulamak aslında radikal manada bir hukukun üstünlüğü ilkesi olarak da görülebilir. En azından duruma bu açıdan yaklaşıldığında, buradaki hususun hukukun üstünlüğünü esas almaktan ziyede yönetimin insan haklarını ihlal eden eylemlerine ortak olmak olduğuna dair bir ithama karşı da bir savunma oluşturulabiliyor. İkinci olarak ise, Alman hakimlerinin Rus tehlikesi yaklaşırken ağır cezalara çarptırılmasının, Almanlar arasında Amerika’ya karşı zaten var olan rahatsızlığı daha da büyütebileceği noktasında Amerikan hükümetinin endişelerine bakmak gerekir. Bu korkularından dolayı Amerikan hükümetinin mahkeme hakimine, sembolik cezalarla olayın geçiştirilmesi hususunda verdiği direktiflere rağmen hakimin, yargılananlara kanunun öngördüğü şekilde en ağır cezaları vermesi de yine hukukun üstünlüğüne işaret eden bir durum olarak karşımıza çıkıyor. Hukukun üstünlüğü ilkesine bağlı kalan hakim verdiği kararla bir nevi, adaletin ülke çıkarlarına kurban edilmesinin karşısında durmuştur. Yargılanan hakimler de, adaletin siyasi iktidarın çıkarlarına kurban edilmesi ile hazırlanan kanunları uygulamışlardı halbuki. Bu durumun onlar için hukukun üstünlüğü olduğu savunulursa eğer, hukukun üstünlüğü kavramının da aynı başta saydığımız adalet gibi, genel ahlak gibi soyutlaşabildiğini ve belirsizleşebildiğini söylemek hiç de zor olmayacaktır. Aynı Hikâye Farklı Perspektif Kişiliğin yüzde sekseninin bireyin kendi seçimleri tarafından, kalan yüzde yirmilik kısmının ise yaşadığı çevre tarafından şekillendirildiğini düşünürüm öteden beri. Bu düşünceme şüphesiz en büyük katkıyı benden yalnızca iki yaş büyük kardeşimle geçirdiğim çocukluk yıllarım sağladı. Annem ve babam hem biraz yoksul hem de erkeklerin kızlardan üstün tutulduğu bir Anadolu coğrafyasında büyüdüğünden ablamla beni yetiştirirken çok hassas davrandılar açıkçası. Kız çocuklarının, erkek çocuklarından daha az değerli görüldüğü bu yaygın görüşü olması gerektiği gibi reddederek ablamla beni hep eşit tuttular. Ablamla yaşlarım çok yakın olduğundan neredeyse ikiz gibi büyüdük diyebilirim. Eve alınan her şey çifter çifter olurdu. Yıllar ilerledikçe ve aklımız ermeye başladıkça ihtiyaç ve isteklerimiz çeşitli sebeplerden farklılaştı ve şüphesiz birbirimizden bağımsız apayrı birer birey olarak yetiştik. Peki, bu farklıları bizi birbirimizden ayrı görmeyen bizi birbirimize hep eşit gören ebeveynlerimiz mi oluşturdu? Cevabı yazımın başında vermiş olsam da kişiliğin gelişmesinde bireyin özgür iradesiyle yaptığı tüm seçimlerin, sevdiği sevmediği her şeyin çok baskın olarak etkili olduğunu yinelemekte fayda görüyorum. Tüm bunların ardından bireye has gelişen kişiliklerin, insanın hayatı boyunca karşılaştığı acı tatlı tüm olaylar karşısında takınacağı tutumlara bağlı olmasını ele almak istiyorum. Hayatımda şöyle bir geriye doğru baktığımda güzel anılardan çok yaşadığım acı olayları daha hızlı hatırladığımı fark ettim. Dolayısıyla önceliğimi acı hatıralara üstüne yoğunlaştırmayı tercih ediyorum. Örnek vermek gerekirse bir yakınımı kaybettiğim zaman verdiğim tepki ağlayarak hıçkırıklara boğulmaktan ziyade sessizliğin içinde boğulmayı yeğlemek şeklinde olmuştu. Aslında daha doğru ifade etmek gerekirse sessizliğin içerisinde kendi kendime düşünerek acımı hafifletmeyi daha huzurlu bulmuştum. Ablam ise hissettiğini çok hızlı bir şekilde dışa vuran bir tutum içinde olmuştu. Bunun gibi bir takım olaylar sonucunda kişiliğinizin ister istemez şekillendiğini hissediyorsunuz. Zülfü Livaneli’nin Konstantiniyye Oteli’ni okurken işte tam da bu sözlerime uyan bir cümleye rastladım. Kısaca bahsetmek gerekirse, İstanbul’u tarihi ve masallarıyla anlatırken değindiği örnekler tabiri caizse bir kâbus izlenimi uyandırıyor. İşte genellikle acı olayların ve kötü kişilerin bahsedildiği kitapta iyi insanlardan bahseden o bir cümleyi alıntılamanın zamanı geldi. Livaneli "Ama bilmediği şey kimsenin anasından böyle doğmadığı; çekilen acıların bazı insanları çileden çıkararak her şeye düşman ederken, ender olarak bazılarını da bilgiliğe kavuşturduğuydu.” (133) cümlesiyle yazımın başından beri savunduğum görüşü desteklemeyi bırakın, bu koskoca yazıyı bir cümleye sığdırmayı başarmış âdeta. Bu cümleyi okuduktan sonra örneğin babamın veya annemin bize verdiği ama tutamadığı birkaç tatil sözü sonrası benim sakin tavrıma karşın ablamın hırçın ve kırıcı tutumunun nedenini daha iyi anladım. Bütün düşüncelerimin temeli gözlemlerim olduğu için bir örnek daha vermek güzel olacak. Babam ve üç amcamın aralarında da ikişer yaş fark var tıpkı ablamla benim aramızdaki gibi. Onlar çocukluklarında hep birlikte sobanın yanında uyuyup yoksul ama mutlu hayatı yaşamalarına rağmen büyüyüp yetişkin birer birey olduklarında en basitinden bir yolculuk hazırlığında bile olaya çok farklı bakıyorlar. İki amcam yoksul bir çocukluk geçirmelerinden dolayı birkaç eşyayı eksik götürmenin çok da problem olmayacağını düşünürken diğer amcam ve babam da yoksulluk gördükleri için herhangi bir eşyanın noksanlığını tekrar yaşamak istemiyor. Yani aynı çevreden aynı olaylarla karşılaşarak yetişen insanlar olmalarına rağmen kendilerine özgü bir şekilde hayatı göğüsledikleri için hayat felsefeleri farklı oluyor. Dolayısıyla kişiler hakkında beklentilerimizi onların eşlerine, kardeşlerine, dostlarına bakarak oluşturmadan önce veya onları yaptıkları davranışlardan ötürü yargılamadan önce iki kez düşünmemiz gerekiyor. Bunu fark etmem zaman alsa da içimde, gözlemlerime dayandırdığım bu yeni düşüncemi sizlerle paylaşmanın vermiş olduğu huzuru derinden hissediyorum. Kaynakça: Livaneli, Ömer Zülfü. İstanbul : Doğan Kitap, 2015. Baskı Cevher Furkan SOLAK Elif Başak Güven TÜRK KADINI Nedir bir kadının Türk toplumundaki yeri? Kim oturup da düşünür Türkiye’de bir kadın ne duyar, yaşar, hisseder? Bu Bir Oyun Değil, Türk kadınının toplum içindeki değerini, toplumun kadınlara bakış açısını gözler önüne seren tek perdelik çarpıcı bir oyun. Deniz Yıldızı dizisinden tanıdığımız Banu ve Melih ise tek oyuncularıydı oyunun. Türk toplumunda kadın, bir seviyeye kadar eğitimine devam eder, evlenme yaşı geldiğinde ise – belki sevmediği belki de aşık olduğu adamla- evlenir, evlenmek zorunda kalır. İster sevsin ister sevmesin bundan sonra monoton bir hayat beklemektedir o evlenirken umutları, rengârenk hayalleri olan kadını. Neden böyle olmak zorundadır ki hayat kadınlar için? Neden başkaldıramaz kadın? Çünkü taa çocukluğunda öğretilmiştir bir kadının susması gerektiği. Babası annesini aldattığında, okulda haksızlığa uğradığında veya mahkemede tecavüze uğramaktan yargıç önündeyken susması beklenir kadından. Aksi olabilenlere, başkaldırmayı başarabilenlere de ne olduğunu biliyoruz zaten, her gün en az bir tane “karısını on üç yerinden bıçaklayan/vuran koca” haberi çıkıyor gazetelerde, televizyonlarda. Yıllardır birlikte yaşadığı karısını öldüren cani, cahil ve vahşi adam bir yana, sokakta bunun yapıldığını görüp de elini telefonuna atmayan topluma ne demeli? Kutsal kitabımızın bile üstün gördüğü kadınların vahşice katledilmesi, ülkemizin zihniyet olarak gerilediğinin yavaş yavaş gerilediğinin ve yanında bir erkek bulunmadan sokağa çıkmasının yasak olduğu veya kendisini tecavüz ettiği adamı kendini korumak için öldüren kadının idam edilmesinin yanlış kabul edilmeyen ülkelere benzemeye başladığının kanıtı değil mi? İşte Bu Bir Oyun Değil’ de bu konular işleniyor. Sahneye çıktığı andan oyunun sonuna kadar Banu’nun vücudunu, mimiklerini ve özellikle de sesini ne kadar güzel kullandığına inanamazsınız, çok farklıydı Deniz Yıldızı’ndaki rolünden. Bu kadar yetenekli bir kadının, Deniz Yıldızı gibi yeteneklerini bütünüyle sergileyemediği bir dizide oynama sebebini anlayamadım. Ya pek fazla ünlenmek istemiyor (ki istese Beren Saat kadar ünlü olabilecek potansiyel var) ya da diziye başlamadan önce on senelik kontrat falan imzaladı herhalde. Bir Niğdeli olarak erkeklerin toplumda nasıl yüceltildiğini, baş üstünde tutulduğunu hemşerilerimden fazlasıyla gördüm hayatım boyunca. Bir keresinde yine Niğdeli bir tanıdığımın, erkek torununun aşçı olma arzusuna nasıl karşı çıktığına tanık oldum. Yemek yapmaya yatkınlığı ve yerinde bir ağız tadı olmasına rağmen erkek torununun aşçılık gibi ( hiç de küçümsenecek bir meslek değil ) kadınların yapmakla yükümlü olduğu bir işi meslek olarak yakıştıramıyordu torununa. Doktor veya mühendis gibi sözüm ona “erkek işi” meslekler seçmesi gerekiyordu torunu. Bu verdiğim örnek yalnızca erkeklerin bazı kalıplara uydurulup, onların bütün dünyadaki kadınlardan üstün olma duygusunun henüz onlar daha çocukken beyinlerine nasıl işlendiği ile ilgili küçük bir örnek. Oyunda Melih’in de tam bu uygun bir rolü var: her akşam eve geldiğinde yemeği masada hazır ve karısının elinden çıkmış olmasını istemek, kadın tek bir problem çıkardığında hemen babasının evine yollamak ya da her akşam maç seyredip karısını ihmal etmek gibi. Oysa böyle mi yapar modern bir insan? Aralarında bir sorun oldu mu alır karşısına karısını, konuşur; hemen dayağa, küfüre ya da tabancaya sarılmaz. Ama ne yazık ki toplumumuzda senelerce süregelmiş inançlar var ve değişeceğe de pek benzemiyor. İşte kadın ve erkek ilişkilerini konu alan ve Türk toplumundaki sorunları gözler önüne seren ve izleyenleri bu konuda düşünmeye iten başarılı bir oyun Bu Bir Oyun Değil. DİNÇER1 Eylem DİNÇER 21101814 TURK101-40 Ebru ONAY 03.03.15 ÖZÜR MEKTUBU Sevgili Aliye Öğretmenim, Şöyle bir baktım da neredeyse bir asır olacak siz aramızdan ayrılalı. Şimdi siz gülerek koskoca bir asır neler olmuştur kınalı kuzuların meleştiği, afacanların birbirini kovaladığı memleketimin dar sokaklarında gibi sorular geçirmektesiniz aklınızdan değil mi? Maalesef ki tebessümünüzü sizden alıkoyup yerine hüzün getirdim bu mektubumda size efendim. Hayretle baktığınızın farkındayım efendim acele etmeyiniz elimden geldiğince olan biteni size aktaracağım. Bir memleket düşünün ki ataları cenneti torunlarının ayaklarına sermişken cehenneme dönmüş. Bir memleket düşünün ki kadınları gece gündüz demeden tacize tecavüze uğrar, korkularından bir adım arkalarındaki tek varlığın Azrail olmasını diler olmuş. Namus kavramı namussuzların elinde heba olmuş, adaletin olmadığı yerlerin başını mahkeme salonları alır olmuş. Maalesef ki sizin emekleriniz hiçbirinden ders çıkaramadık öğretmenim. Ne yazık ki çetin savaşınızın, emeklerinizin tek bir zerresini bile hak edecek evlatlar olamadık size. Kalbi barıştan yana olsa da elinde silah, vatanı uğruna canını heba eden onca Türk askerinin yerini uçkuru uğruna onların dedelerine cepheye mermi taşıyan ninelerimizin torunlarını heba eden ve asla sizlerle aynı kefeye koyup ‘insan’ diyemeyeceğim zalimler aldı. Namus naraları atıp DİNÇER2 gördüğü her kıza sarkıntılık eden, hiçbir