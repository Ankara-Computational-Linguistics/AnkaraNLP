Maybe), Adam Brooks tarafından yazılıp yönetilen, baş rollerini Ryan Reynolds, Isla Fisher, Rachel Weisz, Elizabeth Banks, Abigail Breslin ve Kevin Kline'ın paylaştığı ABD, İngiltere ve Fransa 2008 ortak yapımı romantik komedi sinema filmidir. 38 yaşındaki Will Hayes ( Ryan Reynolds ) boşanma eşiğindedir ve 10 yaşındaki kızı Maya ( Abigail Breslin ) anne- babasının nasıl tanıştığını merak eder. Kızının bu merakı Will'i yıllar öncesine 1992 yılındaki anılarına götürür. O yıllarda ilişki yaşadığı üç farklı kadınla ilgili anılarını isim vermeden anlatır. Böylelikle Maya babasının kolej aşkı Emily, uzun süre dostu olan April ya da özgür ruhlu idealist gazeteci Summer içinden hangisinin kendi annesi olduğunu tahmin etmeye çalışır. Nova (dizi) Nova, PBS kanalında yayınlanan, yapımı WGBH tarafından gerçekleştirilmiş popüler bilim konularını işleyen bir ABD dizisidir. Dizi ABD ve 100'den fazla ülkede gösterilmektedir. Yapım, bazılarını birden çok kez olmak üzere birçok büyük televizyon ödülü kazanmıştır. "Nova"da çoğu zaman konunun uzmanı bilim adamlarıyla röportaj ya da bazen de bir keşfin yaşandığı esnadaki görüntüler yayınlanır. Bazı bölümlerde bilimin tarihi yönleri üzerine yoğunlaşılmıştır. Bu bölümlere örnek olarak Colditz Kalesi, Drake denklemi, Temel parçacıklar, Fermat'nın son teoremi, küresel ısınma, silisyum karbür, Vinland Haritası gibi konular üzerinde duran bölümler gösterilebilir. "Nova" programları akıcı gidişatı, anlaşılır metinleri ve öz kurgusuyla övülmüştür. "Nova"nın internet sayfası da ödüllere layık görülmüştür. Jeff Dunham Jeffrey "Jeff" Dunham (d. 18 Nisan 1962 Dallas), Amerikan seslendirme sanatçısı, komedyen ve vantrilok. Ä°smail Gezgin İsmail Gezgin (d.1965 Konya) Türk arkeolog ve yazar. 1965 yılında, Konya'nın Ilgın ilçesinde doğdu. 1988 yılında Ege Üniversitesi Klasik Arkeoloji bölümünden mezun olduktan sonra aynı üniversitede yüksek lisans ve doktora eğitimini tamamladı. 1995 yılında Ege Üniversitesi Çeşme Turizm ve Otelcilik Yüksekokulu'nda Turist Rehberliği bölümü öğretim üyesi olarak çalışmaya başladı. Halen bu okulda Turist Rehberliği bölüm başkanı olarak görevini sürdürmektedir. Anadolu'nun birçok yerinde arkeolojik kazılara katılmasının yanı sıra İzmir ve çevresinde yapılan arkeolojik yüzey araştırmalarında bulunmuştur. İsmail Gezgin halen; Gastro, PsikeART ve Memlekent dergilerinde yazmaktadır. Howard Carter (anlam ayrımı) Howard Carter ÅŸu anlamlara da gelebilir; Emrespor Isparta Emrespor A.Ş., 1965 yılında Isparta'da kurulmuş spor kulübüdür. Uzun yıllar amatör liglerde mücadele eden takım, 2011-12 sezonunda tarihinde ilk kez 3. Lig'e yükselmiştir. 2012-13 sezonunda Isparta ilini profesyonel liglerde temsil etmiş olan tek takımdır. Türkiye Futbol Federasyonu, Emrespor Kulübü Derneği'nin şirketleşme talebini kabul etti ve karara göre Emrespor olarak anılan 3. Lig kulübünün adı "Isparta Emrespor A.Ş." oldu. Emrespor, 1965 yılında Isparta merkez ilçesi mahallelerinden Emre Mahallesi'nde aslen Eskişehirli gençler tarafından Eskişehirspor'la aynı yıl kuruldu. İki takımın renklerinin aynı olması ve amblemlerinin çok benzemesi de bu sebeptendir. Kurulduğu günden bu yana amatör liglerde mücadele eden Emrespor 2011-12 sezonunda Bölgesel Amatör Lig 7.grubu lider bitirdikten sonra play-off'ta Muğlaspor'u 1-0 yenerek tarihinde ilk kez 3. Lig'e yükselmiştir.. 3. Ligde olan kulüban 3 puanı silindi. 32 puanla 16'ncı olan Emrespor yeniden Bal'a düştü. Dean Edwards Dean Edwards (d. 30 Temmuz 1970, The Bronx), Amerikalı stand-up komedyen, aktör, şarkıcı, yazar, müzisyen ve ses sanatçısı. Edwards çalışmalarıyla bir ün sahibi oldu ve komedi tekniği stand-up dersleri verdi. Dean Edwards ayrıca, Snickers ve Ford reklamlarında yer aldı. Verne Troyer Vernon Jay "Verne" Troyer (1 Ocak 1969; Sturgis, Michigan – 21 Nisan 2018; Los Angeles, Kaliforniya), Amerikalı oyuncu, komedyen ve dublör sanatçısı. Verne Troyer, 1 Ocak 1969 tarihinde Michigan eyaletinde yer alan Sturgis şehrinde doğdu. Annesi Susan bir fabrikada işçiydi, babası Reuben ise tamirci teknisyeniydi. Nadir görülen genetik bir hastalık olan "Kıkırdak - Saç Hipoplazisi" hastalığı nedeniyle boyu uzamadı. Bu nedenle dünyanın en kısa boylu erkeklerinden biriydi. 1987'de Centerville Lisesi'nden mezun oldu. Sanat hayatına "Bebek Firarda" ve "Siyah Giyen Adamlar" da dahil olmak üzere 1990'ların birkaç filminde bazı küçük komedi rolleri ile dublörlük yaparak başladı. Daha sonraları "Harry Potter ve Felsefe Taşı" ve birçok filmde rol almasının yanı sıra, televizyon dizilerinde de oynadı. Troyer, 21 Nisan 2018'de alkol zehirlenmesi sonucu kaldırıldığı bir hastanede 49 yaşında öldü. Ölümünün, vücudunda çok yüksek alkol seviyesi bulunması nedeniyle, olası bir intihar olabileceği açıklandı. Ciara Bravo Ciara Quinn Bravo (d. 18 Mart 1997, Alexandria, Kentucky), Amerikalı seslendirme sanatçısı. Sitta formosa Sitta formosa, sıvacı kuşugiller familyasına ait bir kuş türü. Bhutan, Hindistan'ın kuzeydoğusu, Myanmar'ın kuzey, batı ve doğusu, Yunnan'ın güneydoğusu, Batı ve Doğu Tonkin, kuzey Vietnam, kuzey ve orta Laos ve Tayland'ın kuzeybatısının en ucunda yaşar. Büyük bir sıvacıkuşu olan bu türün kara renkli sırtında beyaz renkli çizgiler bulunur. Sırtının üstü, arkası ve omuzları parlak mavi renklidir. Alt tüyleri mat turuncu renklidir ve yüzü biraz daha soluktur. Uçuş sırasında koyu renkli kanat tüylerinin altında kontrast yaratan beyaz leke bulunur. Her iki cins ve genç kuşlar benzer renklerdedir. Yoğun orman içinde yüksek ağaçlarda böcek avlar. Ormanlık alanların yokedilmesi bu türü tehdit etmektedir. Who's That Girl (film müziği albümü) Who's That Girl, Amerikalı şarkıcı-söz yazarı Madonna'nın aynı adlı filmin müziklerine yer verdiği, 21 Temmuz 1987'de Sire Records etiketiyle yayımlanan film müziği albümü. Albümde Madonna'ya aynı müzik şirketiyle çalışan Scritti Politti, Duncan Faure, Club Nouveau, Coati Mundi ve Michael Davidson gibi isimler eşlik etti. Albüm bir Madonna albümü olarak hazırlansa da, albümde yer alan dokuz şarkının sadece dördü kendisi tarafından seslendirildi. "Çılgın Madonna" ("Desperately Seeking Susan", 1985) filminin başarısından sonra Madonna, yanlışlıkla cinayetle suçlanan bir kadın olan Nikki Finn'in anlatıldığı "Slammer" adlı bir başka komedi filminde daha oynamak istedi. Warner Bros. Madonna'nın macera filmi "Şangay Bonita"nın (1986) parasal ve sanatsal açıdan gösterdiği başarısızlıktan dolayı projeye ilk başta yeşil ışık yakmakta isteksiz davrandı. Madonna tarafından ikna edilen şirket, sanatçının film müziklerindeki başarısından para kazanmayı da düşünerek teklifi kabul etti. Aralık 1986'da albümün üzerinde çalışmaya başlayan Madonna, daha önce üçüncü stüdyo albümü "True Blue"da (1986) yapımcı olarak görev alan Patrick Leonard ve Stephen Bray ile sözleşme imzaladı. Albüm için bir yüksek tempolu bir de düşük tempolu şarkıya ihtiyaç olduğunu düşündü. Leonard yüksek tempolu şarkının müziğini bestelerken, Madonna melodiyi ve sözleri hazırladı. Şarkıcı parçanın adını "Who's That Girl" koydu ve bu adın "Slammer"dan daha iyi olduğunu düşünerek filmin adını da değiştirdi. Madonna ve Leonard birlikte ayrıca düşük tempolu balad "The Look of Love"ı hazırladılar. Madonna film için Bray ile birlikte ilki dans melodisi "Causing a Commotion", diğeri ise Sixties Motown ve Martha and the Vandellas grubundan etkilenen "Can't Stop" olmak üzere iki şarkı daha yazdı. Yayımından sonra "Who's That Girl", eleştirmenlerden çoğunlukla olumsuz tepkiler aldı. Bazı değerlendirmelerde albüm gösterişsiz ve tamamlanmamış olarak tanımlanırken albüme adını veren parça ve "The Look of Love" öne çıktıkları için övüldü. Ticari bir başarı yakalayan albüm, ABD, Avusturya, Birleşik Krallık, Fransa, İtalya, Kanada ve Yeni Zelanda'da albüm listelerinde ilk ona girerken Avrupa ve Almanya albüm listelerinde bir numara oldu. Albüm dünya çapında altı milyon kopya sattı. Madonna şarkılarının üçü single olarak yayımlandı. Albüme adını veren şarkı Madonna'nın "Billboard" Hot 100 listesindeki altıncı bir numaralı single'ı olurken şarkıcıyı 1980'lerde altı tane bir numaralı single'ı olan ilk sanatçı ve bu kadar çok bir numaralı şarkısı olan ilk solo kadın sanatçı yaptı. "Causing a Commotion" ikinci single olarak yayımlandı ve Hot 100 listesinde ikinci sıraya ulaştı. "The Look of Love" sadece Avrupa pazarında yayımlandı ve Birleşik Krallık'ta ilk ona girdi. Diğer bir parça "Turn It Up" ABD'de tanıtım amaçlı yayımlandı ve dans listelerinde on beşinci sıraya yükseldi. "Who's That Girl"ün tanıtımına önemli başarı yakalayan Who's That Girl World Tour ile devam edildi. Madonna'nın 1985'te rol aldığı komedi filmi "Çılgın Madonna" ticari bir başarı yakaladı ve sanatçının oyunculuğa ilgisini arttırdı. Bir sonraki film projesi olarak başlangıçta adı "Slammer" olarak düşünülen, daha sonra "Who's That Girl" olarak değiştirilen başka bir komedi filmini seçti. Bu filmde Madonna, cinayetle suçlanan ve masum olduğunu söyleyen genç bir kadın olan Nikki Finn karakterini canlandırdı. Film; şartlı tahliye edilen ve adını temizlemeye kararlı olan Finn'in, Loudon Trott (Griffin Dunne tarafından canlandırıldı) adlı bir karakter ile birlikte 36 saatlik maceranın sonunda bir düğünü yarıda bölüp gerçek katilin kimliğini ortaya çıkarmasını konu almaktaydı. Nikki karakteriyle ilgili olarak Madonna şunları söyledi: "Nikki ile çok ortak noktam vardı. Cesur, tatlı, eğlenceli ve yanlış değerlendirilmiş. Ama sonunda adını temizliyor ve bunu yapmak her zaman iyidir. Ben bunu devamlı insanlarla yapıyorum. Nikki'nin sert ve tatlı yanını sevdim. Bu sertlik içinde hissettiği güvensizliğin bir maskesi." Fakat Madonna'yı ve o zamanki eşi Sean Penn'i kuşatan kötü şöhret, "Şangay Bonita"nın ("Shanghai Surprise") başarısızlığıyla birleşince Madonna, projeye yeşil ışık yakması için Warner Bros.'u ikna etmeliydi. Ayrıca "dâhi" ilan ettiği yakın arkadaşı James Foley'nin filmi yönetmesini istedi. Foley daha önce sanatçının "Live to Tell", "Papa Don't Preach" ve "True Blue" şarkılarının video kliplerini yönetmişti. Warner Bros., Madonna'nın film müziklerindeki başarısını paraya çevirmenin başka yollarını arıyordu ve sanatçının sadece adının filmin ve müziklerinin başarılı olmasına yetebileceğini düşündü. Bu yüzden Madonna'ya yeşil ışık yakmaktan başka çaresi kalmadı. Filmin çekimleri Ekim 1986'da New York'ta başlasa da Madonna, film müzikleri üzerindeki çalışmasına Ocak ayında başlayabildi.. Filmin müziği ile ilgili aklında özel bazı fikirler olan Madonna, 1986 yılında üçüncü stüdyo albümü "True Blue"nun yazımında ve yapımında görev alan Patrick Leonard ve Stephen Bray ile sözleşme imzaladı. Madonna onlara bir yüksek, bir de düşük tempolu şarkıya ihtiyacı olduğunu söyledi. Sanatçının istekleri doğrultusunda Leonard yüksek tempolu şarkıyı geliştirdi. Madonna bir perşembe günü kayıt stüdyosuna geldi ve Leonard, üzerinde çalışmayı yeni bitirdiği nakarat kaydının bir kasedini kendisine verdi. Arka odaya giden Madonna, burada şarkının melodisi ile sözlerini tamamlarken; Leonard ise diğer bölümlerin üzerinde çalıştı. Sözlerin tamamlanmasının ardından şarkının adını "Who's That Girl" koymaya karar veren Madonna, daha iyi bir ad olacağını düşünerek "Slammer" adını da aynı adla değiştirdi. Fred Bronson'un "The Billboard Book of Number 1 Hits" kitabında Leonard, şarkının bir günde, Madonna'nın vokallerinin ise tek seferde kaydedildiğini açıkladı. Ek olarak gitar ve perküsyon parçaları daha sonra Leonard ve Bray tarafından eklendi. Düşük tempolu şarkı bir gün sonra, Madonna'nın sözleri yazmasıyla ve Leonard'ın melodiyi bestelemesiyle geliştirildi. "The Look of Love" adı verilen şarkı, "No where to run, no place to hide. From the look of love, from the eyes of pride" sözlerini içermektedir. Madonna 1954 yapımı "Arka Pencere" filminde aktör James Stewart'ın aktris Grace Kelly'ye bakışından etkilendi. Madonna "Bunu tarif edemem, fakat beni seven birinin bana böyle bakmasını isterim. Bu aşkın ve hayranlığın en saf bakışı. Teslim olmak gibi. Yıkıcı." dedi. "The Look of Love"dan sonra Madonna, Bray'in yapımcılığında iki şarkı daha hazırladı. Adı "Causing a Commotion" olan ilk şarkı, Penn'den ve çiftin genelde çalkantılı geçen ilişkisinden etkilendi. Madonna, Penn'in suistimal edici ve şiddetli mizacından dolayı evliliğinin ayrılmanın eşiğinde olduğunu hissetti. 10 Eylül 1987 tarihli bir "Rolling Stone" makalesinde Madonna, Penn'in kendi hayatı ve şarkının üzerindeki etkisiyle ilgili konuştu: "Şiddeti sevmiyorum. Asla birisine vurulmasına göz yummam ve asla şiddet uygulanması gerektiğini düşünmem. Fakat öte yandan, Sean'ın öfkesini anlıyorum ve inan bana, ona pek çok kez vurmak istedim. Asla yapmam bilirsin, çünkü bunun işleri daha kötüleştireceğini biliyorum. [...] Beni rahatsız etmek için kasıtlı olarak kargaşaya neden oluyordu. Bu şarkıyı yazdım ve hayal kırıklığımı açığa vurdum." En son hazırlanan şarkı "Can't Stop", Sixties Motown ve Martha and the Vandellas grubundan etkilenen bir parçaydı. Buna ek olarak albüm, Warner Bros. Records'tan Club Nouveau, Scritti Politti ve Michael Davidson'ın şarkılarına da yer verdi. ABD'de ticari bir başarıları olmayan ve tanınmayan bu sanatçıların şarkılarını sunmak için bir platforma ihtiyaçları vardı ve Warner bunun en iyi yolunun bu şarkıları bir Madonna albümüne dahil etmek olduğunu düşündü. Madonna'nın ricası üzerine arkadaşları Duncan Faure ve Coati Mundi tarafından söylenen iki şarkı daha albüme eklendi. Şarkı listesinin ilk sırasında üç Madonna şarkısı yer alınca ve kapak görselinde sadece Madonna'nın yüzü görününce, "Who's That Girl" bir Madonna albümü olarak varsayıldı. Albüme adını veren parça davul makinesi, synth bassline ve yaylı çalgıların sesleri karıştırılarak Madonna'nın karakteristik tarzıyla bestelendi. "The Complete Guide to the Music of Madonna"nın yazarı Rikky Rooksby'ye göre, şarkıda Madonna'nın "what can help me now" dizesini söylediği köprü, nakarat ve dörtlük bölümleri uyumlu bir şekilde akmaktadır. Şarkı, Madonna'nın 1987'de yayımlanan single'ı "La Isla Bonita"dan beri devam ettirdiği İspanyol etkisine bir örnektir. Leonard ve Madonna nakarata, ikinci dörtlükteki trompetlere ve orta bölümdeki enstrümantal kısma İspanyolca sözcükler ekledi. "Who's That Girl" ayrıca daha önce The Beach Boys'un "God Only Knows" (1966) ve "I Get Around" (1964) single'ları ile R.E.M.'in "Fall on Me" (1986) ve "Near Wild Heaven" (1991) single'larında kullanılan, birden fazla vokalin bir araya gelmesiyle oluşan ses etkisini kullandı. "Who's That Girl" bu etkiye üç veya dört farklı vokal hookun iç içe geçtiği son nakaratta yer vermektedir. İkinci parça "Causing a Commotion" dans edilebilir, yüksek tempolu ritimler barındırmaktadır. Şarkının müzikal düzenlemesi birbirinin arasına giren birkaç hooktan oluşmaktadır. "I've got the moves baby, You got the motion, If we got together we'd be causing a commotion." nakaratıyla başlayan şarkıya, dörtlüklere dört notalı azalan bir bassline ve araya giren bağımsız akorlar eşlik etmektedir. Şarkının sözleri Madonna'nın 1985 yılında yayımlanan "Into the Groove" single'ına gönderme yapmaktadır. Walt Disney Music Company tarafından Musicnotes.com'da yayımlanan nota kağıdına göre şarkı, üç dörtlük ölçü işaretiyle ve dakikada 192 tempoluk melodiyle yazılmıştır. Si♭ majör ile bestelenen şarkıda Madonna'nın sesi tonal olarak yüksek notalı Do ile Si aralığındadır. Şarkı Si♭ majör–Fa minör 7–Si♭ majör–Fa majör–Si♭ majör akor dizisini takip etmektedir. "The Look of Love" düşük bir synth bassline ve yavaş bir arka parçayla başlamaktadır. Bunu perküsyon sesi ve bassline'a karşıtlık oluşturan daha yüksek bir nota izlemektedir. Şarkı, son dörtlüğe kadar akustik gitar sesiyle desteklenmektedir. "No where to run, no place to hide" dizesinde iki parçalı bir vokal bulunmaktadır. Rooksby, Madonna'nın "From the look of love" dizesinde sesinin "dokunaklı" olduğunu ve "look" sözcüğünü Re minör akorunun üzerinden, gamın yüksek bir notasından söylediğini belirtti. Şarkı üç dörtlük ölçü işaretiyle ve dakikada 80 tempoluk melodiyle yazılmıştır. Re minör ile bestelenen şarkıda Madonna'nın sesi tonal olarak Do ile Si♭ aralığındadır. "The Look of Love" Do majör–Re minör–Fa minör–Si majör akor dizisini takip etmektedir. "Can't Stop", davul makinesi sesi ve klarnet arasına yerleştirilmiş yüksek perdeli bir klavye sesine sahiptir. Şarkının sözleri temelde "Erkeğimi istiyorum ve ne olursa olsun onu elde edeceğim." fikrine dikkat çekmektedir. Rooksby, şarkıdaki enstrümantal aranın nakaratı tekrar ettiğini fark etti; 4 dakika 45 saniyelik süresiyle "Can't Stop"ın Madonna'nın şarkılarının dans müziği ile klasik pop şarkıları arasında bölünmesine iyi bir örnek olduğunu belirtti. J. Randy Taraborrelli, kitabı ""de Faure'nin şarkısı "24 Hours"u ivme oluşturamayan yavaş bir parça olarak tanımladı. "The Washington Post"tan Joe Brown, Beastie Boys'u anımsatan Davidson'ın "Turn it Up" şarkısının hızla ilerleyen bir ritme dönüşen, yavaş bir arka synthten oluştuğunu ifade etti. Albüm müzik eleştirmenleri tarafından iyi karşılanmadı; bazıları albüme adını veren parçanın öne çıktığını belirtti. "Entertainment Weekly"den Jim Farber olumsuz değerlendirme yaparken aynı dergiden Noah Robischon, albüme adını veren parçayı övdü ve "Madonna sinerjiye sınır aştırdı." dedi. About.com'dan Bill Lamb, şarkıların Madonna'nın en iyi müzikleri arasında olmadığını söyledi. Taraborrelli "Albüm, Madonna'nın gücünü ve 80'lerin en önemli şarkıcılarından olduğunu bir kez daha anımsatıyor. Çünkü kendisinin en iyi şarkıları olmasa da onun şarkıları ön plana çıkıyor, gerçi 'The Look of Love' egzotik bir balad." yorumunu yaptı. Yazar Mary Cross, Madonna'nın biyografisi "Madonna: A Biography"de "Albüm, film yüzünden bocalıyor." dedi. "The Madonna Companion: Two Decades of Commentary"nin yazarları Allen Metz ve Carol Benson, ""Who's That Girl" ne için yayımlandıysa onu yaptı, Warner'ın ceplerine para koydu, fakat Madonna'nın kataloğuna bir şey eklemedi." ifadesini kullandılar. Allmusic için yaptığı değerlendirmede Stephen Thomas Erlewine, "En katı anlamda bu bir Madonna albümü değil, bu bir film müziği albümü." dedi ve "çeşitli sanatçıların yeterli ama sönük dans-pop şarkılarına yer verildiğini" belirtti. "New York" dergisinden David Denby, "Albümün kesinlikle yanlış bir yanı yok. Fakat şanssızlığı böyle başarısız bir filmle ilişkilendirilmiş olması." yorumunu yaparken "The Look of Love"ın Madonna'nın kataloğunda gizli bir mücevher olduğunu ifade etti. "Rolling Stone"dan Don Shewey albüm için "Aslında bir Madonna albümü olmasına rağmen, gerçekten unutulmaz bir şarkıya sahip değil. Aksine Coati Mundi şarkısı 'El Coco Loco' ve Duncan Faure'nin esrarengiz Beatles etkileri taşıyan "24 Hours"ı gibi Warner'ın başarısız şarkıcılarının şarkılarına yer verilmiş. Yine de albüm pek çok alıcı için yeni Madonna albümü." yorumunu yaptı. Robert Christgau albüme (C-) verdi ve "Scritti Politti ile Coati Mundi'den daha zor bir dönüş bekliyorsunuz ama onlar yabancı ve yabancı kere film müziği eşittir sözleşmeli iş. On yılın pop ikonu kendi filmi için özensiz saniyelerden daha iyisini yapmalı. Ya da hâlâ kötü olan düzenli saniyelerden." dedi. "Pittsburgh Press"ten Ed Blank "Albümün yapılmasının tek amacı filmde gösterilmesiymiş gibi geliyor." ifadesini kullandı. "Orlando Sentinel"dan Jay Boyar albümdeki şarkıları övdü ve "Madonna 'The Look of Love'da yürek burkan bir sıcaklık ve 'Causing a Commotion' ile kulüpte tepiniyormuş hissi ortaya koyuyor. Filmin kaçınılmaz sonuna rağmen Madonna şarkı söyleyebildiği için şanslı." yorumunu yaptı. "The Miami Herald" yazarı Gyan Singh, filmi yorumlarken "Filmin tek tesellisi müzikleri. Özellikle Madonna'nın şarkıları gerçekten iyi." dedi. "Chicago Sun-Times"tan Don McLeese, Madonna'nın Who's That Girl World Tour adlı turnesini değerlendirirken "Albümün şarkıları canlı söylenince kulağa hoş geliyor." yorumunu yaptı. "The Advocate"tan Larry Geller olumlu bir değerlendirme yaptı ve ""Who's That Girl" yazın film müziği albümü olacak." dedi. "The New York Times"tan Stephen Holden yaptığı değerlendirmede "Albüm çekici pop şarkılarıyla dolu. Bu yılın en sıcak single'larından biri olan ve Madonna'nın iki dilde söylediği albüme adını veren şarkı, bir trambolin üzerinde perende atan bir akrobatın neşeli zıplayışına sahip. 'The Look of Love' [Madonna'nın 1986'daki single'ı] 'Live to Tell' gibi unutulmaz bir balad ve Duncan Faure tarafından söylenen '24 Hours', Beatles tarzı vokallerle 80'lerin synthesizer destekli popunu ustaca kaynaştırıyor." yorumunu yaptı. "Chicago Tribune"dan Daniel Brogan "Albüm tam olarak bir Madonna albümü olmadığından, tamamlanmamış görünmesi sürpriz değil." dedi. Yayımından sonra albüm, "Who's That Girl"ün "Billboard" Hot 100 listesinde bir numara olduğu 15 Ağustos 1987'de, "Billboard" 200 listesine kırk altıncı sıradan girdi. 12 Eylül 1987'de biten haftada yedinci sırayla en yüksek konumuna ulaştı. Listede yirmi sekiz hafta kaldı ve ABD'de bir milyon kopya satıştan sonra Amerika Kayıt Endüstrisi Birliği (RIAA) tarafından platin sertifika ile ödüllendirildi. "Who's That Girl" ülke genelinde 1,5 milyon kopya sattı. Kanada'da albüm, 1 Ağustos 1987'de "RPM" Albums Chart'a seksen beşinci sıradan girdi. Yedi hafta sonra en yüksek konumu olan dördüncülüğe ulaştı. 1987 yılında "RPM"in En İyi 100 Albüm listesinde otuz yedinci oldu ve otuz hafta boyunca listede kaldı. Birleşik Krallık'ta, 1 Ağustos 1987'de UK Albums Chart'a dördüncü sıradan girdi ve haftanın en yüksek girişini yaptı. Sonraki hafta bir sıra düştü ve üç hafta boyunca sırasını korudu. Listede yirmi beş hafta kaldı ve 320.000 kopya sattığı Birleşik Krallık'ta 300.000 kopya satışın ardından British Phonographic Industry (BPI) tarafından platin sertifikayla ödüllendirildi. Albüm Avustralya'da listeye yirmi dördüncü sıradan girdi ve 35.000 kopya satışın ardından Australian Recording Industry Association (ARIA) tarafından altın sertifika ile ödüllendirildi. 6 Eylül 1987'de Yeni Zelanda'da albüm listesine on ikinci sıradan giriş yaptı. İki hafta sonra altıncı sıraya çıkarak en yüksek konumuna ulaştı. "Who's That Girl" Avusturya'da 15 Ağustos 1987'de listeye yedinci sıradan girdi, ilk kez giriş yapan albümler arasında haftanın en iyi satışını yaptı ve beşinci sıraya kadar yükseldi. Almanya'da listelere bir numaradan giriş yaptı, iki hafta zirvede kaldı ve Uluslararası Fonogram Endüstrisi Federasyonu (IFPI) tarafından altın sertifika ile ödüllendirildi. European Top 100 Albums listesinde bir numara olan albüm, Fransa, Hollanda, İspanya, İsveç, İsviçre, İtalya, Japonya ve Norveç'te ise ilk ona girdi. Albüm, dünya genelinde altı milyon kopyalık satış sayısına ulaştı. "Who's That Girl" 30 Haziran 1987'de albümün çıkış single'ı olarak yayımlandı. Latin pop etkileri taşıyan şarkı, Madonna'nın "Billboard" Hot 100 listesindeki altıncı bir numaralı şarkısı olurken şarkıcıyı 1980'lerde altı tane bir numaralı single'ı olan ilk sanatçı ve bu kadar çok bir numaralı şarkısı olan ilk kadın solo sanatçı yaptı. Şarkı ayrıca Belçika, Birleşik Krallık, Hollanda, İrlanda ve Kanada gibi ülkelerde liste başı oldu. Video klipte Madonna, filmdeki karakteri Nikki Finn'i canlandırmadı, onun yerine "La Isla Bonita" klibindeki İspanyol görüntüsünü devam ettirdi. Bu sefer ileride bir moda trendi haline gelecek olan geniş kenarlı bir İspanyol şapkası ve bolero ceket kombini kullanarak erkeksi bir görüntü elde etti. Fakat klipte Madonna'nın gerçek kişiliğine, özelliklerine ya da filmin tanıtımına yer verilmezken Madonna'nın canlandırdığı karakterin filmin ilk yarısında betimlenen komik itici kişiliğine yer verildi. Sonuç olarak klip, Madonna'nın önceki çalışmalarından haberdar olmayan insanlara veya sanatçının kliplerindeki erotik ve eğlenceli performansları bilen ve beğenen kişilere hitap edemedi. "Who's That Girl", 1988 Grammy Ödülleri'nde Bir Sinema Filminden En İyi Şarkı ve 1988 Altın Küre Ödülleri'nde En İyi Şarkı dallarında ödüle aday gösterildi. Albümün ikinci single'ı "Causing a Commotion" 25 Ağustos 1987'de yayımlandı. Müzik eleştirmenleri tarafından standartların altında bir Madonna single'ı olduğu yönünde eleştirilen şarkı, ticari bir başarı yakalayarak Birleşik Krallık, İsviçre ve Yeni Zelanda'da ilk ona girdi. ABD'de listenin zirvesine doğru hızlı bir tırmanışa geçen single, 24 Ekim 1987'de Michael Jackson'ın "Bad" şarkısı bir numara olduğunda iki numaradaki yerini aldı. Listeden ayrılmadan önce üç hafta boyunca ikinci sırada kaldı. "Causing a Commotion" Hot Dance Club Play listesinin zirvesine çıktı. Albümden çıkan üçüncü single Avrupa'da yayımlanan "The Look of Love" oldu. Birleşik Krallık'ta şarkı, 12 Aralık 1987'de yayımlandı ve UK Singles Chart'a on beşinci sıradan girdi. Bir sonraki hafta en yüksek pozisyonu olan dokuzunculuğa ulaştı ve "Lucky Star"dan (1984) beri şarkıcının ilk beşe giremeyen ilk single'ı oldu. Şarkı listede yedi hafta kaldı. Almanya'da şarkı, 24 Ocak 1988'de Media Control Charts listesine otuz sekizinci sıradan girdi ve bir sonraki hafta otuz dördüncü oldu. Şarkı İrlanda'da ilk ona girdi ve altıncılığa kadar yükseldi. Avrupa genelinde şarkı, Belçika'da dokuzuncu, Fransa'da yirmi üçüncü, Hollanda'da sekizinci ve İsviçre'de yirminci oldu. Şarkı "Billboard"un Eurochart Hot 100 Singles listesinde on yedinci sıraya ulaştı. "Turn It Up" albümün tanıtım single'ı olarak 1988'in başında yayımlandı. "The Washington Post"tan Joe Brownas tarafından "kulağa hoş gelmeyen ve sıradan" olarak nitelenen şarkı, "Billboard"un kulüp listelerinde başarı yakaladı ve on beşinci oldu. Madonna "Who's That Girl," "Causing a Commotion" ve "The Look of Love" şarkılarını 1987 yılındaki Who's That Girl World Tour'da söyledi. Bu şarkıcının ikinci turnesiydi ve üçüncü albümü "True Blue" (1986) ile film müziği albümüne destek oldu. Asya, Kuzey Amerika ve Avrupa'ya uğrayan turne, Madonna'nın ilk dünya turnesiydi. Müzikal ve teknik açıdan sanatçının önceki turnesi Virgin Tour'a göre üstün olan Who's That Girl Tour'da, gösteriyi daha çekici yapmak için multimedya ögeleri kullanıldı. Madonna koreografinin ve dansların üstesinden gelebilmek için aerobik, koşu ve ağırlık kaldırma antrenmanları yaptı. Kostümler için tasarımcı Marlene Stewart ile iş birliğine gitti, "True Blue", "Open Your Heart", "Papa Don't Preach" ve "La Isla Bonita" kliplerindeki sahneleri ve karakterleri sahneye taşıdı. Sahne büyüktü, dört video ekranı, multimedya projektörleri ve ortada merdivenler vardı. Leonard müzik yönetmeni oldu ve Madonna'yı eski şarkılarını düzenleyip yeni bir formatla sunması konusunda cesaretlendirdi. Madonna provalar sırasında sahnedeki ekrana yansıtılan devasa resmine bakıp turnenin adını 'Who's That Girl' koydu. Gösteride yedi kostüm değişikliğine, dans gösterilerine ve tiyatral sahnelere yer verilirken son bölümde "Who's That Girl" ve "Holiday" şarkıları seslendirildi. Turne ayrıca "Papa Don't Preach" performansı sırasında AIDS gibi sosyal sorunlara değindi. Who's That Girl'ü beğenen eleştirmenler, konserin abartılı doğası ile Madonna'nın danslarını, kostüm değişikliklerini ve dinamizmini övdü. Madonna'nın 1,5 milyon seyirciye ulaşan Who's That Girl turnesi, toplamda $25 milyon hasılat elde etmeyi başardı. Pollstar'a göre Who's That Girl, Tina Turner'ın Break Every Rule Tour adlı turnesinin ardından 1987 yılında kadın bir şarkıcı tarafından düzenlenen en iyi ikinci turne oldu. Who's That Girl World Tour'un iki konseri daha sonra VHS formatında "" adıyla yayımlandı. Taraborrelli bir yorumunda "Pek çok kadın sanatçı süperstar statüsüne eriştiğinde bir süre diva gibi davranır ve 'Who's That Girl?' turnesi Madonna'nınkinin başlangıcı oldu." dedi. Turne ayrıca Madonna'nın daha güçlü ve akıllı cinsel imajından dolayı önceleri kullanılan Madonna wannabe teriminin yerini "yeni Madonna" terimine bırakmasına neden oldu. Madonna'nın koni şeklinde sütyen giydiği bir heykeli atalarının yaşadığı İtalya'nın Pacentro kasabasının merkezine dikildi. Acının Sütü Acının Sütü (İspanyolca La Teta Asustada), Perulu yönetmen Claudia Llosa'nın yönettiği 2009 yapımı Peru-İspanya ortak yapımı film. Başrolünde Magaly Solier'ın oynadığı film Peru'nun terör dolu geçmişinde, tecavüze uğrayan kadınların yaşadıkları acıları ve korkuları anlatıyor. Film, 2009 Berlin Film Festivalinde Altın Ayı ödülüne layık görüldü. Genellikle önemli festivallerde verilen FIPRESCI ödülünü de aldı. Meksiko'da yapılan 24. Uluslararası Guadalajara Film Festivalinde de en iyi film ödülünü aldı. Film Yabancı Dilde En İyi Film dalında Oscar'a da aday gösterildi ve Oscar'a aday gösterilen ilk Peru filmi oldu. Acı Süt, Fausta adında bir kızın öyküsünü anlatıyor: Fausta'nın, "acı süt" denilen ve nadir görülen bir hastalığı vardır. Bu hastalık hamileliği sırasında ya da hemen sonrasında tecavüze uğrayan kadınların sütünden çocuklara geçmektedir. Peru'daki terör günlerinde militer güçler tarafından tecavüze uğrayan annesi Perpetua'dan geçen bu hastalık yüzünden çok sıkıldığında ya da gerildiğinde Fausta'da kanamalar görülür. Sonra anne Perpetua ölür. Fausta ise korku içindedir. 1980 ve 1992 yılları arasında Peru'da, özellikle Andean bölgesinde Maocu Aydınlık Yol gerillaları ile devlet ve ona bağlı paramiliter güçler arasında sert çatışmalar yaşandı. 1990'larda çatışmalar başkent Lima'ya kadar ulaştı. Claudia Llosa, güvenlik güçleri tarafından tecavüze uğrayan kadınlardaki oluşan travmanın sütleri yoluyla çocuklarına geçtiği şeklinde Peru'da yaygın olan bir inanışı işliyor. Buna göre şiddet dönemi sadece o şiddeti yaşayanları degil, sonraki kuşakları da etkilemektedir. Llosa'nın filmi 12 yıl süren ve 70 bin kişinin ölümüne neden olan bu savaşın sosyolojik ve psikolojik yönlerini ele alıyor ve tecavüzün bir savaş yöntemi olarak kullanılmasını eleştiriyor. Film, Harvard Üniversitesi'nden tıp antropolojisti Dr. Kimberly Theidon'ın 2004 yılında İspanyolca yayınlanan ""Entre Prójimos: El conflicto armado interno y la política de la reconciliación en el Perú"" (Türkçesi: İç Düşmanlar: Peru'da Şiddet ve Uzlaşma) adlı kitabından esinlenerek üretilmiş. Theidon kitabında içlerinde 30 kişi tarafından aynı anda tecavüze uğramış olanların dahi olduğu ve birçoğu hamilelikle sonuçlanan tecavüz vakalarını kayda geçirmiş. Theidon'a göre "Tecavüze uğrayanlar deneyimleri hakkında konuştukları zaman, dinleyenlere duzduklarına dair bir cevap verme sorumluluğu yüklemiş oluyorlar." Theidon'un kitabı "Intimate Enemies: Violence and Reconciliation in Peru" adı ile 2012 sonbaharında İngilizce olarak da yayınlanacak. Film, Rotten Tomatoes tarafından yüzde 80'lik bir skorla "taze" olarak değerlendirildi ve "Llosa'nın ağır temposu ve soyut anlatım dili bazı izleyicileri hayal kırıklığına düşürebilir, fakat Acının Sütün'ndeki görsel zevkin sarhoş edici olduğunu reddetmek mümkün değil" şeklinde yorumlandı. Jackson, Mississippi Jackson, Amerika Birleşik Devletleri'nin Mississippi eyaletinde bulunan ve bu eyaletin başkenti olan bir şehirdir. Bu eyalete ait Hinds, Madison ve Rankin koruluklarında konumludur. Hinds County'nin Raymond sekenti ile ortaklasa merkez şehridir. Jackson Yazoo Nehri'nin güneyinden konumlanmıştır. Bu nehir Mississipi Nehri deltasinin en güney koludur. Sehrin adi 8 Ocak 1815'de İngiliz ordusuna karşı New Orleans Savaşı'nı kazanıp bu şehri ABD eline geçiren General Andrew Jackson anısına verilmiştir. Andrew Jackson sonradan 1829-1837 döneminde 7. ABD Devlet Başkanlığı'na iki kez seçilip görev yapmıştır. Jackson Mississipi eyaletinin en kalabalık şehri ve metropoliten bölgesidir. Jackson , Mississipi'nin 2010 nüfus sayımına göre 'nüfusu 173 514'tir. Ama belediye sınırları içinde yasayan şehir nüfusu küçülmektedir. Ayni nüfus sayımı itibarıyla Jackson şehri etrafından bulunan şehirleşmiş 5 ilce (county)'den oluşan "Jackson Metropoliten Bölge" nüfusu 539,057 kisidir ve bu nüfus büyümektedir. Ugarit Ugarit ya da Ras Şamra("ʼUgrt"; ) Suriye'de Lazkiye yakınlarında Akdeniz'e kıyısı bulunan antik bir liman şehridir. MÖ 1450 - 1195 yılları arasında bir ticaret kenti olarak hareketliydi ancak MÖ 1196 - 1179 arasında Deniz Kavimleri'nin ani bir baskınıyla yakılıp yıkılmıştır. 1929 yılından itibaren harabelerinde yapılan kazılar, tarih açısından önemli tabletler ortaya çıkardı. Bu kazılarda, büyük bir kısmı saray ve çevresinde çoğunluğu Akadca, Ugaritçe olmak üzere Sümerce, Hurrice dillerinde çivi yazılı tabletlerle Antik Mısır dilinde hiyeroglif birkaç bin kil tablet bulunmuştur. Söz konusu belgeler “Rap’anu Arşivi” olarak bilinmektedir. Halkı Ugaritçe denilen bir Sami dili konuşmaktaydı. Ugarit eski çağların en önemli ticaret merkezlerindendir. Ugarit'te yapılan kazılar sonucunda bu bölgedeki yerleşmelerin Neolitik Çağ'a kadar dayandığını göstermiştir. Ayrıca Ugarit kazılarında Akadlar dönemine ait mühür bulunmuştur. MÖ 6000'de taş çağında Ugarit'in taş duvarlarla örülü olduğu bilinmektedir. Bu nedenle ilk yerleşimin çok daha önce olduğu düşünülmektedir. Ugarit'in konumu, Dicle-Fırat bölgesinden Anadolu'ya, Mısır'a ve Akdeniz ile kıyılara dağılmış yerleşimlere ulaşımı kolaylaştırması nedeniyle seçilmiştir. Özellikle Mısır ile olan etkileşimi nedeniyle kültürün en çok da sanatın Mısır etkisiyle şekillendiği düşünülmektedir. Kazılar, dokuz odadan oluşan sekiz kapalı avlusu olan bir kraliyet sarayını ortaya çıkardı. Şehrin yapıldığı tepeyi taçlandıran iki ana tapınak vardı: Bunlardan biri Baal'a, "kral", El'in oğlu ve diğeri yumuşak doğurganlık ve buğday tanrısı Dagon'a adanmıştı. Ugarit'ten çıkan en önemli edebi belge, Kenan Baal'ın din ve kültünün temelini oluşturan Baal döngüsüdür. Dini metinler arasında, ay tanrıçası Nikkal'a dikkat çeken bir ilahi de dahil olmak üzere Hurri şarkılar da vardır; bu buluntu dünyadaki en eski müzik notasyonudur. Müziği, 2 tonlu içerir ve 9 telli lir ile çalınmaktadır. AÅŸk Yemini Aşk Yemini (Orijinal adı "The Vow"), Michael Sucsy'nin yönettiği, Rachel McAdams, Channing Tatum, Sam Neill, Scott Speedman ve Jessica Lange'in baş rollerde oynadığı 2012 Amerika yapımı romantik drama sinema filmidir. Film Kim ve Krickitt Carpenter çiftinin gerçek hayat hikâyesinden uyarlanmıştır. Film ayrıca Altın Küre ve Emmy ödülleri sahibi yönetmen Michael Sucsy'nin ilk uzun metrajlı sinema filmidir. Baş rollerini Rachel McAdams ve Channing Tatum'un paylaştığı filmin çekimleri Toronto ve Chicago'da Ağustos-Kasım 2010 tarihlerinde yapılmıştır. Film 11.600.000 $ ile ABD'de Sevgililer günü gişe rekorunu kırmıştır. 6 Mayıs 2012 itibarıyla, filmi Türkiye'de 70.480 kişi izlemiştir, Kuzey Amerika'da 124.933.571 $ ve dünya çapında toplam diğer ülkelerde 58.273.401 $ ile toplamda 183.206.972 $ hasılat yapmıştır. "Aşk Yemini" Kim ve Krickitt Carpenter isimli Amerikalı bir çiftin kendi hayatları ve evlilikleriyle ilgili yazdıkları "The Vow" isimli kitaptan uyarlanmıştır. Evlendikleri 18 Eylül 1993 tarihinden on hafta sonra, çift büyük bir trafik kazası atlatır ve Krickitt evlilikleri dahil yaşadıkları tüm romantik anılarını da unuttuğu hafıza kaybına uğratan beyin travması yaşar. Eşi kendisine bir yabancı gibi davransa da Kim, eşine hala deliler gibi aşıktır. Neticede çift, inançlarının ve aşk yeminlerinin birbirlerine bağladıklarına inanmışlardır. Chicago'da yaşayan, birbirlerine deli gibi aşık yeni evli sanatçı genç bir çift olan Paige (Rachel McAdams) ve Leo (Channing Tatum) karlı bir gecede arabayla evlerine dönerlerken, bir trafik kazası geçirirler. Leo fazla hasar görmez fakat Paige başından aldığı darbe sebebiyle beyin travması yaşar, komaya girer. Komadan çıktığında, hayatının son beş yılını hatırlamaz hatta kocasını doktoru zanneder. Leo da her şeye yeniden başlayarak Paige'in sevgisini yeniden kazanmaya, bütün hatıralarını beraber yaşadıkları anları geri getirmeye çalışır. Mustafa Oğuz (yapımcı) Mustafa Oğuz (d. 1952, İstanbul), Türk yapımcı, iş adamı. 70'lerin sonu ve 80’lerin başında USG A.Ş. (Uluslararası Sanat Gösterileri A.Ş.) ’de Egemen Bostancı ile çalışmıştır. Dönemin birçok müzikalinde Yapım Koordinatörlüğü ve yapımcılık yapmıştır. 1985 yılında Most Production'ı eşi Gül Oğuz ile birlikte kurdu. Sezen Aksu, Mazhar –Fuat – Özkan, Nükhet Duru, Erol Evgin gibi birçok sanatçının menejerliğini ve konser organizasyonlarını üstlendi. Günümüze kadar birçok film, dizi, konser ve sosyal sorumluluk projelerine imza atmıştır. Ayrıca Rumeli Hisarı’ndan Harbiye Açıkhava Tiyatrosuna, Türkiye’de açık hava konser geleneğini başlatmıştır. Alman İmparatorluğu anayasası Alman İmparatorluğu anayasası (), Alman İmparatorluğu'nda 1871-1919 yılları arasında kullanılan ve 16 Nisan 1871'de yürürlüğe giren temel kanunlardır. Alman tarihçiler bu anayasa için Bismarck'ın imparatorluk anayasası adını kullanır. Anayasa, imzalayan taraflar Kuzey Almanya Konfederasyonu ile dört güney Alman devleti arasında anlaşma niteliği taşıyordu. Bu devletleri de konfederasyon üyelerine ekleyen anayasa, bu yeni oluşuma "Deutsches Reich" (Alman İmparatorluğu) adını veriyordu. 1866 Avusturya-Prusya Savaşı, 1866'da Alman Konfederasyonu'nun dağılmasıyla sonuçlandı ve 1867'de Kuzey Almanya Konfederasyonu kuruldu. Anayasa metni, benzer şekilde Otto von Bismarck tarafından teşvik edilen Kuzey Almanya Konfederasyonu anayasasını temel alıyordu. Anayasaya göre Prusya Kralı, Alman devletleri temsilcileri meclisi "Bundesrat"'ın başkanı olarak devletin de yöneticisi oluyordu. Unvanı Alman İmparatoru'ydu. İmparator, hükümetin başı olan Şansölye'yi atıyordu. Kanunlar "Bundesrat" ve 25 yaşın üstündeki erkek Almanlar tarafından seçilen "Reichstag" tarafından yapılıyordu. Ekim 1918'de bu anayasada önemli bir değişikliğe gidilerek "Reichstag"a Şansölye'yi istifaya çağırma yetkisi verildi. Bu değişiklik, daha sonra "Ekim anayasası"'na yol açacak değişimlerin başlangıcı oldu. Sonrasında gelen ve Weimar Cumhuriyeti'ni ortaya çıkaran 1919 Weimar Anayasası'da aynı adla "Alman Reichı Anayasası" olarak anılmıştır. Boğaziçi Üniversitesi Yöneylem Araştırma Kulübü Boğaziçi Üniversitesi Yöneylem Araştırma Kulübü veya kısaca BÜYAK, 1982 yılında endüstri mühendisliği ve işletme öğrencilerinin kişisel ve akademik gelişimlerine destek olmak amacıyla Boğaziçi Üniversitesi bünyesinde kurulmuş öğrenci kulübü. BÜYAK, her yıl gerçekleştirdiği etkinliklerle hem üyelerini hem de etkinlik katılımcılarını profesyonel yaşama hazırlamakta, aynı zamanda onlara diğer endüstri mühendisleriyle ulusal ve uluslararası platformda iletişim ve etkileşim imkânı sunmaktadır. BÜYAK, endüstri mühendisliği odaklı bir öğrenci kulübü olmasına rağmen, gerek üyeleri gerekse organizasyon katılımcıları arasında birçok farklı bölümden öğrenciyi barındırmaktadır. BÜYAK, ulusal ve uluslararası düzeyde topluluklara üyedir. Bu toplulukların başında Avrupa Endüstri Mühendisliği ve İşletme Öğrencileri, Endüstri Mühendisliği Toplulukları Birliği gelmektedir. Avrupa Endüstri Mühendisliği ve İşletme Öğrencileri (ESTIEM) topluluğunun, Boğaziçi Üniversitesi’ndeki temsilciliğini 1999 yılından beri sürdüren BÜYAK her dönem en az iki farklı ESTIEM organizasyonuna ev sahipliği yapmaktadır. BÜYAK şu anda yerel gruplar arasındaki aktiflik sıralamasında 79 üniversite arasında ikincidir. BÜYAK, Endüstri Mühendisliği Toplulukları Birliği (EMT)'nin dokuz kurucu üyesindendir ve oluşumda yer alan 13 üniversiteden biridir. EMT organizasyonlarından Vaka Analizi Yarışması (VAY) ve Genel Kurul'a ev sahipliği yapmış, Liselere Endüstri Mühendisliği'ni Tanıtma projesinde de görev almıştır. EMT'nin 30. Genel Kurulu'na da Haziran 2015 tarihinde BÜYAK ev sahipliği yapacaktır. 2007 yılında ilki düzenlenen; BÜYAK’ın gelenekselleşmiş organizasyonu 'OKUL'; ilk düzenlendiği yıldan beri Türkiye'deki tüm üniversite öğrencilerinin katılımına açıktır. Dört gün süren etkinlikte, her gün üniversitedeki bir yılı temsil eder. Birinci gün akademik hayattan konuşmacılarla başlayan etkinlik, ikinci gün farklı sektörlerden şirketlerle işbirliği içinde düzenlenen staj olanakları sunar. Üçüncü gün iş hayatından konuşmacılarla ve vaka analizi yarışmasıyla devam eden Okul, dördüncü gününde motivasyonel konuşma ve mezuniyet töreniyle sona erer. İlki 2014 yılında gerçekleşen ACT, 3. ve 4. sınıf öğrencilerin başvurularıyla seçilen 40 katılımcıyla Türkiye’deki en büyük danışmanlık şirketlerini bir araya getirmeyi amaçlar. “Advanced Consultancy Training” katılımcıların danışmanlığa dair kafalarındaki sorulara cevap bulmalarını sağlar. Seminerler, interaktif vaka eğitimi,vaka analizi yarışması ve interaktif mülakat eğitimini bir çatı altında toplayan ACT, katılımcılarını da programa aktif şekilde dahil eder. BÜYAK’ın yenilikçi yapısının bir kanıtı olarak 2011 yılı itibarıyla organizasyonlarımız arasına eklenen Gelişim Günleri, katılımcılarına, kişisel gelişimlerinde katkıda bulunmanın yanı sıra iş hayatı hakkında daha fazla bilgilenme fırsatı sunmaktadır.Gelişim Günleri, hem şirketleri hem de kişisel gelişim uzmanlarını öğrenciler ile buluşturarak,öğrencilere interaktif, keyifli bir öğrenme ortamı sağlar. BÜYAK tarafından ilk kez 2011 yılında gerçekleştirilen Pusula katılımcılarına seçkin şirketlerden, alanında uzman kişilerin vereceği seminerlerle bilgi vermeyi hedeflerken düzenlediği interaktif oyunla da katılımcıların öğrendiklerini kullanmasını sağlamaya devam ederken, yenilenen içeriğiyle Kasım 2014'ten itibaren; katılımcılarına daha geniş bir perspektif katmak amacıyla satış, pazarlama, insan kaynakları ve finans departmanlarını her yıl sabit olarak tanıtıp bunların yanı sıra her yıl değişecek ekstra bir departmanla da öğrencilerin farklı alanları görmesini amaçlıyor. All-Rounder Mart 2015'te ilk defa düzenlenecek olan iş dünyasını simüle eden ulusal çapta bir yarışmadır. Etkinliğe katılım 2’şer kişilik gruplar şeklinde olacak ve online eleme süreciyle Türkiye’nin en iyi üniversitelerinden üçüncü ve dördüncü sınıf olan 80 katılımcı seçilecektir. 4 roundtan oluşan etkinlikte vaka analizi çalışmaları ve sunumlar İngilizce olacaktır. Etkinliğin son günü 3 round için jüriye yapılan sunumların sonrasında puanlar alan takım üyelerinden başlangıçtaki partnerleriyle en yüksek puana ulaşan 2 takım (4 kişi) finale çıkar. Münazara şeklinde gerçekleşecek final roundunu kazanan ekip üyeleri farklı alanlarda başarılı olduklarını kanıtladıkları için "All-Rounder" yani her alanda başarılı kişi sıfatını ve para ödülünü kazanırlar. Boğaziçi Üniversitesi Mühendislik Fakültesi Endüstri Mühendisliği Bölümü mezunlarının birbirleri, kulüp ve üniversite ile sürekli bağlantı içinde tutmayı amaçlayan ve BÜYAK'ın bir alt dalı olan BÜYAK alumni; sene içerisinde mezun seminerleri, mezun kokteyli ve mezun brunchı gibi etkinlikler hazırlamaktadır. BÜYAK kariyer odaklı etkinlikler yapmanın yanında üyelerinin kişisel gelişimine de önem vermektedir. Kulüp içi eğitimler, üyelerin istekli doğrultusunda girişimcilik, proje yönetimi, excel eğitimi gibi farklı alanlarda şirketlerden gelen konuşmacılar ve kulüpten mezun kişiler tarafından gerçekleştirilmektedir. Kadınlar 2. Ligi Kadınlar 2. Ligi, Türkiye Futbol Federasyonu tarafından her yıl kadın futbol takımları arasında düzenlenen ikinci seviye lig organizasyonu. Kadınlar 2. Ligi, 2018-2019 sezonunda Kadınlar 1. Ligi’nden düşen 1 takım, Kadınlar 2. Ligi’nde kalan 10 takım ve Kadınlar 3. Ligi’nden yükselen 3 takım olmak üzere toplam 14 takımdan oluşur. Kadınlar 2. Ligi 14 takımla çift devreli lig usulünde oynanır. Sezon sonunda ligi birinci sırada bitiren takım şampiyon olur. Ligde ilk iki sırayı alan takımlar Kadınlar 1. Ligi’ne yükselir. Kadınlar 2. Ligi’ni son üç sırada tamamlayan takımlar Kadınlar 3. Ligi’ne düşer. Kadınlar 2. Ligi 2019 – 2020 Sezonunda 14 takımla gerçekleştirilir. Kadınlar 2. Ligi’nde 01.01.1991 ile 31.12.2004 tarihleri arasında doğmuş futbolcular oynayabilirler. 31.12.1990 ve daha önce doğmuş olan en fazla 5 (beş) adet yaşı büyük kadın futbolcu esame listesine yazılabilir veya oynatılabilir. 01.01.2001 ilâ 31.12.2003 tarihleri arasında doğmuş en fazla 3 (üç) futbolcu müsabaka isim listesine yazılabilir veya oynatılabilir. Kadınlar 2. Ligi’nde yabancı uyruklu futbolcu oynayamaz. Kadınlar 2. Ligi'nde şampiyonluk ödülü 35.000 TL'dir. 2018-19 sezonu sonunda statü gereği ligi ilk 3 sırada tamamlayan FOMGET GSK (Şampiyon), Kocaeli Bayan Futbol, Adana İdman Yurdu Kadınlar 1.Ligi'ne çıkmışlardır. Son 2 sırayı alan Denizli Alpler Gençlik ve Spor ve Karabük Ovacık Gençlik ve Spor Kadınlar 3.Ligi'ne düşmüşlerdir. Ligi 8.sırada bitiren Ağrı Dicle Aslan Spor 2019-20 sezonunda ligde yer almamıştır. 2019-20 sezonunda Futbol Kadınlar 2.ligi, ligde kalan 9 takımla birlikte 1.ligden düşen Trabzon İdmanocağı, 3.ligden yükselen Dudulluspor, Kayseri Gençlerbirliği ve 1955 Batman Bld.spor'un katılımıyla 13 takımdan oluşmuştur. 2019-20 Sezonu Kadın ligleri, 16. haftada (14-15 Mart 2020) korona virüs pandemisi nedeniyle tatil edilmiştir. TFF yetkilileri ve Türkiye Kadın Futbolu Birlik Yönetimi 8 Temmuz 2020 tarihindeki toplantısında Lig'lerinin oynanmamasına karar vermiştir. Yönetim Kurulu, 16. haftadaki lig sıralamasına göre ligleri tescil etmiştir. 2. Ligde düşme olmayacak, ortalaması önde olan 4 takım 1.lige yükselecektir. Kuruluşundan beri Kadınlar 2. Ligi'nden 1. Ligi'ne yükselen takımlar; Kırmızı (anlam ayrımı) Kırmızı, parlak gökkuşağının en dışındaki renk. Şu anlamlara da gelebilir: Ã–zel Tim (film, 2007) Özel Tim ("Portekizce" Tropa de Elite) yönetmenliğini José Padilha'nın yaptığı 2007 yapımı Brezilya filmi. Rio de Janeiro askeri polisinin yarı kurgusal Özel Polis Operasyonları Birliğini anlatan film yönetmenin belgesel tarzındaki Bus 174 (Portekizce Ônibus 174) filminden sonraki ikinci ve aynı zamanda ilk kurgusal filmi. Brezilya'nın Rio kentindeki Favela denen yoksul gecekondu çevrelerinde geçen film, oradaki yoğun uyuşturucu trafiğini ve bu çetelerle savaşan polis teşkilatının çürümüşlüğünü anlatıyor. Eleştirmenler tarafından Favela'daki yaşamı anlatan Tanrı Kent ve Favela Rising gibi filmlerle karşılaştırıldı. Film, 2008 Berlin Film Festivalinde Altın Ayı ödülüne layık görüldü. Ayrıca, Brezilya'da büyük bir ticari başarıya imza attı ve toplumsal bir fenomen haline geldi. Datafolha'ya göre São Paulo halkının yüzde 77'si filmin adını duymuş. Filmin elde ettiği ticari başarı 2010 yılında devam filmi olan Özel Tim 2'nin çekilmesine yol açtı. Nascimento (Wagner Moura) çocuğunun doğumunun yaklaşması üzerine Özel Polis Operasyonları Timi’nden ayrılmaya karar verir. Tim kaptanı olarak yerine geçecek birini aramaktadır. Polis okulu mezunu Matias (André Ramiro) ve Neto (Caio Junqueira) adlı iki arkadaş ile Nascimento'nun yolu kesişir. Üstelik Papa'nın yaklaşan ziyareti nedeniyle polis merkezi sürekli alarm halindedir. Nascimento'nun adayı olan Matias ve Neto bir şeyleri değiştirmek, her şeyin rüşvetle yürümesini engellemek amacındalar polis teşkilatına girdiklerinde. Ama kendilerine verilen görevleri yerine getirmeleri için dahi yasadışı işlere girmeye mecbur kalırlar ve sonunda sistemi içten vurma planları yaparlar. Film, Rotten Tomatoes tarafından yüzde 53'lük bir skorla eleştirmenlerden orta düzeyde bir not almasına karşın, seyirciler tarafından yüzde 87'lik bir beğeni yakaladı. Atilla Dorsay, film için "açık biçimde ünlü ve saygın Brezilya filmi Tanrıkent'in mirasını sömürüyor" diye yazdı. Wartburg Kalesi Wartburg Kalesi, Almanya'nın Türingiya eyaletinde bulunan Eisenach şehrinin güneybatısında zeminden 410 metre yükseklikte bulunan kale. 1999'da UNESCO kaleyi, "Orta Avrupa'da Feodal Dönem'in Olağanüstü Anıtı" olarak Dünya Mirasları Listesi'ne almış ve "Evrensel Öneminin Kültürel Değeri"ne vurgu yapmıştır. Artık Beni Sevme Artık Beni Sevme (Fransızca: Deux Jours à Tuer), 2008 Fransız yapımı bir dram filmidir. Yönetmenliğini Jean Becker'in yaptığı filmin başrollerini Albert Dupontel ve Marie-Josée Croze paylaşmaktadır. 42 yaşındaki Antoine Méliot reklamcı olarak çalışmaktadır. Eşi Cecilia ve iki çocuğu ile yaşamaktadır ve yakın arkadaşları, güzel bir evi ve iyi bir maddi duruma sahiptir. Bir gün, bu hayatını sonlandırmak için harekete geçer. Kimsenin anlam veremediği şekilde işyerinde çalışmakta olduğu proje toplantısında olay çıkartır, arkadaşlarıyla doğum gününde büyük bir kavgaya tutuşur, eşini ve çocuklarını geride bırakarak yola çıkar. Hayatından vazgeçerek, geçmişte kendisine aynısını yapan babasını görmek için İrlanda'daki kır evine gider. Babasının bu davranışının sebebini öğrenmek, aynı duruma kendi ailesini düşürmek zorunda kalmadan önceki son isteğidir. Albert Dupontel Albert Dupontel (d. 11 Ocak 1964, Saint-Germain-en-Laye, Yvelines, Fransa), Fransız oyuncu ve yönetmen. Kariyerine stand-up komedyeni olarak başlamıştır. Aktör YÃ¶netmen Çizmeli Kedi (anlam ayrımı) Çizmeli Kedi, 1697'de Charles Perrault tarafından oluşturulan bir Fransız peri masalı karakteri. Çizmeli Kedi, ayrıca şu anlamlara gelebilir: Ã‡izmeli Kedi (film, 2011) Çizmeli Kedi (Özgün adı: "Puss in Boots"), 2011 ABD yapımı bilgisayar animasyonu aksiyon komedi filmi. DreamWorks Animation tarafından yapılan filmin yönetmeni Chris Miller (2007 yapımı "Shrek the Third"ü de yönetti), yönetici yapımcısı Guillermo del Toro ve Tom Wheeler'ın senaryosuyla senaristi Brian Lynch'tir. Orijinal dilde seslendirmesini Antonio Banderas, Salma Hayek, Zach Galifianakis, Billy Bob Thornton ve Amy Sedaris'in yapığı film, 28 Ekim 2011'de sinemalarda Digital 3D ve IMAX 3D gösterime girdi. Film Şrek serisinin bir yan ürünü, 2004 yılı yapımı Shrek 2'de karakterlere katılan Çizmeli Kedi'nin daha önceki serüvenlerinin anlatıldığı sonradan yayınlanmış öncül filmi olarak çıktı. Çizmeli Kedi, yardımcıları Humpty Dumpty ve Kitty Softpaws birlikte; Jack ve Jill'e(, iki cani hayduta) rağmen büyük bir servete götürecek efsanevi sihirli fasulyelerin peşindedir. "Çizmeli Kedi" olumlu eleştiriler başlayan prömiyerinin üzerinde 553.000.000 $ hasılatla gişede bir başarı haline geldi. Aynı zamanda 84. Akademi Ödülleri'nde En İyi Animasyon Filmi dalında aday gösterildi. Film 2004 yılında "Shrek 2" gösterime girdiğinden bu yana geliştirilmeye devam ediliyordu. "Şrek 2" yan ürünü olarak 2008 yılında doğrudan video filmi olarak piyasaya sürülmesi planlanmıştı, ve adı "Çizmeli kedi: Dev katilinin hikâyesi" () olarak karar kılınmıştı. Piyasa koşullarının değerlendirerek DreamWorks filmi, sinemalarda yayınlamaya karar verdi. Filmin prodüksiyonu 2010 yılı 'dan sonra başlamıştır. Banderas 2010 yılının başlarında yaptığı röportajlarından birinde seslendirdiği karakterinin ilk kayıtlarını tamamladığını söylemişti. 2010 sonlarına doğru "Hellboy" ve "Pan's Labyrinth" yönetmeni Guillermo del Toro filmin yapımcısı oldu. Yönetmen Chris Miller, Del Torro'nun filme katkısıyle ilgili "Ondan ilham aldık," demiştir. "Onun birkaç ayda bir veya gösterecek yeni bir şey olduğunda gelmesi için bir sistem kurduk. Fikirlerimizi sorup danışmak için birilerini aradığımızda, ve takıldığımız bir problem olduğunda Guillermo'yu kırmızı telefondan - acil durum telefonundan - arıyor ve belirli bir karakter ve sahne hakkında ne yapacağımızı soruyorduk. Sanki kendi film okuluna sahip olmak gibi bir deneyimdi." şeklinde çalışma sistemini anlatan Miller, Humpty Dumty kaarakterinin tasarımında del Torro'nun yer aldığını aktarır ve "Guillermo Humty Dumty'nin rüyamsı kalitesini sevdi. Bizi bu konuda daha uca gitmeye ve karakteri Da Vinci'ye benzetmeye itti" der. Çizmeli dışında, filmdeki karakterler yenidir. David H. Steinberg, filmin yazarlarından, ""Shrek" ile hiçbir ortak anlatım bulunmamakta. Bir parça orijinal bir çizmeli hikâyesi anlatmak için ve bir parça da "Şrek 4"'te kullanacağımız karakterin hikâyesini bilmediğimiz için, çakışan hikâye yok." der. Film ilk kez "", Şrek sonda "Şrek" isimli kitabı kapatıp "Çizmeli Kedi" isimli kitabın yanına kaldırdığında işaret edilmiştir. "Çizmeli Kedi" Hindistan'da bir kısmının yapımı gerçekleştirilmiş ilk DreamWorks Animation filmidir. Technicolor'a ait genellikle TV ve DVD'ye içerik hazırlayan Bangalore'de bir stüdyo filmdeki üç ana sahneye ait animasyonlar için altı ay çalışmıştır. Filme dış kaynaklardan destek almak finansal olarak rahatlatmış ve ABD'deki üretim işçiliği maliyetinden %40 maliyetin düşmesine yol açmıştır. Lakin filmi dış kaynaklardan destek alarak bir kısmını Hindistan'da üretme nedeni personel azlığıdır. DreamWorks yılda üç film üretmektedir. Piyasaya çıkış tarihi 4 Kasım 2011 açıklansa da daha sonra filmin çıkışı bir hafta erkene, 28 Ekim 2011'e alınmıştır. Anne Globe, DreamWork Animation dünya çapında pazarlama'nın başı, Kasım ayında çıkacak diğer aile filmlerinden önce ebeveynlerin ve çocukların bu filmi izlemek ilgilerini çekeceğini nedeniyle bu kararı aldıklarını söylemiştir. Nedeni resmi olarak bilinmeyen lakin kültürel ve dini sebeplerden olduğu sanılan sebeplerle filmin ismi Birleşik Arap Emirlikleri'nde ve Körfezdeki diğer ülkelerde Cat in Boots olarak piyasaya çıkıyor. Benzer şekilde Lübnan'da, Emirliklerden dağıtımcılar buraya servis ettiğinden, filmin ismi değişmiştir. Bununla birlikte ismi dışında, filmin kalanı orijinal halinden farksızdır. Bu arada filmle ilgili diğer promosyon ürünlerinin tamamı, bu ülkelerde orijinal adıyla satışa çıkarılmıştır. Nisan 2012'de bu bölgelerde yayınlanan filmin DVDleri de orijinal adıyla yayınlanmıştır. Henry Jackman, "Çizmeli kedinin" bestecisi, geleneksel Latin müziği çalgıları kullandı. İspanyol besteci Manuel de Falla'dan ilhamla, Jackman gitarları ve Latin perküsyonu Claude Debussy ve Maurice Ravel'in orkestra müziği ile karıştırdı. Ayrıca, Lady Gaga's 'Americano' şarkısı da filmde çalar lakin resmi film müziği albümünde yoktur. "Çizmeli Kedi" DVD ve Blu-ray diskte 24 Şubat 2012'de yayınlandı. Film 13 dakikalık "" adlı kısa film ile birlikte satışa sunuldu. "Çizmeli Kedi" eleştirmenlerden olumlu eleştiri aldı. Eleştiri toplayıcı Rotten Tomatoes, 136 eleştirmenden %83'ünün filme olumlu yorumlar yazdığını ve filme 10 üzerinden yaklaşık 6,8'lik bir derecelendirme yaptığını belirtti. Websitenin uzlaştığı "Film, çığır açıcı yahut yenilikçi değil, ama onu bir zekâ bolluğunda, ışıltıda ve kabaran çekicilikte bir eksik hikmet, noksanlık mevzubahis" olduğudur. Metacritic, 100 üzerinden ağırlıklı bir not ile değerlendiren site 24 yoruma dayandırarak bu filme 65 puan vermiştir. CinemaScore oylamasına göre filme giden orta seviye sinema izleyicisi filme, A+'dan F'e kadar aralıkta, "A-" vermiştir. Film Kuzey Amerika'da 149.260.504 $, ve diğer ülkelerde 404.611.599 $'lık hasılat ile, dünya çapında toplam 553.872.103 $ gelir elde etti. 2011 yılının en fazla hasılat yapan filmi oldu ve önceki yılın "Kung Fu Panda 2" filmi (665.7 milyon $) ve "Cars 2" (559.9 milyon $) filmlerinden sonra en yüksek hasılata sahip üçüncü animasyon filmi oldu. Kuzey Amerika'da film açılış gününde 9.6 milyon $ hasılat elde etti. Açılış haftasında ise hasılatı 34.077.439$'a ulaştı, böylece "Saw III"ün (33.6 milyon $'lık) Halloween haftası açılış rekorunu kırdı. İkinci hafta da ilk sıradaki yerini sadece %3'lük bir düşüşle, 33.054.644 $'la devam ettirdi. Kuzey Amerika dışında, açılışın yaptığı hafta sonu, 17.200.000 $ ile ikinci sırada yer aldı. Film İngiltere'de hasılatta 1. olarak, hafta sonu gösterime 1.98 milyon £ (~3,1 milyon $ ) gelirle girdi, ve Avustralya'da 2.98 milyon $ ile. Kuzey Amerika dışındaki gişe gelirinde yedinci haftasında 40 ülkeden 47.1 milyon $ elde etti. Kuzey Amerika dışında 2011 yılının dokuzuncu en yüksek gişe hasılatı elde eden film olarak yer aldı. Filmin Kuzey Amerika'dan sonra en yüksek hasılat alan ülkeler Rusya ve Almanya (33.900.000 $) ve Fransa ile Mağrip bölgesi (33.200.000 $) ve peşi sıra takip eden (50.600.000 $ ile) BDT oldu. Türkiye'de 13 Ocak 2012'de vizyona giren çizmeli kedi, Türkiye'de vizyona giren animasyonlar arasında en iyi açılış yapan 3. film oldu. Ayrıca DreamWorks'un Türkiye'de en iyi açılış yapan animasyon filmi de oldu. P3P P3P, gizlilik tercihleri platformu protokolü. World Wide Web Consortium (W3C) tarafından geliştirilmiştir ve web sitelerini kapsayan bir protokoldür. P3P, standart bir formattaki internet sitelerinin gizlilik politikasının, kullanıcı aracısı tarafından otomatik olarak alınıp, kolayca yorumlanıp belirtilmesine olanak sağlar. Kullanıcıların internet sitelerine göz atarken kişisel bilgilerini daha çok kontrol etmeleri için tasarlanmıştır. Microsoft Internet Explorer, P3P'yi destekleyen ilk web tarayıcısıdır. Arkas (kadın voleybol takımı) Arkas (kadın voleybol takımı), 2007 yılında kurulan ve İzmir’de faaliyet gösteren Arkas Spor Kulübü’nün voleybol takımıdır. Başkanı Lucien Arkas, voleybol şube sorumlusu Bernard Arkas’tır. Renkleri lacivert, mavi ve beyazdır. Aroma Bayanlar Voleybol 2. Ligi’nde mücadele etmektedir. Lig maçlarını 3000 kişilik İzmir Atatürk Kapalı Spor Salonu’nda oynamaktadır. Arkasspor, Türkiye Erkekler Voleybol Ligi' nde kurulduğu günden bu yana başarılı bir tablo göstererek mücadele etmesinden sonra şubeye bir de kadın takımı açılması kararı verilmiştir. Öncelik erkek takımı olarak gösterilse de kadın takımı da alt yapıdan gelen gençlerin mücadelesi sonucu 2007-2008 sezonunda Büyük Bayanlar Grup birincisi olarak Türkiye Voleybol 3. Ligine yükseldi ve ardından da 2008-2009 sezonunda da yine şampiyon olarak Aroma Bayanlar Voleybol 2. Ligi' ne yükseldi. 2012-2013 sezonu da dahil hâlen bu ligde mücadele etmekteler. Takımın amacı genç kadrosuyla beraber en kısa zamanda Aroma Bayanlar Voleybol 1. Ligi' ne yükselmektir. Siouxsie and the Banshees Siouxsie and the Banshees 1976 yılında, vokalist Siouxsie Sioux ve bas gitarist Steven Severin tarafından kurulan bir rock grubuydu. Grup her ne kadar ilk olarak İngiliz punk müziği sahnesinde bulunmuş olsa da, hızlı bir şekilde müziğinin ses ve ritminde yaptığı deneyler ve yeniliklerle gelişmiş ve bir nevi post-punk'ın farklı bir formunu yaratmıştır. "The Times" Siouxsie and the Banshees'i "post-punk döneminin en atılgan ve taviz vermeyen" gruplarından biri olarak tanımlamıştır." Grup aynı zamanda gotik rock ve alternatif rock türlerinin ortaya çıkması ve gelişiminde önemli bir role sahip olmuştur. Ayrıca grubun müziği pop ve avant-garde müzik'ten öğeler de barındırmaktadır. The Banshees 1996 yılında dağılmıştır; bunun üzerine vokalist Siouxsie ve baterist Budgie, 1980'lerin başında kurdukları ikinci bir grup olan "The Creatures" adı altında müzik çalışmalarına devam etmiştir. 2004'te Siouxsie bir solo kariyere başlamıştır.. World Wide Web Foundation World Wide Web Foundation veya Web Foundation, internet sunucuları ağının gelişimi ve geçerliliği için çalışan kuruluş. Kuruluşun oluşumu Tim Berners-Lee tarafından 14 Eylül 2008 tarihinde Washington, DC'de duyurulmuştur. 15 Kasım 2009 tarihinde de çalışmalara başlanmıştır. Kuruluşun amacı, özgür ve açık tek bir internet ağı geliştirmek, internet ağlarının yararlarını dünya üzerindeki tüm insanlar için genişletmektir. Kuruluş, üç programda iş alımı yapmaktadır: Web Bilimi ve Araştırması, Web Teknolojisi ve Uygulama ve Toplum için Web. Kuruluş, Open Web Foundation'la bağlantılı değildir. Kuruluş duyurulduğunda, Berners-Lee web sitelerinin kendi güvenilirliklerini etiketleyen sistemi eleştirmiştir. BBC'ye göre Berners-Lee, "Güvenilir kaynaklarla bir kez bile olsa kanıtlabileceğimiz, websitelerinin içerisindeki bilgilerin ne derece güvenilir olduğunu belirleyen yeni bir sistemin kuruluması gereklidir." demiştir. New Scientist dergisi, bir kurumun ya da kuruluşun bir başka kuruma ait websitesini değerlendirmesini kritik etmiştir. Tuya'nın Evliliği Tuya'nın Evliliği, Wang Quan'an tarafından yönetilen 2006 yapımı Çin filmi. Modern dünya tarafından tehdit edilen yaşamları ve kaybolmanın eşiğine getirilen eski gelenekleri şiirsel bir üslupla anlatan film 2007 Berlin Film Festivali’nde Altın Ayı ödülüne layık görüldü. Çin endüstrisinin kırsal alanlara bile sızdığı Kuzeybatı Moğolistan steplerinde, hükûmet çobanları göçebe yaşamı bırakmaya ve kente yerleşerek çiftçilik yapmaya zorlamaktadır. İki çocuk annesi olan Tuya, toprağını terk etmemek için direnmekte, steplerde ailesinin yaşamını sağlamak için çabalamaktadır. Tuya'nın engelli kocası Bater ise Tuya’yı kurtarmak adına ondan boşanmak istemektedir. Ani çıkan bir hastalık Tuya'yı, Bater’in bakacak birini bulmak için boşanmayı yeniden düşünmeye mecbur bırakır. Ne var ki Tuya’nın taliplerinden eski okul arkadaşı ve petrol işçisi Baolier dışında hiçbiri Bater’in yükünü de üstlenmeye niyetli değildir. Baolier, Tuya’yı ve çocukları büyük kente götürür. Fakat doğduğu topraklardan ve ailesinden uzak olmaya dayanamayan Bater intihara teşebbüs eder. Filmin konusu ve işlenişi eleştirmenlerden olduğu kadar seyircilerden de olumlu tepkiler aldı. Rotten Tomatoes eleştirmenleri tarafından yüzde 89'luk bir oranla beğenildiği gibi seyircilerden aldığı oylarla da yüzde 80'lere ulaştı. Empire Türkiye Dergisi'nden Murat Özer "En gelişmiş toplumlarda bile ‘kadının rolü’nü belirleme konusunda söz sahibi olmayı bir ‘hak’ olarak gören erkeğin suratına tükürüyor adeta bu film" şeklinde bir yorumda bulundu. Radikal gazetesi ise film için "yalın bir anlatımla, Tuya'nın trajedisini bütün olasılıklarıyla önümüze atan yapım, kaçırılmayacak bir sinema örneği" değerlendirmesini yaptı. Arap Hristiyanlar Arap Hristiyanlar (Arapça: العرب المسيحيين "Al-'Arab Al-Masihiyin") Hristiyanlık dinine mensup etnik Araplardır. ve bazen Arap panetnisitesine bağlı olanları da kapsar. Antik zaman Arap Hristiyan kabileleri ya da Araplaşmış Hristiyanlardır (Melkitler). Çoğu modern Arap Hristiyan Yemen'in Kahlani Qahtani olarak adlandırılan (Gassaniler, Lahmîler, Banu Judham ve Hamedan gibi) İslam öncesi kavimlerin soyundan gelir. Çoğunlukla Hatay'da yaşayan Antakya Rumları, Türkiye'deki Arap kökenli topluluklardan biridir. Antakya ayrıca Antakya Rum Ortodoks Kilisesi'nin tarihi merkezidir. Günümüzde yüz binlerce Arap Hristiyan, Orta Doğu'nun dışında diyaspora olarak yaşar. Arjantin, Avustralya, Brezilya, Kanada, Kolombiya, Küba, Şili, Dominik Cumhuriyeti, Meksika, Amerika Birleşik Devletleri ve Venezuela Arap Hristiyan diyasporasının yoğun olduğu ülkelerdir. Ayrıca Avrupa'da özellikle de Birleşik Krallık, Fransa (Lübnan ve Kuzey Afrika ile olan tarihi bağlarından dolayı) ve İspanya (Fas'ın kuzeyi ile olan tarihi bağdan dolayı) ile düşük yoğunluğun olduğu Almanya, Hollanda, İrlanda, İtalya ve Yunanistan Arap Hristiyanların yaşadığı yerlerdir. Bunların içinde Avrupa ve Amerika kıtalarında 400.000 Arap Hristiyan'ın Filistin diyasporası içinde yaşadığı tahmin edilmektedir. Jeremy Renner Jeremy Lee Renner (d. 7 Ocak 1971), Amerikalı oyuncu, film yapımcısı ve müzisyen. Renner 2000'li yıllarda "Dahmer" (2002) ve "Neo Ned" (2005) gibi çeşitli bağımsız filmlerde rol aldı. Bunların yanında "S.W.A.T." (2003) ve "28 Hafta Sonra" (2007) gibi daha büyük bütçeli filmlerde de rol almıştır. 2009 yapımı "Ölümcül Tuzak" filmindeki performansı ile En İyi Erkek Oyuncu Akademi Ödülü'ne aday gösterilmiştir. 2010 yapımı "The Town" filmindeki rolü ile de En İyi Yardımcı Erkek Oyuncu Akademi Ödülü adaylığı kazanmıştır. Bu başarıları ile dünya çapında büyük hasılat yapan filmlerden "" (2011) ve "The Avengers" (2012) kadrosunda yerini almıştır. Al Jourgensen Alain David Jourgensen (doğum 9 1958, Havana, Küba; çoğunlukla Al Jourgensen olarak bilinir), Küba asıllı Amerikalı bir müzisyendir. Ünlü endüstriyel metal grubu Ministry'nin kurucusu ve solisti olan Jourgensen, kimi zaman albüm kayıtlarında Alain Jourgensen, Alien Jourgensen, Hypo Luxa (albüm yapımcısı olarak takma adı), Dog, Alien Dog Star ve Buck Satan olarak gösterilmektedir. Aynı zamanda birkaç endüstriyel rock grubunun kurucusu olan Jourgensen, bu gruplarda vokalist, gitarist ya da klavyeci olarak görev almaktadır. Jourgensen, Havana'da Kübalı bir annenin ve Norveçli bir babanın çocuğu olarak 1958'de doğdu. Kısa süre sonra, annesi ve soyadını Jourgensen'e çeviren Danimarkalı üvey babası ile ABD'ye yerleşti.Gençliği sırasında The Beatles, Black Sabbath, Hawkwind, Pink Floyd, Can, Kraftwerk, The Rolling Stones, Led Zeppelin, Kitty Wells, Buck Owens, George Jones, Charlie Parker, Charles Mingus ve Miles Davis gibi müzik grupları ile müzisyenlerin hayranıydı. Üvey babası bir stok otomobil yarışcısı ve ayrıca Formula One sürücüsü Dan Gurney'in tamircisiydi. Chicago, Illinois ve Breckenridge, Colorado'da yetişen Jourgensen, Kuzey Carolina Üniversitesi ve Boulder'daki Colorado Üniversitesi'nde kısa bir süre öğrenim gördükten sonra, en sonunda Illinois - Chicago Üniversitesi'ne girdi. Special Affect adlı gruba üye olana kadar kolej dışında radyo DJ'i olarak çalıştı. Jourgensen Ministry'i 1981 yılında kurdu. Jourgensen 1984 ile 2002 yılları arasında Patty Marsh ile evlendi. Bu evlilikten 13 Nisan 1985 doğumlu Adrienne adlı bir kızı bulunmaktadır. 2002 Eylül'ünde ise Angelina Lukacin ile Graceland mansiyonunda evlendi. Yazdığı şarkı sözleri hayatını farklı açılardan gün ışığına tutmaktadır. Alkolizm, kokain ve eroin bağımlılığı ile politik düşünceleri bunlara örnek verilebilir. Bu sözler ayrıca Beat Kuşağı'nda büyük oranda etkilenmiştir.(Jourgensen ayrıca kimi çalışmalarında William S. Burroughs ile işbirliği içinde bulunmuştur.) Jourgensen'in hayat boyu süren uyuşturucu bağımlılığı, 1995'te Ministry'nin Teksas merkezine polis baskının yapılması ve Jourgensen'in uyuşturucu bulunmaktan göz altına alınması ile son bulmuştur. Bu durum beş yıllık şartlı tahliye ile son bulmuş olmakla birlikte Jourgensen bu beş yılı hayatının en karanlık dönemi olarak tanımlamaktadır. Zehirli bir örümcek yüzünden neredeyse kolunu kaybetme tehlikesi yaşadığından dolayı 2003 yılından beri hiçbir uyuşturucu madde kullanmamıştır. Jourgensen şu anda El Paso,Teksas'ta yaşamakta ve kayıtlarını yapmaktadır. Asur Ticaret Kolonileri Çağı Asur Ticaret Kolonileri Çağı, genellikle Anadolu'daki kentlerin hemen yakınlarında, Asurlu tüccarlar tarafından kurulan ve karum adı verilen ticaret amaçlı yerleşmelerin Anadolu'da yaygınlaşmasıyla başlayan bir dönemdir. Bu ticari amaçlı yerleşimlerin yaygınlaşması esasen Asurlu tüccarların Anadolu'yla son derece organize bir biçimde sürdürülen ticari ilişkileri yerleştirmesinin bir göstergesidir. MÖ 1.950 – 1.750 yılları arasında yaklaşık 200 yıl süren bu dönem Anadolu'da aynı zamanda yazılı tarihin ve Orta Tunç Çağı'nın başlangıcı olarak kabul edilir. Dönemin sona erişinin, Anadolu'da Hitit yayılmasından kaynaklanmış olması kuvvetle muhtemel görünmektedir. Kuşşara Kralı Anitta, Hattuşaş'Boğaz köy'ı 1700'lerin başlarında yakıp yıkmıştı. Kısa sürede en azından Orta Anadolu'daki krallıkları birer birer yıkarak bölgede ilk siyasi birliği kuran Kuşşara krallarının, Asur Ticaret Kolonileri Çağı'na son verdikleri kabul edilmektedir. Koloni Çağı boyunca Anadolu'ya sızan Hititler oraları istila ederken Asur kolonilerini de ortadan kaldırmışlar, toparlanabilen Asurlu tüccarlar da ülkelerine dönmüştür. Hititler sadece yerel krallıkları yıkmakla kalmadılar aynı zamanda ticaretin serbestliğine de geniş ölçüde sınırlamalar getirdiler. Artık maden ithalat ve ihracatı bağımsız tüccarlar tarafından yapılmıyor, ekonominin tüm alanlarında olduğu gibi Hattuşaş'ın denetimi altında organize ediliyordu. Bununla birlikte, Asurlu tüccarlar Anadolu'nun Güneydoğu, Doğu, Doğu Karadeniz ve Orta Anadolu bölgelerinde ticari koloniler kurmuşlardı. Bu bölgelerin yer altı kaynakları hammadde ihtiyacını karşılıyordu ve bunun dışındaki bölgelere yayılma gereği duyulmamıştı. Dolayısıyla Anadolu'nun diğer bölgeleri için Asur Ticaret Kolonileri Çağı'ndan söz edilemez. Bu çağla ilgili bilgilerimizin çok büyük bir bölümü arkeolojik kazılarda ele geçen Eski Asur lehçesinde çivi yazısı ile yazılmış kil tabletlere dayanmaktadır. Bu tabletlerin büyük çoğunluğu "Kapadokya Tabletleri" olarak bilinen ve başta Kültepe'de olmak üzere Alişar ve Boğazköy'deki kazılarında bulunmuş belgelerdir. Söz konusu tabletler esas olarak Asurlu tüccarların evlerinin bir bölümünde tuttukları kendi arşivlerinden oluşmaktadır. Dolayısıyla hemen hepsi ticari mektuplardır. Mezopotamya kültürleri, kendi çevrelerinde bulunmayan gümüş, altın, bakır, dağ kristali, obsidiyen, serpantin, diorit, mermer ve kereste gibi hammaddeler için Mezopotamya çevresine, bu arada Anadolu'ya yönelmek durumundaydılar. Dolayısıyla Asur Ticaret Kolonileri Çağına kadar Anadolu'yla Mezopotamya arasında birkaç binyıl boyunca giderek gelişen ticari ilişkiler sürmekteydi. Örneğin Mezopotamya'nın MÖ 4000 – 3100 tarihleri arasında yer alan Uruk Dönemi'nde, metal ve bazı hammadde gereksinimlerini Güneydoğu Anadolu, İran ve Uman gibi bölgelerden, sömürgecilik benzeri bir sistemle sağladıkları biliniyor. Tunç Çağı'na gelindiğinde ise özellikle bakır, tunç yapımında esas hammadde olması yönünden önem kazanmıştır. İhtiyaç duyulan bir başka metal de gümüştü. Gümüş, çoğu ödemelerde ve değer belirlemede temel ölçüt olarak kullanıla gelmiştir. Mezopotamya kültürleri bu maddeleri dışarıdan sağlamak zorundaydılar. Öte yandan Tunç yapımı için Anadolu'nun da kalaya ihtiyacı vardır ve o tarihlerde Anadolu'da kalay üretilmiyordu. Kalayın Anadolu'ya Asur Krallığı'ndan getirildiği, ele geçen tabletlerden açıkça okunmaktadır. Fakat Mezopotamya'da kalay da yoktur. Asur, muhtemelen kalayı "doğudan", büyük olasılıkla Zagros Dağları ötesinden getiriyordu. Anadolu'da yönetici bir sınıfın mimaride kendini ortaya koyması Erken Tunç Çağı II (MÖ 2700 – 2400) döneminde görülmeye başlanmıştır. Bu dönem boyunca artı ürüne el koyan yerel beylerin elinde büyük bir satın alma gücü oluşmaya başlamıştır. Bunun da etkisiyle ticaretin yönü Mezopotamya üstüne kaymaya başladı. Mezopotamya ile sürdürülen ticari ilişkiler, daha gelişkin Mezopotamya uygarlığıyla teması sağlamıştı. Geçmişten beri kendi iç dinamikleriyle şekillenen Anadolu kültürel yapıları bu temasla çeşitlenmeye başlamıştır. Bu çeşitlenmenin belirgin etkileri, Erken Tunç Çağı III döneminde, MÖ 3. binyılın ikinci yarısında Batı Anadolu'ya kadar yayılma göstermiştir. Bu yaygınlaşmanın Mezopotamya ile Anadolu arasındaki ticaretin organize bir hale gelmesi şeklinde yorumlamak gerekmektedir. Akad Krallığı'nın kurucusu Sargon'la (MÖ 2334 – 2279) ilgili bir tablette bu açıkça görülmektedir. Sargon hakimiyetini Toroslar'ın güney eteklerine kadar genişletmesi bu hammadde kaynaklarına ulaşma amacını güdüyordu. Sargon'un çağı Anadolu için önemlidir çünkü Mezopotamya devletlerinin Anadolu'ya yönelik zora dayanan yayılmasının başlarını teşkil etmektedir. Bu yayılma politikasının oluşmasının gerisinde, tüccarların taleplerinin olduğunu düşünmek için nedenler vardır. Aksaray Puruşhattum'daki Asur tüccarları Sargon'a bir mektup göndererek "ticaret yollarının güvenliğini sağlamasını ve Gümüş Ülkesi"ne bir sefer düzenlemesini istemişlerdir. Ordunun peşinden, savaş ganimetlerini ya da yağmalanan malları satın almak üzere Mezopotamyalı tüccarın da bölgeye geldiği, en azından erzak ve hayvan yemi alımlarıyla başlamak üzere yerli üretici ve daha çok da yerli tüccarla alış verişe girdiği düşünülebilir. Bu bağlamda, Asur Ticaret Kolonilerinin baş aktörü olan Asurlu tüccarların Anadolu'da organize bir ticaret kurmalarının temellerinin bu dönemde atılmış olabileceği ileri sürülmektedir. Sonraki yüzyıllarda, III. Ur Hanedanı ardından Asur bölgede güçlü bir devlet olarak gelişme göstermişti. Kral İluşuma ve halefi Erişum (MÖ 1906-1867) Asur'un dışarıyla ticaretini canlandırmışlardı. Ancak Asur, Anadolu'ya Akadlar gibi zora dayanan bir yayılmayla girmedi. Sistemli bir şekilde ve en önemlisi savaşmadan, ticari ilişkiler yoluyla hammadde gereksinimlerini karşılama yoluna gittiler. Anadolu'daki birçok büyük yerleşimle Asur ülkesi arasında ticaret yapılmakla birlikte Anadolu'daki ana ticari merkezi Kaniş'ti. Asur'la ticaret yapan merkezlerin hemen kent dışında ""karum"" adıyla bilinen pazarlar ve yerleşimler bulunurdu. Ticaret yolları üzerinde ayrıca konaklama birimleri, karumlara oranla daha küçük çaptaki ticari merkezler bulunur ve bunlara ""vabartum"" adı verilirdi. "Asur Kent Meclisi'nin atadığı, Asur Kentinin Temsilcisi" anlamında ""šipru ša alim.ki"" olarak adlandırılan bir elçi sürekli olarak Kaniş'te bulunurdu. Bu elçi Asur'la Anadolu'daki devletlerarasındaki diplomatik ilişkileri sürdürmekle görevlidir. Dolayısıyla Anadolu'daki en yüksek otoriteye sahip Asurlu bu elçilerdir. Asurlu bir diğer görevli ise "Šaqil-datim" olarak adlandırılan memurlardı. Bu memurlar Kaniş Karum'un elçisiydi ve "šadduatum" adı verilen vergiyi toplardı. Anadolu'yla ticaret yapacak tüccarlar, kayıt yaptırıp ticari organizasyona katılır, belirlenen ödenekleri ve vergileri öderlerdi. Anadolu'da ise yerel siyasi otoriteyle Asurlu tüccarın karşılıklı yükümlülükleri, Kültepe'de ele geçen çeşitli çiviyazısı tabletlerde görülmektedir. Yerel otoritenin sağladığı güvenliğe ve karumlarda ikamet etme hakkına karşılık tüccarlar vergi ödeyecekler ve vergisiz (kaçak) işlem yapmayacaklardır. Öte yandan bazı lüks malların ticareti yasaklanmıştır. Asurlu tüccar ise kendi hukuk sistemlerine göre yargılanma hakkına sahiptir. Ticaret esas olarak Anadolu'dan altın, gümüş, bakır, tahıl ve yün alımına, Mezopotamya'dan kalay,dokuma, süs eşyaları ve bazı kokular getirilmesine dayanmaktadır. Taşıma ise eşek kervanlarıyla yapılmaktaydı. Tüccar, çeşitli adlarda vergiler ödemekteydi. ""Datum"" adlı vergi Karumlarda, ""Şaddutum"" Vabartumlarda, ""Nişhatum"" ise yerel krallıklara ödenmekteydi. Asurlu tüccarların Anadolu'da iş yapması, yerel krallıklarla Asur arasındaki antlaşmalara dayanmaktaydı. Fakat hangi mallara, ne oranda vergi uygulanacağı yerel kralların belirlediği oranlardı. Alınan bir kısım verginin bugün için oranlarını bilmek mümkün olmamaktadır. Ama bazılarının tam olarak oranlarını bilmekteyiz. Örneğin çivi yazılı tabletlerde "nishatum" ya da "nisihtum" olarak geçen vergi, dokuma ürünlerinde ve yünde % 5, kalayda % 2,5 veya % 3, gümüşte ise yaklaşık olarak % 4'dü. En yüksek vergi oranlarından biri 1/10 oranıyla "amutum" üzerinden alınan vergidir. Diğer yandan kervandaki her kişi için sabit bir vergi, bir kafa vergisinin de alındığını söz konusu kayıtlardan anlamaktayız. Ticaretten alınan tüm vergiler bir araya geldiğinde büyük bir mali yük oluşturuyordu. Bu durum doğal olarak kaçak mal naklini ortaya çıkarmıştır. Hatta, resmi ticaret hatları ("Harran-Şarri" –Kral Yolu) dışında "Harran-Sugunnim" olarak adlandırılan bir "kaçakçılık yolu" güzergâhı bile vardır. Kaçakçılık, kente malı gümrük dışından sokmak, farklı güzergahlardan nakletmek ya da ticareti yasaklanan / kısıtlanan malların ticaretini yapmak şeklinde oluyordu. Anadolu'da son çalışmalara göre kırktan fazla karum ve vabartum olduğu belirlenmiştir. Çivi yazısı tabletlerde bugüne kadar 20 karumun adı belirlenmiştir. Bunlar Abum, Buruddum, Durhumit, Eluhut, Hahhum, Hattuş, Hurrama, Kaniş, Nihriya, Buruşhattum, Şamuha, Şimala, Tawiniya, Tegarama, Timelkia, Şupululia, Urşu, Wahşuşana, Wa/uşhania ve Zalpa'dır. Yine çivi yazısı tabletlerden 24 vabartumun adı bilinmektedir. Asurlu tüccarın karumlardaki merkez bürosuna ""bit-karim"" adı verilmekteydi. Bit-karim, tüm organizasyonun düzenli işleyişinden sorumlu olduğu gibi tüm vergilerin toplandığı merkez durumundadır. Bir ticaret odası gibi çalışan kurum aynı zamanda tüccarlar arası itilafları çözmede bir hakem gibi işlev üstlenmektedir. Diğer yandan kayıt, depolama ve emanete bırakma işlemleri de bu bürolarda yapılmaktaydı. Tüccarların karumlarda ya da vabartumlarda karşılaştıkları hukuki anlaşmazlıklar "şehrin Babaları" denilen bir meclisçe, bazen de "Beştebir" denilen bir heyette karara bağlanırdı. Ancak buralarda sonuç elde edilemezse son karar Asur kentinde verilirdi. Asıl sermayedar, yani tüccar Asur'daydı. Anadolu'da ise onlara bağlı, bir bakıma temsilci olan adamları iş yapardı. Bazı temsilciler sermayedarın ortağı da olabiliyordu. Ticaret işindeki diğer grup da kervan sahiplerdir. Kuşkusuz temsilciler de, kervan sahipleri de kısmen kendi hesaplarına ticaret yapmaktaydılar. Gerek Asurlu, gerekse Anadolulu tüccarlar arasında kadınların olduğunu biliyoruz. Anadolulu kadın tüccarların genellikle köle ticareti yaptıkları belgelerden anlaşılmaktadır. Diğer yandan Kaniş'te Asurlu tüccarların dışında başka kentlerden tüccarların olduğu da biliniyor. Yolculuğun tehlikeli, zahmetli ve uzun, dolayısıyla sermaye devir hızının düşük olmasına bağlı olarak kar oranları % 100-200 oranlarına ulaşmaktadır. Bu sadece kardır. Masraflar, kayıplar ve vergiler de hesaba katıldığında alış fiyatlarıyla satış fiyatları arasındaki fark çok daha yüksektir. Sonuç olarak ticaret son derece karlıydı ve tüccarların elinde büyük bir servet birikiyordu. Karum ve Vabartum'larda Asurlu tüccarlar yerel halkla birlikte yaşarlardı. Kazılarda