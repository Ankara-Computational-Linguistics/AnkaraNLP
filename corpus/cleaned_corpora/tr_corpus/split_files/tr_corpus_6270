gelen nötronun enerjisine bağlıdır. Ali Farzat Ali Farzat () (d. Hama, 22 Haziran 1951), ünlü Suriyeli siyasi karikatürist. Suriye, Arap ve uluslararası gazetelerde 15,000'den fazla karikatür yayınladı. Ve Arap Karikatüristler Birliği'nin başkanlığını yürütmekte. Kim Hwang-sik Kim Hwang-sik (d. 9 Ağustos 1948), Güney Koreli bir avukat ve politikacı. Denetim ve Teftiş Kurulu eski Başkanıdır. 1 Ekim 2010 tarihinde Güney Kore Başbakanı oldu. Kim Hwang-sik Jangseong'da doğdu. Marburg Üniversitesi'nde (Almanya) hukuk okudu ve Seul Ulusal Üniversitesi'nden mezun oldu. Ulusal Yargı Sınavını geçti ve bir yargıç gibi bölgesel mahkemeler aracılığıyla görev yaptı. 2005 yılından 2008 yılına kadar bir Yargıtay olarak görev yaptı. Eylül 2008 tarihinden itibaren Denetim ve Teftiş Kurulu Başkanı olarak görev yaptı. 16 Eylül 2010 tarihinde yeni başbakan olarak atandı. Kim, Millet Meclisi'nin onayıyla 29 Eylül'de başbakanlığı ilan edildikten sonra, 1 Ekim 2010 tarihinde Başbakan olarak teyit edilmiştir. Kim, kendisinde bir Tiroit bezi bozukluğu olduğunu iddia ederek, 1972 yılında iki yıllık askerlik hizmetini yapmadı. Blabbermouth.net Blabbermouth.net, heavy metal ve hard rock haberleriyle birlikte albüm ve DVD eleştirilerinin de bulunduğu bir web sitedir. Borivoj Krgin tarafından kurulan ve yönetilen site, ilk resmi yayın hayatına 3 Mart 2001'de başladı. Ekim 2001'de tasarımı tamamen değiştirilen web site, plak şirketi Roadrunner Records tarafından sunulmaya başlandı. Kullanıcıların diğer başka kullanıcıların yaptığı yorumlara ya da makalenin kendisine yorum yapılabilen site "London Free Press" tarafından "güvenilir endüstri ve hayran sitesi" olarak tanımlandı. Web site; heavy metal ve hard rock türlerinde geniş çapta bir kaynak olarak kullanılmaktadır. "London Free Press" tarafından "güvenilir endüstri ve hayran sitesi" olarak tanımlanan Blabbermouth.net, heavy metal ve hard rock türlerinde geniş çapta itibar gördü. "London Free Press","New Musical Express", "MTV.com", the "Toronto Sun", the "Baltic News Service", the "St. Petersburg Times", "News.com.au", ve "OC Weekly". tarafından bir kaynak olarak tanımlandı. Ertur Yener Ertur Yener Türk mimar. Türkiye mimarlık tarihinde oldukça önemli bir yapı olan Türk Tarih Kurumu’nu Turgut Cansever ile birlikte tasarlamıştır. 1958 yılında İstanbul Teknik Üniversitesi Mimarlık Fakültesi’nden mezun olan Ertur Yener, daha sonra Mehmet Tataroğlu ve Turgut Cansever ile birlikte çalışmaya başlamıştır. Mehmet Tataroğlu’nun ayrılmasından sonra Turgut Cansever ile tasarladıkları, 1951 ile 1967 yıllarında Ankara’da inşa edilmiş olan Türk Tarih Kurumu binası Türkiye mimarlık tarihinde oldukça önemli bir bir yapıttır. Zemin katta konferans salonu, kitap depoları, üst katlarda kütüphane, okuma salonları ve ofislerin yer aldığı bu bina 1980 yılında Ağa Han Mimarlık Ödülü’nü kazanmıştır. Yunus Emre Oratoryosu Yunus Emre Oratoryosu, Ahmet Adnan Saygun tarafından bestelenen ve Yunus Emre şiirlerine dayanan Türkçe oratoryo. Saygun'un 1943 yılında tamamladığı ve ilk kez 1946 yılında Ankara'da sahnelenmiş olan eser, bir Türk besteci tarafından bestelenmiş ilk oratoryodur. Yunus Emre'nin yaşam, ölüm, Tanrı, alın yazısı ve sorunları karşısında çeşitli bocalama ve çabalarını; ve sonuçta "dost"'a ulaşmasını konu alır. Eserdeki şiirlerin tümü Yunus Emre'ye aittir; besteci tarafından seçilip sıraya konulmuştur. Eser üç temel bölüm ile ikinci ve üçüncü bölümler arasındaki bir ara bölümden oluşur. İlk iki bölüm beşer parça içerir. Birinci bölümde hayatı seven, ölümü düşünen ve hayatın ötesi konusunda hiçbir şey bilmediği için ağlayan Yunus Emre görülür. Yunus Emre ne yaparsa yapsın alın yazısını değiştirmek mümkün değildir ve ona boyun eğmekten başka yapacak bir şey yoktur. İkinci bölümde Yunus Emre insanın, evrenin ve onların alın yazılarının yaratıcısı olan Tanrı'ya isyan eder. Fakat Yunus 'Emre'nin asıl benliği, onun hayata bağlı olan gönlünü sarsarak Tanrı'ya sığınmaya davet eder. Ara bölümde aşkı bulmuş ancek henüz huzura kavuşamamış Yunus Emre gösterilir. İki parçadan oluşan üçüncü bölüm ise aşk içinde huzura kavuş­ muş, Dost'a ulaşmış ve son nefesini vermeye hazırlanmış Yunus Emre'nin şiirlerinden dizeler ve kıtalar alınarak oluşturulmuştur. Saygun ilk büyük eseri olan Yunus Emre Oratoryosu'nu bestelemeye 1942 yılında başlamış, 1943 yılının Ocak ayında tamamlamıştır. Eser ilk defa 25 Mayıs 1946'da Ankara Üniversitesi Dil ve Tarih-Coğrafya Fakültesi'nin Büyük Salonunda, bestecinin idaresinde Cumhurbaşkanlığı Senfoni Orkestrası tarafından seslendirildi. Eserin önsözüne besteci şöyle yazmıştır: İngilizce, Fransızca, Almanca ve Macarcaya çevrilen oratoryo, yurtdışında ilk kez 1 Nisan 1947'de Paris'te Playel Salonu'nda Saygun'nun kendi yönetiminde Lomoreux Orkestrası ve St. Eustaohe korosu eşliğinde seslendirildi. Eser 14 Kasım 1958′de New York'ta Leopold Stokowski yönetiminde Birleşmiş Milletler Genel Kurulu'nda, bir ay sonra Almanya'nın Potsdam kentinde Saygun'un yönetiminde seslendirildi; sonraki yıllarda Budapeşte, Viyana, Bremen, Berlin, Vatikan, Moskova, Nur-Sultan’da yorumlandı. ABD'de tekrar seslendirilmesi 54 yıl sonra 23 Nisan 2012 tarihinde New York'ta Lincoln Center'da, 25 Nisan 2012 tarihinde Washington'da olmak üzere, TÜRKSOY Senfoni Orkestrası ve 100 kişilik Jonathan Griffith Singers ile birlikte gerçekleşmiştir. Melih Birsel Melih Birsel (25 Mart 1920, İstanbul - 2 Ocak 2003, İstanbul), Türk mimardır. Orta öğrenimi Galatasaray Lisesi’nde tamamlayan Melih Birsel mimarlık eğitimi aldığı ve İsviçre’nin Cenevre şehrinde yer alan Cenevre Güzel Sanatlar Akademisi’nden 1951 yılında mezun oldu. Aynı yıl Türkiye’ye döndü ve Haluk Baysal ile Baysal-Birsel Mimarlık Bürosu’nun açtı. Birlikte Türkiye mimarlık tarihinin özellikle 1950’li ve 1960’lı yıllarında önemli modern eserler tasarlamışlardır. Bu grubun tasarladığı en önemli yapıların başında Hukukçular Kooperatifi için inşa edilmiş Hukukçular Sitesi gelmektedir. İstanbul’un Mecidiyeköy semtineki Büyükdere Caddesi üzerinde ve eski İETT Garajı’nın (şimdiki Cevahir Alışveriş Merkezi) köşesinde inşa edilmiş bu yapı İsviçre kökenli bir mimar olan Le Corbusier'nin Fransa’nın Marsilya şehrinde tasarladığı Unité d'Habitation binası ile kavramsal benzerlikler göstermektedir. 2014 yılında düzenlenen Venedik Bienalinin ana teması olan Hafıza Mekanları (Places of Memory) sergisinde Türkiye'yi temsil eden mimarlar arasında yer almıştır. Mimari eserleri batı mimari edebiyatında yer almıştır. Melih Birsel, 2 Ocak 2003 tarihinde İstanbul’da vefat etti. HukukÃ§ular Sitesi Hukukçular Sitesi İstanbul’un Şişli ilçesinin Mecidiyeköy semtinde yer alan bir apartmandır. Mimarisi ile Türkiye mimarlık tarihinde önemli bir yere sahiptir. Türkiye’de 1950’li ve 1969’lı yıllarda önemli modern eserleri birlikte tasarlamış olan Haluk Baysal ve Melih Birsel’in tasarladığı en önemli yapıların başında Hukukçular Kooperatifi için inşa edilmiş Hukukçular Sitesi gelmektedir. İstanbul’un Mecidiyeköy semtineki Büyükdere Caddesi üzerinde ve eski İETT Garajı’nın (şimdiki Cevahir Alışveriş Merkezi) köşesinde inşa edilmiş bu yapı İsviçre kökenli bir mimar olan Le Corbusier'nin Fransa’nın Marseille şehrinde tasarladığı Unité d'Habitation binası ile benzerlikler göstermektedir. Santana Lopez Santana Lopez, Fox'un müzikal komedi-drama televizyon dizisi "Glee"de yer alan bir kurgusal karakterdir. Karakter, Naya Rivera tarafından canlandırılmaktadır ve "Glee"'de 19 Mayıs 2009'da ilk kez yayınlanan pilot bölümden beridir yer almaktadır. Santana, dizinin yaratıcıları olan Ryan Murphy, Brad Falchuk ve Ian Brennan tarafından yaratıldı. Dizinin ilk bölümünde küçük bir antagonist ile Quinn Fabray (Dianna Agron)'in yardımcısı olarak göründü fakat Santana'nın rolü, ilk sezon boyunca büyüdü. İkinci sezonda, Santana, en yakın arkadaşı Brittany Pierce (Heather Morris)'e olan romantik duyguları gibi daha yüksek profilli hikâye örgüsünde göründü. Kendi ve Morris'in karakterleri arasındaki aşk hikâyesinin sesli destekleyicisi olan Rivera, canlandırdığı Santana rolü de dizinin merkezindeki glee kulübü New Directions'ta seslendirdiği birçok şarkıyla övgüler aldı. Santana, dizinin çekildiği Lima, Ohio'daki kurgusal William McKinley Lisesi'deki Quinn ve Brittany ile birlikte en popüler üç amigo kızından biri olarak tanıtıldı. Okulun glee kulübüne katılır ve okulun amigo takımı Cheerios'un koçu Sue Sylvester (Jane Lynch) için kulüpte casusluk yapmaya başlar. Sezon ilerledikçe, diğer glee kulübü üyeleri için daha sempatik hale gelir ve Sue'nun kendisine zorlamasından ötürü kulüpte kalacağını söyler fakat aslında kulübü sevmektedir. Puck (Mark Salling) ile kısa süreliğine, Finn Hudson (Cory Monteith)'ın bakirliğini alması ve Brittany ile olan gündelik ilişkisi gibi birçok romantik ilişkisi oldu. İkinci sezonda, Santana'nın kötücülüğünün ve erkeklere yönelik cinsel saldırganlığının arkasındaki nedenleri ele alındı; acımasız tutumları arkasında Brittany'ye karşı duyduğu romantik duygular vedaha sonra lezbiyen kimliği yatmakta olduğu anlaşıldı. Hikâyesi eleştirmenler tarafından olumlu karşılandı. Brittany Pierce Brittany Susan Pierce, Fox'un müzikal komedi-drama televizyon dizisi "Glee"de yer alan bir kurgusal karakterdir. Karakter, Heather Morris tarafından canlandırılmaktadır ve "Glee"'de, şovun ikinci bölümü olan "Showmance"ten beridir yer almaktadır. Santana, dizinin yaratıcıları olan Ryan Murphy, Brad Falchuk ve Ian Brennan tarafından yaratıldı. Dizide Brittany, dizinin çekildiği Lima, Ohio'daki kurgusal William McKinley Lisesi'deki Cheerios'ta yer alan bir amigodur ve Will Schuester tarafından yönetilen okulun glee kulübünün bir üyesidir. Morris aslında "Glee"nin oyuncu kadrosuna Beyoncé'nin "Single Ladies" dansını öğretmesi için işe alındı. Dizi, bu esnada bir üçüncü amigoyu canlandıracak birini arıyordu ve Morris, rolü aldı. Morris, Brittany'nin daha geniş bir hikâyeye, sololara ve icra ettiği danslara sahip olduğu ikinci sezonda düzenli oyuncu kadrosuna yükseldi. Morris, "kelimenin tam anlamıyla deli" olarak Brittany'yi canlandırmaktadır fakat tamamen iyi niyetli ve iyi yürekli olarak. Morris, Brittany'nin "kim olduğuna bakmadan herkesi sevdiğini", insanlara kibar olduğunu ve sık sık gülümsediği ifade etti. Karakterin özellikleri arasında, tarifleri kafa karıştırıcı bulması, kedisinin her gün günlüğünü okuduğunu düşünmesi ve sağ ile sol elini bilmemesi yer almaktadır. Bunların çoğu, çoğu zaman Morris tarafından doğaçlama ile uydurulmaktadır. Karakterin en yakın arkadaşı Santana Lopez (Naya Rivera) ile arasındaki ilişki eleştirmenler tarafından olumlu karşılandı. Brittany, hem erkeklerden hem kızlardan hoşlanırken Santana'nın lezbiyenliğini kabul etmede sorunları olduğunu söyler. Brittany, Santana'yı kendini bulması için destekler. Ã–n dretnot Pre-dreadnought ("Türkçe:" Ön-dreadnought), 1890'lı yıllar ile 1905 arasındaki bütün savaş gemilerinin dahil edildiği gemi tipidir. 1870'lerde ve 1880'lerdeki savaş gemileri ise Zırhlı-gemi olarak adlandırılırdı. Pre-dreadnought, çelikten yapılır ve dayanıklı bir zırh ile kaplanırdı. Ana bataryaları ağır toplardan oluşurdu, geminin sancak ve iskele kısımları ise orta çaplı toplarla ve makineli tüfeklerle donatılırdı. Makine sistemi ise sıvı yakıtla çalışan buhar türbinlerine dayalıydı. 1905 yılında dreadnought'lar çıkmıştır ve pre-dreadnoughtlar ise kullanımdan zamanla kalkmıştır. Osmanlı Devleti'nin Barbaros Hayreddin ve Turgut Reis savaş gemileri de pre-dreadnought idi. Tsushima Muharebesi'nde birçok Rus pre-dreadnought savaş gemisi batırılmış, böylece pre-dreadnought devri bitmiş ve dreadnought devri başlamıştır. İtalyan Mısır taarruzu İtalyan Mısır taarruzu, II. Dünya Savaşı sırasında Mısır'da üslenmiş olan Birleşik Krallık, İngiliz Milletler Topluluğu ve Özgür Fransa kuvvetlerine karşı girişilen bir İtalyan taarruzudur. İtalya'nın bu saldırısı, devamında (Mihver Devletleri safında yer alması dolayısıyla) Nazi Almanyası'nın da Kuzey Afrika'ya asker göndermesine yol açmıştır. General Rommel komutasındaki Alman ve İtalyan birlikleriyle İngiliz kuvvetleri arasındaki askeri harekâtlar "Batı Çölü Seferi" olarak adlandırıla gelmiştir. Taarruz öncesinde İtalyan Komutanlığı'nın hedefi Süveyş Kanalı idi. Bu amaçla Libya'daki İtalyan kuvvetleri Mısır'ın kuzey kesimi üzerinden Süveyş Kanalı üzerine ilerleyeceklerdir. Ancak harekât defalarca ertelendiği gibi bu hedef de önemli ölçüde sınırlandırılmıştır. Sonuçta harekât amacı, Mısır içlerinde ilerlemek ve karşılaşılan İngiliz ve müttefiki kuvvetlere taarruz etmek olarak belirlenmiştir. Taarruz sırasında İtalyan kuvvetleri Mısır sınırından 105 km. içeri girmeyi başardılar. Bu arada sadece İngiliz örtme kuvvetleriyle muharebeye girmiş, esas kuvvetlerle temasa geçmemişlerdi. İngiliz örtme kuvveti, 7. Zırhlı Tümen'e bağlı takviyeli bir tugaydan oluşmaktaydı. İngiliz kuvvetlerinin esas kısmı, en ileri İtalyan girmesinden 130 km. daha doğuda, Mersa Matruh'ta tertiplenmiş bulunmaktadır. Bu kuvvetler, 7. Zırhlı Tümen'in diğer unsurlarıyla 4. Hint Piyade Tümeni'dir. İtalya Krallığı 10 Haziran 1940 tarihinde İngiltere ve Fransa'ya savaş ilan etti ve Nazi Almanyası ile ittifak antlaşması imzaladı. Buna bir tepki olarak Mısır Parlamentosu 13 Haziran'da İtalya ile diplomatik ilişkileri kesti. Fakat, herhangi bir saldırı olmadığı sürece savaşmayacaklarını ilan ettiler. Mısır Hükümeti, 1939 yılı Eylül ayında aynı tutumu Almanya'ya karşı takınmıştır. Her ne kadar bu dış politikayla Mısır kendini savaşın dışında tutmuş, tarafsız kalmış görünüyorsa da 1936 yılında imzalanmış olan Anglo-Mısır Antlaşması halen yürürlükteydi. Bu antlaşma şartlarına göre Süveyş Kanalı'na yönelik bir tehdit ortaya çıktığında Birleşik Krallık Mısır'a askeri kuvvet getirebilecektir. İtalya'nın Nazi Almanyası yanında, neticede İngiltere karşısında savaşa katılması İngiltere için çok ciddi bir kriz yaratmıştır. İngiliz askeri tarihçi ve askeri kuramcı Liddell Hart'a göre İngiltere tarihinin en karanlık dönemi sayılıyordu. Her ne kadar Dunkirk'ten ordusunun büyük bir kısmını çıkartabillmişse de askeri malzemenin hemen tümünü bırakmak zorunda kalmıştı. Bu koşullarda kendi toprakları istila tehdidi altındaydı. Öte yandan İtalyan Donanması nedeniyle Akdeniz, askeri nakliye işleri için çok riskliydi. İngiltere'nin, Afrika'daki İtalyan kuvvetlerine karşı Mısır ve Sudan'ı korumak için bulundurduğu birliklerini takviye etmesi, bu yolla çok güçtür. Dahası Uzakdoğu'daki çıkarlarını korumak da uzun bir yolu gerektirecektir, Afrika kıtasının güneyinden dolanan bir deniz yolu. Bu yol Süveyş için denendi, 1940 yılı Mayıs ayında gemilere bindirilen bir İngiliz birliğinin hedefine ulaşması Ağustos ayı sonlarını bulmuştur. Bu durumda İngiltere'nin Akdeniz deniz yolunu güven altına alması ve ardından Mısır'daki kuvvetlerini takviye etmesi öncelikli görünüyordu. İtalya'nın, savaşa girdiği tarihte Libya'da konuşlanmış iki ordusu vardı. 5. Ordu ve 10. Ordu. Bu ordulardan batıda, Trablusgarp'ta konuşlanmış olan 5. Ordu karşısında Tunus'taki Fransız kuvvetleri vardır. Doğuda, Sirenayka'da konuşlanmış olan 10. Ordu karşısında ise Mısır'daki İngiliz kuvvetleri bulunmaktadır. Bu tarihlerde bu iki ordudan 10. Ordu eksik kadrolu beş tümenlik bir ordudur. 5. Ordu'nun ise dokuz tümeni vardır. Nazi Almanyası'nın Fransa Seferi ardından Trablusgarp'taki Fransız tümenlerinin de çözülmüş olması sayesinde İtalyan 5. Ordusu'nun 10. Orduyu takviye etmesi mümkün olmuştu. Nitekim İtalyan kuvvetleri Mısır'a saldırıya geçtikleri tarihte 10. Ordu on tümene, 5. Ordu ise dört tümene komuta etmekteydi. Ancak Mısır'daki İngiliz kuvvetleri karşısında Sirenayka'daki İtalyan kuvvetlerinin bu sayısal üstünlüğü, nakliye araçlarının yetersizliği, subay kadrosundaki eğitim düzeyi düşüklüğü ve silahların desteklenmesindeki eksiklikler nedeniyle etkisiz kalmaktadır. Buna rağmen İtalyan Kraliyet Ordusu'ndaki (Regio Esercito) topçu ve zırhlı sınıfların moral düzeyi, tüm ordu içinde en iyi durumdadır. Bununla birlikte toplar genellikle eski model ve hafif kalibreliydi. Libya'daki İtalyan zırhlıları, esas itibarıyla L3 hafif tankıdır. Bu zırhlılar gerçekte iki kişilik personeli olan ve ana silahın makineli tüfek olduğu tankettelerdir. Zaten savaş başlamadan önce bile yetersizlikleri ve kullanım alanının sınırlığını ortaya çıkmıştı. Tankettelerin temel zayıflığı tanklara karşı kullanılabilecek topları olmaması, dolasıyla bir tank karşısında tümüyle etkisiz kalmalarıydı. Esasen İtalyan Kuzey Afrika kuvvetlerinin gerçek zırhlı kuvveti yaklaşık yetmiş kadar M11/39 orta sınıf tanktan oluşmaktadır. Birleşik Krallık Kuzey Afrika kuvvetleri'nde, 6. Piyade Tümeni karargahı yeniden düzenlenerek Batı Çölü Kuvvetleri Karargahı teşkil edildi. Batı Çölü Kuvvetleri 7. Zırhlı Tümen ve 4. Piyade Tümeni oluşmaktaydı. İngiliz Milletler Topluluğu askeri teşkili olarak düzenlenen kuvvetler, Sirenayka'daki İtalyan kuvvetleri karşısındaki birlikleri kapsıyordu ve Birleşik Krallık Orta Doğu Kuvvetleri Komutanı General Wavell'e bağlı olarak görev yapan Tümgeneral Richard O'Connor komutasındaydı. Bu komuta görevi için Korgeneralliğe terfi ettirilen O'Connor emrinde onbin kişilik kuvvet, hava unsurları yanında zırhlı ve topçu birlikleri de vardır. General O'Connor'un görevi tüm sınır boyunca saldırgan bir devriye görevi yürütmekti. Bu amaçla 7. Zırhlı Tümen unsurlarından karma devriye kolları oluşturdu. Bu birlikler bünyesinde motorize piyadenin yanı sıra tanklar ve topçu bataryaları da yer almaktadır. Bu küçük muvazzaf birlikler oldukça iyi eğitimliydiler. İlk akınlarını sınır ötesinde, İtalyan tahkimatlarına ve ilk saldırılarını konvoylara yaptılar. İtalyan savaş ilanını izleyen bir hafta içinde İngiliz 11. Hussar (hafif zırhlı alay), Libya'daki Fort Capuzzo'yu aldılar. Bardiya'nın doğusundaki bir baskında İtalyan 10. Ordusu'nun istihkam komutanı General Lastucci tutsak alındı. İtalyan Kuzey Afrika Kuvvetleri Başkomutanı ve Libya Genel Valisi olan Mareşal Italo Balbo 28 Haziran 1940 tarihinde Tobruk'ta limana çıkarken "dost ateşi"yle öldü. Mareşal Balbo, savaş alanında teknolojinin etkisini çağdaşlarından daha iyi değerlendiren bir asker olarak görülmüştür. Ayrıca İtalya'nın Kuzey Afrika'da tek başarı şansının sürprize dayanan hızlı bir taarruz olduğunu görmüştür. İtalya henüz savaşa girmeden Mussolini'ye kuşkularını dile getirmişti. "Endişem sadece asker sayısı değil, fakat ellerindeki silahlar konusunda da endişeliyim… Sınırlı sayıda ve çok eski toplar, yok denecek kadar tanksavar ve uçaksavar silahı… Manevra ve muharebe için vazgeçilmez teçhizatla destekleyemeyeceksek binlerce adam göndermenin bir yararı yok." Hemen her çeşit savaş malzemesine ihtiyacı vardı, bin kamyon, yüz su tankeri, daha fazla sayıda orta sınıf tank ve tanksavar topu. İtalya'nın elinde bu kadar malzeme olmadığı gibi kısa dönemde üretme olanağı da yoktu. Bu isteklere cevap, İtalyan Kara Kuvvetleri Genelkurmay Başkanı Mareşal Pietro Badoglio'dan, yerine getirilemeyecek vaatlerdi. Mareşal Badoglio şöyle diyordu. "Yetmiş orta sınıf tankınız olduğunda duruma hakim olursunuz." Yine de ölümünden önce Mareşal Balbo, Mısır üzerine 15 Temmuz'da başlayacak bir taarruz için hazırlık yapıyordu. Mussolini, Mareşal Balbo'nun yerine Mareşal Rodolfo Graziani'yi atadı ve Mareşale, 8 Ağustos'ta Mısır'a bir genel taarruz başlatması için emir verdi. Bu, Mareşal Graziani'nin ulaşamadığı birçok zamanlamadan biridir. Graziani, 10. Ordu'nun böylesi bir harekât için uygun donanıma sahip olmadığını açıkladı. Ardından da Mısır'a yapılacak bir saldırının başarı şansı olmadığını ileri sürdü. Yine de Mussolini Mareşale her durumda taarruz etmesi emri vermiştir. Mussolini, 10 Ağustos 1940 tarihinde Mareşal Graziani'ye kesin bir talimat gönderdi. Büyük Britanya'nın işgalinin hazırlıklarına başlanmasına karar verildiğini bildirmiş, "düşman"a saldırılmasını istemiştir. Mareşal Graziani'nin yanıtı, 10. Ordu Komutanı General Berti'ye 27 Ağustos'ta hazır olma emridir. Fakat ne Mareşal Graziani ve General Berti, ne de Kuzey Afrika'daki herhangi bir İtalyan general, bir genel saldırının yapılabilir olduğuna inanmıyordu. Mussolini'nin Roma'daki Mussolini'nin Kurmay Başkanı Mareşal Pietro Badogli, yeterli ikmal ve nakliye aracı sözü verdi ancak bu söz tatminkar biçimde yerine getirilmemişti. Görevden azledilme riski ile karşı karşıya olan Mareşal Graziani, 8 Eylül'de bir sonraki gün Mısır'a taarruz etmeyi kabul etti. Aslında birçok faktör İtalyanlar lehineydi. Her şeyden önce sayısal olarak birkaç kat üstün kuvvetlere sahiptiler. Diğer yandan İtalyan Hava Kuvvetleri'nin belirgin üstünlüğü vardı. Daha da önemlisi İngiliz kuvvetleri donanım yönünden zayıf olmalarının yanı sıra Akdeniz üzerinden takviyeleri de olanaksız görünüyordu. İtalyan Genelkurmayı Mısır'a genel taarruz hazırlıkları yaparken İngiliz komutanlığı da, İtalyanların 230 km. lik sahil yolu üzerinden, Mersa Matruh mevzilerini ve demiryolu indirme istasyonunu ele geçirmeye yöneleceği varsayımı üzerine hazırlık yapmaktaydı. Çöle özgü arazi yapısı, zırhlı savaşı yönünden (tank birlikleri ve motorize piyade) neredeyse ideal bir ortam sayılmaktadır. Kıyıdan 16 km. derinlikten hemen sonra Libya Platosu'nun sarp kayalıkları başlamaktadır. Bu kayalıklarla sahil arasındaki kesim, olası ileri hareketlerin tüm eksenleri boyunca geniş bir görüş açısı vermektedir. Mersa Matruh'a kadar demiryolu ve karayolui ayrıca Sidi Barrani'ye kadar uzanan sert zeminli bir karayolu vardır. Fakat buradan Libya sınırına kadar olan yol kötüdür. Ancak bu kayalık arazi sahil şeridiyle, küçük bir liman kenti olan Sallum yakınlarında birleşmektedir. Bu bölgede yoğun kayalık ve taşlık arazi, manevra olanaklarını sınırlamaktadır. İtalyan kuvvetlerinin harekât yapacağı kurak ve el değmemiş bu arazide, kıyıdan içeriye herhangi bir mesafede yapılacak operasyon alanı menzili, iki faktöre dayanmaktadır. İlk çözülmesi gereken sorun eldeki kuvvetleri harekât hattı boyunca nakletmekte kullanılacak motorlu araçların yeterli sayıda olmasıdır. İkinci problem ise taarruz kuvvetlerinin ve yardımcı kuvvetlerin beraberlerinde taşıyabilecekleri malzemedir. Bu malzeme, esas itibarıyla erzak, akaryakıt ve yedek parçadır, fakat çöl şartlarındaki bir askeri operasyonda en önemli ikmal malzemesi sudur. Cepheye yakın Sollum'da küçük bir liman bulunmaktadır ama hiçbir liman tesisi yoktur. Ayrıca su kaynağı da bulunmamaktadır. Kuzey Afrika'daki General Mario Berti komutasındaki İtalyan birlikleri, yeni teşkil edilen "Libya Tümenler Grubu" ya da kısaca "Libya Kolordusu" ile 10. Ordu'dan oluşmaktadır. Bu ordunun on tümeni dört kolordu bünyesinde toplanmıştır. Bunlar, 20., 21., 22. ve 23. Kolordu'lardır. Böylelikle General Berti komutasındaki kuvvet, beş kolordudan oluşan bir kuvvettir. Ancak İtalyan 10. Ordusu tümenleri, İtalyan Kara Kuvvetleri'ndeki standarda göre ikişer piyade alayından, Kara Gömlekliler piyade tümenlerinden ya da sömürge Libya piyade tümenlerinden oluşmaktadır. General Berti kuvvetlerinden Libya Kolordusu ve 10. Ordu'nun 21. ve 23. Kolorduları Libya harekâtına katılmıştır. Libya Kolordusu iki Libya piyade tümeniyle Maletti Grubu'ndan oluşmaktadır. General Pietro Maletti emrinde altı Libya motorize piyade taburu ile iki tank taburu vardır. Tank taburlarından birinde 35 L3/33 ya da L3/35 tankette, diğer taburda ise 35 M11/39 orta sınıf tank bulunmaktadır. Harekâta General Gaziani, Tobruk'tan çok uzaktaki karargahından komuta etmiştir. General Berti, çöl deneyimi yetersiz olan 21. Kolordu'yu sahil yolundan ilerlemekle görevlendirmiştir. Çöl koşulları için daha deneyimli olan Libya Tümenleri ve motorize bir kuvvet olan Maletti Grubu, 21. Kolordu'nun güney kanadını örtmekle görevliydi. General Berti emrindeki kuvvetler İtalyan Hava Kuvvetleri'nin (Regia Aeronautica) Libya Hava Komutanlığı'na bağlı değişik tiplerden 300 uçağı tarafından desteklenecektir. Bu uçaklar, dört bombardıman filosu, bir avcı filosu, üç diğer avcı grubu, iki keşif grubu ve iki sömürge keşif filosu şeklinde teşkillenmiştir. Libya Hava Komutanlığı kara kuvvetlerini harekât sırasında çölde izleyecek ve destekleyecekti, ancak General Berti, İtalyan Deniz Kuvvetleri'nden (Regia Marina) ancak sınırlı bir destek umabilirdi. Savaş ilanından bu yanda İtalyan Donanması on denizaltı kaybetmişti. Bu yüzden ortaya çıkan bu kritik durumda Donanma'nın durumu daha önemliydi. Öte yandan Donanma ciddi bir akaryakıt sıkıntısı içindeydi. İtalyan harekâtının hazırlıkları sürerken Mısır'daki İngiliz Ortadoğu Kuvvetleri Komutanı General Archibald Wavell emrinde, yardımcı birlikler ve idari personel dahil 36 bin kişilik bir kuvvet vardır. General Wavell bu kuvvetlerle Mısır'ı ve Süveyş Kanalı'nı, Libya'da üstlenmiş 250 bin kişilik ve İtalyan Doğu Afrikası'nda üstlenmiş yine 250 bin kişilik İtalyan kuvvetlerine karşı savunmak durumundadır. Bu dönemde General Richard O'connor komutasındaki İngiliz Batı Çölü Kuvvetleri, General Noel Beresford-Peirse komutasındaki 4. Hİnt Piyade Tümeni ile "Çöl Fareleri" olarak ünlenen 7. Zırhlı Tümen'den oluşmaktadır. Ancak İngiltere Orta Doğu'ya yetersiz askeri donanım sevk etmiştir, dolayısıyla bu teşkiller tam donanımlı değildiler. Ağustos ayı ortalarında İngiliz Komutanlığı, İtalyan kuvvetlerinin Mersa Matruh üzerinden bir taarruza geçeceği beklentisiyle zırhlı birliklerini büyük kısmını Mersa Matruh civarında toplamıştı. Zaten sınır bölgesine olan ulaşım olanaklarının elverişli olmaması ve kıt su ikmal olanağı yüzünden birliklerin büyük kısmının geride tutulması gerekmektedir. Tuğgeneral William Gott komutasındaki 7. Destek Grubu'nu cepheyi tutmak üzere ileride bırakmıştır. Bu durumda Batı Çölü'ndeki en ileri İngiliz savunma mevzileri, Libya sınırından yaklaşık 195 km. ilerideki bu Mersa Matruh mevzileridir. Tuğgeneral Gott kuvvetleri, üç motorize piyade taburu, bir istihkam müfrezesi ve destek topçusu ile makineli tüfekçilerden oluşuyordu. Grup, İtalyan kuvvetlerini taciz etmek ve eğer taarruza geçerlerse, kesin sonuçlu bir muharebeden kaçınarak ileri hareketi geciktirmekle görevliydi. Bu şekilde sınırla Mersa Matruh arasındaki arazi, ciddi kayıplara katlanılmadan tutulmuş, öte yandan kuvvetlerin yıpranmamış asıl bölümü, İtalyan taarruzunu yenilgiye uğratmak için elde bulundurulmuş olacaktır. İngiliz savunma planı yalındı. Esas olarak Destek Grubu'ndan oluşan ve 11. Hüssar'ın (hafif zırhlı alay) katıldığı "hafif örtme kuvveti", İtalyan kuvvetlerini olabildiğince yıpratarak kademe kademe Mersa Matruh yönünde geri çekilecekti. Mersa Matruh'ta ise güçlü bir piyade kuvveti İtalyan saldırısını göğüslerken 7. Zırhlı Tümen'in esas kısmı bir karşı taarruz için hazır olacaktı. Örtme kuvvetinin hedefi, olduğundan daha büyük görünmeliydi. Destek Grubu'nun esas büyük kısmı (ve motorize unsurları) bölgenin çöl kanadını örterken topçunun büyük kısmı tarafından desteklenen birkaç tabur da sahil kesimini tutmaktadır. İngiliz Kraliyet Hava Kuvvetleri (RAF), Ortadoğu'da 1940 yılı Mayıs ayı sonu itibarıyla çeşitli tipte 205 uçak bulundurmaktadır. Bu uçaklar, 96 eski model Bristol Bombay orta sınıf bombardıman, 75 eski model (çift kanatlı) Gloster Gladiator avcı uçağı ve 34 diğer modellerde uçaklardır. Temmuz ayında dört Hurricane avcı uçağı Ortadoğu Komutanlığı emrine gönderildi ancak bunlardan sadece biri Batı Çölü'ne verilebildi. Temmuz sonu itibarıyla İngiliz Kraliyet Donanması Doğu Akdeniz'de hakimiyeti sağlamıştı. Bu sayede İngilizler İtalyan sahil mevzilerini denizden bombardıman etme olanağına sahip oldukları gibi, Mersa Matruh ve doğusundaki kıyılar boyunca nakliye ve her türlü ikmal malzemesi sevkiyatını güven altına almışlardı. İleri harekâta katılacak İtalyan kuvvetleri beş piyade tümeni ile "Maletti Grubu" kuvvetlerinden oluşmaktadır. Libyalı birliklerin büyük bölümü ileri harekâta katılacaktı. Muazzaf Libya süvarisi (Savari), "Libya Tümenleri Grubu" ya da kısaca "Libya Kolordusu" olarak da bilinen "Libya Sömürge Birlikleri Kraliyet Kolordusu" içinde teşkillenmiştir. Bu birlikler çöl ve deve birlikleri, piyade taburları, topçu ve muazzaf olmayan süvari sınıflarını içermektedir. İleri harekâta ilişkin planda, nakil araçlarının yetersiz olması nedeniyle, bu soruna çözüm getirmek üzere değişiklik yapıldı. Çölden yapılacak bir kanat hareketi iptal edildi ve 23. Kolordu'nun piyade tümenlerine (iki Libya piyade tümeni) sahile daha yakın bir yol boyunca öncü unsur görevi verildi. Maletti Grubu, ileri harekâtın kanat güvenliğini sağlamakla görevlendirildi. Bu durumda General Berti, İngiliz kontrolündeki arazide ilerlerken kendi topçusu ve tanklarıyla piyadesini destekleyecektir. İtalyan Hava Kuvvetleri'ne bağlı uçaklar 9 Eylül 1940 günü İngiliz hedeflerine karşı harekâta geçtiler ve aynı gün RAF'la (İngiliz Kraliyet Hava Kuvvetleri) çatışmaya başladılar. Libya'nı doğusu ve Mısır'ın batısı üzerinde her iki tarafın avcı uçakları it dalaşına girdiler. Aynı şekilde her iki tarafın bombardıman uçakları da "düşman" hedeflere akınlar düzenlediler. İngiliz bombardıman uçakları Tobruk'u ve İtalyan geri hatlarındaki diğer mevzileri bombaladı. İtalyan bombardıman uçakları ise ileri harekât hattı üzerindeki İngiliz mevzilerine saldırdılar. Karadaki İtalyan ilerlemesi bir dizi aksaklık baş gösterdi. Kuzey Afrika'daki İtalyan harekâtında, neredeyse baştan itibaren işler iyi gitmemişdi. 12 Haziran'da 63 İtalyan askeri İngilizler tarafından tutsak edildi. Bir tümen, izlemesi gereken güzergâhı kaybetti ve birçok aracın motoru aşırı ısındı. Bu arada çok sayıda İngiliz birliği, araziyi mayınlayarak geri çekilmekteydi. Öte yandan Maletti Grubu, Mısır sınırı yakınlarında Sidi Omar'da, kademelenmede ileri çıkarken düzenini yitirdi. Sonuç olarak İtalyan genel taarruzu yavaş ve düzensiz bir taarruz çıkışı yapmıştır. İtalyan radyoları, dünyanın birçok radyo istasyonları tarafından alınan bildirilerinde bu durumu açıklamışlardı. Bununla birlikte İngiliz 11. Hussar, Maletti Grubu'nun çölde ilerleyişini 10 Eylül'e kadar durdurabilmiş değildi. Yoğun bir sis İngiliz birliklerini gizledi ve İtalyan birliklerinin taarruzun ileri hatlarına intikalinde gecikmelere yol açtı. Sis kalktığında 11. Hussar, havadan İtalyan uçaklarının, karadan ise tanklarının ve İtalyan topçusunun taarruzu altında kalmıştır. Bu arada İtalyan ileri hareketi gelişiyordu. İtalyan 1. Karagömlekliler Tümeni, 13 Eylül 1940 günü Fort Capuzzo'yu geri aldı. Daha sonra İtalyan ileri hareketi Libya - Mısır sınırını geçti. Dört gün sonra Mısır içlerinde ilerlemekteydiler. Aynı gün Sallum'da tek bir İngiliz müfrezesi, tüm İtalyan 1. Libya Tümeni'nin saldırısı karşısında yalnız kaldı. Plato üzerinde konuşlanmış İngiliz mevzileri yoğun bir ateş altına alındı. Ancak taarruz öncesi bu baraj ateşi başladığında ileri mevzilerdeki İngiliz askerler zaten Halfaya Geçidi'ne geri çekilmeye başlamışlardı. Bu arada ilerleyen İtalyan askerleri de, İngiliz mevzilerinden açılan hafif ateş altına alınmışlardı. İtalyan kuvvetlerinin dört tümenden oluşan unsurları yavaş yavaş, ciddi bir kayba uğramadan geçidden ilerlediler. Bu ilerlemedeki İtalyan kayıpları daha çok İngiliz istihkamcıların döşemiş olduğu mayınlar yüzünden olmuştur. İngiliz kuvvetlerinin çekilme hatlarında tahrip olmuş ve terk edilmiş araç ve silahlar geride bırakıldı. Gün sonunda İngiliz örtme kuvvetinin büyük bölümü Mersa Matruh civarına geri çekilmişti. Bu arada İtalyan ileri hareketi sürmüş ve 1. Karagömlekliler Tümeni Sidi Barrani'ye girmiştir. Sidi Barrani'den 16 km. mesafedeki Maktila yönündeki ileri hareket ise Mareşal Graziani tarafından, ikmal sorunları gerekçe gösterilerek durdurulmuştur. Mussolini'ye sorunlar hakkında karamsar bir rapor verdi. Her şeyden önce Mersa Matruh'a yaklaşma yürüyüşünün altı günlerini alacağını ileri sürdü. Ordunun yeni bazı ihtiyaçları vardı, bunlar arasında 600 katıra ihtiyaç duyuluyordu. Mareşal Graziani, görünüşe göre umutlarını, daha fazla nakliye olanağına sahip olmaya başlamıştı. Mussolini'nin ileri harekâta devam etmesi yönünde baskı yapmasına karşın Mareşal Graziani Sidi Barrani'de ilerlemeyi durdurdu ve siper kazdırmaya başladı. Ayrıca ikisi Tummar'da, dördü Sofafi'de sarp kayalıkların üstünde olmak üzere dokuz tahkimat hazırlattı. Bu tahkimatlar zincirinin gerisinde, Buq Buq'da, Sidi Omar'da ve Halfaya Geçidi'nde İtalyan tümenleri konuşlandı. Mareşal Graziani'nin kuvvetleri bu konuşlanmayla İngiliz ana kuvvetlerinin Mersa Matruh'taki savunma mevzilerinden 130 km. batıdaydı. Sonuç itibarıyla Kuzey Afrika'daki İtalyan askeri harekâtı, başlardaki stratejik hedefi olan Süveyş Kanalı'na ulaşmadan çok daha geride, kendi Komutanlığı tarafından durduruldu. İtalyan harekâtı bu şekliyle İngiliz kuvvetlerine taarruz etmekten çok, İngiliz örtme kuvvvetlerini geri atarak cephe hattını ileri almak olarak görünmektedir. İngiliz kuvvetleri ile ilgili olarak General Wavell'in yazdıkları şöyledir. " Bu geri çekilmenin paniksiz ve beceriyle gerçekleştirilmesinde, aynı zamanda birliklerin dayanıklılık ve taktik becerilerinde elimizdeki en büyük dayanak, General Gott komutasındaki Destek Grubu ve Yarbay Campbell Komutasındaki topçuydu." Mısır istilası ile ilgili olarak Mussolini 26 Ekim'de uzun süren duraklamadan memnun değildi. Sidi Barrani'nin ele geçirilmesinden sonraki bu kırk günlük duraklamanın "düşman"ın işine yaradığını düşünüyordu. İki gün sonra 28 Ekim 1940 günü İtalyan Ordusu Yunanistan'a taarruz etti ve tüm dikkatler Mısır ve Mareşal Graziani'den uzaklaştı. Böylece Mareşal Graziani'nin aceleye getirmeden harekât planı yapmaya fırsatı oldu. Mersa Matruh yönündeki yeni ileri harekât için 15 Aralık ya da 18 Aralık tarihi belirlendi. Ancak kısa bir süre sonra Mareşal Graziani ve dolayısıyla İtalyan kuvvetleri Mısır'da olayların gidişatı üzerindeki inisiyatiflerini kaybettiler. İngiliz kuvvetleri 8 Aralık 1940 tarihinde, Sidi Barrani dışından geçen bir hat boyunca düzenlenmiş olan İtalyan tahkimatlarına karşı bir genel taarruz başlattılar. General Berti hastalık izni nedeniyle Kuzey Afrika'dan ayrılmış, O'nun birliklerinin komutasını geçici olarak General İtalo Gariboldi üstlenmişti. İngiliz taarruzu son derece parlak bir başarıyla baskın tarzında gelişti. İtalyan 10. Ordusu'ndan imha edilmeyen ancak birkaç birlik geri çekilmeyi başarabildi. İngiliz taarruzu 11 Aralık'ta, Compass Harekâtı kapalı adını alan geniş ölçekli bir karşı taarruz şeklini aldı. İtalyan kuvvetleri Libya içlerine kadar çekilmek zorunda kaldılar. Bir baskın olarak başlayan genel taarruz sona erdiğinde İtalyan 10. Ordusu'nun tümü imha olmuştu. Äänekoski Äänekoski, Finlandiya'nın Orta Finlandiya bölgesinde bulunan bir şehirdir. Yüzölçümü 1,138.38 km² olan şehrin nüfusu 31 Ağustos 2017 tarihi itibari ile 19,186'dır. Äänekoski, 1911 yılında kurulmuş olup 1973 yılında şehir statüsü almıştır. Äänekoski'nin aşağıdaki şehirler ile kardeş şehir anlaşması bulunmaktadır: Sihirli Annem (anlam ayrımı) Ä°mroz Deniz Muharebesi (1918) İmroz Deniz Muharebesi, I. Dünya Savaşı dahilinde yapılmış bir deniz savaşıdır. 20 Ocak 1918 tarihinde Gökçeada'da yığınak oluşturmuş olan Kraliyet Donanması'na Osmanlı Donanması'nın taarruzu ile meydana geldi. İtilaf kuvvetlerinin ağır zırhlı yoksunluğu, "Yavuz" muharebe kruvazörü ile "Midilli" kruvazörünün bölgeye taarruz etmesine sebep olmuştu. Saldırı sonucunda İngilizlerin iki adet küçük savaş gemisi batmış, bir uçağı düşürülmüş ve birçok personel de ölmüştür. Savaşı kazanan taraf olan Osmanlı'nın kayıpları daha ağırdı, "Yavuz" hasar almış, "Midilli" ise batmış ve çok sayıda asker de ölmüştü. Muharebe sırasında Osmanlı gemileri hasar almadı, fakat dönerken adayı saldırılardan korumak üzere İtilaf güçlerince döşenmiş olan deniz mayınları çok sayıda zayiata sebep oldu. "Yavuz" ağır hasar aldı, "Midilli" battı ve çok sayıda mürettebat öldü ya da esir düştü. Ağır hasar alan "Yavuz", kıyıya vurdu ve çok sayıda hava saldırısına rağmen güvenli bölgeye ulaşmayı başardı. Osmanlı Devleti'nin en modern savaş gemilerinin çok ağır hasar alması ve batması, donanmanın gelecekteki hareketlerini son derecede kısıtlamıştır. Ocak 1918'de Filistin Cephesi çok zor durumdaydı. Osmanlı Donanması Karadeniz Filosu'nun Alman komutanı Hubert von Paschwitz, Filistin'e yardım götürülmesini tekrar sağlamak ve Ege'de güvenliği sağlamak amacıyla İmroz'u topa tutma kararı aldı. Kraliyet Donanması'nın Ege Savaş Filosu ise Gökçeada'yı kuvvetli bir sığınak yerine çevirmiş, yığınaklar yapmıştı. Paschwitz'in planına göre İmroz'a yapılacak olan baskından sonra süratle Mondros Limanı'na ilerlenecek ve oradaki Kraliyet Ege Savaş Filosu Komutanlığı da topa tutulacaktı. İmroz savunması o an için hazır değildi, az sayıda İngiliz ve Fransız birliği ile birkaç monitor bulunuyordu. Bunlara da iki destroyer eşlik ediyordu. Pre-dreadnought olan HMS Agamemnon ve HMS Lord Nelson bölgede bulunuyordu. Fakat "HMS Nelson", Selanik'teki bir donanma toplantısı için bölgeden ayrılmıştı. Alman ve Osmanlı komutanları, bu savaş gemisinin yokluğunda derhal "Yavuz" ve "Midilli" kruvazörleri ile taarruz etmeye karar verdi. Muharebe günü adada iki monitor -HMS "Raglan" ile HMS "M28"- ve iki destroyer -HMS "Tigress" ile HMS "Lizard"- bulunuyordu. "Agamemnon" Mondros yakınlarında idi, fakat Osmanlı gemilerine yetişmesi mümkün değildi; onlara göre çok daha yavaş kalıyordu. İki pre-dreadnought'un da yokluğunda, İmroz Osmanlı gemilerinin ağır bombardımanına uğradı. Kraliyet destroyerleri hasar verebilecek toplarla donatılmıştı, 27 knot hız yapabiliyorlardı. Deniz savaşlarında monitorlar, destroyerlerden çok daha iyiydi ama bu savaşta tahrip gücü yüksek toplardan yoksunlardı. Monitorların silahları uçak-savar niyetine konulmuştu. Bir şey yapamayacak durumdaki monitorlar, Osmanlı bombardımanından kaçmak zorunda kaldı. Osmanlı savaş gemileri ise oldukça hızlı ve iyi silahlanmıştı. "Midilli", sekiz adet 150 mm'lik top, 120 adet torpido ile iki adet torpido tüpü bulunduruyordu ve 25 knot hızla hareket ediyordu. "Yavuz" ise saldırının başını çeken gemi idi. 25,5 knot hızla ilerliyordu, on adet 280 mm'lik top, on iki adet 150 mm'lik top, bir düzine de 8.8 cm'lik hafif top ve dört adet torpido topu bulunuyordu. İtilaf güçlerinin elinde bu hızlı ve iyi silahlanmış savaş gemilerini püskürtebilecek herhangi bir kuvvet bulunmuyordu. Osmanlı savaş gemileri herhangi bir hasar almadan İmroz'u şiddetle bombaladı. Osmanlı donanması İmroz'a doğru yola çıktığında "Yavuz", bir mayına çarptı. Fakat hasar gemi için önemsizdi, donanma göreve devam etti. "Yavuz", İtilaf iletişim noktasını bombalarken "Midilli" ise ateş hattının gerisinde güvenliği sağlamak görevi ile bulunuyordu. Sabah 05:30'da İngiliz destroyeri HMS "Lizard", "Midilli" ile "Yavuz"un bölgeye geldiğini gözlemledi. HMS "Lizard", Osmanlı gemilerini durdurmak için saldırıya geçme teşebbüsünde bulundu. Fakat Osmanlı gemilerinden gelen yoğun top atışı ve torpido saldırısı bu saldırıyı safdışı bıraktı. "Yavuz", iki İngiliz monitorunun kaçmaya çalıştığını fark etti. HMS "Lizard", "Yavuz" zırhlısının monitorların peşine düşmesini durduramadı. "Yavuz" monitorlara taarruz ederken, "Midilli" ise HMS "Lizard" ile mücadelesine devam ediyordu. Ardından diğer İngiliz destroyeri HMS "Tigress" bu mücadeleye katıldı. Monitorların zor durumda olduğunu gören İngiliz destroyerleri, "Yavuz"u durdurabilmek amacıyla diğer tarafa çekildi ve gözlemi engelleyen gaz bombaları atıldı. Yine de "Yavuz" durmadı. Ardından açılan yoğun topçu ateşi ile monitor HMS "Raglan" ağır isabet aldı, mürettebatı öldü. Yaralı monitor, "Yavuz" zırhlısına hasar vermek için sert bir dönüş yapıp ateşe başladı. "Yavuz" hasar almadığı gibi, HMS "Raglan" monitorunda şiddetli patlamalar gerçekleşti, mühimmat deposu patlamıştı. "Yavuz" zırhlısının son atışı 11 inçlik (280 cm) bir topla yapıldı ve monitor battı. Bunun ardından "Yavuz", HMS "M28" monitoruna yöneldi ve o da batırıldı. Saat 06:00 olduğunda iki monitor da batmıştı. Baskının başarıya ulaştığını düşünen Osmanlı komutanları, güneye -Mondros'a- yönelip orada da baskın yapmaya ve harekatı tamamlamaya karar verdi. Süratle Mondros'a yönelen Osmanlı savaş gemileri, İmroz'u korumak amacıyla İtilaf kuvvetlerince döşenmiş mayınlı araziye girdi. İngiliz destroyerleri de takip etmekteydi. Bu arada İngiliz uçakları da uçuş yapmakta idi, Mondros'a haber verilmeye ve Osmanlı donanmasını yavaşlatmaya çalışıyorlardı. İngiliz uçakları, "Midilli" hafif kruvazörüne taarruz etmekteydi. "Yavuz" muharebe kruvazörü, uçak-savar ateşi açtı. İngiliz uçaklarının hareketleri, iki Osmanlı savaş gemisini de mayınlı arazinin içine sokuyordu. Yarım saat içinde "Midilli", dört veya daha fazla mayına çarptı. Ağır hasar almıştı ve batmaya başladı. "Yavuz", batan gemideki mürettebatı kurtarma amacıyla harekete geçti ama bir mayın darbesi de o aldı ve geri çekildi. İngiliz destroyerlerince kovalanan "Yavuz", Çanakkale Boğazı'na ulaşmayı başardı. Bu noktada dört adet Osmanlı destroyeri ve eski bir kruvazörü, İngiliz destroyerlerini geri çekilmek zorunda bıraktı. İngiliz destroyerleri, Gelibolu'nın güney burnunu batıdan topa tuttu ama bir sonuç alamadılar. "Lizard" ile "Tigress" destroyerlerinin takibi ve İngiliz uçaklarının saldırıları, Osmanlı donanmasını ciddi bir zayiata uğratmıştı. "Yavuz", toplamda üç mayına çarpmış ve uçaklardan da iki bomba darbesi almıştı. Bu ağır hasara rağmen güvenli bölgeye ulaşmayı başardı ama kıyıya vurdu. On adet Osmanlı uçağının kararlı saldırısı ve "Yavuz" zırhlısından devam eden ağır uçak-savar ateşi, İngiliz uçaklarını bir kayıp ile geri çekilmek zorunda bırakmıştı. Dört Osmanlı destroyeri, "Yavuz" bakıma alınana kadar ona eşlik etti. 6 gün içinde defalarca İngiliz hava saldırısı geldi ve zırhlının hasarı arttı. Bundan sonra bölgedeki Osmanlı top bataryaları, İngiliz saldırılarına açık hale geldi. Zira "Yavuz" ile "Midilli", güçlü ve hızlı zırhlılardı. "Yavuz", o dönemin en güçlü zırhlılarından sayıabilir, çünkü İngiliz uçaklarından bir keresinde atılan 29 kg. bomba hiçbir hasar verememişti. İngiliz komutanları bu muharebe kruvazörünün derhal safdışı kalmasını istiyordu, çünkü Ege'deki İngiliz saldırılarını engelleyen bir güçtü. Bunun için denizaltı taarruzuna karar verildi, ama teknik sorunlar sebebiyle yapılamadı. "Yavuz", uzun sürmeyen bir onarımın ardından tekrar denize açıldı. Ama bu sefer Ege'ye değil, "Turgut Reis" ile Karadeniz'e açıldı. İngilizler, "Yavuz" zırhlısının tekrar Ege sularına gelmesini beklemişti ve bu güçlü muharebe kruvazörünü tamamen imha etmek için 27 Ocak'ta bir denizaltı gönderdi, ama zırhlının yokluğunu anlayan denizaltı geri döndü. Bölgedeki Osmanlı yük gemileri sürekli olarak denizaltı saldırılarına uğradı. Fakat bir defasında atılan ikinci torpido erken patladı ve İngiliz denizaltısı ağır hasar aldı. Osmanlı sularına sürüklenen denizaltı, sonuçta esir düştü. Daha sonra, Mondros Ateşkes Antlaşması imzalandıktan sonra mürettebatlar kurtarıldı. Normal muharebede hiç kayıp vermeden İngilizlere ciddi bir darbe indiren Osmanlı donanması, Mondros'a yöneldiğinde İngiliz uçaklarının şaşırtması ile mayınlara kurban gitmişti. Savaş her ne kadar Osmanlı zaferiyle sonuçlansa da, Osmanlı zayiatları İngilizlerin zayiatlarından çok daha fazlaydı. Savaşın son zamanlarında gerçekleşen bu olay, Osmanlı Devleti'ni ateşkese iten sebeplerdendi. Ateşkesin ardından Osmanlı Ege Savaş Filosu dağıtıldı, subayları ve mürettebatları çok uzak bölgelere gönderildi, bazıları öldü. "Agamemnon" ve "Nelson" savaş gemileri bulunsaydı -Silah bakımından oldukça güçlülerdi-, baskının akışı çok daha farklı olabilirdi. Ã–mer Can Sokullu Ömer Can Sokullu (d. 14 Ağustos 1988, Bolu), kariyerini Ümraniyespor'de sürdürmekte olan Türk futbolcudur. Futbola Balkan Yeşilbağlarspor'un altyapısında 1998 yılında başlayan Sokullu, 2003 yılında Pendikspor'un altyapısına transfer olmuştur. 2006-07 sezonu öncesi yine bu takımda profesyonelliğe geçen futbolcu 2011-12 sezonu öncesi İstanbul BB'ye transfer olmuştur. Ömer Can Sokullu üçü resmî olmak üzere toplam dokuz millî maça çıkmıştır. Candeğer Yılmaz Candeğer Yılmaz (d. 7 Şubat 1949, Isparta) Ege Üniversitesi eski rektörü. Ege Üniversitesi Tıp Fakültesi'nden 1973 yılında mezun olmuştur, 1982 yılında aynı üniversitede doçent, 1988 yılında da profesör olmuştur. Uğraş alanı Endokrinoloji ve Metabolizmadır. 2 dönem Ege Üniversitesi Tıp Fakültesi Yönetim Kurulu üyeliği, 1988-1992 yılları arasında Ege Üniversitesi Hastanesi Başhekim Yardımcılığı 1994-1997 arasında da Ege Üniversitesi Hastanesi Başhekimliği görevlerinde bulunmuştur. 1993-1996 yıllarında Ege Endokrinoloji Bilim Dalı Başkanlığı 1994-1997 yılları arasında Ege Üniversitesi Hastane Yönetim Kurulu üyeliği 1997-2000 Ege Üniversitesi Tıp Fakültesi İç Hastalıkları Eğitim Komisyonu Başkanlığı yapmış tıp üzerine çeşitli ulusal ve uluslararası kuruluşlarda üyelik yapmış yahut yapmaktadır. 6 Ağustos 2008 - 13 Ağustos 2016 tarihleri arasında Ege Üniversitesi rektörlüğü görevini yürütmüştür. Fransız Silahlı Kuvvetleri Fransız Silahlı Kuvvetleri Kara Kuvvetleri, Deniz Kuvvetleri, Hava Kuvvetleri ve Jandarma'dan oluşan üst askeri birim. Cumhurbaşkanı ""chef des armées"" ("silahlı kuvvetler başkomutan") unvanıyla, silahlı kuvvetlerin başıdır. Cumhurbaşkanı askeri konulardaki en üst otorite ve bir nükleer saldırı emri verebilecek tek kişidir. Fransız askeriyesinin öncelikli görevleri, ulusal sınırların güvenliği, yurt dışında Fransa'nın çıkarlarının korunması ve küresel istikrarın sağlanmasıdır. Rima Ariadaeus Rima Ariadaeus, Ay koordinat sistemine göre Ay'ın 6.4 ° Kuzey 14.0° Doğusunda bulunan ve çizgi şeklinde uzanan linaer bir çatlaktır. Bu çatlak adını, çatlağın doğu ucunda bulunan Ariadaeus kraterinden almıştır. 300 km uzunluğunda olup iki paralel fay hatları arasında Ay kabuğunun bir bölümünün çökmesi sonucu bu fay hattının veya çukurun oluştuğu düşünülmektedir. Ay tarihine göre nispeten genç bir yapı oluşumu olan bu çukur hat, sadece birkaç krater ile kaplıdır. Peter Mensah Peter Mensah (d. 27 Ağustos 1959, Accra), İngiliz/Ganalı oyuncu. Bilinen en iyi rolleri Tears of the Sun ve 300 Spartalı filmleridir. Son olarak Spartacus adlı dizide rol almıştır. Mensah iyi eğitimli bir aileden gelmektedir. Gana'da doğan oyuncunun ailesi Aşanti kabilesine mensuptur fakat mühendis olan babası ve yazar annesi ve iki kızkardeşi ile İngiltere'nin Hertfordshire şehrine göç ettiler. Daha sonra Mensah 11 yaşında Kanada'ya göç etti. Burada ilk işi kırtasyecilik oldu. Başkumandanlık Kanunu Başkumandanlık kanunu, Türk Kurtuluş Savaşı sırasında Kütahya-Eskişehir Muharebelerinden sonra Türkiye Büyük Millet Meclisi'nin Mustafa Kemal Paşa'ya Türk ordusunun başkomutanlığını verdiği 5 Ağustos 1921 tarihli kanun. Başkumandanlık Kanunu daha sonra üçer ay uzatıldı (30 Ekim 1921, 4 Şubat 1922, 6 Mayıs 1922). 20 Temmuz 1922'de Mustafa Kemal'in başkumandanlık yetkisi TBMM tarafından süresiz uzatıldı. Bu yetkiyle Büyük Taarruz'da ordunun başına geçen Mustafa Kemal Paşa'nın, Kurtuluş Savaşı'nda zaferin kazanılmasında çok büyük payı oldu. Mustafa Kemal bu görevi 29 Ekim 1923'te cumhurbaşkanı seçilinceye kadar sürdürdü. Hacim modülü Bulk modülü (hacimsel modül veya sıkışmazlık), bir kütlenin çepeçevre saran basınç altındaki sıkışmasının bir ölçüsüdür. Bulk modülü "K">0 şu denklem ile ifade edilir: Buradaki "P" basınç, "V" hacim ve ∂"P"/∂"V" basıncın hacime göre kısmi türevidir. Bulk modülünün tersi maddenin sıkıştırılabilirliğini verir. SI sisteminde birimi "pascal"dır. Başaran Saraçoğlu Başaran Saraçoğlu (9 Eylül 1992, Samsun), Türk futbolcudur. Kariyerine 2004 yılında Samsunspor'un altyapısında başlayan Başaran, 2011-12 sezonu öncesi Vladimir Petković tarafından A2 takımdan ilk takıma alınmıştır. Sezon ortasında ise Trabzon Yalıspor'a yarım sezonluğuna kiralık olarak gönderilmiştir. Oğuzhan Saraçoğlu Oğuzhan Saraçoğlu (d. 7 Mayıs 1992, Samsun), kariyerini Çorum Belediyespor'da sürdürmekte olan Türk futbolcudur. Kariyerine 2003 yılında Kadıköyspor'un altyapısında başlayan Oğuzhan, 2008-09 sezonu başında Kayserispor altyapısına transfer olmuştur. Burada iki sezon kaldıktan sonra ise doğduğu şehrin takımı Samsun'a transfer olmuştur. 2010-11 sezonunu A2 takımda geçiren genç futbolcu 2011-12 sezonu öncesi Vladimir Petković tarafından ilk takıma alınmıştır. Fakat bu karara rağmen 4 Eylül 2011 günü Çarşambaspor'a kiralandığı açıklanmıştır. 2012-13 sezonu başında Samsunspor'a geri dönen futbolcunun sözleşmesi karşılıklı olarak feshedilmiş ve bedelsiz olarak Çorum Belediyespor'a imza atmıştır. Encyclopaedia Metallum Encyclopaedia Metallum: The Metal Archives (Genel olarak Metal Archives diye bilinir) birçok heavy metal, death metal, black metal, speed metal, thrash metal gruplarının diskografisi vs bulunabileceği bir internet sitesidir. Site, "Nashville Scene"den Matt Sullivan tarafından "metal dünyasının ana internet veritabanı" olarak nitelendirildi. "Terrorizer" dergisi siteyi, "tam diskografiler, aktif bir forum ve neredeyse tüm metal gruplarını içeren bir site" olarak tanımladı. Buna rağmen sitede tartışmalı türler altına girmiş ve kabul edilmemiş gruplar da bulunmaktadır. Encyclopaedia Metallum'un amacı; diskografileri, logoları, resimleri, şarkı sözleri, üyeleri, biyografileri ve üye yorumlarıyla gruplar hakkında detaylı bilgi sağlamaktır. 27 nisan 2017 saat 20:57 itibarıyla sitede; (115.636'dan fazla grup), (614.846 kadar sanatçı (500.154'i hala aktif olarak bir grupta çalıyor. (ve şimdiye dek 3.858 kaza,doğal nedenler gibi sebeplerden ölen sanatçı vardır). (31.255 kadar label (etiket/plak şirketi), (2.256.745'den fazla şarkı), (314.281 kadar albüm, (92.947'den fazla eleştiri) ve (407.994'den fazla kayıtlı kullanıcı (317.552'den fazlası aktif) bulunmaktadır. Reklam bulundurmayan site, bağımsız elden yönetilmektedir. Website, grupları kabul etmedeki katı tutumuyla bilinir. Encyclopaedia Metallum yalnızca metalle ilişkisi olduğuna inandığı grupları kabul etmektedir. Daha önceden kabul edilmeyen grupların daha sonraları siteye kabul edildikleri görülmüştür. Bunun tam tersi de geçerlidir. Metal grubu üyelerinin çaldığı bir plak şirketiyle dünya çapında dağıtım yapan kardeş projeler, geçmişte metal grubu olan fakat günümüzde metal kabul edilmeyen gruplar ve death metale benzerlik gösteren grindcore, ve punk/thrash grupları var olan istisnalardır. ayrıca fiziksel olarak grubun cd/plak/kaset vs basılmadıysa grup siteye kabul edilmez. (çok eski gruplar istisna olabilir) HÃ¼srev Kop H端srev Kop (d. 10 Temmuz 1991, Stuttgart), kariyerini Trabzon Kanuni'de s端rd端rmekte olan T端rk futbolcudur. Futbola doğduğu şehrin takımı olan amatör küme takımı FC Stuttgart'ta başlayan Hüsrev Kop, 2009 yılında denenmek üzere Samsunspor'a getirilmiş ve beğenilerek sözleşme imzalanmıştır. İki sezon A2 takım kadrosunda yer alan genç kaleci 2011-12 sezonu öncesinde Vladimir Petković tarafından ilk takıma alınmıştır. Fakat Mahmut Ertuğrul Taşkıran'ın transferi sonrası 4. kaleci konumuna düşünce tekrar A2 takıma dönmüştür. 2011-12 sezonu ortasında Kastamonuspor'a transfer olmuş, sezon sonu ise Trabzon Kanuni'ye imza atmıştır. Altınevler, Adaklı Altınevler (Kürtçe:Şirnan) Bingöl ilinin Adaklı ilçesine bağlı bir köydür. Daha önceleri Kiğı ilçesine bağlı olan köy, 4 Temmuz 1987 tarihinde, Resmî Gazete'de yayımlanan 3392 sayılı Kanunla kurulan Adaklı ilçesine bağlandı. Altinevler Köyü Bingöl Adaklı'nın güneydoğusunda Adaklı merkeze 31 km Bingöl merkeze 91 km uzaklıktadır. Sada Sada ÅŸu anlamlara gelebilir: Tutu (anlam ayrımı) Tutu veya Rehin), bir alacağa karşı güvence olan mal anlamına gelir. Tutu ayrıca şu anlamlara geliyor olabilir; Randy Wicker Randolfe Hayden "Randy" Wicker (d. Charles Gervin Hayden, Jr., 3 Şubat 1938), Amerikalı yazar, eylemci ve blogcu. Erken homophile ve gey kurtuluş hareketlerine katılmasının ardından Wicker, insan klonlaması konusunda etkin oldu. Wicker, Charles Gervin Hayden, Jr. ismi ile 1938 yılında New Jersey eyaleti Plainfield'de dünyaya geldi. Florida'da büyük annesi ve büyük babası tarafından yetiştirildi. 1950'lerin ortasında University of Texas at Austin (UTA)'de okur iken ONE, Inc. örgütüne ait "One" dergisini keşfedince homophile hareketi ile ilk kez karşılaştı. 1958'de hâlâ UTA'de öğrenci iken Mattachine Society'nin New York şehri branşına (MSNY) üye olup yazı örgüt ile çalışmak ile geçirdi. Mattachine, eşcinsel hakları çabasında muhafazakâr bir tutuma takındı ve grup önderlerinden ve diğer üyelerinin çoğundan daha genç olan Wicker, Craig Rodwell gibi diğer genç eylemciler ile birlik kurup grubu daha radikal bir hâle getirmeyi çabaladı. Dönemdeki MSNY başkanı Arthur Maule, "Diyelim, ki o hareket için rahatsız edici bir edinim idi" diye hatırlamıştır. MSNY'i kendi etkinlikleri için reklam yapmaya ikna ettikten sonra Wicker, yer alacak olan bir seminer için el ilânları bastırdı.. Bu reklamcılık, ayakta kalmaya mecbur kalan bir kalabalığa neden oldu. Polislerin MSNY'i mülk sahibini MSNY'i karargâhından tahliye ettirmeye razı etmesine de neden oldu. Harekette daha etkin olur iken Wicker, kendi faaliyetleri konusunda ailesine açıldı. Babası Hayden, Sr., oğlunun faaliyetlerinin bir şeye yaracağından kuşku duyduğu hâlde eylemciliği için ondan "Charles Hayden" ismini kullanmamasını talep etti. Oğlu, kendi ailesi ile bir bağlantı muhafaza etmek için soyadını yeni orta ismi olarak kullanarak "Randolfe Hayden Wicker" takma ismini benimsedi. 1967'de ismini yasal olarak değiştirdi. 1958 sonbaharında Austin'e geri dönen Wicker, "Wicker Research Studies" (WRS) isimli bir homophile örgütü başlatmayı çalıştı. WRS, San Francisco merkezli lezbiyen grup Daughters of Bilitis'in felsefesini benimsedi ve Teksas, Mississippi ve Louisiana çapında faaliyet gösterdi. Mamâfih WRS kısa ömürlü idi zira Mississippi, örgütün anonimleşme başvurusunu reddetti. Wicker ayrıca sivil haklar hareketinde etkin oldu. Wicker kendini öğrenci birliği başkanlığı için aday olarak gösterdi fakat kampanya sırasında üniversite dekanı, Wicker ile onun oda arkadaşının gey olduğunu belirten bir bildiri aldı. Oda arkadaşı üniversiteden atıldı fakat Wicker atılmadı, zira kendi genel profili kendini durumu sessiz bir şekilde idare etmek isteyen bir yönetimden korudu. Bu hadise Wicker'ı eşcinsellerin militan eylemlerde bulunmaları gerektiğini ikna ettirdi. UTA'den mezun olduktan sonra Wicker, New York şehrine tamamen yerleşti ve MSNY ile bağlantılarını yeniledi. MSNY üyeliği kapsamında radikal eylemler işlemeye izin alamayan Wicker, MSNY'den uzak bir şekilde radikal faaliyetlerde bulunmasını sağlamak için 1962'de "Homosexual League of New York" ("New York Eşcinsel Cemiyeti")'u bir cephe örgütü olarak kurdu. WBAI radyosu eşcinselliğe ilişkin hastalık teorisini savunan bir psikiyatrlar panelini yayınlayınca Wicker, radyo istasyonu müdürünü kendisini ve bir sürü diğer geyi yayına almaya ikna etmeyi başardı. ABD'deki türünün ilk olanı olarak inanılan bu 90 dakikalık program Temmuz 1962'de yayınlandı. "The New York Times", "The Realist", "Newsweek", "New York Herald Tribune" ile "Variety" dahil olmak üzere birçok ana akım medya kuruluşu program hakkında olumlu eleştiriler yaptı. Bu tanıtım nedeni ile 1962 ile 1964 arası Wicker, New York'un en görünür eşcinsellerinden biri idi. Hesapsız sayıda kilise grubuna ve üniversite dersine konuşma verdi ve 1964'te 31 Ocak tarihli "The Les Crane Show" programına çıkması ile Doğu Yakası televizyonuna çıkan ilk açık gey oldu. Wicker, Amerika Birleşik Devletleri'ndeki ilk bilinen gey hakları gösterisini düzenlemesi ile anılır. Gey erkeklere ait askerlik kayıtlarının mahremiyetinin ihlal edilmesinin ardından Wicker, Craig Rodwell, cinsel özgürlük eylemcisi Jefferson Fuck Poland ve birkaç diğer eylemci ile birlikte New York şehrindeki Whitehall Street Induction Center'e karşı bir pankartlı protesto işledi. 1965'te MSNY'nin sekreterlik pozisyonu için kendini bağımsız aday olarak gösterdi. Seçimi kaybetti fakat onun ile aynı görüşleri paylaşan birçok radikal kazandı ve böylece örgütün yönetimini ele geçirdi. Sevgilisi Peter Ogren ile "Underground Uplift Unlimited" isimli bir head shop'u işlemek geçindi. Çift, dükkânı 1967'den 1971'e kadar işletti ve kazanılan hasılatları bir antika ve lamba dükkânı açmak için harcadı. Wicker dükkânı 29 sene boyunca işletti. Wicker, Haziran 1969'daki çağdaş gey kurtuluş hareketinin başlangıcı olarak tanınan Stonewall ayaklanmalarına şahit olmuştu. Sonradan isyancıların ateş yaktıklarını ve Greenwich Village'deki şirketlerin pencerelerine çöp kutuları attıklarını hatırladı. "Tek düşünebildiğim şey, Aman Tanrım, küçük bir yaşlı İtalyan kadını ateşe verecekler ya da bir çocuk öldürülecektir ve biz sonra yetmişlerin öcüsü olacağız." Kendi erken eylemciliğine rağmen Wicker, bir hafta sonra yer alan topluluk örgütlenme toplantısında "pencerelere taş atmak kapı açmaz" diye söyleyerek ve "düzen bozucu" davranışların toplumsal hoşgörü için bir vasıta olarak kullanılmasını reddederek ayaklanmaları kınadı. Geçici bir süre için kendini gey hareketinden uzak tuttu, fakat 1972'de Kay Lahusen (takma yazar adı "Kay Tobin") ile birlikte hareketin ilk önderlerinin profillerini derleyen "The Gay Crusaders" kitabını yazmak için geri döndü. Wicker, Gay Liberation Front ("Gey Kurtuluş Cephesi"; GLF)'ın fazlalıkları olarak algılananlara karşılık olarak kurulan daha yapılandırılmış eylemci grubu Gay Activists Alliance ("Gey Aktivistler İttifakı"; GAA)'a üye oldu. GLF kendi vurgusunu Vietnam Savaşı'na karşıtlık gösterme ve Kara Panterler'e destek verme gibi sola dayanan bir sürü diğer siyasî faaliyetin arasında paylaşırdı. GAA üyeleri kendi enerjilerini sadece gey hakları sorunlarına harcamak istediler. Kendi GAA üyeliği kapsamında Wicker, bir sürü zap eylemine katıldı. Wicker bazen bu eylemleri "Gay" ve "The Advocate" gibi gey medyalarında anlatırdı. 2009'dan beri Tennessee ve New York'taki Radical Faeries topluluklar覺n覺 belgemek ve bu topluluklara kat覺lmaktad覺r. 1996'da Dolly koyununun başarılı bir şekilde klonlanmasının ilân edilmesi ile Wicker, insan klonlaması için bir savunucu oldu. Cloning Rights United Front ("Klonlama Hakları Birleşik Cephe"; CRUF)'ı kurdu ve birinin kendi "sonradan doğan özdeş ikiz"ine sahip olma hakkının sadece bir LGBT hakları konusu değil, bir insan hakları konusu da olduğunu savundu. Başarısız bir şekilde Stephen Hawking'i kendi genetik materyelini muhafaza ettirmeye ikna etmeye teşebbüs etti. Kendi görev bildirisi kapsamında CRUF, "Clone Bill of Rights" ("Klonlama Hakları Beyannamesi")'i uyguladı: Akbaşak Akbaşak şu anlamlara gelebilir: Akbaşlar Akbuğday Akbuğday şu anlamlara gelebilir: Akgedik Akgedik ÅŸu anlamlara gelebilir: Białystok Białystok, Kuzeydoğu Polonya'da bir şehir. 2018 resmî nüfus verilerine göre, nüfusu 297,288 olarak, Polonya'nın onuncu büyük şehridir. Da Lat Đa Lat, Vietnam'ın Lam Dong ilinde bir şehir. Şehir Vietnam'ın Kuzey Merkezi Sahil bölgesinde bulunur. Şehrin ulaşımı Da Lat Tren İstasyonu, Ulusal Yol 20 ve Lien Khuong Havalimanı ile sağlanır. Hanoi'nin 1300 km güneyinde, Danang'ın ise 725 km kuzeyindedir. Ayrıca Ho Şi Min Kenti'nin de 310 km kuzeyindedir. Ilıman bir iklime sahiptir. Şehirde yıllık ortalama sıcaklık 24.4 °C'dir. Şehrin limanı ve iki adet sanayı bölgesi yapım aşamasındadır. Ana geçim kaynağı hizmet sektörüdür. Bunun dışında sanayi, tarım ve balıkçılık da yapılmaktadır. Fransız halkı, 1907 yılında bu şehir Buil. Bu şehirde birçok fransız architechtures vardır.Yükseklik deniz seviyesinden 1500 m. Bugün turistler için popüler bir yerdir. John Garang John Garang de Mabior (Arapça: جون قرنق دي مبيو) (d. 23 Haziran 1945 – ö. 30 Temmuz 2005), Güney Sudanlı siyasetçi ve isyancı lider. Garang, Afrika ülkesi Güney Sudan'ın henüz bağımsız olmadığı bir süreçte ülkenin hükûmet başkanı olarak 2005 yılında makama çıkmış, aynı yıl Sudan birinci başkan yardımcısı görevini de yürütmüştür. 1983 yılından 2005 yılına kadar İkinci Sudan İç Savaşı sırasında Sudan Halk Kurtuluş Ordusu'ndaydı ve Temmuz 2005 tarihinde bir helikopter kazasında ölmeden önce bir barış anlaşmasının ardından kısa bir süre önce Ocak 2005 tarihinden itibaren Sudan'ın Birinci Başkan Yardımcısı olarak görev yaptı. Garang 30 Temmuz 2005 tarihinde Uganda devlet başkanı Yoweri Museveni ile birlikte Avrupa Birliği ve Amerika Birleşik Devletleri yetkilileri ile yaptığı görüşmeden dönüşünde bindiğin helikopterin kötü hava koşulları nedeniyle düşmesi sonucunda hayatını kaybetmiştir. Yarg覺s覺z infaz (anlam ayr覺m覺) Yargısız infaz, bir yasal otoritenin ya da mahkemenin izni olmadan verilen fiziksel cezalandırmadır. Ayrıca şu anlamlara da gelebilir: FransÄ±z Kara Kuvvetleri Fransız Kara Kuvvetleri, resmî adıyla Armée de Terre (), Fransız Silahlı Kuvvetleri'nin en büyük kolu olan kara birimi. 2010 itibarıyla orduda 123.100 muvazzaf ve 18.350 yarı zamanlı çalışan bulunmaktadır. Fransa parlamentosunda 1997'de kabul edilip, 2001'de yürürlüğe giren ve zorunlu askerliği kaldıran karardan sonra tüm askerler profesyonelleşmiştir. Armée de l'Air, Marine Nationaleve Gendarmerie Nationale'de olduğu gibi Fransız hükûmetine bağlıdır. Şu an görev başında olan Fransız Kara Kuvvetleri Komutanı (CEMAT) general Elrick Irastorza'dır. Ä°ki ruhlu İki ruh (İngilizce Two-spirit < Ojibva "niizh manidoowag" teriminin harfiyen çevirisidir), Kanada Kızılderilileri ile ABD Kızılderililerinde kabul edilen ama birçok Batı Kültüründe olmayan Kuzey Amerika topluluklarında görülen üçüncü cinsiyet modeline verilen addır. Two Spirit, iki ruhun bir bedende birleşmiş olması durumudur. 1990'lı yıllarda antropolojik literatürde kullanılan Berdache (< Fransızca < Arapça البَرْدَجُ) kelimesi ayrımcı algılandığı için daha sonra bu terim kullanılmaya başlandı. Kuzey Amerika Kızılderililerinde 130 kabilede erkek ve kadın iki-ruhlu kavram ve geleneği kaydedilmiştir. Kuzey Amerika Kızılderililerinde iki-ruh ya da iki-ruhlu olarak kabul edilen kişiler tek vücutta erkek ve kadın ruhlarının her ikisini de sergileyen kişilerdir. Bunlar genelde geleneksel erkek ve kadın maddelerinin bir karışımıdır. Bazı kabilelerde erkek gövdeli iki-ruhlar toplum yararına özel görevler üstlenirler: Sultan Veled Muhammed Sultan Bahaeddin Veled veya kısaca Sultan Veled (24 Nisan 1226, Karaman - 11 Kasım 1312, Konya), Mevlana Celaleddin Rumi'nin oğlu, Mevlevîliğin asıl kurucusu ve ikinci piri. Annesi Semerkandlı Şerafeddin Lala'nın kızı Gevher Hatun Harzem hanedanından olduğundan, Sultan Veled diye anıldığı rivayet edilmektedir. Sultan Veled, Mevlâna'nın en çok sevdiği talebelerinden Selâhaddîn Zerkûb'un kızı, Fâtıma Hâtun ile evlenmiştir. Bu hanımından Ulu Arif Çelebi, Âbide Mutahhara Hatun ve Saraf Arife Hatun dünyaya gelmiştir. Sultan Veled, ilk hanımının vefatından sonra iki kere daha evlenmiştir. Şemseddîn Emir Âbid Efendi 2. zevcesi Nusret Hâtûn'dan, Sultân Vâcid Efendi ve Selahaddin Emir Zahid ise Sultan Veled'in üçüncü zevcesi Sünbüle Hâtun'dandır. Ulu Arif Çelebi, Âbid Çelebi ve Vacid Çelebi şeyh olmuşlardır. Sultan Veled, Hüsameddin Çelebi'nin 1284 tarihinde vefatı üzerine, Mevlevî şeyhi oldu ve 1312'deki vefatına kadar bu makamda kaldı. Halifeliği döneminde Mevlana'nın düşüncelerini temel olarak Mevlevîliği kendine özgü kuralları, törenleri olan bir tarikat durumuna getirmiştir. Herefordshire Herefordshire, Birleşik Krallık İngiltere ülkesinin Batı Midlands bölgesinde tarihsel bir kontluk, bir törensel kontluk ve 1996da çıkarılan bir kanunsal kararname ile 1998'den itibaren bir tek-seviyeli metropoliten olmayan yerel idare bölgesidir. Merkezi kontlukta en büyük nüfuslu yerleşke (2001'de tahmini ile 55.700 kişi) ve bir katedral şehri olan "Hereford" şehrindedir. Hereford Kontluğunun toplam yüzölçümü 2.180 km² dir. Avrupa Birliği Eurostat istatistikleri itibarıyla NUTS 3 (kod UKG11) olarak ve üç kontluktan oluşturulan NUTS 2 "Herefordshire, Worcestershire and Gloucestershire" Bölgesi olarak tanımlanmıştır. Törensel Herefordshire Kontluğu tümüyle kara içinde olup hiç deniz sahili bulunmaz. Kontluk İngiltere ülkesinde Shropshire, Worcestershire ve Gloucestershire törensel kontlukları ile komşudur ve batısında Galler ve İngiltere sınırı olup Galler "korunmuş kontluk"ları olan Powys ve Gwent ile sınırları bulunur. Herefordshire'ın (2008 tahminine göre) nüfusu 179/300 kişi olup İngiltere'deki kontluklar arasında 45inci sıradadır. Nüfus yoğunluğu ise 82 kişi/km² olup İngiltere'deki kontluklar arasında sırası 96'dır. Herefordshire'da en büyük nüfuslu yerleşke eski katedrali dolayısıyla "Şehir" unvanını taşıyan ve kontluk merkezi olan Hereford'dur. Kontulta bulunan diğer büyük yerleşkeler Leominster, Ledbury, Ross-on-Wye, Kington ve Bromyard'dir. Herefordshire yerel idare açısından 1996'da çıkarılan bir kanunsal kararname ile 1998'den itibaren tek bir tek-seviyeli-metropoliten-olmayan yerel idare bölgesidir. Herefordshire Ingıltere'nin tarihsel bir kontluğu olmuştur ve 19. yapılan yerel idare reformu ile bu statüsü hukuken kabul olunmuştur. 1974'te yapılan İngiltere yerel idare reformu ile Herefordshire kontluk statüsünü kaybetmiştir ve 1974-1998 döneminde yeni kurulan birinci seviyeli metropoliten olmayan "shire" kontluğu olan "Hereford ve Worcester" içinde küçük alt "şehir/bölge" parçalarına bölünmüştür . 1997 Kraliyet Temsilciliği (Lieutenantcy) Kanunu ile tek-seviyeli yerel idare sınırları ile aynı olan "Herefordshire Törensel Kontluğu" olarak tanımlanmıştır. 1998'de çıkarılan kanunsal kararname ile kurulan "Herefordshire" tek seviyeli yerel idare bölgesi daha önce bulunan "Leominster Bölgesi", "South Herefordshire Bölgesi", "Hereford Şehri", ve "Malvern Hills Bölgesi" ikinci seviyeli yerel idarelerini içinde toplayarak kurulmuştur. Herefordshire Tek Seviyeli Yerel Idare Konseyi seçimle gelmiş ve lider-kabine sistemine göre organize edilmis resmi bir yerel idare kurumudur. Fakat bu yerel idarenin tek bir merkez binası bulunmamaktadır ve sadece posta ve hukuki nedenlerle bir adres verilmektedir. Hereford Kontluk Yerel İdare Konseyi, İngiltere'nin diğer yerel idarelerinden çok değişik olarak hiçbir yerel hizmeti doğrudan doğruya sağlamamakta ve sadece taşeron hizmet şirket ve kurumlarına verilmiş hizmetleri kontrol etmektedir. Tek-seviyeli Herefordshire Kontluğu'nda cari fiyatlarla gayrisafi toplam katma değer ve önemli sektörlerin gayrisafi katma değerleri şu tabloda gösterilir. Herefordshire Ingıltere'nin bir tarım merkezidir ama son yıllarda bu kontluk içinde tarım sektörü büyük değişiklikler göstermiştir. Herefordshire dünyada damızlık "Hereford" sığırları ile ünlüdür. Bu cins sığır özellikle sığır eti üretmnek için ABD, Güney Amerika ve Avustralya'da çok yetiştirilmektedir. Hereford tipi sığırlar çok uysal ama çok güçlü ve çok çabuk yağsız et yapması ile çok tutulmaktadır. Hereford İngiltere'de önemli sayıda mandıra inekleri yetiştirilen ve süt üretilen bir bölge olarak bilinmekle beraber son yıllarda süte verilen sübvasiyonun kısılması nedeniyle çok sayıda mandıra çiftliği kapatılmış ve diğer çiftçiler de mandıra ineklerini satmışlardır. Herefordshire elma ve armut bahçeciliği ile de ünlüdür. Son yıllarda birçok elma bahçeleri sökülmekle beraber yine de bu meyve ve özellikle elma Herefordshire ekonomisi için önemini korumaktadır. Hereford'da yetiştirelen elmalar genellikle bu kontluğun en önemli ürünü olan elma şarabi için kullanılmaktadır. Herefordshire'de en önemli sanayi sektörü kontluğun tarımına bağlı olarak et ve et mamülleri ve elma şarabi imalatıdır. Kontlukta en büyük istihdam sağlayan şirket et ve et mamüleri üreten "Cargill Meat" şirketidir. Herefordshire'da birkaç büyük "elma şarabi" üreticisi bulunmaktadır. Bunlardan Birleşik Krallık'ta en iyi çok tüketilen "Strongbow" markalı elma aşarabını üreten "H.P.Bulmer" Hereford kentinde konumlanmıştır. Joan Nestle Joan Nestle (d. 12 Mayıs 1940), Lambda Ödülü kazanmış yazar, editör ve Lesbian Herstory Archives'in kurucularından. Nestle'nin babası, o doğmadan öldü ve New York'ta bir muhasebeci olan dul annesi Regina Nestle tarafından büyütüldü. Queens'teki Martin Van Buren Lisesi'ne gitti ve 1963'ta Queens College edebiyat fakültesi mezunu oldu. 1960'ların ortaları sırasında Afroamerikan sivil haklar hareketinde yer aldı ve Selma to Montgomery marches'e katılmak ve seçmen kaydı kampanyasınde yer almak için Güney Amerika Devletleri'ne yolculuk etti. 1968'de New York Üniversitesi'nde İngilizce yüksek lisans derecesini aldı ve Queens College'a öğretim için gitmeden önce iki yıl için doktora için çalıştı. Nestle, 1950'lerin sonlarından itibaren New York City'nin Butch ve femme bar kültürünün, işçi sınıfının bir parçası olmuştu. "Ripe Magazine" ile yaptığı bir röportajında, genç bir lezbiyen olarak sosyal hayatının merkezinde organize suç tarafından işletilen Sea Colony adlı bir bar yer almaktaydı. 1969'daki Stonewall ayaklanmaları sonrasında eşcinsel kurtuluşu, aktivizminin odağında yer aldı. 1971'de Lezbiyen Kurtuluş Komitesi'ne katıldı ve 1972'de Eşcinsel Akademik Birliği'nin (GAU) kurulmasına yardım etti. Sonraki yıl, o ve GAU'dan diğer arkadaşları, lezbiyen geçmişi ile ilgili belge ve eserler toplamaya ve muhafaza etmeye başladılar. Bu proje, 1974'te açılan Lesbian Herstory Archives'in oluşmasını sağladı. Bugün, stoğunda 20.000'den fazla kitap, 2.000'den fazla fotoğraf ve 1.600'dan fazla dergi mevcuttur. Nestle, roman yazmaya öğretimini bir yıl engelleyen uzun bir hastalığa kapıldığı 1978'de başladı. Erotizmi, 1980'lerin feminist cinsiyet savaşları sırasında onu tartışmalı bir figür yapan butch ve femme ilişkilerine yoğunlaşmaktaydı ve Pornografi Karşıtı Kadınlar üyeleri, Nestle'nin hikâyelerinin sansürlenmesi için çağrıda bulundu. Hayatı, Joyce Warshow tarafından çekilen "Hand on the Pulse" adında bir belgesele konu oldu. Emmett Till Emmett Louis "Bobo" Till (25 Temmuz 1941 - 28 Ağustos 1955), ABD'nin Mississippi eyaletinde 1955 yılında 14 yaşında iken ırkçı bir cinayet sonucu öldürülen Afro-Amerikalı çocuk. Emmet Till cinayeti, Afroamerikan sivil haklar hareketi'nin kurulmasına sebep olmuştur. Peter Sellers filmografisi Peter Sellers filmografisi, sinema tarihinin önemli oyuncularından Peter Sellers'ın katkıda bulunduğu sinema ve televizyon eserlerini kapsamaktadır. Peter Sellers, kariyerin 80 tane film, dizi ve kısa filmde yer almıştır. Genelde kısa film veya skeç olan 6 adet eser yazmıştır. Nadir de olsa yönetmenlik, prodüktörlük ve editörlük gibi meslekleri de icra etmiştir. Bazı filmlerinde, film müziği şarkılarını başarıyla seslendirmiştir. Boris Akunin Boris Akunin (Rusça: Борис Акунин; d. 20 Mayıs 1956), Rus filolog, edebiyat eleştirmeni, oyun yazarı, Japonca çevirmen ve polisiye roman yazarı. Boris Akunin, gerçek adı Grigory Shalvovich Chkhartishvili' (Rusça: Григорий Шалвович Чхартишвили) ve Gürcistan kökenli (Gürcüce: გრიგოლ ჩხარტიშვილი; Grigol Çh'artişvili) olan yazarın mahlasıdır. Karizmatik dedektif Erast Fandorin karakteri ile tanınan Bakunin, Rusya'nın en popüler yazarlarından biri olmayı başarmıştır. Kitaplarının toplam satış rakamı 2011 yılı itibarıyla 25 milyona ulaşmıştır. Gogol, Tolstoy ve Arthur Conan Doyle ile kıyaslanmaktadır. Akunin Vladimir Putin'in iç ve dış politikasını, 2014’te Rusya'nın Kırım’ı işgalini eleştirdi. Putin 2012’de, Akunin'in bu eleştirel tavrını onun Gürcü kökenli olmasına bağlamıştı. 1958 yılından bu yana Moskova'da yaşayan Akunin, 2013 yılında ülkesinden ayrıldı. Bu tarihten itibaren üç ülkede, Büyük Britanya, İspanya ve Fransa'da yaşamını sürdürmektedir. Romanlarından üçü "Kar Kraliçesi", "Türk Hamlesi" ve "Leviathan'da Cinayet" adları altında Türkçeye çevrilmiştir. Hamit Geylani Hamit Geylani, (d. 1947, Şemdinli, Hakkâri), Kürt asıllı Türk siyasetçi. Ankara Üniversitesi Hukuk Fakültesi'ni bitirmiştir. Hakkâri'de serbest avukat olarak çalışmıştır. İki şiir kitabı yayınlanmıştır. XXIII. dönem TBMM Hakkâri BDP milletvekilidir. Evli ve iki çocuk babasıdır. Şu an milletvekilliği dönemi bittiği için emekli vekil olmuştur. Abdurrahman SavaÅŸ Abdurrahman Savaş, (d. 1964, Ankara), Türk bürokrat. 1986 yılında Ankara Üniversitesi Siyasal Bilgiler Fakültesi'nden mezun olmuştur. Torbalı ve Domaniç İlçelerinde Kaymakam Vekilliği, Gülnar, Güneysınır Kaymakamlıkları, Bitlis Vali Yardımcılığı, Aşkale, Bünyan, Sapanca, Marmaraereğlisi Kaymakamlıkları, İçişleri Bakanlığı APK Kurulu Başkanlığı Daire Başkanlığı, İçişleri Bakanlığı Dış İlişkiler ve Avrupa Birliği Dairesi (DİAB) Daire Başkanlığı görevinde bulunmuştur. 13 Aralık 2010 tarihli Bakanlar Kurulu kararı ile Nevşehir Valisi olarak atandı. Bakanlar Kurulunun 2013/4699 sayılı vali atamaları hakkındaki kararının 9 Mayıs 2013 tarihli Resmi Gazetede yayınlanmasıyla Manisa valiliğine atanmıştır. 23 Mayıs 2014 tarihinde Resmî Gazete'de yayımlanan valiler kararnamesi ile Merkez valisi olmuştur. Görevinden açığa alındığı 19 Temmuz 2016 tarihine kadar bu görevde bulunmuştur. 15 Temmuz darbe girişimi sonrasında 19 Temmuz 2016 tarihinde İçişleri Bakanlığı tarafından açığa alınan ve örgüt üyeliği suçlamasıyla tutuksuz olarak Ankara 17. Ağır Ceza Mahkemesi'nde yargılanmaya başlanan Savaş, 4 Mart 2019 tarihinde delil yetersizliğinden beraat etti. Evli ve üç çocuk babasıdır. Millet mektebi Millet Mektepleri, Türkiye’de 1 Kasım 1928’de yeni harflerin kabulünden sonra halkı okuryazar kılmak amacıyla gerçekleşen eğitim seferberliği için kurulmuş dört ay süreli eğitim veren halk eğitimi kurumlarıdır. Yeni alfabenin kabulünden önce 1927-1928 yılları arasında açılan 3304 halk dershanesinde 64.302 kişinin okuma-yazma öğrenip belge alması sağlanmıştı Bu deneme, Arap harfleri ile yaygın bir eğitim çalışmasının gerçekleştirilemeyeceğini gösterdi. 1928 Temmuz’unda Maarif Vekâletince yeni bir halk mektebi talimatname-si hazırlandı; Harf Devrimi’nin gerçekleşmesinden sonra da yeni Türk harflerini ülke genelinde halka en kısa zamanda en doğru şekilde öğretmek amacıyla sözü edilen dershaneler “Millet Mektepleri” adı altında yeniden düzenlendi. Milli Eğitim Bakanı Mustafa Necati Bey’in hazırladığı “Millet Mektepleri Talimatnamesi” (Yönetmeliği) 11 Kasım 1928’de Bakanlar Kurulu’nda onaylandı ve 7284 sayılı Bakanlar Kurulu kararının 24 Kasım 1928’de Resmi Gazete’de yayımlanmasıyla yürürlüğe girdi. Yönetmeliğe göre daha önce okuma yazma bilsin bilmesin 16-30 yaş arası her Türk vatandaşının kurulacak Millet Mektepleri’nde kurs görmesi zorunlu idi. Cumhurbaşkanı Mustafa Kemal Atatürk, bu okulların Genel Başkanlığını ve “Başöğretmenliği”ni üstlendi (Bu nedenle 1981’de 24 Kasım günü “Öğretmenler Günü” olarak ilan edilmiştir) . Kadın erkek her Türk vatandaşı da bu kurumun üyesi ve yardımcı organı kabul edildi. 52 maddeden oluşan yönetmelikte okulların amacı, öğretim, derslere devam şartları, dershaneler için harcanacak paranın sağlanması, propaganda için basının kullanılması, başarılı olanlara verilecek belgeler belirtilmişti. Yönetmelik, bir yıllık uygulama süresinden sonra değişikliklere uğradı. 22 Eylül 1929’da yayınlanan yeni yönetmeliğe göre millet mekteplerinde vatandaşlara okuma-yazma öğretmenin yanı sıra hayat ve maişetlerinin (geçimlerinin) ve vatandaşlık sıfatlarının gerektirdiği ana bilgilerin verilmesi amaçlanmıştır. Millet Mekteplerinin resmen açılışı 1 Ocak 1929’da gerçekleşti. O gün, yurtta “"Maarif Bayramı"” olarak kutlandı. Ne var ki Millet Mekteplerinin mimarı olan Milli Eğitim Bakanı Mustafa Necati Bey açılış günü apandisit nedeniyle hayatını kaybetti. Başbakan İnönü, iki ay boyunca Mustafa Necati’nin yerine birini atayamadı. Görevi vekâleten kendisi yürüttü. Eğitim seferberliğinin başladığı ilk yılda 20487 derslik açıldı; 1075500 kişi bu okullara devam etti ve 597010 kişi okuma yazma öğrenerek belge aldı. Dünyadaki ekonomik bunalım nedeniyle yeterli ödenek ayrılamaması sonucu zamanla millet mekteplerinin etkinlikleri azaldı ancak üç yılda 1½ milyon vatandaş okuryazar hale getirilebildi. 1928-1935 arasında “Millet Mektepleri” adıyla hizmet veren yaygın öğretim kurumları, 1936-1950 arasında “"Ulus Okulları"” adıyla hizmete devam etti. Öğrenim 1 Kasım’da başlar; haftada üç gün en az altı saat ders yapılırdı; derslere devam zorunluluğu vardı. Dörder aylık iki program uygulanmaktaydı. Hiç okuma-yazma bilmeyenler A dershanesinde okuma yazma, dilbilgisi, basit matematik işlemleri öğrenirdi. A dershanesini bitirenler, yaşam ve geçim için bilmesi gereken ana bilgilerin öğretildiği B dershanesine devam edebilirdi. Bu dershanede Hesap ve Ölçüler, Sağlık Bilgisi, Yurt Bilgisi dersleri okutulurdu; devam zorunlu değildi. Millet mekteplerinde her eğitim döneminin sonunda sınav uygulanır, kazananlara bitirme belgesi verilirdi. Başarılı olamayanlar ikinci bir kursa devam ederdi. Sınavlarda ilk üçe girenlere Cumhurbaşkanı Mustafa Kemal’in imzasını taşıyan birer Anayasa ile halk yayınlarından ücretsiz yararlanma hakkın hediye edilirdi. Millet Mektepleri yerine dışarıda veya evde özel ders alanların millet mekteplerinin sınavına girerek belge almaları zorunlu idi. Aksi takdirde köy ve mahalle muhtarlıkları, bankalar, devlet kuruluşları, belediyeler, 20 işçiden fazla kişi çalıştıran işletmeler gibi yerlerde görev almak mümkün değildi. Millet mekteplerinde 50.690 öğretmen görev yapmıştı. Resmî veya özel Türk okullarının öğretmenleri, yabancı ve azınlık okullarının Türkçe, tarih, coğrafya öğretmenleri, Millet Mektepleri’nin öğretim kadrosunu oluşturuyordu. Gerekli görüldüğünde orta dereceli okul öğretmenleri öğretmenlik veya müfettişlik ile görevlendirildi. Yüksekokul öğretmenlerine özel izin aldıkları takdirde Millet Mekteplerinde öğretmenlik yapma imkânı verildi. Gerekli hallerde öğretmen olmayan aydın kişilere de bir yeterlilik kurulu tarafından “Millet Mektebi Öğretmeni” unvanı ve belgesi verildi. Seyyar Millet Mekteplerinde “"seyyar öğretmenler"” görevlendirildi. Bu öğretmenler görevlendirildikleri yerlere kitap, kâğıt, kalem, tebeşir, portatif kara tahta, siya mat muşamba gibi ihtiyaçları yanlarında götürmekteydi. İller “"İl Yönetim Kurulları"” kurularak millet mektepleri için yer sağlamak, il bütçesinden kaynak ayırmak, öğretim araçlarını ve yayınlarını sağlamak, halkı özendirmekle görevlendirilmişti. İl Kurullarının başkanı vali; üyeleri Özel İdare Müdürü, İl Encümeni’nden bir üye, Emniyet Müdürü, Belediye Başkanı, CHF Saymanı, Milli Eğitim Müdürü’nden