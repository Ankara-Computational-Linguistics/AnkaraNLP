Ocak 1980), Türk asker ve siyasetçi. İstiklal Savaşı komutanlarından Tuğbay Şevki Savaşçı'nın oğludur. Halıcıoğlu ve Kuleli Askeri liselerinde okudu. 1935 yılında Topçu subayı olarak Harp Okulundan mezun oldu. 1940'ta Eğirdir Dağ ve Komando Okulu'nu bitirdi. Muhtelif birlik ve Karargahlarda görev yaptı. 1958 yılında Harp Akademisinden, 1960 yılında Yüksek Kumanda Akademisinden mezun oldu. 1960 yılında Kurmay Albay rütbesiyle İstanbul Sular İdaresi Genel Müdürlüğü yaptı. 1961 yılında Harp Akademilerinde öğretmenlik yaptı. 1962 yılında Paris Shape Karargahında görev yaptı. 1962 sonunda Kurmay Albay olarak Isparta bulunan 58.Tümen Komutan Vekilliğine atandı. 1962 yılında Tuğgeneralliğe terfi etti. 1963 yılında Konya'da bulunan 2. Ordu Kurmay Başkanlığına getirildi. 1965 yılında Tümgeneralliğe terfi etti ve Tümgeneral rütbesiyle İstanbul'da bulunan 66. Tümen Komutanlığı ve 1. Ordu Kurmay Başkanlığı görevlerini yürüttü. 1968 Korgeneralliğe terfi etti ve Malatya'da bulunan 8. Kolordu Komutanlığına getirildi. 1969 da getirildiği Kara Kuvvetleri Kurmay Başkanlığı görevini 3 yıl sürdürdü. Bu görevi sırasında 12 Mart Muhtırası verilmiştir. 30 Ağustos 1972 tarihinde kadrosuzluk nedeniyle emekli olmuştur. 11 Mart 1973 tarihinde Adalet Partisi'ne kaydolarak politikaya atıldı. 14 Ekim 1973 Genel Seçilerimlerinde Samsun Milletvekili seçilerek parlamentoya girdi. 1973-1977 arasında bir dönem Milletvekilliği yaptı. 1 Ocak 1980 tarihinde vefat etti ve İstanbul Feriköy'deki aile mezarlığında toprağa verildi. Evli ve iki çocuk babasıydı. KÃ¼l Kül, yanmış organik maddelerden geri kalan atığa verilen genel isimdir. Maddeleri oluşturan yapı taşlarının yüksek ısıya maruz kalmaları sonucu oluşturdukları grimsi toz şeklinde görülen bir maddedir. Yakılan maddenin ne olduğuna bağlı olarak külün rengi, görüntüsü, kokusu değişebilir. Deniz düdükçünü Deniz düdükçünü ("Phalaropus lobatus"), çullukgiller (Scolopacidae) familyasından bir kum kuşu türü. Küçük bir yağmur kuşudur. Büyüklükleri yaklaşık 18 cm kadardır. Loplu ayak parmakları ve düz, ince gagaları vardır. Üreme dönemi dişileri, baskın olarak koyu gri yukarılara, kestane rengi bir boyna ve göğüs üstüne, siyah yüz ve beyaz boğaza sahiptir. Erkekler ise dişilerin soluk bir kopyasıdır. Loplu ayak parmakları yüzmelerine yardımcıdır. Genç kuşlar, gri ve kahverengi yukarılara, kahverengimsi sarı alt parçalara ve göz boyunca siyah bir yamaya sahiptir. Kışta, kuşlar gri yukarılara ve beyaz aşağılara sahiptir ama siyah göz yaması her zaman mevcuttur. Dişiler daha büyüktür ve erkeklere göre daha parlak renkleri vardır. Dişiler erkekleri takip ederler, bölgede yuva yapmak için yarışırlar ve saldırgan bir tutumla yuvalarını ve seçilen eşlerini savunurlar. Dişiler yumurtalarını koydukları andan itibaren güneye doğru göçe başlarlar, yumurtaları kuluçkaya yatırmak ve yavruya bakmak için erkekleri bırakırlar. Üç ila yedi yumurta bataklık bir alanın yakınında bir yer yuvasına koyulur. Yavrular çoğunlukla, kendilerini beslerler ve 20 gün içinde uçabilirler. Ötüşleri tiz bir "whit" ya da "twit" olarak tanımlanabilir. Arktik Kuzey Amerika bölgeleri ve Avrasya'da görülürler. Göçmendirler, diğer yağmur kuşlarına göre olağan dışı olarak çoğunlukla okyanusa ait rotalarda göç ederler ve tropikal okyanuslarda denizde kışı geçirirler. Claire Danes Claire Catherine Danes (d. 12 Nisan 1979), üç Emmy Ödülü (5 adaylık), dört Altın Küre Ödülü ve iki SAG Ödülü (6 adaylık) sahibi Amerikalı oyuncu. Şu anda 2011 yılından beridir Homeland dizisinde CIA ajanı rolünü oynamaktadır. Ayrıca rol gereği gerçek hayatta Amerikalı politikacı ve CIA kökenli Marie Harf'i canlandırdığı konuşulmaktadır. Osmotik basınç Osmotik basınç suyun meydana getirdiği bir basınçtır.Belirli bir yoğunluğu olan her çözeltinin saf suyla etkileşmesi halinde, ilişkiye geçtiği saf suyu emebilmesi için aktif olan bir değeri vardır. Bu değere o çözeltinin "osmotik değeri" denir. Osmoz olayları sırasında bizzat iş gören osmotik değere "osmotik basınç" denir.Daha basit bir tanımlama ile osmotik basınç; hücrenin sahip olduğu sitoplazma yoğunluğundan kaynaklanan emme kuvvetidir. Osmotik basınç, belirli bir hacim çözücü içinde çözünmüş madde moleküllerinin sayısıyla yani konsantrasyonuyla doğru orantılıdır. Osmotik basınç, yoğunluk farkı nedeniyle oluşan bir çekim kuvvetidir ve osmotik basınç çözünmüş madde yoğunluğu ile doğru orantılıdır. Bir hücrenin madde yoğunluğu fazla ise osmotik basıncı da fazladır. Kısacası maddenin yoğunluğuna bağlı oluşturduğu basınçtır. Turgor basıncı Turgor basıncı ya da turgor, bitki hücrelerinin saf suya konmasıyla içine su alarak, şişmesi ve hücrenin çeperine basınç yapması olayına denir. Bir bitki hücresi saf suya konduğu zaman içine bir miktar su alır ve şişer. Hücre özsuyunun yüksek ozmotik yoğunluğundan dolayı dış ortamdaki su, hücre içine doğru hareket eder ve içeri giren su molekülleri hücre zarını dışarı yani hücre çeperine doğru bir basınçla iter. Bu basınca "Turgor basıncı" (T.B) ya da "Hidrosostatik basınç" denir. Turgor basıncı, suyun içeri girmesiyle hücre çeperine yapılan basınçtır. Büyük deniz düdükçünü Büyük deniz düdükçünü ("Phalaropus tricolor"), çullukgiller (Scolopacidae) familyasından bir kumkuşu türü. Yaklaşık 23 cm boylarındadırlar. Loplu ayak parmakları ve düz ince siyah bir gagaları vardır. Üreme dönemi dişisi, baskın olarak gri ve kahverengi yukarılara, beyaz alt parçalara, kırmızımsı bir boyun ve kırmızımsı böğür yamalarına sahiptir. Üreme dönemi erkeği, dişinin daha soluk bir uyarlamasıdır, kahverengi bir arka ve kırmızımsı yamalar indirgenmiş veya yoktur. Genç kuşlar, gri ve kahverengi yukarılara, beyazımsı alt parçalara ve göz boyunca koyu bir yamaya sahiptir. Kışta, kuşlar gri yukarılara ve beyaz aşağılara sahiptir ama siyah göz yaması her zaman mevcuttur. Dişiler daha büyüktür ve erkeklere göre daha parlak renkleri vardır. Dişiler erkekleri takip ederler, bölgede yuva yapmak için yarışırlar ve saldırgan bir tutumla yuvalarını ve seçilen eşlerini savunurlar. Dişiler yumurtalarını koydukları andan itibaren güneye doğru göçe başlarlar, yumurtaları kuluçkaya yatırmak için erkekleri bırakırlar. Suyun yakınında yerde yaptıkları yuvalarına 3-4 yumurta bırakırlar. Yavrular kendilerini beslerler. Deniz çulluklarının en büyüğü olan bu kuşlar, batı Kanada ve batı Birleşik Devletler'de Kuzey Amerika'da ağaçsız geniş kırlarda görülürler. Göçmendirler, Güney Amerika'da orta Andlar'ın etrafında kışı geçirirler. RaÅŸed El-Maced Raşed Abdul-Rahman El-Maced (Arapça: راشد الماجد ; d. 29 Temmuz 1969) Suudi sanatçı, müzisyen ve müzik prodüktörüdür. Mohamed Abdo, Rabeh Sager ve Abdul Macid Abdullah gibi Suudi Arabistan'ın en popülar vokalistlerinden biridir. El-Maced'in annesi Huvala kökenlidir ve İsa Medineti'ndeki Manama banliyösünde Michael Jackson'ın evine yakın bir evi varmış. Ahmet Uz Ahmet Uz (d. 22 Mart 1945 - Ankara) Tiyatro, sinema ve dizi oyuncusu, seslendirme sanatçısı. Müzisyen bir aileden gelen ve 1970 yılında İstanbul Belediye Konservatuvarı Tiyatro Bölümü'nden mezun olarak sanat yaşamına adımını atan Uz, bazı özel tiyatro kuruluşlarında ve Devlet Tiyatroları Genel Müdürlüğü'nde görev yaptı. Şehir Tiyatroları kadrosuna geçmesi, 1977 sürecinde oldu. 100'den fazla oyunda rol alan sanatçı, tiyatro dışında sinema ve dizi filmler de çevirmiştir. Ayrıca seslendirme konusunda da çalışmalarda bulunan Ahmet Uz, bazı filmlere de yapımcı olarak imza atmıştır. Cinayet filmleri listesi: 2000'ler 2000li yıllarda çıkan yabancı cinayet filmlerinin listesi. Osman Dıraçoğlu Osman Dıraçoğlu, (1949, Konya) Türk bürokrat. 1949 yılında Konya ilinin Ilgın ilçesinde doğdu. Katıldığı Kaymakamlık kursunun dönem birincisi olarak mezun oldu ve ilk olarak, Doğanhisar ve Çumra Kaymakam Vekilliği'nde bulundu. Ardından sırasıyla Demirköy, İspir, Tatvan ve Çine Kaymakamlığı görevlerinde bulundu. 1988 yılında eğitim amacıyla ABD'ye gönderildi. Daha sonra Muğla ve sonrasında Çorum Vali Yardımcılığı, Alanya (1995- 1997) ve Mustafakemalpaşa Kaymakamlığı ile İstanbul Vali Yardımcılığında bulundu. 27 Temmuz 2000 tarihinde Bayburt Valiliği'ne atandı. 22 Aralık 2003 tarihinde de Merkez Valiliği'ne atandı. İngilizce bilen Osman Dıraçoğlu, evli ve iki çocuk babasıdır. Çığır Çığır, Hıfzı Oğuz Bekata tarafından 1 Ocak 1933-1948 yılı sonu arasında toplam 193 sayı halinde çıkarılmış aylık fikir, edebiyat ve sanat mecmuasıydı. Bir gençlik mecmuası niteliğinde olan "Çığır", ülkenin yeniden inşasını sağlamak üzere bir "inkılap gençliği" kurmayı ve gençliğin "hedefsizlikten, başıboşluktan, teşkilatsızlıktan" kurtuluşunu gerçekleştirmeyi hedeflediğini ifade etmekteydi. Başlangıçta Türkçülük cereyanına taraftar görünen ve "şef ve otorite gibi kavramları vurgulayarak sosyalizme cephe alan" "Çığır" mecmuası, daha sonra Cumhuriyet Halk Fırkası'nın Altı Ok'u doğrultusunda karar kılarak Mussolini'nin "Faşist, rahat hayatı istihkâr eder" sözünü benimsedi. Dönemin Mussolini ve Hitler rejimlerinin gençlik teşkilatlarını örnek gösteren mecmuada, bu rejimlerin güç kazanmasını "ihtiyarlığın bir kenara çekilmesi" ve gençliğin mücadelesine bağlamakta, öte yandan İngiltere'nin ise "ihtiyarlar ve orta yaşlılar" idaresinde olmasından dolayı zaafta bulunduğunu iddia etmekteydi. "Fikriyatını daha önceden hazırlamış olan pratik bir mezhep [...] genç düşünceleri avlamakta zorluk çekmemektedir" düşüncesiyle Almanya, İtalya ve Sovyetler Birliği'nin ideolojik etkisi altında gelişen gençlik hareketlerini de eleştirmiştir. Bununla beraber, Bekata mecmuada oluşacak gençlik teşkilatının niteliğine dair detaya inmemiştir. Kapanıncaya kadar Cumhuriyet Halk Fırkası'nın umdelerinin sözcülüğünü ve savunuculuğunu yaptı. Tek parti devrinde on beş sene boyunca çıkma başarısı göstermesini bu yayın anlayışına bağlayanlar olmuştur. "Çığır"ın sahifelerinde Türk dili, Türk tarihi, toplum bilimi, sanat, edebiyat, köycülük ve iktisat sahalarında yazılar neşredilmiştir. Dergide bazı tercüme yazılar da yer almıştır. Derginin yazarları arasında devrin tanınmış fikir, sanat ve bilim insanları yer almıştır. Bunlardan bazıları şunlardır: Falih Rıfkı Atay, Aka Gündüz, Necip Âsım Yazıksız, Mustafa Şekip Tunç, Hüseyin Nâmık Orkun, Halit Ziya Uşaklıgil, Hüseyin Rahmi Gürpınar, Hasan Âli Yücel, Şükûfe Nihal Başar, Halit Fahri Ozansoy, Behçet Kemal Çağlar, Kemalettin Kamu, Ömer Bedrettin Uşaklı, Sabri Esat Siyavuşgil, Nahit Sırrı Örik, Nüzhet Haşim Sinanoğlu, Kadri Kemal, Enis Behiç Koryürek, Ahmet Haşim, Halil Vedat Fıratlı, Yusuf Akçuraoğlu, Peyami Safa, İsmail Hakkı Baltacıoğlu, Hamit Zübeyir Koşay, Baki Süha Ediboğlu, Abdülkadir İnan, Sabahattin Ali, Samet Ağaoğlu, Yakup Kadri Karaosmanoğlu, Ahmet Muhip Dranas, Hüseyin Cahit Yalçın, Sadeddin Nüzhet Ergun, Fazıl Ahmet Aykaç, Fürüzan Husrev Tökin, Celâl Bayar, Remzi Oğuz Arık, Ahmet Kutsi Tecer, Munis Faik Ozansoy, Tezer Taşkıran, Cemil Sena Ongun, Rıfat Ilgaz, Mehmet Kaplan, Sadri Maksdi Arsal, Orhan Şaik Gökyay, Münir Meyyed Bekman, Oğuz Kâzım Atok, Halil Fikrat Kanad, M. Şakir Ülkütaşır, Osman Atilla, Muvaffak Sami Onat, Mehmet Önder, İbrahim Zeki Burdurlu, Ceyhun Atuf Kansu, İlhan Geçer, Ümit Yaşar Oğuzcan, Halil Soyuer, Ayhan Hünalp, İsmail Ali Sarar, Naki Tezel. Sali Berisha Dr. Sali Ram Berisha (, d. 15 Ekim 1944, Tropoja) Arnavut politikacı ve eski başbakan. Sali sha, Arnavutluk'un kuzeyindeki dağlık bölgede yoksul şartlarda dünyaya geldi. 1967'de Tiran Üniversitesi Tıp fakültesini bitirdi. Paris'te doktorasını yaptı. Tiran Üniversitesi Kardiyoloji bölümünün yöneticiliğini ve Komünist Parti sekreterliğini yaptı. 1992-1997 arasında Arnavutluk devlet başkanı olarak görev yaptı. Eylül 2005'ten Başbakan Sali Berisha, Eşcinsel hakları için desteğini ifade etti ve Berisha ayrıca, 2009 yılında Arnavut parlamentosunda eşcinsel evliliklerin yasal olarak tanınmasını sağlayan bir yasa çıkartılmasını önerdi ama henüz bu özel konuyla ilgili mecliste bir oylama yapılmamıştır. Sali Berisha, Liri Berisha (kızlık soyadı Ramaj) ile evlidir. Liri Berisha, Arnavut Çocuklar Vakfı'nın başkanıdır. Çiftin iki çocuğu, bir kızı vardır. Berisha, birçok Batılı kaynaklar tarafından bir Müslüman olarak tarif edilmiştir. Alexander Halavais Alexander Halavais (d. 21 Temmuz 1971) Amerika Birleşik Devletleri doğumlu, siber-yaşam uzmanı profesör. Halen ABD'nin Quinnipiac Üniversitesi'nde yüksek lisans dersleri veren Halavais, Second Life'da sanal ders veren ilk akademisyendir. Siber-yaşamın sosyal boyutları ve bilgisayarlaşmanın sosyal yaşama etkileri alanında en önde gelen araştırmacılarındandır Andız Andız ya da andız ağacı ("Juniperus drupacea", bazen "Arceuthos drupacea" olarak da sınıflandırılır), servigiller (Cupressaceae) familyasından, 10–15 m boyunda, "Juniperus" seksiyonunun "Caryocedrus" alt seksiyonundan ardıç türü. Doğu Akdeniz bölgesinde, güney Yunanistan, güney Türkiye, Batı Suriye ve Lübnan’da 800-1700 m yükseklikteki kayalıklarda dağılım gösterir. Kışın yapraklarını dökmeyen andızın «andız giliği» denilen meyvelerinden «andız pekmezi», odunundan «andız katranı», kozalaklarından da «andız tespihi» yapılır. Türkçede andız ya da andız ağacı adıyla yaygındır. Ardıç türünden olduğunu vurgulamak için bazen andız ardıcı dendiği de olur. Kazdağı göknarı ("Abies nordmanniana" subsp. "equi-trojani") için andız çamı adı kullanılır. Papatyagiller familyasından otsu bitki türüne ("Inula helenium") ise andız otu adı verilir. Arapçada servi ağacı gibi uzun boylu ve konik olmasından ötürü «servi ardıcı» anlamına gelen "ar'ar servi" (عرعر سوري) adı kullanılır. Yunancada Latince bilim adından harfiyen çevrilen «drupalı ardıç» ("άρκευθος η δρυπώδης") ya da Batı dillerinden çeviri ile «Suriye ardıcı» ("συριακή άρκευθος") adları kullanılır. Avrupa dillerinde daha çok «Suriye ardıcı» anlamına gelen adlar (İngilizce "Syrian juniper", Almanca "syrischer Wacholder", Norveççe "syrisk einer", Fransızca "genévrier de Syrie", İspanyolca "enebro de Siria") kullanılır. Ortalama 10-15 en fazla 40 m boyunda koni biçimli uzun ardıç türüdür. Gövde 1–2 m kalınlığındadır. Erkek ve dişi ağaçları ayrı olan iki evcikli ("dioik") bitkidir. Önce yeşil sonra esmer renkli olan kozalak küremsi ve 20–25 mm çapında. Doğu Akdeniz bölgesinde, güney Yunanistan, güney Türkiye, Batı Suriye ve Lübnan’da dağılım gösterir. Türkiye'de Adana yöresinde kozalaklarından acımsı tadı olan «andız pekmezi» yapılır. Antalya Manavgat'ta «andız pekmezi» ya da «enek pekmezi» yapılır. Çanakkale ile Balıkesir illerindeki Kaz Dağında kozalağından hazırlanan dekoksiyon astımda içilerek kullanılır. Kahramanmaraş'ta kozalağından hazırlanan dekoksiyon astım ve bronşit için kullanılır. Antalya Manavgat'ta Dal ve yaprakları kaynatılarak, buğusu hayvanlarda sancıyı kesmede kullanılır. Kozalakları kaynatılıp içilirse öksürüğü keser. Kaynattıktan sonra üzerine bal katıp, tuz atılırsa balgam söktürür. Andız ya da enek pekmezi nefes darlığına ve basura iyi gelir. Kahramanmaraş'ta ve Karaman'da basur için kullanılır. Muğla Bodrum'da kozalağı kaynatılıp suyu içilirse idrar yolu ve prostata iyi gelir. Afrika Komisyonu Afrika Komisyonu, diğer adıyla Blair Afrika Komisyonu, Afrika ülkelerini kalkındırmaya yönelik teşebbüsü incelemek ve hız kazandırmak için İngiliz hükümeti tarafından kurulmuş girişim. 2004 ilkbaharında oluşturulan bu girişimin amaçları arasında kalkınma için yeni nesil fikirleri ve Afrika'ya yönelik var olan uluslararası taahhütleri uygulamak vardır. Afrikalı liderler 17 komisyon üyesi arasında çoğunluğu oluşturmaktadır. Komisyonun raporu mart 2005'te açıklanmıştır. Bu yayım, benzer şekilde konuya dikkat çekmeye çalışan uluslararası ajanslarca hoş karşılanmıştır. Oxfam'dan bir konuşmadı "Afrika Komisyonu'nun değeri, tavsiyelerini gerçeğe dönüştürecek politik istek ve enerjiyi sağlayabilmesindedir." demiştir. Komisyon ve raporu Birleşik Krallık'ta ve diğer yerlerde yapılan Afrika'nın nasıl daha hızlı kalkınacağı tartışmalarında önemli bir etki yaratmıştır. Gleneagles, İskoçya'da yapılan G8 dünya liderleri zirvesinde bu rapor, G8'in yol haritasının taslağı olarak değerlendirilmiştir. Sonuç olarak Gleneagles zirvesinden, Komisyon raporunun yardımların iki katına çıkartılması ve çok yönlü yeniden borç planlaması konularında öne sürdüğü önerilerin gerçekleştirileceği yönünde taahtütler çıktı. Ancak bu zirvede, Komisyon'un ticari konulardak talepleri sonuç bulmadı. Bu talepler arasında zengin ulusların tarımsal ihracat sübvansiyonlarının kaldırılması ve dünya ticareti konusundaki pazarlıklarda 'mütekabiliyet' usulünün bitirilmesi vardı. Ancak zirve her şeye rağmen Komisyon'un 90 daha az göze batan önerisinden 50'sinin kabulüne sahne oldu. Bu öneriler arasında 20.000 ek Afrikalı barış gücünün eğitimi, hafif silahlar konusunda denetimlerin sıkılaştırılması, Afrika Birliği ile çalışmaların arttırılması ve Afrika için Yeni Partnerlik ("New Partnership for Africa - Nepad") programıyla Afrika hükümetlerinin halkları gözünde daha güvenilir olmaları, zengin uluslara baskı yaparak BM Yolsuzluk Konvansiyonu'nu uygulamaya koymaları, diktatörler tarafından yağmalanıp Batılı bankalara aktarılan paraların gerçek sahiplerine geri gönderilmesi ve ihraç kredileriyle rüşvet veren Batılı şirketlerin sıkıştırılması bulunmaktaydı. Zirveden sonra rapor önemini yitirmeye başladı. Günümüzde Komisyon'un raporuyla bağlantılı olarak Gleneagles zirvesinden çıkan taahhütlerin yerine getirilip getirilmeyeceği net değildir. Know-how Know-how, tam Türkçe karşılığı olmasa da "bir şeyi yapabilme bilgisi" olarak ifade edilebilen terim. Bir işletmenin, üretim yöntemleri ya da teknolojisinin, aynı dalda çalışan veya aynı işi yapmaya hazırlanan bir başka firmaya satılması veya kiralanmasıdır. Kısaca, bir üründen ya da yöntemden en verimli ve kolay biçimde yararlanabilmek için o konudaki bilgi ya da başka bir ifadeyle ticari sırların tümüdür. Know-how ülke içindeki firmalar arasında olabileceği gibi, farklı ülkelerdeki firmalar arasında da gerçekleşebilir. Sözleşmeye dayalı, direkt bütünleşmiş bir pazarlama sistemidir. Bu sistemde know-how ve markanın imtiyaz hakkı sahibi, belirli süre, koşul ve sınırları kapsayan anlaşmayla bağımsız yatırımcılara sistemini ve markasını kullandırır. Lisanstan farkı, lisansın sadece bir hakkı kullanma izni olmasına karşılık, know-how, bunu satın alan ya da kiralayan kuruluşa faydalanma olanağını fiilen hazırlamayı amaçlar. Day of Defeat: Source Day of Defeat: Source, çok oyunculu destekli ve Half-Life için bir mod olarak üretilmiş Day of Defeat adlı bilgisayar oyununun geliştirilerek yeniden piyasaya sürülen versiyonudur. Source motoru ile donanmış oyun, Steam üzerinden dağıtılmıştır. Aynı zamanda HDR (High Dynamic Range) teknolojisi kullanan ilk Source motorlu oyun özelliğini taşımaktadır. Oyun, II. Dünya Savaşı atmosferi altında Avrupa'da hazırlanmış belirli senaryolar içinde geçer ve ABD ile Nazi Almanyası birlikleri arasında taktiksel takım oyunu üzerine kuruludur. Erol UÄŸurlu Erol Uğurlu (d. 1942, Elbistan, Kahramanmaraş, Türkiye), Türk bürokrat. 1963 yılında Ankara Üniversitesi Hukuk Fakültesi'ni bitiridi. Kofçaz, Güdül, Simav, Keskin, Erbaa Kaymakamlığı, Nüfus ve Vatandaşlık İşleri Genel Müdür Yardımcılığı ve Ankara Vali Yardımcılığı, Bayburt ve Rize Valiliği yapmıştır. Evli ve 2 çocuk babasıdır. Şu anda Çankaya Üniversitesi Mütevelli Heyeti üyeliği yapmaktadır. One Last Breath One Last Breath, Athena grubunun ilk albümüdür. 1993 yılında çıkmıştır. Gürkaynak, Akçadağ Gürkaynak, eski adı Kelân, Malatya ilinin Akçadağ İlçesine bağlı köy. Eski idari yapıya göre nahiye (bucak) olan Kürecik'e bağlıdır. Malatya'nın büyükşehir olmasından sonra mahalle olmuştur. Malatya'nın batısında, Malatya-Kayseri-Ankara karayolu üzerinde olup, Malatya'ya uzaklığı 53 km'dir. Köy, dağlık bir alandadır. Hemen batısındaki Karahan Geçidi'nin rakımı 1800 m.dir. Köy nüfusu: Matt Damon Matthew Paige Damon (d. 8 Ekim 1970) Oscar ödüllü Amerikalı oyuncu ve senarist. 1988-1992 yılları arasında Harvard Üniversitesi'nde edebiyat okumuştur. Halhallı Behram Paşa Behram Paşa, eski Yemen Valilerinden Kara Şahin Mustafa Paşa'nın oğlu, yine Yemen vilâyetin eski valilerinden Rıdvan Paşa'nın kardeşidir. Her ikisi de II. Selim (1566-1574) devri ricâlindendir. Osmanlı Saray Mektebi Enderun'dan yetişmiştir. Sultan II. Selim B. Murad Han'ın zamanı idaresinde yükselmiştir. Sivas'a görev yaptığı sonra Yemen harekatı sırasında Gazze'de mirliva olan Behram Paşa'ya 976 (1568)'de Yemen Eyaleti tevcih edildi. Daha sonra Anadolu Beylerbeyi olmuş ve 1570'te Kıbrıs Seferi'ne katılmıştır. Bir müddet sonra Erzurum Beylerbeyi olmuş ve Lala Kara Mustafa Paşa'nın yanında 5 Nisan 1578 tarihinde İran Seferi'ne iştirak etmiştir. Diyarbakır'ın Aralık 1578'de on üçüncü Beylerbeyi (valisi) olarak da görev yapmıştır, daha sonra Bağdat ve Rumeli Beylerbeyliği yapmıştır. En son görevi olan Yeniçeri ağalığı ile çıkmıştır. Engürüs (Macaristan) seferinde İçoğlanları ittifak edip katledilerek ölmesine sebep olmuşlardır. Yaptırdığı yapılar arasında en ünlüleri Behram paşa hanı Sivas'ta 1573 yılında kesme taştan iki katlı inşa edilen Kervansaray olarak yapılan han, 49x49 metre boylarındadır. İki katlı hanın ortadaki büyük bahçesinin dört yönünde odalar sıralanmıştır. Güney yönünde yüksek ve geniş, dışarıya çıkıntılı, sivri kemerli bir giriş cephesi, bu cephe üzerinde, üç dilimli kemeri olan iki penceresi ve kenarlarında iki arslan figürü bulunmaktadır. Bina, kesme taştan iki katlı olarak yapılmıştır. Ortasında üzeri açık ve büyük bir avlusu olan binada avlunun etrafı odalarla çevrili, giriş kapısının karşısında ise ahır bulunmaktadır. Ayrıca Diyarbakır Çermik'te Behram Paşa Hamamı ve Diyarbakır Merkez'de Behram Paşa Camii'yi yaptırmıştır. Bunlardan başka, Yemen'de Behramiye adıyla anılan bir şehir kurmuş ve burada saray, cami, imaretler, medrese, urban şeyhlerinin ve maiyyetlerinin barınmaları için evler ve binalar yaptırmıştır. "Muhteşem Yüzyıl" adlı dizide Adnan Koç tarafından canlandırılmaktadır. Ä°smet Bertan İsmet Bertan 1959’da Manisa’nın Alaşehir ilçesinin Piyadeler köyünde doğdu. Yatılı okuduğu Gökçeada Atatürk Öğretmen Lisesi’nin ardından, Erzurum Atatürk Üniversitesi Türk Dili ve Edebiyatı Bölümü’nden mezun oldu. Afyon İhsaniye Lisesi'nde bir süre öğretmenlik yaptıktan sonra İzmir’e yerleşerek, TRT İzmir Bölge Müdürlüğü’nde çalışmaya başladı. TRT’de eğitim, kültür ve belgesel programları hazırlayan Bertan’ın Piri Reis'in İspanya, Sicilya, Malta, Cezayir, Tunus, Yunanistan ve Türkiye'nin Boğazlar, Ege ve Akdeniz kıyılarını içine alan harita çizimleri ve anlatımlarını günümüz koşularıyla karşılaştırma yaparak takip eden Kitab-ı Bahriye başta olmak üzere, Polonezköy'den Polonya'ya, Akhisar'dan Bosna'ya Gönül Köprüsü, Adanmış Kent Afrodisias, Sessiz Sığınak, Yorgun Köprüler, Sulardaki Serin Ezgiler gibi otuz beş belgeseli TRT arşivinde yer almaktadır. Bertan'ın Hızlı Tosbi adlı ilk çocuk romanı 2005 yılında Çocuk ve Gençlik Yayınları Derneği (ÇGYD) tarafından Yılın Çocuk Kitabı seçildi. 2018 yılında TRT'den emekli olarak İzmir'de yaşamını sürdüren Bertan, yazın hayatına çocuk, gençlik ve yetişkin eserleriyle devam ediyor.. 2007-08 Euroleague Eurolague 2007-2008 sezonu, 8. modern EuroLeague sezonudur. Euroleague Normal Sezonu kura çekimi 30 Haziran 2007'de Jesolo, İtalya'da , Euroleague yaz ligi açılış töreninde gerçekleşmiştir. Resmi açılış töreni 22 Ekim'de Polonya'nın Gdańsk şehrindeki Hala Olivia spor salonunda, Prokom Trefl Sopot ve CSKA Moskova arasındaki açılış maçından önce gerçekleşmiştir. 2008 Final Four 2-4 Mayıs tarihlerinde, Madrid'teki Palacio de Deportes de la Comunidad de Madrid salonunda olmuştur. Rusya'nın güçlü ekiplerinden CSKA Moskova altıncı kez şampiyon olup, Euroleague tarihi boyunca Real Madrid'in ardından ikinci sıraya yerleşmiştir. Üst tura yükselme prosedürü: Gruplarında ilk 5 sırayı alan ekipler ile 6. sıradiler arasında en iyi performansı gösteren ekip gruptan çıkma hakkı elde eder. Üst tur prosedürü: Gruplarını ilk 2 sırada tamamlayan ekipler tur atlayarak çeyrek finalde yer alma hakkını kazanırlar. Çeyrek finalde, İlk 16 gruplarında ilk iki sırayı almış takımlar eşleşirler. Gruplarını ilk sırada bitiren takımlar diğer grubu ikinci sırada bitiren takımlarla çapraz biçimde eşleşir. Çeyrek final 3 maç üzerinden gerçekleştirilir; toplamda 2 maç kazanan tur atlamış sayılır ve dörtlü final oynama hakkı elde eder. Çeyrek final maç tarihleri 1 Nisan ve 3 Nisan, 2008 olarak belirlenmiştir, gerekli olması halinde üçüncü maçlar 10 Nisan tarihinde oynanacaktır. * gerekli olması halinde oynanacaktır Dörtlü Final her Euroleague sezonun son basamağı, ve hafta sonu yapılan organizayonda; yarı final maçları Cuma akşamı, Pazar günü üçüncülük maçıyla başlayacak olan organizasyon şampiyona finaliyle sona erecektir. Öldüren Cazibe Death Defying Acts yönetmeni Gillian Armstrong olan 2007 yapımı film. Başrollerinde Guy Pearce ve Catherine Zeta Jones yer almaktadır. Sihirli Åžehir Sihirli Şehir, yazarı Jeanne Duprau olan The City of Ember isimli kitaptan sinemaya uyarlanan 2008/ABD yapımı film. Film uyarlanmış senaryosunu Caroline Thompson yazarken, yönetmenliğini Gil Kenan yapmıştır. Filmin yapımcıları arasında Tom Hanks'de vardır. Filmin ABD'de gösterim tarihi 10 Ekim 2008, Türkiye sinemalarındaki gösterim tarihi ise 24 Ekim 2008' dir. Seçkin bir bilim insanı topluluğu, insanları büyük felaketten kurtarmak için yerin altına Ember adındaki şehri kurarlar. Felaketin ardından insanların tekrar Dünya yüzeyine çıkmalarını sağlabilmek için belediye başkanlarının özenle saklayacağı ve 200 yıl sonra onları uyaracağı bir çanta geliştirirler. Çanta 7. belediye başkanına kadar özenle saklanır fakat geri sayıma devam ettiği halde, unutulup bir köşeye bırakılmıştır. Geri sayım bitmesine karşın Lina' nın evinde bulunan çanta, kapalı dolaplar ardında beklemeye devam eder. Geliştirilen şehir artık, zamana karşı koyamamakta ve yavaş yavaş sorunlar çıkartmaya hatta yıkılmaya başlamıştır. "Lina" ve "Doon" şehirden çıkabilme hayali kurmakta ve çantayı bulup içeriğini araştırmaya çalışmaktadır. Daha sonradan babalarının da eskiden şehirden çıkmak için çalışmalar yürüttüğünü öğrenen iki arkadaş, Barrow' un da yardımıyla şehrin gizli kaçış mekanizmasını harekete geçirerek Dünya yüzeyine çıkmayı başarırlar. Sabahattin Tuncer Sabahattin Tuncer, (d. 1950 Erciş) Türk ressam. 1950 yılında Erciş'te doğdu. 1979 yılında İstanbul Devlet Güzel Sanatlar Akademisi Resim Bölümü Neşet Günal atölyesinden mezun oldu. Çok sayıda kişisel sergi açan ve karma sergilere katılan sanatçı; Uzunkuyu/İzmir'deki atölyesinde çalışmalarına devam etmekte. Benjamin Button'Ä±n Tuhaf Hikayesi (film) Benjamin Button'ın Tuhaf Hikayesi, F. Scott Fitzgerald’ın 1922 yılında yayımladığı kısa öyküden uyarlanmış, 2008 yapımı film. Yönetmeni David Fincher, senaryo yazarı ise Oscar ödüllü senarist Eric Roth'dur. Başrollerini Brad Pitt ve Cate Blanchett'in paylaştığı film Akademi Ödülleri'nde 13 dalda ödüle aday gösterilmiş ve üçünü kazanmıştır. Hikaye, Ağustos 2005 yılında, Katrina Kasırgası yaklaşırken New Orleans hastanesinde ölüm döşeğinde olan Daisy'nin, kızı Caroline'a bir günlüğü okutmasıyla başlar. Günlük, Benjamin Button tarafından yazılmıştır. 11 Kasım 1918'de, New Orleans halkı I. Dünya Savaşı'nın bitişini kutlarken; bir bebek 86 yaşındaki bir adamın fiziksel görünüşü ile doğar. Bebeğin annesi doğumdan kısa bir süre sonra ölür ve babası, Thomas Button, bebeği bir huzurevinin önüne bırakır. Huzurevinde çalışan Afrikalı-Amerikan çift Queenie (Henson) ve Tizzy (Ali) bebeği bulurlar. Hamile kalamayan Queenie, kardeşinin bebeği gibi tanıtarak kendi başına büyütmeye karar verdiği bebeğe Benjamin ismini verir. Başta uzun süre yaşamayacağı beklenen Benjamin, zaman geçtikçe fiziksel olarak gelişim göstermeye başlar. Önce tekerlekli sandalyeyle hareket ederken, zamanla koltuk değneğiyle yürümeye, sonra da destek almadan yürümeye başlar. 1930'da hâla yetmişli yaşlarında görünürken, büyükannesi huzurevinde yaşayan Daisy (Fanning) ile tanışır. Benjamin ve Daisy birlikte oynarlar. Birkaç yıl sonra, Benjamin, tesadüfen tanıştığı Kaptan Mike'ın New Orleans rıhtımındaki römorköründe çalışmaya başlar. Mike boş zamanlarında Benjamin'i barlara ve genelevlere götürür. İlk gittiğinde Benjamin, babası olduğunu belli etmeyen Thomas Button'la tanışır. Sonra, uzun süreli bir iş için New Orleans'tan ayrılır. 1941'de Benjamin, römorkör seferiyle gittiği Rusya'da Elizabeth Abbott (Tilda Swinton) adlı bir İngiliz kadınla tanışır. Yeni evli Elizabeth, İngiltere'nin Murmansk'taki ticaret ataşesi olarak çalışan eşiyle birlikte İngiliz hükûmeti adına casusluk yapmaktadır. Elizabeth ve Benjamin'in bir gece başlayan dostça sohbetleri zamanla gizli bir ilişkiye dönüşür. Bir gün, 8 Aralık 1941 sabahında (Pearl Harbor Saldırısı'ndan sonra) Elizabeth beklenmedik şekilde ayrılır ve arkasında bir not bırakır: ""Seninle tanışmak güzeldi."" Bu esnada Kaptan Mike römorkörüyle ABD donanmasına destek vermeye karar verir ve Benjamin de onunla birlikte savaş bölgesine gider. Römorkör çatışma bölgesine vardığında ateş altında kalır ve saldırıda Kaptan Mike hayatını kaybederken Benjamin ABD donanması tarafından kurtarılır. 1945'te, Benjamin New Orleans'a döner ve yine Thomas Button'la karşılaşır. Thomas kendisinin babası olduğunu söyler ve Benjamin'e evini ve aile şirketini de içeren bütün servetini miras olarak bırakacağını açıklar. Benjamin bu gelişmeden hoşnut olmasa da, ölümcül hastalığa yakalanmış olan babasının son anlarında yanında olur. Benjamin, Daisy'nin New York'ta başarılı bir dansçı olduğunu öğrenir. 1947'de Benjamin New York'ta Daisy'yi habersiz ziyaret eder, ancak başka birine aşık olduğunu görür. Daisy 1954'te, dans turu vesilesiyle bulunduğu Paris'te, dans kariyerinin bitmesine neden olan bir araba kazası geçirir. Benjamin Daisy'nin bir arkadaşından gelen telgraf üzerine hemen Paris'e gider. Daisy, Benjamin'i genç görünümüyle gördüğünde şaşırır, başta sevinmesine rağmen Benjamin'e hayatından çıkmasını söyler. Benjamin ise, Daisy'nin iyileştiğinden emin olana kadar gizlice Paris'te kalır. 1962'de, Benjamin New Orleans'a geri döner. Annesinin evine döndüğünde Daisy'nin evde onu beklediğini fark eder. Şimdi karşılaştırılabilir fiziksel yaştadırlar, birbirlerine aşık olurlar ve birlikte yeni bir hayata yelken açarlar. Bu günden sonra Benjamin ve Daisy ilk kez ilişki yaşamaya başlarlar. Benjamin, babası Thomas Button'dan miras kalan evi satar ve Daisy ile bir dubleks eve taşınırlar. Çift, Daisy'nin yaşlanırken Benjamin'in gençleşmesi olayıyla mücadele ederken, 1967'de bir bale stüdyosu açan Daisy, Benjamin'e hamile olduğunu söyler; 1968 ilkbaharında Caroline adında kızını doğurur. Benjamin, devamlı ters yaşlanma nedeniyle, uzun süreli "gerçek bir baba" olamayacağına inanır ve Caroline bir yaşına geldiğinde, bütün servetini ve malvarlığını Daisy'ye bırakıp evden ayrılmaya karar verir. Daisy ve Caroline'i geride bırakır. 1970'lerde tek başına Hindistan'da yaşayan ve seyahatler yapan Benjamin, 1980'de ABD'ye 23 yaşındaki haliyle döndüğünde Daisy'nin dul bir adamla evlendiğini ve kızlarının büyümüş olduğunu görür. Daisy onu bir aile dostu olarak kocasına ve kızına tanıtır. Karışık duygular içindeki Daisy, Benjamin'i otelinde son kez ziyaret eder, burada tekrar birbirlerine olan tutkularını paylaşırlar, sonra bir kez daha ayrılırlar. 1990'da dul Daisy, bakımevi görevlilerinden bir telefon alır, Benjamin'in terk edilmiş bir evde bulunduğunu öğrenir. Görevliler, hastanede tedavi edilen Benjamin'i, büyüdüğü huzurevine getirmişlerdir. Sosyal hizmet uzmanları Benjamin'in demansın erken belirtilerini gösterdiğini söyler. Görevlilerin kendisine teslim ettikleri günlüğü alan Daisy, her gün huzurevine uğrar ve Benjamin'le ilgilenir. 1997'de ise huzurevine taşınır. 2003 yılına gelindiğinde, doğumunun üzerinden 84,5 yıl geçen ama fiziksel olarak bebek haline gelmiş olan Benjamin, Daisy'nin kollarında iken gözlerini kapatır ve sessizce hayata veda eder. Caroline, Benjamin'in günlüğünü okuyarak babası hakkındaki gerçeği öğrendikten sonra Daisy, hastanedeki yatağında Katrina Kasırgası iyice yaklaşmaktayken hayatını kaybeder. Son sözü "İyi geceler Benjamin" olur. Benjamin’in ölümüne kalan sürenin o anki görünümünü yansıttığı hesap edildiğinde, filmde yaşanan olayların sıralaması aşağıdaki şekildedir: Åžerifzade Mehmet Ataullah Efendi Şerifzade Mehmet Ataullah Efendi (d. 1759, İstanbul - ö. 1811, Rize), 1806-1807 ile 1807-1808 dönemlerinde Osmanlı şeyhülislamı. 1759'da İstanbul'da doğmuştur. Seksen üçüncü şeyhülislâm Esad Efendizâde Mehmed Şerîf Efendi’nin oğludur. Aslen Selanik asıllı Yahudi kökenli bir aileden gelmektedir. Şeyhülislam Feyzullah Efendi'nin soyundandır. Ebû İshak-zâde veya Şerîf-zâde diye şöhret bulmuş ve "Topal Ata" diye'de anılmaktadır. Eğitimini önce babasından alıp sonra medrese tahsiline yönelmiş ve medresede Tokatlı Mustafa Efendi’den ve zamanının diğer müderrislerinden icazet almıştır. Genç yaşında müderris olmuştur. Birçok medreselerde müderrislik yaptıktan sonra kadılık mesleğine geçmiştir. 1783'de 24 yaşında iken Galata kadılığına atanmış; sonra Edirne mevleviyyetine nakledilmiş; Kudüs kadılığında sonradan'da Mekke kadılığında bulunmuştur. 1793'de İstanbul kadılığına getirilmiştir ve ek olarak "nakîb-ül-eşrâflık" görevi verilmiştir. 1798'de Anadolu payesi 1800'de Rumeli pâyesi verilip 1804 yılında ise fiilen Rumeli kazaskeri olmuştur. İlk başlarda Yeniçeri ocağının kaldırılmasından yanaydı. III. Selim'le beraber Yeniçeri ocağının kaldırılması için çeşitli girişimlerde bulunmuştu. Sonradan bilinmeyen bir sebepten dolayı taraf değiştirmiştir. Osmanlı vakanüvisleri aşırı derece çıkarcı olduğunu yazmaktadır. 1806'da Nizam-ı Cedid uygulaması Kadı Abdurrahman Paşa komutasındaki Rumeli ordusunda uygulanması kararı verilince, bu kurulmakta olan orduya karşı Sadrazam Bostancıbaşı Hafız İsmail Paşa muhalefet etmiştir. Sadrazam ortaya çıkan ciddi çatışmaları ve buna karşı çıkan Rumeli ayanını el altından destekleyip bu eylemleri koordine etmeye başlamıştır. Askeri reformların Rumeli'ye yayılmasını sağlamak için Nizam-ı Cedid birliklerinin Edirne'ye gönderilmesi üzerine başta sadrazam ve reform aleyhtarları bunları önlemek için Rumeli Ayanlarını kendilerine katılmaya çağırmışlardır. Sonunda Nızam-ı Cedid ordusu ancak Silivri'ye kadar gidip İstanbul'a geri dönmek zorunda kalmıştır. 1806'da "Edirne Olayları" denen bu olaylardan sonra ıslahat aleyhtarlarını daha fazla tatmin etmek için Sultan III. Selim Rumeli ayanlarını açıkça kışkırtan Sadrazam Bostancıbaşı Hafız İsmail Paşa'yı sadrazamlıktan azledip daha açıkça ıslahat aleytarı Keçiboynuzu İbrahim Hilmi Paşa'yı sadarete getirmiştir. Aynı zamanda Salihzade Ahmet Esat Efendi Şeyhülislâmlik görevinden azledilmiş şeyhülislâmlik makamına gayet tutucu olmakla bilinen Şerifzade Mehmet Ataullah Efendi getirilmiştir. O yıl sonu Aralık 1806'da Kara Yorgi Sırp isyanı çıkarttılae=r ve isyancılar Belgrad kalesini ellerine geçirdiler. Ruslar önce savaş ilan etmeden Eflak ve Buğdan'ı işgal etmeye başlayınca 22 Aralık 1806 tarihinde Osmanlı devleti Rusya'ya savaş ilan edip 1806-1812 Osmanlı-Rus Savaşı başladı. Şubat 1807'de Vahabiler Hicaz'ı istila ettiler. Bir İngiliz donanma filosu Çanakkale Boğazı'ndan geçip İstanbul önüne gelip 19 Şubat'ta Yeşilköy önünde demirledi. Mart'ta bu filo İstanbul'dan ayrılıp Mısır'a geri döndüyse de İngilizlerin Çanakkale Boğazı ablukası devam etti. 27 Nisan 1807'de sadrazam ve Rus cephesi serdar-i ekrem olan İbrahim Hakkı Paşa İstanbul'dan ayrıldı. İstanbul'un ve devletin genel idaresi tutucu cepheden olan, ama daha çok her zaman kendi çıkarını başta düşünen sadaret kaymakamı Köse Musa Paşa eline kalmış oldu. 25 Mayıs 1807'de Rumelikavağı'nda bulunan Boğaz yamakları Kabakçı Mustafa İsyanı'na başladılar. İstanbul'da büyük bir terör başladı. 29 Mayıs'ta isyanın üçüncü gününde ayaklanmacılara katılan geride kalan kapıkulu askeri, ulema ve esnaf grubu Ayasofya ve Topkapı Sarayı çevresini doldurdular ve saray içinde Babusaade'ye kadar girdiler. III. Selim'in tahttan indirilmesini ve IV. Mustafa'nın tahta geçmesini istemekteydiler. Sadaret Kaymakamı Köse Musa Paşa ve Şeyhülislam Şerifzade Mehmet Ataullah Efendi iç saraya girerek tahttan çekildiğini ima eden III. Selim'in yerine IV. Mustafa'yı cülus için kafesten çıkartıp Sofa-ı Hümayun'a getirdiler ve orada IV. Mustafa'ya biat ettiler. İsyancılar faaliyetlerine, özellikle katliamlarına, devam ettiler. Kabakçı Mustafa ve diğer Boğaz yamakları elebaşıları önemli rütbelere getirildiler. 1 Mayıs'ta Nizam-ı Cedid ordusu lağvedildi. Şeyhülislam, konağında bir meşveret meclis yaptı ise de bu toplantıda bir karar alınamadı. Çok zor bulunan finansman ile 180 bin kuruş ve Mustafa'nın kız kardeşi Esma Sultan'dan aldığı 20 bin kuruş ocaklılara ve orduya culus bahşişi ve Boğaz muhafızı yamaklarına inam dağıtıldı, 12 Haziran'da IV. Mustafa için kılıç alayı düzenildi ve Eyüp Sultan Türbesi'nde IV. Mustafa'ya Şeyhülislam Şerifzade Mehmet Ataullah Efendi tarafından Sultan Osman kılıcı kuşatıldı. Köse Musa Paşa ayaklanma sırasında öldürülen veya kaçan kişilerin tüm mal ve servetlerin müsadere edilmesi için bir ferman çıkarttı. Bu müsadereden elde edilecek gelirler doğrudan doğruya ordu giderlerine sarf edilmesi ön görülmüştü. Fakat Köde Musa Paşa ve saraylı Enderun ricali bu gelirlerden büyük paylar aldılar. Öldürülen ileri gelenlerin konakları ve sahil yalıları bunlar arasında paylaşıldı. 18 Haziran 1807'de Tuna boyunda cephede bulunan Sadrazam ve Serdar-ı Ekrem İbrahim Hilmi Paşa bu görevlerden azledildi ve Çelebi Mustafa Paşa sadrazam yapıldı. 23 Haziran'da isyancı zorbaları Süleymaniye Camii avlusunda toplandılar ve başta sadaret kaymakamı Köşe Musa Paşa; şeyhülislam Şerifzade Mehmet Ataullah Efendi, sekbanbaşı ve diğer ilerigelen devlet ricalini istemediklerini ilan ettiler. Sadrazam kaymakamı Köse Musa Paşa azledilip sadrazam kaymakamı görevine deneyimli Şehsuvaroğlu Hamdullah Paşa getirildi ve Köse Musa Paşa Bursa'ya sürüldü. Sekbanbaşı azledildi. 13 Temmuz'da Şeyhülislam Şeyhülislam Şerifzade Mehmet Ataullah Efendi de azledilip şeyhülislamlığa Sâmânizade Ömer Hulusi Efendi tayin edildi. Fakat Şeyhülislam Şerifzade Mehmet Ataullah Efendi, yeni sekbanbaşı ve Şerifzade Mehmet Ataullah Efendi'nin akrabası olan Reisülkitap Halet Efendi o akşam bir araya gelip bu değişiklikler hakkında aralarında anlaşıp isyancıların elebaşıları ile görüşme yaptılar. 14 Temmuz'da isyancı yamaklar ve yeniçeri elebaşıları tekrar Süleymaniye Camii avlusunda toplandılar ve Şeyhülislam Şerifzade Mehmet Ataullah Efendi'nin azledilmesine karşı çıkıp onun tekrar Şeyhülislam olmasını istediler. IV. Mustafa'yı eğer bu aziller geri alınmazsa isyan daha da büyük ve kendisi de azledilir diye korkutup kandırdılar. Halet Efendi bir istifa mektubu yazıp bunu yeni şeyhülislam Sâmânizade Ömer Hulusi Efendi'ye imzalattı. Böylece 14 Temmuz'da Ataullah Efendi yeniden şeyhülislam ve Köse Musa Paşa da yeniden Sadaret Kaymakamı görevlerine getirildiler. 18 Temmuz'da şeyhülislam Ataullah Efendi ile isyancı ocaklılar ve yamaklar elebaşıları bir toplantı yaptılar. Bu toplantıda da isyancılara "yaptıkları yetiştiği ve her işe karışmaktan vazgeçmeleri" nasihatı verildi. Fakat yamakların uslanması imkânsızdı. 16 Eylül'de IV. Mustafa Çırağan sarayında iken bazı yamaklar saray nöbetçilerine sataşınca saray önü savaş alanına döndü. Yakalanan yamaklar tutuklanıp idam edildiler ve ertesi gün isyancıların temizlenmesi için çıkartılan bir hatt-ı hümayunla zorbaların elemine edilmesi kararı verildi. Sekbanbaşı ocaklıları, isyancı yamakları ve tabyacıları takiple görevlendirdi. Şehir kapıları kapatılıp şehirde bulunan yamak ve diğer yamak ve tabyacı zorbalar toplandı ve bunlardan 23'ü boğduruldu ve öldürülenlerin cesetleri denize atıldı. Fakat sonradan "Rusçuk Yaranı" adı verilecek olan Nizam-ı Cedid taraftarları grubu Balkanlarda Rusçuk'ta en önemli ayan olan Alemdar Mustafa Paşa etrafında toplanmaya başladılar. Ruslarla Ağustos 1807'de imzalanan ateşkes antlaşmasından ve Silistre ordugahında çıkan isyandan sonra askeri niteliği kalmamış askeri birlikler keşmekeş halinde başlarında Serdar-ı Ekrem ve Sadrazam Çelebi Mustafa Paşa ile Edirne'ye geldiler. Diğer taraftan 19 Ekim'de Nizam-ı Cedid karşıtı ve Rusya'ya kaçmış olan Tayyar Mahmut Paşa bir Rus gemisi ile İstanbul'a gelip Köse Musa Paşa yerine Sadaret Kaymakamı yapıldı. 1808'da Alemdar Mustafa PaÅŸa kendi milis ordusu ile Balkanlardan ilerleyip Edirne'ye kadar geldi. Temmuz ortasında bir grup Alemdar milisi Rumelifeneri kalesini basıp Kabakçı Mustafa'yı öldürdüler ve Rumeli Feneri'nde ve yakınlarında yamaklar ve tabyacı Boğaz muhafızları ile Alemdar güçleri arasında büyük çarpışmalar yaşandı. IV. Mustafa hazine vekili Nazır Ağa'yı Edirne'ye göndererek , Sadrazam Çelebi Mustafa Paşa ve Alemdar Mustafa Paşa İstanbul'a çağırdı. Temmuz başında Sadrazam ve Alemdar milis güçleri ve ordudan kalanlar İstanbul'a gelmekte iken yolda İncirli Çiftliğinde Şeyhülislam Ataullah Mehmet Efendi ve devlet ricali onları karşıladı ve IV. Mustafa ise Kırkkavak'a kadar gelip Sadrazam ile Alemdar Mustafa Paşa ile görüştü. Alemdar ordusu ile Çırpıcı Çayırı'na geldiği zaman 20-21 Temmuz 1808'de bir grup atama yapıldı ve Şeyhülislam Mehmet Ataullah Efendi azledilip yerine Arapzade Arif Efendi geçirildi. Alemdar'ın danışmanlarının tavsiyelerine uymayıp Çırpıcı Çayırı'ndaki bu beklemesi tahttan çekilmiş olan III. Selim'in öldürülmesine fırsat doğurmuştur. Mehmet Ataullah Efendi ise önce Bebek’de bulunan evinde ikâmet etmeye başladı. Kasım 1808 tarihinde Rize'ye sürgüne gönderildi. Akçakızanlık kasabasına ve bir müddet sonra da Rize'nin Güzelhisâr kasabasına gitti. Tuzcuoğlu isyanlarını bastırmakla görevlendirildi ve yerel ayanların desteğiyle gayet sert olarak bu isyanı bastırıp Tuzcuoğlu Memiş Ağa'yı yakalatıp idam ettirip kellesini İstanbul'a gönderdi. Orada ikâmet edip iken 1811'de vefât etti. Mezarı Rize Kalesi civarındadır. Rize çarşıda bir Tekke yaptırdığı bilinmektedir ama yaptırdığı Tekke yıkılmış ve yeri kaybolmuştur. Evi kale altındaki çarşı tarafındaydı. Bazı dinsel eserlere yaptığı haşiyeleri bulunmaktadır. Kendisinin şair olduğu bilinmektedir ve küçük bir divanı bulunmaktadır. Şu beyit onundur: Tecâhul kıl bu eyyam hüner-i düşmanda âkıl isen, Sakin izhâr-i ilm etme, ata gayet cehâlet Günümüz diliyle Eğer akıllı isen düşmanın hünerini sana göstermek isterse câhil görün. Bildiğini açığa vurma, zira bu cahilliktir. Cennetimden Bakarken Cennetimden Bakarken (Özgün adı: The Lovely Bones), Peter Jackson'ın yönettiği 2009 yapımı ABD filmi. Yazarı Alice Sebold olan 2002 yılında çıkmış aynı isimli romandan uyarlanmıştır. Filmde Susie rolünde Saoirse Ronan, ve onun ailesi rollerinde ise Rachel Weisz ve Mark Wahlberg yer almıştır. Kahramanımız Susie Salmon’la ilk karşılaştığımızda o artık cennettedir. On dört yaşında bir cinayete kurban giden genç kız, bu yeni ama yabancı yerden aşağıya bakarken capcanlı sesiyle hem tüyler ürpertici hem de umut dolu bir öykü anlatıyor. Ölümünden sonra günler boyu aşağıda onsuz sürüp giden yaşamı, okul arkadaşlarının ortadan kayboluşuyla ilgili yorumlarını, ailesinin sevgili kızlarının bulunması umuduna tutunuşlarını, katilinin cinayetten kalan ipuçlarını yok etmeye çalışmasını izler. Ve cennet denilen yeri inceler. Güzel salıncaklarıyla okulun oyun bahçesine çok benzemektedir. Yeni gelenlerin anlaşmasına yardım eden danışmanlar ve bir odada kalabileceği arkadaşları vardır. Sevdiği insanlarla birlikte olabilmenin dışındaki onların arasında genç bir erkek de vardır, istediği her şey düşündüğü an yerine gelir. Ama aşağıda hayat sürüp giderken Susie de bir şekilde o hayata dahildir. Çünkü hatıraları yok olmaz. Cennetimden Bakarken aydınlık, şaşırtıcı ve kederin içindeki umudu ortaya çıkaran bir film. Nilgün İleri Köseoğlu Nilgün İleri Köseoğlu (d. 1959; Akşehir, Konya), Türk ressam. 1979 yılında Ankara Gazi Eğitim Enstitüsü Resim - İş (Grafik) bölümü’nden mezun olan sanatçı, çeşitli okullarda 23 yıl Resim-İş öğretmeni olarak çalıştı. 2000 ile 2006 yılları arasında Cahit Koççoban, Turan Enginoğlu, Atanur Doğan Atölyelerinde akademik düzeyde suluboya çalışmalarına katıldı. Serkan Adın ile baskı çalışmalarına başladı. Halen Mahmut Durmuş ile Resim – Heykel Müzesi’nde baskı çalışmalarına devam etmektedir. İzmir Suluboya Ressamları Derneği ve "Atılım Grubu" üyesidir. Resimlerinde genellikle doğadan ve figürlerden çalışmalar yaparak, kendine özgü üslubuyla renkçi, lekeci, dışavurumcu bir kişilik sergilemektedir. Şimdiye kadar birçok karma ve kişisel sergiye katılmıştır. 2002 - 2004 yıllarında Çivril/Denizli’de ve Akşehir Nasrettin Hoca Festivalinde ve çeşitli illerde kişisel sergiler açmıştır. Köseoğlu, Konya - Akşehir, Denizli - Çivril, Ege Bölgesi evrelerini suluboya tekniğiyle çalışmaktadır. Sanatçı amacını, "yıkılmaya yüz tutmuş tarihi ölümsüz kılmak, yöre kültürünü ve insanlarını tanıtmak, bir belge olarak geleceğe taşımak" olarak belirtmektedir. Son dönemlerde küresel ısınmanın doğaya verdiği zararı resimlerinde yansıtıyor. Sanatçının eserleri, çeşitli kültür merkezlerinin arşivlerine alındı. Açtığı suluboya resimlerinin 11’i kişisel 38’i karma sergilerdir. Özgün baskı dalında da bir karma sergiye katılmıştır. Kültür ve Turizm Bakanlığı'nın açtığı bir yarışmada "Düş" adlı eseriyle derece almıştır. Türkiye Sinema ve Audiovisuel Kültür Vakfı Türkiye Sinema ve Audiovisuel Kültür Vakfı (TÜRSAK), İstanbul'da yerleşik bir sivil toplum kuruluşudur. Kısa adıyla Türsak; sinema, televizyon, güzel sanatlar, basın, iş ve politika dünyasında tanınmış 215 üyenin katılımıyla 1991 yılında kurulmuş olan bağımsız bir vakıf olup, sanat dünyası içinde olumlu etkinlikler göstermektedir. Engin Yiğitgil - Yönetim Kurulu Başkan Reis Çelik - Yönetim Kurulu Başkan Yardımcısı Nurcan Kuzucan - Yönetim Kurulu Başkan Yardımcısı Demir Karahan- Yönetim Kurulu Üyesi Okan Tapan- Yönetim Kurulu Üyesi Serap Aksoy- Yönetim Kurulu Üyesi BUrçak Evren -Yönetim Kurulu Üyesi Fehmi Yaşar -Yönetim Kurulu Üyesi, Strange Days Strange Days, The Doors'un ikinci albümüdür. Grubun kendi adlarını da taşıyan ilk albümü The Doors'un üstünden 1 sene geçmeden 7 Ekim 1967'de piyasaya sürülmüştür. Albümde "Strange Days", "People Are Strange" ve "When The Music's Over" gibi ilk albümde yer alan "The End" şarkısından sonra epik sözler içeren çok beğenilen şarkılar yer almaktadır. Ayrıca albüm Jim Morrison'un yazdığı ilk şarkı olan Moonlight Drive şarkısını da içermektedir. 1965 yılında bu şarkının demosu kaydedilmiştir. 1967 yılında ise bu albüme konulmuştur. Albüm 1967 yılında ABD'de müzik listelerinde 3. sıraya kadar çıkmıştır. Ayrıca Rolling Stone isimli internet sitesinin yayınladığı tüm zamanların en iyi 500 albümü link içerisinde 407. sıradadır. Albümde yer alan "People Are Strange" şarkısıda ABD müzik listelerinde 12. sıraya kadar yükselme başarısı göstermiştir. Albümde yer alan şarkıları Jim Morrison, Robby Krieger, Ray Manzarek ve John Densmore birlikte yazmışlardır. DerekarabaÄŸ, Bolvadin Derekarabağ, Afyonkarahisar ilinin Bolvadin ilçesine bağlı bir köydür. Dipevler, Bolvadin Dipevler, Afyonkarahisar ilinin Bolvadin ilçesine bağlı bir köydür. GÃ¼ney, Bolvadin Güney, Afyonkarahisar ilinin Bolvadin ilçesine bağlı bir köydür. Afyonkarahisar il merkezine 75 km, Bolvadin ilçesine 15 km uzaklıktadır. Hamidiye, Bolvadin Hamidiye, Afyonkarahisar ilinin Bolvadin ilçesine bağlı bir köydür. KarayokuÅŸ, Bolvadin Karayokuş, Afyonkarahisar ilinin Bolvadin ilçesine bağlı bir köydür. Kurucaova, Bolvadin Kurucaova, Afyonkarahisar ilinin Bolvadin ilçesine bağlı bir köydür. Kutlu, Bolvadin Kutlu, Afyonkarahisar ilinin Bolvadin ilçesine bağlı bir köydür. NusratlÄ±, Bolvadin Nusratlı, Afyonkarahisar ilinin Bolvadin ilçesine bağlı bir köydür. OrtakarabaÄŸ, Bolvadin Ortakarabağ, Afyonkarahisar ilinin Bolvadin ilçesine bağlı bir köydür. Köy, Bolvadin'in doğusunda, Eber Gölü kıyısındadır. Afyonkarahisar il merkezine 81 km uzaklıktadır. Bolvadin ilçesine 21 km uzaklıktadır. Taşağıl, Bolvadin Taşağıl, Afyonkarahisar ilinin Bolvadin ilçesine bağlı bir köydür. Taşlıdere, Bolvadin Taşlıdere, Afyonkarahisar ilinin Bolvadin ilçesine bağlı bir köydür. Yürükkaracaören, Bolvadin Yürükkaracaören, Afyonkarahisar ilinin Bolvadin ilçesine bağlı bir köydür. Ali KaragÃ¶z Ali Karagöz (d. 1960, İstanbul), Tiyatro, sinema ve dizi oyuncusu. İstanbul Şehir Tiyatroları sanatçısı olan Karagöz, Turizm ve Otelcilik Yüksek Okulu mezunu olup, cafe,bar ve otellerde işletmecilik yaptı. 1979'dan itibaren mankenliğe başladı. 1984'te podyumlardan kamera önüne geçerek ilk filmini çevirdi. Sporla da ilgilenen sanatçı, 25 yıl profesyonel sutopu oyunculuğu ve koçluğu yaptı. Sinema ve dizi filmlerde, reklamlarda rol aldı. Ali Karagöz Çasod üyesi olup, halen Şehir Tiyatroları'nda yönetmen yardımcısı ve oyunculuk yapmaktadır. Ayşegül Devrim Ayşegül Devrim (26 Mart 1942, İstanbul - 6 Temmuz 2009, İstanbul), Türk tiyatro, sinema ve dizi oyuncusu, seslendirme sanatçısı ve yönetmeni. Ayşegül Devrim 1942 yılında İstanbul'da doğdu. Babası oyuncu İhsan Devrim'dir. İlkokulu Bakırköy'de bitirdi. 1952-53 ders yılında Arnavutköy Kız Koleji'ne girdi. Tiyatro aşkı ağır basınca eğitimini yarıda bırakıp bir yıl Teknik Üniversite Gençlik Tiyatrosu'nda çalıştı. Lise eğitiminin ardından 1959 yılında İstanbul Şehir Tiyatroları'nda oyunculuğa başlayan sanatçı, 1964 - 1965 yıllarında Londra'da eğitimini sürdürdü. 12 yaşından itibaren seslendirmeler yapmaya başladı. 300 kadar filmin seslendirme yönetmeni oldu. 125 civarında oyunda rol aldı, Şehir Tiyatroları yönetim kurulu üyesi olup, Toder (Tiyatro Oyuncuları Derneği)'nde de etkinliklerde bulundu, sinema ve dizi filmlerinde rol aldı.Sanatçı 6 Temmuz 2009 da hayatını kaybetti. Mezarı Aşiyan mezarlığı'nda babası İhsan Devrim'le birlikte aile kabrinde bulunmaktadır. Mehmet GÃ¼rhan Mehmet Gürhan (d. 25 Kasım 1962, İstanbul) Türk tiyatro, sinema ve dizş oyuncusu. İstanbul Belediye Konservatuvarı’nı bitirdikten sonra Mimar Sinan Üniversitesi Tiyatro Yüksek bölümünü tamamladı. 1975 yılından itibaren İstanbul Şehir Tiyatroları’nda görev alan Mehmet Gürhan birçok tiyatro oyununda rol aldı. Aynı zamanda televizyon ve sinema yapımlarında oyuncu; reklam yapımlarında da oyuncu ve seslendirme sanatçısı olarak bulundu.Mimar Sinan Üniversitesi Tiyatro bölümünde sahne dersleri ve Dialog Anlatım İletişim A.Ş. eğitim kurumunda uzun yıllardır hem spiker - sunucu adaylarına hem de bireysel, kurumsal ve özel eğitimlere katılan öğrencilere ses, nefes kullanımı, diksiyon, fonetik, oyunculuk ve konuşma alanlarında dersler vermektedir. Åžerif (makam) Şerif (), İngilizce konuşan bazı ülkelerde politik, hukuki veya kanuni bir makam. Şerif kelimesi Türkçeye İngilizceden geçmiştir. İslam'daki "şerif" kavramı ise Arapça kökenlidir. İngilizce ""sheriff"" sözcüğünün kökeni Eski İngilizce "scir" (shire) ve "gerefa" (idarî amir) sözcüklerine dayanır. Scirgerefa, Orta Çağ İngiltere'sinde kral adına, bir shire'ı idare eden görevliye verilen isimdi. Amerika Birleşik Devletleri'nde şerif, bazı kasabalarda kanunların uygulanmasından sorumlu, polis müdürü ya da jandarma komutanı benzeri, en yüksek resmi görevlidir. Çoğu bölgede seçimle iş başına gelir. Seçimle iş başına geçen güvenlik amiri uygulaması ABD'ye has bir uygulamadır. Şerif'in ofisinde görevli diğer memurlara da polis değil, "şerif yardımcısı" denir. İskoçya'da şerifler medeni ve ceza hukukuna bakan bir hakim sınıfıdır. Kalaycılar, Karesi Kalaycılar, Balıkesir ilinin Karesi ilçesine bağlı bir mahalledir. Mahallenin adı mahallede kalaycılıkla uğraşılmasından gelmektedir.Mahallenin kuruluş tarihi 1776'dır.Mahallenin eski ismi Körpaşanın Çiftliği 'dir. Balıkesir'e 13 km. uzaklıktadır. Jean de Bourgogne Jean de Bourgogne, Korkusuz Jean (Fransızca: "Jean sans peur"), (d. 28 Mayıs 1371, Rouvres, Burgonya - ö. 10 Eylül 1419, Montereau, Fransa). Burgonya dükü. Burgonya dükü Cesur Philippe ile Flandrelı Marguerete'ın oğluydu. 1385'te Bavyeralı Marguerete ile evlendi. Küstah, bağnaz, kibirli, kendine aşırı güvenen ve zalim bir adamdı. 1396'da Osmanlı sultanı I. Bayezid'e karşı düzenlenen Niğbolu Muharebesi'ne katıldı, ancak başarısızlığa uğradı ve esir edildi. Babasının ödediği yüklü bir fidyeyle kurtularak, Burgonya'ya döndü. Yıldırım Bayezid Onu Serbest Bırakırken Şöyle Demiştir: ""Yine Gelin, Yine Gelin de Yeni Zaferler KazanalÄ±m."" Babasının 1404'te ölmesi üzerine Burgonya dükü ve aynı zamanda Artois ve Flandre kontu olarak 33 yaşında tahta çıktı. Yönetim yeri olarak Paris'i seçen Korkusuz Jean, krala ve onun yandaşlarına boyun eğdirmeye çalışıyordu. Bu amaçla 1407'de sık sık kralın yerine ülkeyi yönetmek için çekiştiği Orleans dükü olan kuzeni Louis'yi öldürttü; fakat bu olay onun sonunu hazırlamasına yol açtı. Jean, kral ve yandaşlarına boyun eğdiremediği gibi yeni düşmanlar da kazandı.Bunların başlıcaları, öldürttüğü kuzeni Louis'nin damadı olan Armagnac kontu VII. Bernard'dı. Sonunda bu çekişme, ülkenin Armagnac ve Burgonya tarafları olarak ikiye bölünmesine yol açtı. Jean, sonunda Armagnac'lar tarafından Paris'ten kovuldu.Bu arada ülke,bu çekişmeyle bir iç savaş içine düşmüştü; İngiltere kralı V. Henry'nin ülkeyi 1415'te istila etmesi,durumu daha da kritik hale getirdi. Sonunda İngiltere kralı, Fransa'nın içinde bulunduğu zor durumdan faydalanarak zaten zayıf olan Fransa ordusunu aynı yıl Agincourt Savaşı'nda yenerek, kapsamlı bir işgale girişti. Bu arada Korkusuz Jean ve Bernard d'Armagnac'ın arasındaki iç savaş şiddetlenmişti. Jean, İngiltere kralı V. Henry'le ittifak kurmaya çalışsa da, başarılı olamadı. Bunun üzerine düşmanları olan Armagnac'larla olan savaşı bitirmeye çalıştı. Armagnac'ların yeni önderi olan Veliaht Prens Charles'ın gençliğinden faydalanarak,onunla barış müzakerelerine girişti. Sonunda tarafların 10 Eylül 1419'da Montereau Köprüsü'nde buluşmalarına karar verildi. Ancak buluşma tartışmaya dönüştü ve Korkusuz Jean,Armagnac'lar tarafından öldürüldü. Yerine geçen oğlu Philippe (İyi), babasının kanını yerde koymamak için Fransa ve Armagnac'larla yıllarca savaştı. Osmanlı Devletinin galibiyeti ile sonuçlanan Niğbolu Savaşı'nda Yıldırım Bayezid'a esir düşmüştür yüklü miktarda fidye verilerek kurtarılmıştır. Ülkesinde 1419 yılında suikast sonucu yaşamını yitirmiştir. Nikolay Rezanov Nikolay Petroviç Rezanov (Rusça: Николай Петрович Резанов) (1764 – 1807) Rusya'nın Alaska ve Kaliforniya'yı kolonileştirmesi projesini destekleyen Rus soylusu ve devlet adamıdır. Rusya'nın on baronundan birisi olarak, 1804 yılında Rusya'nın ilk Japonya büyükelçisi olmuş, 1803'de Dünya'yı denizden dolaşma fikrini ortaya atmış ve sefere Kamçatka'ya kadar kendisi eşlik etmiştir. Ayrıca kendisinin de üye olduğu Sankt-Peterburg Bilim Akademisi'nde saklanmakta olan, Japonca sözlüğü ve çeşitli çalışmaları bulunmaktadır. Fakat Rezanov'un en büyük eseri Rus-Amerikan Kumpanyası'dır. Rezanov Sankt-Peterburg'da 28 Mart 1764'te doğmuştur. 14 yaşına geldiğinde, beş dilde uzmanlaşmıştı. 1791'de İmparatoriçenin özel sekreterinin yetkisiyle Gavrila Derjavin'e katıldı. Shelikhov-Golikov Kürk Şirketi'nden Grigory Shelikhov ile tanışmadan yıllar önce, tüccarların uzak sömürgelerde kürk ticaretinde tekel kurmaları ile ilgili hedefleriyle ilgilenmeye başlamıştı. Muhtemel güçlerin farkında ve bozulmuş sarayın zevklerinden sıkılmış olarak, şirketin ortağı olmuş ve hızlı bir şekilde zeki ve yorulmaz bir işadamına dönüşmüştür. Shelikov'un 1795'te ölmesi ile, zengin ve birleştirici fakat yorgun şirketlerin lideri durumuna gelmiş ve kendisine ve ortaklarına Büyük Britanya'nın Britanya Doğu Hindistan Şirketi'ne verilenlere benzer ayrıcalıklar tanınmasını sağlamıştır. II. Katerina ölmeden hemen önce kontratını imzalatmayı başarmıştı ve imza işine tekrar inatçı İmparator Paul ile başlamak zorunda kalmıştı. O zamanlardaki görüntü umutsuzdu, fakat Rezanov'un yeteneği, kurnazlığı ve ısrarcı yapısıyla İmparator Paul'un öldürülmesinden hemen önce Rus-Amerikan Şirketi için imzasını almıştı. Buna göre yirmi yıl boyunca, Kuzey-Batı Amerika sahillerinde, 55. enlemin kuzeyi ve Kamchatka'daki adalardan başlayarak kuzeye doğru Alaska'ya ve güneyde Japonya'ya kadar olan bölgenin hakimiyetini vermişti. Küçük şirketleri ve bağımsız tüccarları taçlandıran bu ünlü "Güven" Rezanov'un ve İmparatorlu ailesi dahi diğer hissedarların büyük kazançlarının kaynağı idi. Bu düzen 19. yüzyılın ilk yıllarına kadar, kötü yönetim ve kıtlık zamanına kadar sürmüştür. Rezanov'un Japonya'daki küçük düşürücü büyükelçiliği sona ermiştir ve Kamchatka'ya 1805'te ulaşmıştır. Kamchatka'ya ulaştığında Rus kolonilerinde İmparatorluk denetleyicisi ve yetkilisi olması için emir almış ve büyük şirketi tahrip eden suistimalleri düzeltmeye çalışmıştır. Adalar üzerinde yavaşça Sitka, Alaska'ya seyahat etmiştir. Yolculuğu sırasında kürk üretiminde kullanılan hayvanların dikkatsiz bir şekilde avlanmasını ve şirketin kanunlarına karşı gelenleri önlemek için yeni ölçütler düzenlemiştir. Ayrıca gittiği yerlere medeni okul ve kütüphane anlayışını getirmeye çalışmıştır, birçok kitap ise kendi hediyesidir. Aşçılık okulları bile açmıştır. Sitka'daki kışın sonunda, Rezanov bir yanki kaptandan gemi alarak Kaliforniya'daki İspanyol yerleşim yerlerine, cezbedici Rus ve Amerikan mallarını yiyecek karşılığında satmak için ve kolonilerinin yiyecek ihtiyacını karşılamak için Yeni İspanya'nın yiyeceklerinden iki yılda bir yararlanabilmek için bir anlaşma önerisi getirmiştir. 1806'da Nisan ayının başında fırtınalı bir seyahatin ardından San Francisco limanına demir atmıştır. Kaliforniyalılar tarafından çok iyi karşılanmasına, gece gündüz eğlendirilmesine rağmen, zaman kaybetmeden İspanya'nın kolonilerinin dış güçle ile ticaret yapmasının yasaklandığını ve Kaliforniya valisi dürüst bir adam olduğunu öğrenmişti. San Fransico'nun komutanı Don José Darío Argüello'nun kızı Concepción Argüello'ya olan aşkı ve diplomatik yetenekleri sayesinde istediğini almıştı. Altı hafta sonra Sitka'ya geri döndüğünde kalelerine ekmek ve kuru etle dönmüştü, ayrıca Concepción Argüello ile nişanlanmıştı. Kısa süre sonra deniz yoluyla Kamchatka'ya gitmiş ve oradan gemilerini Kuril Adaları'nın altındaki Sakhalin adasını Japonya'dan alması için göndermiştir. Daha sonra anlaşma için Çar'ın imzasını almak için Sankt-Peterburg'a gitmiş ve ayrıca Papa'ya ve İspanya Kralı'na kişisel mektuplarını ve evlilik izni için kişisel mektuplarını göndermiştir. Hummadan ve yorgunluktan Sibirya Krasnoyarsk'de 8 Mart 1807'de vefat etmiÅŸtir. Kaliforniya ile yapılan antlaşma Rezanov'un yaptıkların içinde en küçüklerindendir. Firmasında çalışan işçileri ve köleden biraz farklı olan, perişan haldeki yerlileri gerçekten çok önemsiyordu. Firma ile mektuplaşması açıkça Rusya'nın tüm Kuzey Amerika sahillerini kontrol altına alması için yardımcı olduğunu ve acil olarak ana ülkeden büyük oranlarda göçü desteklediklerini gösteriyordu. Antlaşma hiçbir zaman imzalanmamıştır, Rezanov'un reformaları cesaretsizlik yüzünden uygulanamamıştır, kolonilerin şansları yavaş yavaş sona ermiştir ve Rezanov'un sevdiği İspanyol kızı rahibe olmuştu. 1979'da bestekâr Aleksey Rybnikov ve şair Andrey Voznesensky Rusya'nın ilk rock operasını, Rezanov'un ve Concepcion'un aşk hikâyelerini konu alarak ve operayı Rezanov'un gemilerinin isimlerini, "Juno ve Avos", vererek yazmışlardır. Lenkom Tiyatrosu'nda ilk sahnelenmesinde büyük başarı elde etmiş ve 25 sene sahnelenmiştir ve 2007 itibarı ile hala ayakta alkışlanmaktadır. Rezanov'u 1979-2005 yılları arasında canlandıran Nikolai Karachenzov 2005'te bir trafik kazasında ciddi olarak yaralanmış, yerine Dmitry Pevzov ve Viktor Rakov geçmiştir. Yaya kaldırımı Kaldırım veya tretuvar, sokaklarda ve caddelerde yayaların rahat ve güvenli hareket etmesi için ayrılmış yol. Özellikle trafik eğitim terminolojisinde yaya yolu kavramı da kaldırım anlamında kullanılır. Kaldırımlar genellikle taş yığınlarından ve araç yolundan yüksek şekilde inşa edilir. Kaldırım sözcüğü Türkçedeki kaldırmak fiilinden türemiştir. Tretuvar ise Fransızca "trottoir"dan Türkçeye girmiştir. Kald覺r覺m (anlam ayr覺m覺) Kaldırım sözcüğü ile şunlardan biri kastedilmiş olabilir: Yer adlarÄ± KiÅŸiler Sinema Tiyatro Deyim Kitap Şarkı YayÄ±nevi Panj (film) Panj (İngilizce: "Five" ya da "Five Dedicated to Ozu"), 2003 İran yapımı Abbas Kiyarüstemi belgeselidir. Süresi, 74 dakikadır. Yaklaşık 16 dakika süren beş uzun çekimden oluşur. İkinci çekim Gijon, Asturias, İspanya'da çekildi. Diğer çekimler Hazar Denizi kıyılarında yapıldı. Taq polimeraz Taq polimeraz, "Thermus aquaticus" bakterisinden elde edilen DNA polimeraz enzimidir. Thermus aquaticus, termofilik bir bakteridir. Kaplıca ya da jeotermal bölgelerde yaşar. Taq polimeraz enzimi, PCR'da kullanılan, yüksek sıcaklıklara (94 °C) dayanabilen bir enzimdir. Muzaffer Canbolat Muzaffer Canbolat (d. 1907, Kilis, Türkiye - ö. 26 Mayıs 1967), Türk siyasetçi. 1932 yılında Tıp Fakültesini bitirdi, ihtisasını kadın doktoru olarak tamamladı. 1934-1943 Ankara Numune Hastanesi’nde doğum ve kadın mütehassısı olarak çalıştı. VII., VIII. ve 1.(XII) Dönem Gaziantep Milletvekiliği yaptı. 14 Kasım 1948 ile 10 Ocak 1951 yılları arasında Çocuk Esirgeme Kurumu Genel Başkanlığını yaptı. Evli ve bir çocuk babasıdır. Marco Caneira Marco António Simões Caneira (d.9 Şubat 1979, Sintra, Portekiz), Portekizli bir defans oyuncusudur. Genelde defansın ortasında görev yapar ama defansın her yerinde oynayabilir. Marco Caneira, kariyerine Sporting Lizbon'un altyapısında oynayıp daha sonra as takıma yükselerek başladı. Profesyonel kontrat imzalayarak SC Beira-Mar takımına kiralandı. Daha sonra takım arkadaşları Paulo Costa ve Vasco Faísca ile, biraz karışık bir transferle birlikte %50 bonservisi ile FC Alverca'ya, ardından menajerleri Paulo Barbosa aracılığı ile Internazionale'ya resmen gitti. Hemen Reggina'ya kiralanan oyuncu, burada geçirdiği sezondan sonra iki yıllığına SL Benfica'ya aynı şekilde kiralandı. Ardından, bir defa daha, bu kez Ligue 1 ekiplerinden Bordeaux'da kiralık olarak görev yaptı. Başarılı bir yıl geçiren Caneira, buraya resmen transfer oldu ve iki sene sonra, yeniden, Vaencia'ya kiralandı. Şampiyonlar Ligi'nde 2003-04 sezonunda Bordeaux ile de iki defa karşılaştı. İspanya'da da iki sezon geçirdi, ardından da şu anki takımı Sporting CP ile Ocak 2006'da 3 yıllık kira kontratı imzaladı. Şu sıralar hâlen bu kulüptedir ve en iyi yıllarını geçirmektedir. Eski takımı Internazionale'ya da Şampiyonlar Ligi'nde, 2006-07 sezonunda müthiş bir gol kaydetmeyi başarmıştır. Millî takıma ilk defa, 2002 FIFA Dünya Kupası öncesinde çağrıldı fakat bu turnuvada hiç forma giymedi. Portekiz'de düzenlenen 2004 Avrupa Futbol Şampiyonası'nda kadroda yer almayan Caneira, 2006 FIFA Dünya Kupası'nda yeniden Portekiz millî futbol takımına çağrıldı ve takımının Meksika ile oynadığı grup maçında görev yaptı. Karpaz Yarımadası Karpaz Yarımadası (Yunanca: Καρπασία), Kıbrıs adasının kuzeydoğu ucundan uzanan, sivri ve uzun yarımada. Fiilî olarak Kuzey Kıbrıs Türk Cumhuriyeti'nin kontrolündedir. Mesarya Ovası'nın kuzeydoğu sınırından başlar, Zafer Burnu'na kadar devam eder. 817 km²'lik alanıyla yaklaşık olarak Kuzey Kıbrıs'ın İskele ilçesinin sınırlarını kapsar. Karpaz Yarımadası, Kıbrıs Adası ana kütlesinden KD yönünde incelerek uzanır. Yaklaşık 10–15 km genişlik ve 80 km uzunluğa sahiptir. Yarımada üzerinde kurulu İskele ilçesinin yönetim alanında İskele Bucağı, Yenierenköy Bucağı ve Mehmetçik Bucağı yer alır. Tarihî ve doğal görünümüyle Kıbrıs'ın önemli bölgelerinden biridir. Yüz ölçümüne oranla küçük bir nüfusun yaşadığı Karpaz Yarımadası'nın Dipkarpaz etrafındaki bir bölgesi, millî park statüsünde olduğu için koruma altındadır. Karpaz Yarımadası, tarih boyunca medeniyetten kaçmak ya da inzivaya çekilmek isteyenlerin uğrak yeri olmuştur. Bu nedenle de, yarımadada çok sayıda manastır inşa edilmiştir. Bu manastırların en ünlüsü de Apostolos Andreas Manastırı'dır. Karpaz Yarımadası, birçok antik kenti, manastırları ve çeşitli uygarlıkların izlerini barındırmaktadır. Antik Karpasia kenti yarımadada yer alır. Bu kent, Dipkarpaz ile bu noktanın 5 km kuzeyindeki kayalık koylar arasında kalan yerdedir. Karpaz yarımadasının güneyinde Dipkarpaz köyünden yaklaşık 15 Km uzaklıkta "Altın Kum" sahilleri yer almaktadır. İki sahilden oluşmaktadır. Sahillerin toplam uzunluğu yaklaşık olarak 3700 m dir. Kıbrıs’ın doğal güzellik ve kumulların bulunması bakımından en güzel sahillerinden biridir. Altın kum sahilleri Caretta caretta ve Chelonia mydas türü deniz kaplumbağalarının üreme alanlarıdır. Boğaz, Yenierenköy ve Bafra bölgelerinde turizm faaliyetleri yoğundur. Bölge halkının geçim kaynağı esasen tarım ve hayvancılık olup, 1990'lardan itibaren başlayan turizm gelişimine dek yeni yapılaşma fazla gerçekleşmemiştir. Bu bağlamda eski ve geleneksel yapılar da günlük hayat içerisinde kullanılmaktadır. Geleneksel Karpaz evleri, bahçe duvarı ile çevrelenmiş bir avlu içerisinde yer alır. Tuvalet, hamam gibi mekânlar geleneksel olarak avlunun uç bir noktasına yerleştirilir. Genelde evler tek katlı olup, yatmak için kullanılan yaşam alanı kemerli büyük bir odadan oluşur. Mutfak bu odaya bitişik veya ayrı olabilir, avlu içerisinde ayrıca hayvan barınağı, ambar gibi mekânlar da yer alır. Bununla beraber, yüksek sosyal statüye sahip kimselerin "hanay" adı verilen iki katlı evleri de bulunur. Dış cephede kemer kullanımı ön plana çıkar, iklim koşullarından dolayı hava sirkülasyonunu sağlayacak şekilde pencereler bulunur, sıklıkla bir de tepe penceresi yer alır. Yapı malzemesi genelde kerpiç olup az sayıda sarı taş kullanılan yapı da gözlemlenir, duvarın üstü alçıyla sıvanır. Çatıda mertek, hasır, kamış ve toprak kullanılır. "Karpaz-Akdeniz'in Saklı Cenneti", Caretta&Caretta, nr. 50, Kasım 2008, s. 30-44. Güzelyurt Körfezi Güzelyurt Körfezi (Yunanca: Κολπος Μορφου, "Kolpos Morfou"), Akdeniz'de büyük çoğunluğu Kıbrıs Adası'nın Kuzey Kıbrıs Türk Cumhuriyeti'nin doğusunda bulunan bir körfez. Osman Refet Aksoy Osman Refet Aksoy (d. Rumi 1311 Yozgat Türkiye) - (ö. 31 Aralık 1967), Türk siyasetçi. 1917 yılında İstanbul Darülfunun Edebiyat Fakültesinden mezun oldu. IX., X. ve 1.(XII) Dönem Ordu Milletvekiliği yaptı. 3 Kasım 1956 ile 18 Haziran 1960 yılları arasında Çocuk Esirgeme Kurumu Genel Başkanlığını yaptı. Evli ve iki çocuk babasıdır. Emin Halim Ergun Emin Halim Ergun (d. 1899 Ankara Türkiye) - (ö. 13 Ocak 1969), Türk siyasetçi. 1928 yılında Ankara Üniversitesi Hukuk Fakültesi'nden mezun oldu. Menemen savcılığı, Serbest Avukatlık, Ankara Barosu Başkanlığı, VIII. Dönem Ankara Milletvekiliği yaptı. 14 Aralık 1963 ile 1 Eylül 1968 yılları arasında Çocuk Esirgeme Kurumu Genel Başkanlığını yaptı. Mara Salvatrucha MS-13 veya Mara Salvatrucha, 1970 ve 1980'lerde Kaliforniya'nın Los Angeles şehrinde ortaya çıkan uluslararası bir suç çetesidir. Bu çete Salvador göçmenlerini Los Angeles bölgesindeki diğer çetelerden korumak için kuruldu. Çete zamanla daha geleneksel bir suç örgütüne dönüştü. MS-13 genellikle zalimliği ve 18. Cadde Çetesi ile rekabeti ile tanımlanmaktadır. 1992'deki Salvador İç Savaşı'nın bitmesinin ardından çetenin birçok üyesi El Salvador'a sürüldü. Bu sürülme nedeniyle çete Orta Amerika'da da etkin hale gelmeye başladı. Çete şu anda Amerika Birleşik Devletleri, Kanada, Meksika ve Orta Amerika'nın birçok yerinde aktiftir. Mara Salvatrucha 13 için hazırlanmış kontraterorist birligi ABD'de POLICE "ICE" TEAM olarak adlandırılmaktadır. Orta Amerikalılar MS-13'ün şiddetinin birincil hedefleridir. Kurbanların çoğu reşit değildir. Gençler ayrıca MS-13'e bağlı cinayetler nedeniyle tutuklanan şüphelilerin çoğunluğunu oluşturmaktadır. Şiddet ve çile dayalı acımasız ahlak kuralları ile ünlüdürler. Çeteye katılacak kişiler, çeteye katılmadan önce "beat-in" olarak bilinen bir ritüel ile 13 saniye boyunca dövülür. Bebek ve kadın katli yaygındır. El Salvador dünyanın üçüncü en yüksek kadın cinayeti oranına ev sahipliği yapmaktadır. 2016 yılında 5.000 Salvador kadından biri öldürüldü. Yasal dokunulmazlık kilit bir faktördür. Kadın cinayetlerinde sadece% 5'i mahkumiyetle sonuçlanmaktadır. Polis memurları, hükümet yetkilileri ve toplum örgütleri de sıkça hedeflenmektedir. Bu tür saldırılar El Salvador Yüksek Mahkemesi'nin çeteleri terör örgütü olarak sınıflandırmasına izin vermesine yol açtı. Birçok MS-13 üyesi, yüzleri de dahil olmak üzere kendilerini dövme ile kaplar. Yaygın dövmeler arasında "MS", "Salvatrucha" ve kliklerinin adı sayılabilir. 2007 yılına kadar çete fark edilmeden suç işleyebilmek için yüz dövmelerinden uzaklaşıyordu. Amerika Birleşik Devletleri'ndeki MS-13 çeteleri birbirine gevşek bir şekilde bağlıdır ve faaliyetleri esas olarak yerel koşullara göre belirlenir. El Salvador'da çete daha merkezileşmiş ve uyumludur. 10 on Ten (film) 10 on Ten, 2004 İran yapımı Abbas Kiyarüstemi belgeselidir. Süresi, 88 dakikadır. Yönetmenin 2001 yapımı 10 adlı filmini çekerken kullandığı teknikleri, özellikle de bazı sahneleri nasıl filme aldığını konu alır. Fransa'da 13 Mayıs 2004'te gösterime girdi. His New Profession (film, 1914) His New Profession ("Charlie'nin Yeni İşi"), Charles Chaplin'in rol aldığı ve yönettiği1914, ABD yapımı sessiz ve kısa bir komedi filmidir. Keystone Studios'la iş birliği içinde yapılmıştır. Charlie parkta oturmuş gazete okurken bir gençle karşılaşır. Bu genç adam sevgilisiyle parkta vakit geçirmek istemektedir ama yanında bacağı kırık olduğu için ilgilenmek zorunda olduğu amcası vardır. Bu yüzden Charlie'den amcasıyla ilgilenmesini rica eder ve sevgilisinin yanına döner. Charlie tekerlekli sandalyedeki bu adamı biraz gezdirir, sonra da bara ugrayıp bir iki kadeh içmek ister; fakat parası yoktur. Amca sandalyesinde uykuya daldığında onu yine uyuklayan bir dilencinin yanına götürür ve yoldan geçen insanlar amcayı da dilenci sanarak para bırakırlar. Bu paraları alan Charlie bara gidip içer. Bu sırada geride bıraktığı amca ile dilenci arasinda kavga cıkar ve polis gelir. Son sahnelerde polisler, dilenci, amca, yegeni ve Charlie'nin katıldığı; başta amca olmak üzere insanlarin ara sıra limandan denize düştüğü bir kaçma kovalamaca başlar. The Roads of Kiarostami (film) The Roads of Kiarostami, 2005 İran yapımı siyah-beyaz Abbas Kiyarüstemi belgeselidir. Süresi, 32 dakikadır. Yönetmen, filmde, kendi ilham kaynaklarını göz önünde tutarak, şiirsel gözlemlerlerle sade siyah-beyaz fotoğrafları, müziği ve politik açıdan provoke edici finali birleştirir ve doğa manzaralarının gücünü yansıtır. Tickets (film) Tickets, 2005 İran-İtalya-Büyük Britanya ortak yapımı komedi-drama filmidir. Abbas Kiyarüstemi, Ken Loach ve Ermanno Olmi tarafından yönetildi. Süresi, 109 dakikadır. Adının Türkçe anlamı, "Biletler"dir. Selçuk Üniversitesi Diş Hekimliği Fakültesi Selçuk Üniversitesi Diş Hekimliği Fakültesi Selçuk Üniversitesi'ne bağlı bir diş hekimliği fakültesidir. Fakülte dekanı Prof. Dr. Nimet Ünlü'dür. 27 Haziran 1987 tarihinde kurulan fakülte 1988-1989 eğitim öğretim sezonunda ilk öğrencilerini almıştır. İlk öğrencilerini 1993 yılında mezun eden fakülte günümüze kadar 600'ü geçkin mezun vermiştir. Fakülte bünyesinde 8 klinik, 1 entegre kliniği, 1 preklinik ve 1 arastirma laboratuvarı bulunmaktadır. Ayrıca 1 fantom (hasta simülasyon) kliniği bulunmaktadır. Selçuk Üniversitesi Ahmet Keleşoğlu Eğitim Fakültesi Selçuk Üniversitesi Eğitim Fakültesi, Selçuk Üniversitesi'ne bağlı bir eğitim fakültesidir. 1962-1963 eğitim-öğretim yılında Türkiye Cumhuriyeti Millî Eğitim Bakanlığı'na bağlı Selçuk Eğitim Enstitüsü olarak hizmete açılmış, 1978-1979 eğitim-öğretim yılında Selçuk Yüksek Öğretmen Okulu’na dönüştürülmüştür. 1982 yılında Selçuk Üniversitesi’ne bağlanarak Eğitim Fakülteleri arasına katılmıştır. Fakülte Necmettin Erbakan Üniversitesi'nin Meram Kampüsü'nde yer almaktadır. 2008 yılında Ahmet Keleşoğlu Eğitim Fakültesi adını almıştır. Ahmet Keleşoğlu Eğitim Fakültesi (AKEF) 2012 yılında Meram Tıp Fakültesi ve İlahiyat Fakültesi ile birlikte Konya Necmettin Erbakan Üniversitesine bağlanmış olup, Selçuk Üniversitesine bağlı herhangi bir eğitim fakültesi bulunmamaktadır Şehir merkezi olan Alaaddin Tepesi'nden 3 Meram-İstasyon-Dere ve 4 Meram Yeniyol belediye otobüsleri, Meram Yeniyol dolmuşları okulun ana giriş kapısı önünde durmaktadır. Ayrıca 2 Meram Yaka belediye otobüsü ve Meram Yaka dolmuşları okula 50 metre mesafede Alavardı Camii durağında durmaktadır. Selçuk Üniversitesi Fen-Edebiyat Fakültesi Selçuk Üniversitesi Fen-Edebiyat Fakültesi 1976 yılında kurulan Selçuk Üniversitesi'ne bağlı bir fen-edebiyat fakültesiydi. 2009 yılında Yükseköğretim Yürütme Kurulu 2547 Sayılı Kanun’un 2880 Sayılı Kanun’la değişik 7/d-2 maddesi uyarınca Selçuk Üniversitesi Fen Fakültesi ve Selçuk Üniversitesi Edebiyat Fakültesi olarak yeniden yapılandırılmıştır. The Champion (film, 1915) The Champion, Charles Chaplin'in yazdığı, yönettiği ve rol aldığı 1915 yapımı sessiz bir filmdir. Chaplin'in Essanay Studios' daki üçüncü fimidir. Chaplin, buldog köpeğiyle sokakalarda amaçsızca dolaşırken bir at nalı bulur. Şans getirdiğine inandığı nalı cebine attığı sırada boks eğitimi veren ve o sırada boksör arayan bir yere geldiğini fark eder, hemen boksörlük için başvurur. Fakat antrenman maçı sırasında güçlü bir boksör tarafından dövülen diğer adayları izlerken aynı akıbete uğramamak için cebindeki nalı boks eldivenin içine koymaktan başka çare bulamaz. Eldivendeki nal sayesinde boksörü yener ve oraya kabul edilir. Bir sonraki maçı dünya şampiyonluğu içindir. Bu maçta şike yapıp yenilmesi için bir kumarbazdan (Leo White) para alır. Bu sırada eğitimcisinin kızına (Edna Purviance) da aşık olur. Maç sırasında yenilmek üzereyken sahibinin dövülmesine üzülen buldoğun rakip boksöre saldırmasından faydalanarak onu döver ve maçı kazanır. Selçuk Üniversitesi Güzel Sanatlar Fakültesi Selçuk Üniversitesi Güzel Sanatlar Fakültesi Selçuk Üniversitesi'ne bağlı bir fakültedir. Fakülte dekanı Prof. Dr. Osman Tugay'dır. Konya ve Türkiye'nin kültür - sanat değerlerini yükselterek çağdaş seviyeye ulaştırmak ve bu konuda yetişmiş eleman ihtiyacını karşılamak üzere Güzel Sanatlar Fakültesi 04.12.1999 tarihinde kurulmuştur. 2001 - 2002 eğitim - öğretim yılında Geleneksel Türk Sanatları ( Hat - Tezhip ) ve Seramik Bölümü’ne, 2003 - 2004 eğitim - öğretim yılından itibaren de İç Mimari ve Çevre Tasarımı Bölümü’ne öğrenci almaya başlamıştır. Belirtilen bu üç bölümden, Geleneksel Türk El Sanatları ve Seramik Bölümü 2004 - 2005 eğitim öğretim yılında, İç Mimari ve Çevre Tasarımı Bölümü ise 2006 - 2007 eğitim - öğretim yılında mezun vermiştir. 2005 yılında açılmasına karar verilen Resim, Heykel ve Grafik Bölümleri’nden, 2007 - 2008 eğitim - öğretim yılında Resim, 2008 - 2009 eğitim - öğretim yılında da Heykel ve Grafik bölümlerine yirmişer öğrenci alınmıştır. Endüstri Ürünleri Tasarımı ve Fotoğraf Bölümleri ise açık olup henüz eğitim ve öğretime başlamamıştır. Gerekli fizikî alt yapı ve akademik kadro tamamlandıktan sonra eğitim ve öğretime başlaması düşünülmektedir. Fakültenin, Alaaddin Keykubat Yerleşkesi içinde yapımına başlanan yeni binasında eğitim - öğretim kalitesinin daha da artacağı ve Konya’nın kültür ve sanat gelişimine katkılarının yadsınamaz olacağı bir gerçektir. Selçuk Üniversitesi İktisadi ve İdari Bilimler Fakültesi Selçuk Üniversitesi İktisadi ve İdari Bilimler Fakültesi Selçuk Üniversitesi'ne bağlı bir İktisadi ve İdari Bilimler Fakültesidir. Fakülte bünyesinde 5 bölüm bulunmaktadır: Uluslararası İlişkiler, Siyaset Bilimi ve Kamu Yönetimi, İktisat, İşletme ve Uluslararası Ticaret. 2007-2008 Akademik yılı itibarıyla 4230 öğrencisi bulunan fakültede 50'ye yakın akademik personel çalışmaktadır. Bölüm, öğrencilerin uluslararası gelişmeleri analitik biçimde yorumlayabilmelerini sağlayacak çok yönlü bilimsel bir bakış açısı edinebilmeleri için gerekli bilişsel altyapı ve bilgi donanımını sağlamaktadır. Birinci sınıfta akademik becerileri geliştirmeyi hedefleyen formasyon dersleriyle başlayan Bölümde siyasi tarih, siyasi düşünceler tarihi, anayasa hukuku ve uluslararası hukuk, uluslararası ilişkiler teorisi, uluslararası örgütler, dünya politikası, Türk dış politikası gibi zorunlu dersleri ve Avrupa Birliği'nden Ortadoğu, Balkanlar ve Kafkasya'ya uzanan bir dizi bölge odaklı seçmeli dersleri yer almaktadır. Uluslararası İlişkiler Bölümü, çeşitli öğrenci etkinlikleri, mezuniyet sonrası iş ve meslek tercihleri, Dışişleri Bakanlığı sınavlarına hazırlık ve lisansüstü eğitim konularında öğrencilere danışmanlık yapmaktadır. Bölüm ilk öğrencilerini 1995 yılında kabul etmeye başlamıştır. Bir yıl yabancı dil hazırlık eğitimi olan bölümde toplam eğitim süresi 5 yıldır. Selçuk Üniversitesi İletişim Fakültesi Selçuk Üniversitesi İletişim Fakültesi Selçuk Üniversitesi'ne bağlı bir iletişim fakültesidir. Fakültenin birçok alanda uygulama birimleri bulunmaktadır. İnternet üzerinden ve karasal olarak 24 saat yayın yapan ÜNTV'nin yanı sıra, 91.5 frekansında Konya'nın tamamına yayın yapan Radyo Üniversite, öğrencileri sektöre hazırlamaktadır. Yine, Selçuk İletişim, Süha Arın Kısa-ca Film Atölyesi ve reklamcılık uygulama birim de faaliyette. Selçuk Üniversitesi İletişim Fakültesi, 1993 yılında Halkla ilişkiler ve Tanıtım Bölümü ile eğitim-öğretime hayatına başlamıştır. 1994 yılında Gazetecilik, 1997 yılında Radyo-Televizyon ve Sinema Bölümü kurulmuştur. Fakültenin Halkla ilişkiler ve Tanıtım Bölümü 1993 yılında, Gazetecilik Bölümü 1997 yılında, Radyo-Televizyon ve Sinema Bölümü 2005 yılında ikinci öğretime başlamıştır. Selçuk Üniversitesi Tıp Fakültesi Selçuk Üniversitesi Tıp Fakültesi Selçuk Üniversitesi'ne bağlı bir tıp fakültesidir. Üniversitenin Meram Tıp Fakültesi'nden sonra kurulan ikinci tıp fakültesi olmuştur. Meram Tıp Fakültesi'nin 27.12.2011 tarihinde Bakanlar Kurulu Kararı ile Necmettin Erbakan Üniversitesi'ne bağlanmasından sonra üniversitesinin tek tıp fakültesi olarak kalmıştır. Öğrencileri 2009 yılına