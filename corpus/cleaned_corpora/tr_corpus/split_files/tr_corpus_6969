Euroleague'de kariyer sayı rekorunu kırdı. Ayrıca ortaya koyduğu başarılı grafik sonucunda Euroleague TOP 16 turunda üçüncü haftanın MVP'si seçilme başarısı gösterdi. İlyasova playoff'larda Caja Laboral ile oynanılan ve 5 maç süren seride tam 3 kez double-double yapıp takımının final-foura yükselmesinde önemli bir pay sahibi olmuştur. İlyasova serinin beşinci ve son maçında 3/3 üçlük isabetiyle kaydettiği 19 sayı 10 ribaunt ve 4 asistlik başarılı performansıyla takımına maçı kazandıran isim oldu ve playoff'ların MVP'si seçilme onuruna erişti. Harika oynadığı bir sezonun sonlarına doğru takımın final-foura yükselmesinde en büyük pay sahiplerinden biri olan İlyasova dörtlü finalde istediği süreleri alamadı. Takımı yarı finalde PBK CSKA'ya yenilerek üçüncülük maçına kaldı. Ersan, Olympiakos'la oynanan üçüncülük karşılaşmasında aldığı 10 dakikalık sürede 7 sayı attı. Barcelona bu maçı 95-72 kazanırken İlyasova takımıyla Euroleague üçüncülüğü yaşadı. İlyasova aynı zamanda takımıyla Liga ACB, Supercopa de España ve Katalan Ligi şampiyonluklarını kazandı. İlyasova 2008-09 sezonunda ligde maç başına 9.7 sayı 6.6 ribaunt EuroLeague'de ise maç başına 20.5 dakika sürede %40 üçlük %49.5 ikilik yüzdeleriyle 10.5 sayı ve 7.1 ribaunt ortalamalarıyla oynadı. Avrupa'daki başarılı performansından sonra takımı Milwaukee Bucks onu NBA'ye geri çağırmıştır ve 2009'un Temmuz ayında Barcelona'nın 5 yıllık kontrat teklifini reddederek Bucks ile $7.5 milyon dolar karşılığında 3 yıllık sözleşme imzalamıştır. İlyasova ilk maçına 29 Ekim 2009 tarihinde Philadelphia 76ers ile oynanılan karşılaşmada çıkmıştır ve bu maçta 11 sayı 4 ribaunt istatistikleriyle oynamıştır. Türk oyuncu Denver Nuggets'a karşı 17 sayı 8 ribaunt ile oynayarak double-double yapmaya çok yaklaşmıştır. Nitekim 16 Kasım tarihinde Dallas Mavericks'e karşı 19 sayı 12 ribauntluk harika performansıyla NBA kariyerinde ilk kez double-double yapma başarısı göstermiştir. İlyasova 28 Kasım tarihinde Orlando Magic takımına karşı 40 dakika süre aldığı maçta 20 sayı 16 ribauntluk istatistikleriyle oynayarak harika bir oyun çıkarmasına rağmen takımının maçı 98-100 uzatmada kaybetmesine engel olamamıştır. Türk oyuncu 17 Aralık tarihinde oynanan Los Angeles Lakers karşılaşmasında 24 sayı üreterek kariyer sayı rekorunu kırmış, fakat takımı maçı 1 sayı farkla 107-106 kaybetmekten kurtulamamıştır. İlyasova 14 Ocak 2010 tarihinde Portland Trail Blazers'a karşı 30 dakikada 24 sayı 5 ribaunt istatistikleri ile oynayarak kariyer sayı rekoru olan 24'ü egale etmiştir ve buna rağmen takımı maçı 120-108 kaybetmiştir. 5 Şubat 2010 tarihinde New York Knicks ile oynanılan karşılaşmada 18/10 saha içi isabetiyle 25 sayı atarak kariyer rekorunu kırmıştır ayrıca buna 9 ribaunt eklemiştir. 4 Mart tarihinde Washington Wizards ile oynadıkları maçta 19 sayı 10 ribaunt 6 asist ile harika bir oyun ortaya koyarak takımının maçı 100-87 kazanmasında yardımcı olmuş ve bu performansıyla kariyerinin ilk triple-double'na çok yaklaşmasına rağmen double-double yapmıştır. İlyasova 11 kez double-double yapma başarısı gösterdiği 2009-10 NBA normal sezonunda maç başına 23 dakika süre alıp toplam 81 maçta 10.4 sayı 6.4 ribaunt 1.0 asist %44 ikilik %33 üçlük ortalamalarıyla oynamış ve takımıyla beraber sezonda 46 galibiyet 36 mağlubiyet alarak sezonu 5. sırada bitirip 2010 NBA Playoffları'na kalmayı haketmişlerdir. NBA Play-off'larda ilk turda rakipleri çok güçlü kadrosu olmayan ama önemli oyunculara sahip Atlanta Hawks olmuştur. Türk oyuncu serinin 2. maçında 13 sayı 15 ribaunt ile oynayarak double-double yapmasına rağmen takımı maçı 96-86 kaybetmiştir. Serideki ilk 2 maçı Atlanta alıp seride 2-0 öne geçse de İlyasova'nın takımı Bucks toparlanınca sonraki 3 maçı alarak seride durumu 3-2'ye getirerek büyük bir avantaj yakaladı. Ancak Atlanta Hawks kalan maçları 2 maç daha kazanmayı başarınca seriyi 4-3 kazanarak turu atlayan taraf olmayı başarmıştır. Türk oyuncu takımı için başarısız geçen 2010 NBA Playoffları'nda maç başına 9.7 sayı 7.6 ribaunt istatistikleriyle oynayarak sezonu noktalamıştır. İlyasova sezondaki Bucks formasıyla ilk NBA maçına 27 Ekim 2010 tarihinde oynanılan New Orleans Hornets karşılaşmasında çıktı ve bu maçta 4 sayı 3 ribaunt istatistikleri ile oynadı. 11 Kasım tarihinde oynanan Atlanta Hawks maçında 17 sayı 10 ribaunt 2 asistlik performansı ile sezondaki ilk double-double'ını yapmış oldu. Bu maçtan 15 gün sonra Detroit Pistons'a karşı 14 sayı 11 ribaunt istatistikleri ile bir kez daha double-double yaptı. Türk oyuncu 9 Aralık tarihinde Indiana Pacers ile oynanılan karşılaşmada 40 dakika sürede 21 sayı 10 ribaunt 3 asist istatistikleriyle harika oynayarak double-double yaptı ve takımının maçı 97-95 kazanmasında pay sahibi oldu. İlyasova 1 Ocak 2011 günü oynanan Dallas Mavericks maçında tam 17 ribaund çekerek NBA kariyerinin ribaund rekorunu kırmıştır ayrıca bu maçta 16 sayıda atarak double-double yapmıştır. 8 Ocak 2011 tarihinde Brooklyn Nets ile deplasmanda oynanılan karşılaşmada 22 sayı 13 ribaunt 4 asist ile müthiş bir oyun ortaya koyarak double-double yapma başarısı gösterip daha da önemlisi takımına maçı 115-92 kazandıran isim oldu. 28 Ocak tarihinde Toronto Raptors ile oynanan maçta 5/5 üçlükle 25 sayı 7 ribauntluk harika performansıyla yine takımına maçı 116-110'luk skorla kazandıran 2 isimden birisi olmuştur ve maçta attığı 25 sayıyla önceki kariyer sayı rekorunu egale etmiştir. İlyasova 4 Şubat tarihinde oynanılan Golden State Warriors karşılaşmasında 23 sayı 13 ribauntluk harika performansıyla takımının en skorer ismi olup double-double yapsa da takımının maçtan 100-94 mağlup ayrılmasına engel olamamıştır. Türk oyuncu sezonda toplam 8 kez double-double yapma başarısı göstermiştir, ayrıca toplam 4 kez de 20 sayının üzerine çıktığı maç oynamıştır. İlyasova 2010-11 sezonunda çıktığı toplam 60 NBA maçında maç başına 25 dakikada 9.5 sayı 6.1 ribaunt 1.0 asist istatistikleriyle oynayarak sezonu noktalamıştır. Ağustos 2011'de 2011 NBA lokavtından dolayı Basketbol Süper Ligi takımlarından Anadolu Efes ile 1 yıllığına anlaştı. NBA'de lokavtın bittiği an takımdan ayrılmak şartıyla bir yıllık sözleşme imzaladı. İlyasova Euroleague'deki en verimli performansını Spirou Basket takımı ile oynanan maçta 3/5 üçlükle 21 sayı atarak sergilemiştir. Türkiye Basketbol Ligi'nde oynadığı son maçta ise Tofaşspor karşısında 19 sayı ve 10 ribaundla double-double yaptı. İlyasova lokavt dönemi boyunca Anadolu Efes formasıyla çıktığı sekiz lig karşılaşmasında %43.5 şut yüzdesiyle 13.4 sayı, 6.8 ribaund 1.4 top çalma ortalamalarıyla oynarken Euroleague'de ise maç başına 9.5 sayı ve 5.5 ribaund istatistiklerini yakaladı. 2011 NBA Lokavt'ının bitimiyle NBA'ye Milwaukee Bucks takımına geri dönen İlyasova, ilk başlarda kötü performans sergiledi. İlk 5'teki yerini de kaptırdı. Ama daha sonra harika bir çıkış yakaladı ve kariyerinin en parlak dönemini yaşadı. Mart ayında haftanın oyuncusu seçilme başarısı gösterdi. Lokavttan sonra sezondaki ilk maçına 26 Kasım 2011 tarihinde oynanan Charlotte Bobcats karşılaşmasında çıktı ve bu maçta 2 sayı atabildi. 25 Ocak 2012 tarihinde Houston Rockets ile oynanılan karşılaşmada tam 19 ribaunt alarak kariyer rekorunu kırdı. İlyasova 19 Şubat 2012 tarihinde oynanılan Brooklyn Nets karşılaşmasında 29 sayı 25 ribauntluk olağanüstü performansıyla NBA'deki kariyerinin en iyi maçını çıkardı ve iki kategoride de hem sayı hem ribaund konusunda kariyer rekorunu kırdı. Ayrıca bu müthiş performansıyla Kareem Abdul-Jabbar ve Swen Nater ile birlikte NBA tarihinde bir maçta 25 sayı ve ribaund barajını aynı anda iki kategoriyi birden geçen tarihteki 3. oyuncu olmayı başardı. Türk oyuncu ayrıca bu performansıyla takımının maçtaki en skorer ismi olup maçı takımı Milwaukee Bucks'a 102-95 kazandıran oyuncu olmuştur. 28 Şubat tarihinde oynanan Washington Wizards takımıylaki maçta son saniyelerde attığı sayıyla takımına maçı kazandıran isim olmuştur 1 Mart tarihinde Boston Celtics ile oynanılan karşılaşmada 25 sayı 10 ribaund ile oynayarak double-double yapıp takımının en skorer ismi olup harika bir performans sergilese de takımı maçı 92-86 kaybetmesine engel olamamıştır. İlyasova 7 Mart 2012 tarihinde Chicago Bulls ile oynanılan ve 106-104 kıl payı kaybettikleri karşılaşmada 42 dakika sahada kalıp attığı 32 sayıyla harika bir performans gösterip kariyer sayı rekorunu kırmıştır. Ayrıca bu harika performansına 10'da ribaund ekliyerek double-double yapma başarısı göstermiştir. Türk oyuncu 9 Mart tarihinde New York Knicks'e karşı 26 sayı ile oynamıştır. İlyasova 11 Mart tarihinde oynanan maçta 31 sayı 12 ribaund ile müthiş bir performans sergilemiş double-double yapmıştır, ayrıca takımının en skorer ismi olup Milwaukee'ye maçı 105-99 kazandıran isim olmuştur. Sezon sonlarına doğru bu yaptığı büyük inanılmaz çıkışla NBA En Çok Gelişme Gösteren Oyuncu Ödülü için aday oldu ve Taylandlı Jeremy Lin ile ödül için kapıştı. Jeremy Lin, sezon sonuna doğru sakatlanınca İlyasova'nın ödülü alma şansı artmıştı; ancak sezon sonunda verilen kararla ödül Ryan Anderson'a gitti. İlyasova 2011-12 sezonunda normal sezonda maç başına 27.6 dakika süre alıp 13.0 sayı 8.8 ribaund 1.2 asist ortalamalarıyla sezonu noktalamıştır. 12 Mart 2012 tarihinde Bucks ile 40 milyon dolar karşılığında 5 yıllık yeni sözleşme imzalamıştır. İlyasova sezondaki ilk maçına 2 Kasım 2012 tarihinde oynanılan 99-88 deplasmanda kazandıkları Boston Celtics karşılaşmasında çıktı ve bu maçta 10 sayı 11 ribaund ile oynayarak sezona double-double yaparak giriş yaptı. 8 Aralık günü Charlotte Bobcats ile oynanılan maçta 19 dakika sürede 21 sayı 12 ribaundluk harika performansıyla double-double yapıp takımının en skorer ismi oldu ve takımının maçı 108-93 kazanmasını sağlayan isim olmayı başardı. Türk oyuncu 31 Aralık tarihinde Detroit Pistons'a karşı 24 sayı atarak başarılı bir performans ortaya koysa da takımının maçı 96-94 kaybetmesine engel olamadı. İlyasova'nın süresi bir ay boyunca koçu Scott Skiles tarafından azaltılsa da 19 Şubat 2013 tarihinde Portland Trail Blazers'a karşı 27 sayı 16 ribaund ve 22 Şubat'ta Philadelphia 76ers takımına ise 27 sayı 14 ribaund istatistiklik harika performanslarıyla iki maç üst üste double-double yaptı ve gösterdiği performansıyla takımına maçları kazandıran isim oldu. Bu maçtan 3 gün sonra deplasmanda oynanılan Cleveland Cavaliers karşılaşmasında 39 dakika sahada kalıp 30 sayı 7 ribaund istatistikleri ile iyi bir performans sergilese de takımının maçı 113-108 kaybetmesine engel olamamıştır. Türk oyuncu 3 Mart günü oynanan Toronto Raptors karşılaşmasında 42 dakika süre alıp 29 sayı 11 ribaunt ile oynayarak takımının en skorer ismi oldu ve uzatmaya giden maçı 122-114 kazandıran isim oldu. İlyasova 13 Mart tarihinde oynanan Washington Wizards karşılaşmasında 21 sayı 12 ribaund ile iyi bir performans sergilese de takımı maçtan mağlup ayrılmıştır. 15 Mart'ta Miami Heat'e kendi evlerinde 107-94 kaybettikleri maçta 26 sayı 17 ribaund ile çok iyi bir performans sergilemiştir. Türk oyuncu 13 Nisan tarihinde Atlanta Hawks'a karşı 6/8 üçlük isabetiyle 25 sayı atsa da takımı mağlup olmuştur. 30 Nisan tarihinde Oklahoma City Thunder ile oynanılan karşılaşmada 29 sayı 14 ribaund istatistikleri ile double-double yapsa da takımının maçı kendi evinde 109-99 kaybetmesine engel olamamıştır. İlyasova 3 Nisan günü oynanılan Minnesota Timberwolves maçında 29 sayı 12 ribaund ile iyi bir performans sergilemiştir. Sezon boyunca toplam 18 kez double-double yapma başarısı gösteren Ersan İlyasova 17 kez de 20 sayının üstüne çıkmayı başardı. İlyasova 2012-13 NBA normal sezonunda çıktığı 77 maçta maç başına 27 dakika süre alıp 13.2 sayı 7.1 ribaunt 1.6 asist %47 ikilik %44 üçlük isabeti istatistikleriyle oynamıştır. Takımı normal sezonu 38 galibiyet ve 44 mağlubiyet alarak konferansı 8. bitirdi ve 2013 NBA Playoffları'na kalmayı başardı. Playoff'un ilk turundaki rakipleri sezonu şampiyon olarak tamamlayan Miami Heat oldu. Serideki ilk maç 22 Nisan tarihinde oynandı ve maçı Miami Heat kendi evinde oynadığı serinin ilk karşılaşmasında Lebron James'in başarılı performansıyla 110-87'lik skorla kazanıp seride 1-0 öne geçti. Ersan İlyasova bu maçta 28 dakika süre almasına rağmen 2 sayı 6 ribaundla oynayıp kötü bir performans sergiledi. İlyasova Miami Heat'in 98-86 kazanıp seride 2-0 öne geçtiği maçta 29 dakika süre alıp 9/14 saha içi isabetiyle 21 sayı ve 6 ribaunt yaparak başarılı bir maç çıkarttı. 26 Nisan 2013 tarihinde oynanan serinin üçüncü maçında 15 sayı 8 ribaunt ve 4 asist ile iyi bir performans sergilese de Miami Heat maçı deplasmanda 104-91'lik skorla galip gelerek seride durumu 3-0'a getirdi ve çok büyük bir avantaj elde etti. Serideki dördüncü maçta İlyasova oyuncu 8 sayı ve 9 ribaunt istatistikleriyle oynad. Milwaukee maçı kendi evinde 88-77'lik skorla kaybederek seriden 4-0 mağlup ayrıldı ve play-off'lara veda etti. İlyasova ve Bucks için sezon bitmiş oldu. Ersan, 2013 NBA Playoffları'nda maç başına 29.3 dakika süre alarak 11.5 sayı 7.3 ribaund 1.6 asist ortalamaları ile oynayarak sezonu noktaladı. Milwaukee Bucks 2013-14 NBA Sezonu'na yeni koçu Larry Drew yönetiminde başladı. Ersan sezonun ilk maçında New York Knicks'e karşı kenardan gelerek 19 dakika süre aldı ve 19 sayılık performansıyla sezona başladı. Sezonun üçüncü maçında bileğinden sakatlanan Ersan altı maçta forma giyemedi. Sakatlığı geçmesinin ardından oynadığı Philadelphia 76ers karşılaşmasında ilk beş başladı ve 19 sayı 6 ribaund 6 asist 3 top çalmalık performansla maçı tamamlayarak başarılı bir oyun ortaya koydu. Sezonun ilk double-double'ını 4 Aralık 2013 tarihinde oynanan Detroit Pistons karşılaşmasında yaptı. Ersan ilk beş başladığı bu maçta 36 dakika 33 saniye sahada kalarak 22 sayı ve 10 ribaund yaptı. 19 Aralık 2013'te bileğindeki sakatlıktan dolayı birkaç maç oynamayacağı haberi geldi. Bu sakatlık nedeniyle üç maç kaçırdıktan sonra yeniden formunu yakalama çabasına giren Ersan 31 Aralık 2013 tarihinde oynanan Los Angeles Lakers karşılaşmasında 15 sayı 12 ribaund yaparak sezonun ikinci double-double'ını yaptı. İlyasova, takımının Toronto Raptors'a 116-94 mağlup olduğu karşılaşmada 29 sayı ve 9 ribaund yaparak sezonun en parlak performanslarından birini sergiledi. Ersan 29 Ocak 2014 tarihinde oynanan Phoenix Suns karşılaşmasında 32 dakika 32 saniye sahada kalarak 27 sayı attı ancak takımı karşılaşmadan 126-117 mağlup ayrıldı. İlyasova, sezonun en yüksek sayı rakamına 3 Mart 2014 tarihinde oynanan Utah Jazz maçında attığı 31 sayıyla ulaşmıştır. İki gün sonra Milwaukee Bucks'ın Sacramento Kings ile karşılaştığı maçta Ersan rakibi Reggie Evans'a yaptığı sert faul sonrası oyundan ihraç edilip 1 maç ceza aldı. Bu cezanın ardından çıkığı Washington Wizards maçında 13 sayı ve 8 ribaund yapan Ersan takip eden Orlando Magic karşılaşmasında 16 sayı 11 ribaund ve Atlanta Hawks maçında 22 sayı 10 ribaundla oynayarak double-double yaptı. 2013-14 sezonunda çıktığı son maç olan Sacramento karşılaşmasını 14 sayı 4 ribaundla tamamladı. 27 Mart 2014 tarihinde İlyasova'nın bileğinde devam eden sakatlıklar nedeniyle sezonun geri kalanında forma giyemeyeceği açıklandı. İlyasova 2013-14 sezonunda oynadığı son 23 karşılaşmada 27.3 dakika ortalamasıyla 14.2 sayı 7.7 ribaund 1.3 asist ortalamaları yakaladı. Sezonun tamamında ise 47'si ilk beş olmak üzere 55 maçta görev aldı ve 11.2 sayı 6.2 ribaund 1.3 asist ortalamalarıyla sezonu tamamladı, 8 maçta da double-double yaptı. Takımı Milwaukee ise 15 galibiyet 67 mağlubiyet aldığı bu sezonu lig sonuncusu olarak bitirdi. Milwaukee 2014-15 sezonuna Jason Kidd yönetiminde girerken Ersan, ilk maçlarda pozisyonundaki oyuncu fazlalığı nedeniyle istediği süreleri alamadı ve sezonun ilk 10 maçında sadece 5.7 sayı ortalaması yakaladı. Devamında oynanan 9 maçta %55 saha içi isabet oranıyla 15 sayı ortalamasına ulaşarak istediği ritmi yakalayan Ersan'ın 2 Aralık 2014 tarihinde oynanan Cleveland Cavaliers karşılaşmasının ilk yarısında ribaund mücadelesi sırasında yüzüne aldığı darbe nedeniyle burnu kırıldı ve maça devam edemedi. Ersan İlyasova bu sakatlık nedeniyle üst üste 9 maçta forma giyemedi. 23 Aralık 2014 tarihinde oynanan Charlotte Hornets karşılaşmasıyla parkelere geri döndü ancak 16 dakikada 4 sayı attığı bu karşılaşma sonrası sakatlığını atlatamadığının görülmesi üzerine takip eden 10 maçta da oynatılmadı. Son olarak 27 Ocak'ta oynanan Miami Heat karşılaşmasında sağ kasığından yaşadığı sakatlık nedeniyle 10 dakika sahada kalan Ersan İlyasova bu maçın ardından arka arkaya 4 maçta forma giyemedi. Sakatlıklarla geçen sezonun büyük bölümünü ritim yakalamak için harcayan Ersan İlyasova normal sezonun son 27 maçında yaşadığı sakatlıkların beraberinde getirdiği sıkıntılardan kurtulmuş göründü. Bu maçlarda %43'lük üç sayı yüzdesiyle 14.9 sayı ve 6.3 ribaund ortalamaları yakaladı. En başarılı performansını ise Indiana Pacers karşısında 12/14 saha içi isabetiyle 34 sayı atarak sergiledi. Normal sezonu altıncı sırada bitiren Milwaukee'nin playoff ilk turundaki rakibi Chicago Bulls oldu. İlyasova'nın 8.7 sayı ve 3.8 ribaund ortalamalarıyla oynadığı 6 maçlık seride Bulls 4-2 ile Bucks'ı eledi. Ersan İlyasova için sezonu zorlaştıran bir diğer gelişme de eski menajeri tarafından 5 milyon Türk lirası değerindeki malı üzerinde çıkartılan haciz kararı oldu. 27 Mart 2015 tarihinde mallar üzerindeki satış kararı kaldırılsa da davanın devam ettiğini belirten Ersan bütün konsantrasyonunun dağıldığını söyledi. Bu durum aynı zamanda İlyasova'nın millî takımda oynayıp oynamayacağı konusunda spekülasyonlara neden oldu. 11 Haziran 2015 tarihinde Ersan, Caron Butler ve Shawne Williams karşılığında Detroit Pistons'a takas edildi. Detroit Pistons ile ilk maçına 27 Ekim tarihinde 106 - 94 yenmiş oldukları Atlanta Hawks'e karşı çıktı ve 34 dakika boyunca saha kaldı. Bu süre boyunca 16 sayı, 7 ribaund, 3 asist ve 1 blokla oynadı. 16 Şubat 2016 tarihinde Brandon Jennings ile birlikte Tobias Harris karşılığında Orlando Magic'e takas oldu. Orlando Magic formasıyla ilk maçına 110 - 104 yenmiş oldukları Dallas Mavericks'e karşı çıktı. 23 dakika sahada kaldığı süre boyunca 16 sayı, 5 ribaund, 2 asist ve bir top çalmayla oynadı. 23 Haziran 2016 tarihinde Victor Oladipo ile birlikte Serge Ibaka karşılığında Oklahoma City Thunder'e takas oldu. Ayrıca bu takas karşılığında Orlando Magic, Domantas Sabonis'in draft hakkını Oklahoma City Thunder'e vermiştir. 1 Kasım 2016 tarihinde Jerami Grant karşılığında Philadelphia 76ers'a takas oldu. 2017 Şubat takas döneminde Tiago Splitter ve ikinci tur seçme hakkı karşılığında Atlanta Hawks'a transfer oldu. 28 Şubat 2018 tarihinde Ersan Philadelphia 76ers ile ikinci kez anlaştı. 16 Temmuz 2018 tarihinde İlyasova Milwaukee Bucks'a geri döndü. İlyasova 2003 Avrupa Yıldızlar Şampiyonası'nda ilk kez amatör olarak Türkiye millî takımına çağrılmış ve turnuvada takımıyla beraber gümüş madalya kazanma başarısı göstermiştir. Ayrıca turnuvada maç başına 10.5 sayı 8.8 ribaunt ve 1 top çalma istatistikleriyle oynamıştır. Ersan, Genç Erkekler 2004 Avrupa Şampiyonası'nda millî takım formasını giymiş ve maç başına 25 dakika sahada kalıp 17.4 sayı 9.0 ribaund 1 top çalma istatistikleriyle oynayarak oldukça başarılı bir turnuva geçirmiştir. İlyasova turnuvadaki en iyi performansını Slovenya'ya karşı 21 sayı 15 ribaund ile double-double yaptığı karşılaşmada sergilemiştir. Genç ve yıldız kategorilerinde birçok başarıya imza atmış olan oyuncu son olarak 2006 yılında İzmir'de düzenlenen 2006 FIBA U-20 Avrupa Basketbol Şampiyonası'nda gösterdiği başarılı performansla MVP ödülünün sahibi olmuştur. Bu turnuvada gösterdiği başarılı performans sonucu Bogdan Tanjevic tarafından A millî takıma çağrılmıştır. İlyasova A millî takım formasını ilk kez 2006 FIBA Dünya Basketbol Şampiyonası'nda giydi. Maç başına 9.6 sayı 3.9 ribaund ve 1 asist ortalamalarıyla oynadığı turnuvayı ülkesinin altıncı sırada bitirmesinde pay sahibi oldu. En iyi performansını ise 17 sayı attığı Avustralya karşılaşmasında sergiledi ve karşılaşmayı takımının 76-68 kazanmasında önemli rol oynadı. Aynı zamanda şampiyonadaki başarlı performansı nedeniyle şampiyonanın internet sitesinde yapılan en iyi genç oyuncu oylamasında ilk sırada yer almayı başardı. Aynı zamanda 2007'nin Ocak ayında FIBA tarafından açıklanan "Avrupa'da Yılın Genç Oyuncusu" listesinde üçüncü sırada yer aldı. 2009 Avrupa Basketbol Şampiyonası'na hazırlık için İngiltere'de yapılan GameOn turnuvasında oynanan maçlarda başarılı bir performans ortaya koydu. Özellikle Polonya karşısında gösterdiği performans sonucunda MVP ödülünü kazanma başarısı gösterdi. İlyasova, 2009 Avrupa Basketbol Şampiyonası'nda maç başına 30 dakika süre alıp 16.1 sayı 7.3 ribaunt 1.2 top çalma ortalamaları yakalayarak başarılı bir turnuva geçirdi. Sayı ve ribaund krallığında dördüncü sırayı alan İlyasova şampiyonadaki en iyi performansını 39 dakikada 22 sayı ve 12 ribaundla oynadığı Sırbistan karşılaşmasında gösterdi. Efes Pilsen World Cup 8'de de çok iyi bir peformans sergiledi. Turnuvanın en çok ribaund yapan oyuncusu olmayı başardı. Ersan, turnuvadaki son maç olan İngiltere karşılaşmasında 18 sayı ile oynayarak hem takımının hem de sahanın en skorer ismi olmayı başarmıştır. Türkiye'de düzenlenen 2010 FIBA Dünya Basketbol Şampiyonası'nda ev sahibi Türkiye'nin en önemli silahlarından biri olarak görev almış ve çok başarılı bir performans ortaya koyarak takımın finale yükselip gümüş madalya kazanma başarısında büyük pay sahibi olmuştur. Turnuvadaki en iyi oyununu 31 Ağustos tarihinde oynanan Yunanistan karşılaşmasında 26 sayı atarak oynamış ve takımının maçı 76-65 kazanmasında başrolü oynamıştır. Ayrıca turnuvada iki kez double-double yapma başarısı göstermiştir. Ersan şampiyonayı maç başına 13.4 sayı ve 7.6 ribaund ortalamalarıyla tamamlamıştır. İlyasova 2011 Avrupa Basketbol Şampiyonası'nda mücadele eden Türkiye millî takımının kadrosunda yer almıştır. Türkiye'nin başarılı olamadığı turnuvada Ersan maç başına 27.1 dakika süre almış ve 9.3 sayı, 6.5 ribaunt 1.3 top çalma ortalamalarıyla turnuvayı kapatmıştır. Turnuvadaki en iyi maçını ise Litvanya karşısında 20 sayı ve 4 ribaunt yaparak çıkartmıştır. Ersan İlyasova, 2013 Avrupa Basketbol Şampiyonası'nda da millî takım forması giymiştir. D Grubu'nu beşinci sırada tamamlayarak ikinci tura kalamayan ve oldukça başarısız bir derece alan Türkiye'de İlyasova turnuvada maç başına 26 dakika süre alıp 12.2 sayı, 5.0 ribaund, 1.4 top çalma istatistikleriyle oynamıştır. En başarılı performansını ise İsveç'e karşı takımının turnuvadaki tek galibiyetini aldığı maçta 21 sayı atarak göstermiştir. İlyasova, NBA'de normal sezonun son 12 maçını kaçırmasına neden olan bilek sakatlığı nedeniyle 2014 FIBA Basketbol Dünya Kupası'nda millî takımda oynayamadı. 2015 yazında Detroit Pistons'a takas olan İlyasova bu takasın ardından millî takımda oynayıp oynamayacağı konusunda kararsızlık yaşadığını ifade etti. Ardından Pistons koçu Stan Van Gundy, Ersan İlyasova'nın millî takımda oynayacağını açıkladı. Türkiye, 2015 Avrupa Basketbol Şampiyonası'na ikinci turda Fransa karşısında aldığı 76-53'lük mağlubiyetle veda ederken Ersan, çıktığı altı karşılaşmada 15.2 sayı, 4.5 ribaund ve 1.3 asist ortalamaları yakaladı. Turnuvadaki en yüksek skoruna ise İzlanda karşısında attığı 19 sayıyla ulaştı. ABD'de "Turkish Thunder (Türk şimşeği)" lakabıyla çağrılan Ersan, profesyonel basketbol kariyerine henüz 15 yaşına geldiğinde başlamıştır.Boğa burcudur. Bir kız kardeşi vardır. Yuliya adında Beyaz Rus bir eşi ve de üç çocuğu vardır. İlyasova'nın en sevdiği yemekler ise İtalyan yemekleri, Türk yemekleri ve biftektir. İlyasova'nın basketbol dışında yapmayı en sevdiği sporlar beyzbol ve yüzmedir. Türk oyuncu küçükken basketbola başlamadan önce yüzme yarışlarına katılmış 400 metre ve diğer kısa mesafe yarışlarda yer almıştır. Ayrıca PlayStation oynamaktan hoşlanmakla beraber en sevdiği müzik türü klasik müziktir. İlyasova'nın en sevdiği şarkıcı Sarah Brightman olarak bilinmektedir. En sevdiği film ise filmidir. Arsen İlyasov adıyla 1984 yılında Özbekistan'ın Buhara şehrinde Kırım Tatar Sürgünü'nde bölgeye yerleştirilen Kırım Tatarlarının soyundan gelen ebeveynden dünyaya geldiği Özbekistan Basketbol Federasyonu tarafından iddia edilmiştir. Federasyon Türkiye'nin İlyasova'yı usulsüz bir şekilde vatandaşlığına aldığını belirterek Türkiye'yi FIBA'ya şikayet edeceğini bildirmiştir. Ayrıca sporcunun yaşı küçültüldüğü iddiaları üzerine Türkiye Gençler Şampiyonası'nda rakip takımlar tarafından itiraz dilekçeleri verilmiştir. Emniyet Müdürlüğünün kayıtlarına göre 7 Ağustos 2002 tarihinde İstanbul Atatürk Havalimanından pasaportunda 1984 doğumlu Arsen İlyasov adıyla Türkiye'ye giriş yaptığı belirlenen basketbolcunun daha sonra bu adla hiçbir kaydına rastlanmadı. Ancak, 19 Eylül 2002 tarihinde Şemsettin Bulut adlı bir kişi Eskişehir'deki nüfus memurluğuna başvurarak nüfusa kaydettirmediğini belirttiği 1987 doğumlu oğlu için Ersan İlyasova adıyla nüfus kağıdı aldı. Noter huzurunda verdiği ifade ve doldurulan tanıma senedi ile Ersan İlyasova bir Türk vatandaşı olarak kaydedildi. Askerlik kaydı olmamasına rağmen kısa sürede yaşı küçültülerek vatandaşlık belgesi aldığı iddia edilen İlyasova için Ülkerspor kısa sürede lisans çıkarttı. Amerikalı spor yazarı Chad Ford ise İlyasova ile arasında geçen kısa söyleşide onun Tacikistan'da doğduğunu ve 13 yaşındayken Özbekistan'a, 15'indeyken de Türkiye'ye taşındıklarını anlattığını aktarmıştır. Teksas (anlam ayrımı) Teksas, aşağıdaki anlamlara gelebilir: Anadolu yapı geleneği Anadolu'daki yerleşmeler, gelenekler, bölgesel veriler, uygulama ilkeleri ve koşullara bağlı olarak biçimlenirler. Bu oluşum ve biçimlenmede Anadolu insanının yaşamının ve toplum yapısının etkisi açıkça görülür. Anadolu'daki geleneksel konut yerleşmeleri, planlama ilkeleri ve mekânsal örgütlenmeler açısından benzerlikler gösterir. Bölgesel özellikler yerleşmelerin dağınık ya da toplu dokuda oluşmasında etkendir. Yerleşmelerde yalın ve doğal biçimler etkilidir. Geleneksel Anadolu evi dış çevre ve iç çevre olarak ele alınabilir. Bazen bir çeşme ya da bir dinsel merkezin bulunduğu meydanı çevreleyen sokaklarla oluşan mahalleler yerleşmenin özelliğini yansıtırlar. Sokaklar topografik özelliklere uyar ve genellikle insanla beraber yüklü bir hayvanın geçebileceği ölçektedir. Bazı yerleşmelerde sokak üzerine taşan saçaklar kapalı, samimi ve değişken perspektifli mekân etkileri oluştururlar. Bu organik sokakları bölgesel özelliklere göre bazen ahşap payandalı ya da taş konsollu çıkmaları ile yapı kütleleri, bazen de yüksek bahçe ya da avlu duvarları sınırlar. Bahçe, avlu ve avluyu çevreleyen mekânlardan oluşur. Her şey kullanıcının yaşama biçimi ve günlük eylemlerine göre tasarlanmıştır. Genel özellikler şöyle özetlenebilir: Pratiklik ;işlevsellik ; çevre koşullarına uyum ; çözüme iç mekânla başlayıp dışa doğru geliştirmek ve bütünleştirmek ; malzeme ve gereçleri en yakından seçmek; çözümde, strüktürde, görünüşte yalınlık; işlevsel çözümlerin planlamadaki önceliği. İç ve dış çevre arasında plan düzeninden doğan sıkı bir ilişki vardır. Zemin kat genelde sokak cephesinde kapalı tutulmuştur. Üst katlarda çıkmalarla sokağa açılır. Evler yaşamın yoğun olarak geçtiği bahçe ya da avluya yönelirler. Evlerin plan şemaları ve kullanılan malzemeler Anadolu'nun değişik bölgelerinde değişik koşul ve bileşenlerde ortaya çıkmaktadır. Bunda iklim, çevresel koşullar, yöresel topografik durum gibi pek çok etken söz konusudur. Yerleşmelerle ilgili bölgesel veriler şu yapım gruplarını karşımıza çıkarmaktadır: Güneydoğu Anadolu'nun taş konut mimarisi ; Doğu Anadolu'nun ahşap hatıllı taş mimarisi ;Doğu Karadeniz Bölgesi'nin tipik ahşap iskeletli ev mimarisi ; Marmara Bölgesi'nin ahşap konut mimarisi ; Ege ve Akdeniz Bölgesi'nin kübik düz damlı, taş konut mimarisi ; Orta Anadolu'nun özellikle Kapadokya yöresine özgü taş ve kerpiç konut mimarisi ; İç Batı Anadolu ve Orta Anadolu küçük yerleşmelerindeki kerpiç dolgulu kagir ahşap konut mimarisi. Yaşam biçimi ve geleneklerin, yöresel doğa koşullarıyla birlikte oluşturduğu bir mimari. Safranbolu bir vadi yerleşmesidir. Yamaca yerleşen evler birbirlerini kapamazlar. Evler, sokaklar ve bahçe duvarları birbirini tamamlar. Zemin kat ile bütünleşen bahçe duvarı sokağın devamıdır. Üst katlarda çıkmalar ve geniş saçaklar cepheyi oluşturur. Safranbolu geleneksel nitelikleri koruyan bir yerleşimdir. Düz arazinin azlığı dağınık yerleşimi ortaya çıkarır. Yöresel malzeme mimarinin oluşmasındaki en önemli etkendir. Ahşap çatkı yapı ve arasındaki dolgu tipik mimeri öğelerdir Taş kaplı sokakları, evlerin üst katlarından taşan çıkmaları, küçük pencereleri ve kafesleri, çıkmaları taşıyan payandaları ile geleneksel bir yerleşimdir. Sokak evin bir parçasıdır, evler üretim ve yaşamın sürdürüldüğü iç avluya açılırlar. Sokağa taşan çıkmalarıyla, geniş saçaklarıyla, yüksek duvarlarla çevrili iç avlularıyla, değişken sokak perspektifleriyle geleneksel Türk evi özelliklerini taşıyan bir yerleşim. Osmanlı mimarisinin 18. ve 19. yüzyıl örneklerini en iyi şekilde yansıtmaya çalışır yorgun yapısıyla kula. Beyaz badanalı dış duvarları, küçük pencereleri, yüksek bahçe duvarlarından sarkan çiçekleri, dar, gölgeli taş kaplı sokakları ile tipik bir Akdeniz mimarisi. Hemen hemen tamamında Başoda (iç sofa) denilen mekân tüm ailenin yaşadığı, yemek yaptığı ve yediği ana mekândır. Başoda, evin merkezinde bulunmakta, yatma mekânları genellikle bu mekâna açılmaktadır. Hayvancılık ve tarımla uğraşılan bölgelerde bu birimler üst kata çıkmakta, alt kat ahır ve depo olarak değerlendirilmektedir. Hayat (Dış Sofa) : Yazın insanların dışarıda yaşadıkları ve tüm yaşama ve yemek yeme işlevlerini gerçekleştirdiği üstü kapalı yarı açık mekânlardır. Bu mekân bir iç avluya açılmakta ve oradan da sokakla buluşmaktadır. Bodrum Sivil Mimarisinde konut yapıları geçmiş süreçte 4 tip ile ön plana çıkmışlardır. Bunlar : Dar sokakları, karakteristik evleri ve tarihi eserleri iç içe olan, Akdeniz kıyısında küçük bir yerleşim. Beyaz badanalı dış duvarlar, ahşap çıkmalar, küçük pencereler, cephedeki arşitrav tipik mimari öğelerdir. Taş, toprak gibi yöresel malzemeyle üretilmiş birim konutlardan oluşan bir yerleşim. Birkaç konut birimi bir ailenin yaşadığı bütünü oluşturur. Piramit şeklindedirler. Tepede göz deliği dedikleri pencereleri vardır. John Zerzan John Zerzan (1943,-) Amerikalı anarko-primitivist yazar. ABD'deki küreselleşme karşıtı hareketin önde gelen aktivistlerinden biri olan Zerzan, Stanford Üniversitesi Siyasal Bilimler Fakültesi ve San Francisco Eyalet Üniversitesi Tarih Bölümünü bitirmiştir. Üniversite yıllarında öğrenci hareketi içinde yer alarak Vietnam Savaşı karşıtı eylemlerinden dolayı tutuklanıp bir süre hapis yatan Zerzan, daha sonra akademik çevreleri terk ederek kamyon şoförü ve marangoz olarak San Francisco bölgesindeki sendikal çalışmalar içinde yer aldı. 68 hareketinin durulmasıyla birlikte, 1960'lı yıllardaki yükselişin sınırlılığını ve sisteme yönelik eleştirinin yeterince derin olmadığını fark eden Zerzan, devrim olgusunu sorgulamaya başladı. 1970'li yıllarda sanayileşmenin kökeni ve teknolojinin doğası üzerine başladığı tarih çalışmalarını modern tarih ve antropoloji üzerine yoğunlaştırdı. 1980'li yıllarla birlikte bir bütün olarak uygarlığı ve sembolik kültürü sorgulayan Zerzan, yabancılaşmanın ve uygarlığın kökenlerine inerek, zaman, dil, sayılar, sanat ve tarım üzerinde yoğunlaşmaya başladı. Hâlen ABD'nin Eugene kentinde yaşayan Zerzan, bir bütün olarak uygarlığı ve sembolik kültürü sorgulayan genel çalışmalarının yanı sıra, yerel anarşist hareket içinde de aktif bir şekilde yer almaktadır. Amerika'daki başlıca anarşist yayınlardan biri olan Anarchy dergisinin sürekli yazarları arasında yer alan Zerzan'ın başlıca çalışmaları şunlardır: Future Primitive, Elements Of Refusal (Reddedişin Unsurları), Alice Carnes ile birlikte derlediği Questioning Technology (Teknolojiyi Sorgulamak) ve Against Civilization (Uygarlığa Karşı). Eserlerinde uygarlığı ve sembolik kültürü sorgulayan Zerzan, hâlen ABD'de yaşamaktadır. General General, kara ve hava kuvvetlerinde albaydan sonra gelen ve mareşale kadar olan yüksek rütbeli subaylara verilen unvan. Deniz Kuvvetleri'ndeki dengi "amiral"dir. Hitap ederken yalnızca korgeneral ve orgenerale "General" denilmekle birlikte, tuğgeneral ve tümgeneral rütbeli subaylar, doğrudan bu rütbeleriyle anılırlar. General rütbeleri sırasıyla şöyledir: Ancak askerî görevlerin yanı sıra idarî görevlere yapılan atamalar nedeniyle her Tuğgeneral bir Tugay Komutanı veya her Tümgeneral bir Tümen Komutanı değildir. Örneğin Genelkurmay Başkanlığı'nın İletişim Dairesi Başkanlığı görevini yürüten bir Tümgeneral'e bağlı bir tümen yoktur. Lamine ahÅŸap Lamine ahşap, değişik ölçülerdeki bağımsız ahşap tabakaların, kontrollü endüstri koşullarında ve özel bağlayıcılarla tutkallanıp birleştirilmesinden oluşur. Lamine ahşap ile kolon, kiriş, kemer, makas ve bunun gibi birçok değişik formlarda eleman üretilebilir. Avrupa Birliği Komisyonu, küresel ısınmaya ve iklim değişikliğine karşı önemli çözümlerden biri olarak sloganı ile ahşap kullanımını teşvik etmektedir. Lamine ahşap teknolojisi, Otto Hetzer ile dünyada tanınmış, 1901 ila 1906 arasında İsviçre ve Almanya'da; 1907 ila 1930 arasında ise tüm Avrupa'ya yayılmıştır. 1914 yılında Danimarka'da Hetzer lisansı ile, 1918'de Norveç’de, 1919'da İsviçre'de Brekke lisansı ile lamine kiriş üretimine başlanmıştır. 1910 Brüksel Dünya fuarı ve 1913 Lipsia Dünya fuarı'nda tanıtılmış ve büyük ilgi görmüştür. Hanisch ve Thompson Boat Manufacturing Firması ile bu teknolojiyi ABD'de yaygınlaştımıştır. Kısa zamanda sivil yapılarda, kilise inşaatlarında, köprülerde kendini gösteren teknoloji, II. Dünya savaşıyla birlikte askeri yapılarda da yaygın olarak kullanılmaya başlandı. North Dakota Uçak hangarı yapısı, 1947 yılında, 46,8 m açıklık geçen kemer kirişlerle inşa edildi. 942'de Minnesota'da 52,7 m açıklıklı kirişlerle bir dizi uçak hangarı inşa edildi. 1980'li ve 1990'lı yıllarda Amerika Birleşik Devletleri'nde köprü yapımı çok yaygınlaştı. Birçok tali yol köprüsü, tutkallı ahşap olarak yenilendi. Avrupa’nın hemen tüm ülkelerinde geliştirilerek uygulanmaktadır. Avrupa'da DIN 1052 genel şartnamesine göre üretilen lamine ahşap elemanlar için, metal bağlayıcılara ait özel şartname DIN 68141, deprem , statik ve dinamik mukavemet hesapları için DIN 1052 referans alınır. Çok çeşitli boy ve kesitte üretmek mümkündür. Lamine kirişler, beton, çelik ve diğer kargir yapı elemanlarıyla kolayca birleşir. Özgün mekan tasarımına imkân tanır. Auditoryum, tiyatro, konser salonları, eğitim yapıları ve ürün teşhir/satış yapıları gibi geniş ve tek açıklıklı yapılarda geodezik kubbe, normal kubbe, piramit, tonoz, vb tüm geometrik strüktürler inşa edilebilir. Bizatihi kendisi dekoratif bir elemandır. Kaplama ihtiyacı göstermez. Endüstriyel ve homojen bir malzeme olması, mukavemet değerlerinin bilinmesi ile kolayca hesapları yapılabilir. Hafiftir. Depreme karşı çok başarılı bir yapı malzemesidir. Yangına direnci yüksektir. Taşıma özelliğini uzun süre kaybetmez. (Çelik, yangın sürecinde 15 dakikada doğal şeklini ve taşıma yeteneğini kaybeder. Aynı zamanda çok iyi bir iletici olduğu için ısının yayılmasını da hızlandırır. Beton, çelikten iyi olmasına karşın, demir donatının beton içindeki pas payı ortadan kalktığında, inşaat demiri çelik yapıdaki gibi iletken olmakta ve yaklaşık 30 dakika sonra taşıma özellikleri ortadan kalkmakta ve bir daha kullanılamamaktadır. Ancak, ahşabın statik hesaba göre aldığı minumum kesit yangın anında minumum 30 dakika (R30) yangın direnci sağlamaktadır. 30 dakikadan sonra 0.7mm/1 dakika kesit azalması olmaktadır. Yani,ilk mimari/statik planlamada yapı elemanının kesitini baştan artırıp R30 veya R90 dirençlerine ulaşmak mümkündür.) Paslanmaz, nefes alır. Bu yüzden, özellikle su buharı veya kimyasal gazların yer aldığı ortamlar için idealdir. Mükemmel bir ısı yalıtım değerine sahiptir. Bakım maliyeti çok azdır. Uygun ve periyodik bir şekilde bakılması onu ölümsüz bir yapı elemanı yapmaktadır. Akustik özelliği yüksek bir malzemedir. Stone Temple Pilots Stone Temple Pilots (STP) alternatif rock yapan Amerikalı bir müzik grubu. 1986 yılında Black Flag grubunun konserinde, aynı kızla beraber olduklarını anlayarak tanışan Scott Weiland ve Robert DeLeo, daha sonra bu kızın şehri terketmesiyle, onun evine yerleşir ve Scott’un Edison Lisesi’nden iki arkadaşı, Corey Hicock (gitar) ve David Allen (davul) ile birlikte bir grup kurarlar. Daha sonra Allen’ın yerine davulcu Eric Kretz geçer. Nihayetinde, Robert DeLeo’nun kardeşi, Dean DeLeo, Hicock’un yerine grupta gitar çalmaya karar verir ve dörtlü tamamlanmış olur. Gruba Mighty Joe Young adını verirler. 1990 sıralarında, grup bir demo kaydeder. Grup Brendan O’Brien ile ilk albümleri üzerinde çalışmaya başlar. Kayıtlar sırasında, avukatlarından gelen telefon onlara Mighty Joe Young adında bir blues sanatçısının olduğunu bildirir. Grubun ismini Shirley Temple’s Pussy olarak değiştirip kısa bir süre bu isimle devam ederler, ancak bu ismi plak şirketinden gelen baskılar sonucu değiştirmek zorunda kalırlar. STP kısaltmasını beğendiklerinden, 1992 yılında Core’un kayıtlarının sonlarına doğru Stone Temple Pilots ismini alırlar İlk albümleri Core 1992 Eylül ayında yayınlanır ve Sex Type Thing, Plush, Wicked Garden, Creep, Dead & Bloated gibi şarkılar hit olur. Albüm satışının başarısına rağmen, müzik basını grubu grunge taklitçileri olarak yorumlar. The New York Times’dan Jon Pareles 1993’teki konser izlenimleri yazısında, Stone Temple Pilots’ın slow parçalarını 2. Kalite Pearl Jam, orta-tempo parçalarını da Nirvana kopyası olarak değerlendirir. Ocak 1994’te Rolling Stone dergisi anketinde grup okurlar tarafından En İyi Yeni Grup seçilirken, derginin yazarları tarafından En Kötü Yeni Grup olarak anılır. Bir sonraki ay, Amerikan Müzik Ödüllerinde STP, En İyi Yeni Pop/Rock Sanatçısı ve Yeni Heavy Metal/Hard Rock Sanatçısı unvanını alır. Mart 1994’te , grup En İyi Hard Rock Performansı dalında Plush adlı parça ile Grammy Ödülü alır. Stone Temple Pilots 1994 baharında ikinci albümleri Purple için stüdyoya girer. Bir ay dan kısa sürede kayıtları biten albüm, Haziran 1994’te yayınlanır ve Amerika listelerine 1 numaradan girer. Interstate Love Song adlı parçaları hemen büyük bir hit olur ve on beş hafta gibi rekor bir zaman süresince Rock listelerinin üst sıralarında yer alır. Bu albümde Vasoline ve Big Empty (The Crow fiminin soundtrack’inde yer almıştır) gibi hitler yer alır. Yayınlanmasından henüz dört ay geçmesine rağmen, Purple albümü üç milyon kopya satmıştır. Grubun başarısı devam etmesine rağmen, 1995 iyi bir yıl olarak geçmez. İki haftalık yoğun kayıt çalışmaları Şubat ve Mayıs aylarında, Weiland’ın Pasadena, Kaliforniya’da polis tarafından çantasında uyuşturucu bulundurma suçundan tutuklanmasıyla bölünür. Üç yıl hapis cezasıyla karşı karşıya kalan Weiland suçsuz olduğunu iddia eder ve duruşma bir yıl sonraya ertelenir. Weiland’ın tutuklanmasından sonra, grup dağılır. Weiland, Tank Girl filminin soundtrack’ine ve John Lennon Tribute Albümü’ne birer şarkı yapan Magnificent Bastards adında geçici bir grup kurar. Fakat Ekim 1995’te grup tekrar birleşir ve üçüncü albümlerinin kayıtlarına başlar. Stone Temple Pilots üçüncü albümleri Tiny Music… Songs from the Vatican Gift Shop’u Nisan 1996 da yayınlar. Albüm Amerika listelerine dört numaradan girer fakat albüm hakkındaki yorumlar genelde negatif yönde olur. Weiland’ın uyuşturucu bağımlılığı grubun başarısına tekrar köstek olmaktadır. Tiny Music… albümü için Amerika’da çıktıkları kısa tur tamamlanamaz. 1996 sonbaharında, turun sonlarına doğru, grup Weiland’ın uyuşturucu bağımlılığı yüzünden provalarda ve dolayısıyla sahnede de bulunamayacağını ve bir tıbbi merkezde doktor kontrolü altında olduğunu bildirir. Mekanik tasarÄ±m Fikir ve hayallerle oluşturulan soyut kurgunun, somut kurguya dönüştürülmesi. Bir ürünle ilgili olarak; fonksiyon, renk, ebat, performans, görsellik gibi talepleri, üretilebilir ürün olarak "sınır şartlar" çerçevesinde karşılama faaliyetidir. Sınır şartlar, standartlar, regülasyonlar ve patentler gibi yasal çerçevelerle birlikte; fizik, kimya ve matematik bilimlerinden alınan verilerle ortaya çıkar. Karakalemle eskiz olarak çizilmiş bir sürahinin; sürahilerle ilgili yasal mevzuata uygun, içinde su taşıyabilecek bir hacme, sürahiyi ve içindeki suyu taşıyabilecek bir kulpa ve uzun bir kullanım ömrüne sahip, ekonomik olarak kabul edilebilir proseslerle üretilebilen, insanlığa ve emek verenlere, fayda veya katma değer sağlar hale getrilmesi ile örneklendirilebilir. Rankine Ã§evrimi Rankine çevrimi, termodinamik bir çevrimdir. Diğer termodinamik çevrimler gibi, Rankine çevriminin maksimum verimi de, Carnot çevriminin maksimum verimli hesaplanması ile elde edilir. Rankine çevrimi adını William John Macquorn Rankine’den alır. Rankine çevrimi buhar kullanılan enerji santralleri için ideal çevrimdir. Bu çevrimde yapılan suyun kızgın buhar haline getirilmesi ve tekrar kondenserde doymuş sıvı haline getirilmesi Carnot çevriminde uygulamada karşılaşılan pek çok zorluğu da ortadan kaldırır. Rankine çevriminin adımları dört aşama ile gösterilir, her adımda çalışma akışkanının hal değişimleri ifade edilir. Burada çevrimin ideal şartlarda olduğu varsayılır. Ama gerçek şartlarda çevrimin pompa ile sıkıştırma ve türbinde genişleme aşamaları izentropik değildir. Bu aşamalarda izentropide artış meydana gelir. Bundan dolayı gerçekte pompa için gereken güç ihtiyacı artar ve türbinden elde edilen iş azalır. Mâlikîlik Malikilik veya "Maliki mezhebi" (Arapça: المذهب المالكي veya المالكية) bir İslam dini fıkıh (İslam hukuku) mezhebi. Adını kurucusu olan İmam Malik'ten alır. İmam Malik'in kendi usulüne göre şer'i delillerden çıkardığı hükümlere ve gösterdiği yola "Maliki Mezhebi" denir. Ehl-i sünnet itikadında olan müslümanlardan, amellerini yani ibadet ve işlerini, bu mezhebin hükümlerine uyarak yapanlara Maliki denir. "Malikilik" olarak da anılır. Maliki mezhebi, İmam Malik bin Enes'in görüşleri çerçevesinde ortaya çıkmış fıkhi bir yorumdur. Ehl-i sünnet'e bağlı dört büyük fıkıh mezhebinden birisidir. Maliki mezhebi İmam Malik'in içtihatlarına dayanır. Zaman içerisinde İmam-ı Malik'in talebeleri de onun rivayet ettikleri hadisleri ve görüşleri toplayarak benimsemiş ve sistemleşmiştir. Onun talebeleri de karşılaştıkları meselelerde onun metoduna uygun şekilde fetva verdiler. Böylece Maliki mezhebi ortaya çıktı. Malikilik mezhebi; Fas, Cezayir, Tunus, Sudan gibi bazı Afrika ülkelerinde yayılarak varlığı günümüze kadar gelmiştir. Daha çok Berberiler'in yaşadığı bölgelerde ve Afrika'da yaygındır. Hanbelilik Hanbeli mezhebi veya Hanbelilik (), İslam dini fıkıh (İslam hukuku) mezhebi. Hanbeli mezhebine bağlı olan kişiye "Hanbeli"denir. İmam-ı Hanbeli (Ahmed bin Hanbel)'in kendi usulüne göre şer'i delillerden çıkardığı hükümlere ve gösterdiği yola Hanbeli Mezhebi denir. Ehl-i sünnet itikadında olan müslümanlardan, amellerini yani ibadet ve işlerini, bu mezhebin hükümlerine uyarak yapanlara Hanbeli denir. Hanbelilik olarak da anılır. Hanbeli mezhebi'nde Kur'an ve Hadis kaynağı önde gelir. Kitap ve sünnet te kesin bilgi yoksa, karşıtı bulunmayan sahabi sözü ile doğrultusunda uygulanır. Karşıtlık varsa, Kur'an ve sünnete en yakını tercih edilir. Daha kuvvetli bir delil yoksa, gönderilmiş haber, kıyas'a tercih edilir. Kıyasa en son başvurulur. Hanbeli mezhebi nakil ve rivayete ağırlık veren bir ekoldür. Günümüzde körfez ülkelerinde Irak, Kuveyt, Bahreyn ve Suudi Arabistan'da mensupları bulunmaktadır. Ahmed bin Hanbel, islam devletinin sınırlarının genişlemesi ve artık islami kuralların saf haliyle yeterli olmamasından dolayı gerekli yerlerde aklın kullanımını savunan Mutezililere karşı çıkmıştır. Ahmed bin Hanbel'e göre "Kur'an'da yazılanlar ya da hadisler dışında hiçbir şey yoktur." Her konunun çözümü için gerekli olan şeyler bu ikisinde vardır. Ahmed bin Hanbel'in Halife Me'mun'un adamları tarafından sorguya çekildiğinde yalnız Kur'an'dan ayetler ve hadisler okuyarak cevap verdiği, onlardan anlam çıkarmaları reddettiği, kendisine deliller gösterilmek istendiğinde sustuğu, böylece bunu dini itikad bakımından bir "bid'at" telakki ederek karşı koyduğu bilinmektedir. NOT: İmam Hanbel'in ölümünden sonra ağırlığı azalan mezhep, Abdülkadir Geylani, İbni Teymiyye gibi İslam Alimlerinin bu mezhepte ibadet yapmasıyla tekrar canlanmıştır. TTNET TTNET, Türkiye'de internet sağlayıcısı iletişim ve teknoloji şirketi olarak 26 Nisan 2006 tarihinde Türk Telekom Grubu'nun bir üyesi olarak kuruldu. 14 Mayıs 2006 tarihinde "İnternet Servis Sağlayıcı Lisansı" alarak perakende internet alanında faaliyetlerine başladı. 26 Ocak 2016 tarihinden itibaren Türk Telekom markası altında hizmet vermektedir. TTNET, dijital dönüşüm ve tüm iletişim ihtiyaçlarını bir arada sunabilen Türkiye'nin internet şirketi konumuna geldi. İletişim teknolojilerinin bileşenleri olan Sabit Ses, Sabit Data, TV ve dijital servisleri birlikte sahiplenen TTNET, kurulduğu günden bu yana birçok ürün, hizmet ve servisi tüketicilerle buluşturmuştur. TTNET, 2016 yılı başında Türk Telekom’un, mobil, sabit ses, sabit genişbant ve TV alanında hizmet veren markalarını "Türk Telekom" tek markası altında birleştirmesiyle beraber marka kimliğini yitirmiştir. Bugün, TTNET A.Ş. adıyla Türk Telekom markası altında tüzel kişiliğini sürdürmekte ve Türk Telekom Grubu’nun kurumsal ve bireysel perakende internet servis sağlayıcısı olarak faaliyetlerini yürütmektedir. 31 Mart 2020 tarihi itibarıyla TTNET, Türk Telekom’un 11,6 milyon sabit genişbant internet abonesine hizmet vermekte olup şirketin toplam fiber abone sayısı 4,4 milyondur. Bu rakamın 2,7 milyonu Saha Dolabına Kadar Fiber (FTTC); 1,7 milyonu ise Eve/Binaya Kadar Fiber (FTTH/B) abonelerinden oluşmaktadır. TTNET’in Fiber Hane Kapsaması, sadece son bir yılda 3,5 milyon artışla 22,6 milyon seviyesine yükselmiştir. 2006 - 26 Nisan 2006 tarihinde Türk Telekom Grubu'nun bir üyesi olarak kuruldu. 2013 - Türk Telekom’un %100 hissesine sahip olduğu bağlı ortaklığı Sobee Yazılım Ticaret Ltd. Şti., bütün aktifi ve pasifi ile yine Türk Telekom’un bağlı ortaklığı TTNET A.Ş.’ye birleşme yoluyla devroldu. 2014 – TTNET, UEFA Şampiyonlar Ligi ve UEFA Avrupa Ligi maçlarının Türkiye yayın haklarını 2015-2016 sezonundan başlayarak üç sezon için satın aldı. UEFA Şampiyonlar Ligi ve UEFA Avrupa Ligi maçlarının Türk Telekom Grubu dijital yayın platformu olan Tivibu üzerinden yayınlanacağı duyuruldu. 2019 – Sabit internette kotaların kalkmasıyla TTNET aracılığıyla hizmet alan Türk Telekom aboneleri için Limitsiz İnternet çağı başladı. TTNET bugün, Türk Telekom Grubu’nun bir üyesi olarak, Türk Telekom çatısı altında tüzel kişiliğini sürdürmektedir. TTNET A.Ş.’nin hisselerinin tamamı Türk Telekom’a ait olup şirket "Türk Telekom" tek markası altında sabit operatör tüzel kişiliğiyle hizmetlerini sürdürmektedir. TTNET A.Ş., televizyon yayıncılığı ile isteğe bağlı yayıncılık (VOD) hizmetleri sağlayıcısı Net Ekran şirketleri ile cihaz satış şirketi TT Satış ve Dağıtım Hizmetleri A.Ş.’nin tamamına sahiptir. TTNET perakende pazarda “İnternetsiz Ev Kalmasın” ve sabit genişbant penetrasyonunu arttırma hedefiyle sunulan “İnternet Bizden” Kampanyalarının katkısıyla, Türkiye’de genişbant hane halkı penetrasyon oranı, BTK’nın açıkladığı 2019 yılı 4. Çeyrek Pazar Verileri Raporu’na göre %57 seviyesine yükselmiştir. Toplam abone sayısı : 11,6 milyon (31 Mart 2020) Fiber abone sayısı : 4,4 milyon (31 Mart 2020) TV ve TivibuGO abone sayısı : 3,4 milyon (31 Mart 2020) Sabit genişbant abone pazar payı : %62 (31 Aralık 2019) Tivibu Ev abone pazar payı : %23 (31 Aralık 2019) TTMail , TTNET'in ücretsiz eposta servisidir, sadece ADSL üyelerinin yararlanabildiği bu servis 1 GB alan vermektedir. Eskiden uzantısı ttnet.net.tr iken şimdi ttmail.com olarak değiştirilmiştir. Dorlar Dorlar "(Doris)" (Yunanca: Δωριεῖς, Dōrieis), Antik Yunanistan asıllı, Hint–Avrupa kökenli göçebe kabilelerdir. Yaklaşık olarak MÖ 12. yüzyıl ortalarından itibaren Yunan yarımadasına dalgalar halinde akınlar düzenleyerek bu bölgedeki tunç çağı Miken uygarlığını yıkmışlardır. Demir çağı silahlarıyla kısa sürede askeri – feodal Miken krallıklarının siyasi gücünü etkisiz hale getiren Dorlar, Miken etkisi altındaki batı Anadolu,Girit ve Rodos’un da dahil olduğu adalara yayılmışlardır. Yayılma bölgelerinde bir siyasi birlik oluşturmayan Dor istilasının sonucunda söz konusu bölgelerdeki yerleşimler arası kültürel ve ticari sıcak ilişkiler de son bulmuştur. Böylece Dor istilasının ardından 4 asır süren bir “karanlık devir” yaşanmıştır. Rodos'un ilk sakinleri olan Dor'lar, Argos'tan gelen denizci bir kavimdi ve güneş ilahı olan Helios'a taparlardı. Dor'lar Rodos'ta en parlak devrini MÖ 3. asırda yaşayan bir medeniyet kurdular. Mısır ve Fenike'nin ürünlerini alıp satarak zengin oldular. Adayı kültür-sanat merkezi, güzel konuşma ve felsefe okulu haline getirdiler. Batı Anadolu'da da şu anda Datça yarımadasının ucunda bulunan Knidos antik kentini hem ticari hem de kültürel açıdan devrin en önemli liman şehri yaptılar. Makedonya Kralı Demetrios, Rodos’u uzun süre kuşatma altında tutmuştu. Dor'lar, Demetrios'la yaptıkları bir savaşı kazandıktan sonra, kuşatmanın kalkması anısına zafer anıtı olarak ve ilahları Helios'a şükran borçlarını ödemek için, Rodos limanının girişine büyük bir Helios heykeli yaptılar. MÖ 281-280 yılında yapılan 32 metre yüksekliğindeki bu tunç heykel, elinde bir meşale tutuyordu. Bugünkü New York limanındaki Özgürlük Anıtı Rodos Heykeli'ni andırmaktadır. Rodoslular bu heykelin kendilerini ve adayı koruduğuna inanırlardı. Bu heykel Herodot'un belirlediği 7 harikadan biridir. Bu nedenle her yıl "Helicia" denilen şölenler düzenler, bu heykelin dibinde dört atlı bir arabayı denize atarlardı. İnanışlarına göre, Helios böyle bir arabayla dünyayı dolaşarak insanları gözetlerdi. Ä°cma İcmâ (Arapça: إجماع), bir İslam hukuku terimi. İcmâ İslam hukukuna göre, herhangi bir çağ veya dönemde yaşamış İslam bilgini ve müctehidlerin kitap (Kur'an), Sünnet ve bazı mezheplere göre kıyasın delillerinden birine dayanarak, şeriatın (İslami hükümlerin) bir meselesi konusunda aynı hükmü vermeleri, aynı hükümde birleşmeleridir. İcmâ, katılımcılarının görüş beyan edip etmemesi açısından ikiye ayrılır. Sarih icmâ, herhangi bir zamanda, icmaya katılma imkanına sahip olan bütün müctehidlerin tek tek görüş beyan ederek aynı fikirde birleşmeleridir. Sükûti icmâ ise müctehidlerin bir kısmının, görüş beyan edecek vakit ve imkanları olduğu halde ilgili konuda sessiz kalmalarıdır. Bu sessizlik genel görüşe iştirak ettikleri şeklinde yorumlanır. Şartları gerçekleşmiş bir sarih icmâ, kesin delil olarak kabul edilirken, sükûti icmâın ise delil gücü konusunda ise fıkıh yazarları arasında fikir ayrılığı vardır. Bazı yazarlar, sükûtî icmâı kesin delil olarak görürken, bazıları yalnızca delil olarak saymakta, bazıları ise delil olarak kabul etmemektedir. İcmâın geçerli olabilmesi için bazı şartların varlığı aranmaktadır. Öncelikle icmâın İslam peygamberi Muhammed'in vefatından sonra gerçekleşmesi gerekmektedir. Fıkıh yazarlarına göre, Muhammed hayatta iken icmâdan bahsedilemez, çünkü onun kararları Sünnet çerçevesinde ele alınmalıdır. Bununla birlikte icmâ edenlerin müslüman ve müctehid olmaları gerekir. Müctehid, dinin tafsîlî delillerinden şer'î hüküm elde etme yeteneğine ve ehliyetine sahip olan, adaletli kimsedir. Bir diğer şart ise bir konu hakkında icmâ olarak kabul edilebilecek bir fikir birliğinin oluşmasıdır. Çoğunluğun bir fikir birliği oluşturmasıyla birlikte, ondan az sayıda da olsa karşıt görüşte bulunan yazarların olması hali icmâ olarak değerlendirilmez. Son olarak, icmâın şer'î bir hüküm hakkında olması gerekir. Buna dair olmayan fikir birliği halleri icmâ olarak kabul edilmez. İcmâın gerçekleşebilmesi için aranan bir diğer unsur ise icmâın bir dayanağının (senedinin) olmasıdır. Senet ile kast edilenin, müctehidlerin fikirlerini dinde geçerli görülen bir temele dayandırmalarıdır. Böyle bir temele sahip olan icmâın geçerli olacağı fıkıh yazarlarınca kabul edilmektedir. KÄ±yas Kıyas (Arap: قياس), analoji, bir İslâm hukuku terimi, fıkhın dördüncü kaynağı. Kıyas, hükmü hakkında nass (ayet ve/veya sünnet) bulunmayan bir meseleyi, aralarındaki ortak sebep-sonuç bağından dolayı hükmü ayet veya hadisler ile çözülmüş bir konuya benzeterek çözmektir. Kıyas yoluyla hükme varan hukukçuya müçtehit denilir. Müçtehit, kıyas yaparken ayet ve hadisleri yorumladığı için müçtehitlerin hükümleri birbirinden farklı hatta birbiriyle çelişen hükümler (içtihatlar) olabilir. Hicretin 3. yılına kadar ortaya çıkan problemler kıyas yoluyla çözümlenebilmişse de bundan sonra kıyas yapılmadığı çeşitli kaynaklarda ifade edilmiştir. Kıyası bazı İslâm hukuku, yani fıkıh, mezhepleri kabul ederken, bazı İslam hukuku mezhepleri kabul etmez. Örneğin, Şii-İsnaaşeriyye mezhebi içtihatta kıyas yerine direkt olarak aklı esas alıp içtihatta kıyasa başvurmaz. İstishâb İstishâb (Arapça: اﻹﺳﺘﺼﺤﺎب), bir İslam hukuku terimi. İstishab kısaca; geçmişte sabit olan bir hükmün, sonradan değiştiği bilinmiyorsa ve/veya değiştiğine dair bir delil bulunmuyorsa, aynı kalmasına hükmetmektir. Örneğin, "tersi bir haber gelinceye kadar bir çiftin evliliklerinin devam ediyor kabul edilmesi gibi." Bu fer'i bir delildir. Sözlükte, birini kendine yakın bulmak ve onun dostluğunu istemek gibi anlamlara gelir. Terim olarak ise daha önce varlığı bilinen bir durumun aksine delil bulunmadıkça varlığını koruduğuna hükmetmek demektir. İstishab, daha çok savaş, deprem, yangın gibi bir felaket sonrasında kayıp olan insanların kazanılmış haklarının korunmasını amaçlar. Ölüm haberi alınıncaya kadar o kimsenin mevcut hakları korunur. Ancak o esnada bu kişi, yeni haklar elde edemez. DumanlÄ± kuvars Dumanlı kuvars (İngilizce: "Smoky quartz" veya "Cairngorm", Almanca: "Rauchquarz") kahverengimsi bir makrokristalin kuvars çeşidi. Bir dağ kristali (necef taşı) türü olan dumanlı kuvars koyu duman renginde ve yarı şeffaftır. Çok koyu kahverengiden opak siyah renge kadar olan bir çeşidine morion denir. Kimyasal formulü SiO'dir. Özgül ağırlığı 2.65, kırılma katsayısı (indeksi) 1.54-1.55, sertliği ise 7'dir. Dumanlı kuvars bir makrokristalin kuvars çeşididir. Diğer makrokristalin kuvarslardan bazıları: Ametist, Kedigözü, Sitrin, Dağ kristali ve Pembe kuvarstır. Dumanlı kuvars binlerce yıldır süs, dekoratif ve dini nesnelerde değerli taş olarak kullanılmıştır. Dumanlı kuvarsın bağlı olduğu burçlar Oğlak ve Yay'dır. Eski zamanlardan beri dumanlı kuvarsın gerginliği giderdiği, korku, panik ve kızgınlığı olumlu duygulara, huzur ve neşeye değiştirdiğine inanılmıştır. Bazıları pankreas ve böbreklerin daha iyi çalışmasına ve zehirli maddelerin vücuttan atılmasına yardım ettiğine inanır. Dumanlı Kuvars ve onun tam siyah türü olan MORİON dünyada en güzel ve bol miktarda Brezilya'da ve Türkiye'de çıkartılır. Türkiye'de Aydın ili, Koçarlı-Çine-Karacasu ilçelerinde dumanlı kuvars yatakları bulunmaktadır. Yaklaşık 30 yıldır Koçarlı ilçesine bağlı Mersinbeleni Köyü ve civar köyleri tarlalarında topladıkları dumanlı kuvars kristallerini satarak ek gelir elde etmektedirler. Nestor Mahno Nestor Mahno, (Ukraynaca: Нестор Іванович Махно, d. 7 Kasım 1888 – ö. 6 Temmuz 1934) Ekim Devrimi'nde Bolşevik çizgiyi kabul etmeyen Ukraynalı anarko-komünist devrimci. Anarşist ilkeler ve değerleri gerçekleştirmek üzere giriştiği yoğun çaba Bolşeviklerin iktidarını pekiştirmesi ardından kesintiye uğramıştır. Liberter Komünistlerin Örgütsel Platformu isimli, anarşizm için önemli tartışmalar açan metnin yazarlarındandır. Ayrıca, Ukrayna'daki anarşist hareket Mahnovşçina'nın da fikir babasıdır. 7 Kasım 1888'de Ukrayna da Dinyeper Nehri ile Azak Denizi arasında bulunan Ekaterinoslav vilayetindeki gulyai polye de yoksul bir köylü ailesinden doğdu. Küçük yaşlarda çobanlık yaptı. 12 yaşında okulu ve ailesini terk etti. 1906 da Gulyai Polye de bir anarşist gruba katıldı. İki yıl sonra bölgedeki bir polis memuruna yönelik terörist saldırıya katıldığı için yargılandı. Mahkemenin idama mahkûm etti fakat yaşının küçüklüğü nedeniyle cezası süresiz hapse çevrildi. Hapis yıllarında hücresini anarşist Peter Arşinov ile paylaştı. Arşinov ona özgürlükçü öğretinin ilkelerini öğretmekle birlikte Bakunin ve Kropotkine olan inancını geliştirmiştir. 1917 Şubat Devrimiyle hapishaneden serbest bırakılmıştır. Köyünde halkı örgütleyip komünler kurmuş ve kendisi de halkla birlikte çalışmıştır. Kısa süreliğine de olsa Ukrayna kırsallarında anarşizm yönetim sisteminin hüküm sürmesini sağlamıştır. Malatesta ile birçok defa mektuplaşmış, ona fikirler ve bilgiler verrmiştir. İsyancı çeteleriyle İspanya İç Savaşına örnek olmuştur. Kırımda çıkan olaylarda hapishanelerdeki anarşistlerin özgürlüğü karşılığında kızıl orduya yardım etmiştir. Kızıl Ordu verdiği sözü tutmamış ayrıca Mahno ve çetesini tehdit olarak görüp 26 kasım 1920 de Troçki'nin emriyle Mahno'nun Gulyai-Polye'deki karargahına saldırılmasını emretmiştir. Baskın sonucu Mahnonun adamları ele geçirilmiş yakalandıkları yerde mahkûm edilmiş veya kurşuna dizilmişlerdir. Mahno ise baskından kurtulup Ukrayna da bir süre dolaştıktan sonra Dinyeper nehrinden Romanya'ya geçip sonunda Paris'e gelmiştir. Paris'te onu İspanyol anarşist Buenaventura Durruti karşıladı. Hayatı Paris'te veremden dolayı son bulmuştur. Mezarı ünlü Père Lachaise Mezarlığına defnedilmiştir. Mahno'nun savaş teknikleri, pusuya ve sürpriz çıkışlara dayalı gerilla taktikleri için, Küba, İspanya ve Vietnam'da kullanılacak savaş yöntemlerine bir ön işarettir. Nestor Mahno Paradox Interactive tarafından geliştirilen ve yayınlanan Hearts of Iron IV isimli oyunun "Kaiserreich" isimli modunda Fransa ülkesinin Anarko-sendikalist lideridir. Tayyar Mehmed PaÅŸa Tayyar Mehmed Paşa (d.? Ladik - ö. 24 Aralık 1638, Bağdad), IV. Murad saltanatında 26 Ağustos 1638 - 24 Aralık 1638 tarihleri arasında 3 ay 28 gün sadrazamlık yapmış bir Osmanlı devlet adamıdır. Tayyar Mehmed Paşa, Osmanlı İmparatorluğu Sivas Eyaleti Amasya sancağına bağlı Ladik kasabasındandı. Babası Nasuh Paşa'nın kethüdası ve sonra Bağdad valisi olan ve bu görevde iken 1625'te öldürülen Vezir Mustafa Paşa'dır. Tayyar lakabını olasılıkla süratli askeri harekatlarından almıştır. Bu lakabın babasından gelmiş olduğu da bildirilmektedir. Tayyar Mehmet Paşa iyi bir eğitimle yetiştikten sonra çeşitli sancakbeyliklerinde bulundu. 1620 Lehistan Seferi'nde yararlıklar gösterdi. 1621'de vezirlik rütbesi verildi ve Halep valisi oldu ve ardından sıra ile Sivas valisi, 1630'da 1.kez Diyarbakır valisi, 1631'de Anadolu beylerbeyi; 1632'de 2.kez Diyarbakır valisi görevlerine getirildi. İkinci kez Diyarbakır valiliği ile birlikte Musul mühafızlığı görevi de verilmişti. IV. Murat'ın Bağdat Seferi sırasında sadrazam Bayram Paşa yolda vefat edince ruznameci İbrahim Efendi'nin tavsiyesi üzerine sultan tarafından orduya çağrıldı ve kendisine 27 Ağustos 1638 tarihinde sadrazamlık görevi verildi. Bağdad kuşatması 15-16 Kasım'da başladı ama Aralık sonlarına kadar şehrin düşmesi gecikti. Bundan sinirlenen IV. Murad sadrazama şiddetli bir emir göndererek surlara yapılacak şiddetli genel hücumla kalenin biran evvel ele geçirilmesini istedi. 24 Aralıkta surlara bir genel hücum başlatıldı ve Sadrazam Tayyar Mehmed Paşa şahsen serdengeçtilerin başına geçerek kalenin en önemli birkaç burcunu bu birlikle eline geçirdi. Ancak bu arada elinde kılıcı ile öldürüldü. Kuşatmanın 40. gününde ağır kayıplara uğramış bulunan Safevî kale komutanı Bektaşhan, vire ile teslim oldu. Tayyar Mehmed Paşa'nın mezarı, aynı şehirde savaşta ölen babası Mustafa Paşa'nın mezarı yanında, İmam-ı Azam Türbesi Mezarlığı'ndadır. Sultan IV. Murad'ın onun savaşta ölmesine çok üzülmüş olduğunu gizleyememiş ve Ah Tayyar, Bağdad kalesi gibi yüz kaleye değerdin.. diye hayıflandığı bildirilmiştir. Sicill-i Osmani'de şöyle değerlendirilmektedir: Akıllı, olgun ve cesurdu. Kemankeş Kara Mustafa Paşa Kemankeş Kara Mustafa Paşa (ö. Ocak 1644) IV. Murad saltanatının son yıllarında ve Osmanlı Padişahı İbrahim saltanatının ilk yıllarında, 23 Aralık 1638 - 31 Ocak 1644 tarihleri arasında beş yıl bir ay sekiz gün sadrazamlık yapmış bir Osmanlı devlet adamıdır. Arnavut asıllı olup Elbasan'lı veya Avlonya'lıydı. Devşirme olarak İstanbul'a getirildi. Yeniçeri Ocağı'na katıldı. Bu ocakta iken Ferhad Ağa'dan okçuluk dersleri aldı ve okçulukta büyük bir yetenek göstererek "Kemankeş" lakabı ile anılmaya başlandı. Bu ocakta çorbacılığa, kul kethüdalığına terfi ettirildi. Önce kul kethüdalığından azledildi ise de 1634'te Sekbanbaşı yapıldı. IV. Murat'ın Revan Seferi'ne iştirak etti. Abaza Mehmet Paşa, af edildikten sonra padişaha intisab ettiği sırada Kara Mustafa Ağa'nın ehliyeti hakkında bazı sözler söylendiğini bilen IV. Murat ocakta temizlik yapmak istediğinde, Revan Seferi'ne başlarken Nisan 1635'te Mustafa Ağa'yı Yeniçeri Ağası olarak tayin etmiş ve onun vasıtasıyla Yeniçeri Ocağı'nda istediği gibi temizliğin yapılmasını sağlamıştır. Revan seferinden dönüşten sonra 17 Ekim 1635'te Kara Mustafa Ağa, Deli Hüseyin Paşa'nın yerine kaptan-ı derya görevine getirilmiştir. Burada da temizlik yapmıştır. Sultan Murat'ın Bağdat Seferi'ne başlamasından önce sadrâzam Bayram Paşa'nın padişahtan önce Anadolu'ya, geçmesi sırasında da kaptan-ı deryalık üzerinde kalmak üzere sadaret kaymakamı olmuştur. Kaptan-ı derya görevi yine üzerinde bulunduğu halde padişahla birlikte Bağdat seferine hareket etmiştir. Sadrazam Bayram Paşa'nın Urfa civarında vefat etmesi ile sadaret görevi açılmıştır ve bu göreve en uygun kişinin Kemankeş Kara Mustafa olduğu bilinmekle beraber Silâhtar Mustafa Paşa ile Ruznameci İbrahim Efendi IV. Murat üzerinde etkili olarak sadrazamlık görevi Tayyar Mehmet Paşa'ya verilmiştir. Aralık 1638'de ise Tayyar Paşa'nın Bağdat kuşatması sırasında şehit olması üzerine Kemankeş Kara Mustafa Paşa vezir-i âzam yapılmıştır. Bağdat kalesinin düşmesi Kemankeş Kara Mustafa Paşa'nın sadrazamlık zamanında olmuştur. Padişahın İstabul'a dönüşünden sonra sadrazam arkada kalarak Mayıs 1639'da İranlılarla Kasr-ı Şirin Antlaşması'nı imzalamıştır. Aynı zamanda sınır kalelerini tamir ettirmiş, hudut işlerini düzeltmiş ve gerekli idari reformları tamamladıktan sonra İstanbul'a dönmüştür. Kara Mustafa Paşa, IV. Murat altındaki sadaret döneminde Silahdar Mustafa Paşa ile Deli Hüseyin Paşa rekabeti ile karşılaşmıştır. Bu iki rakip Kara Mustafa Paşa'nın azledilerek ya Yemen valiliğine veya kadılık görevine getirilmesi için padişahı etkilemeye çalışmışlar ama başarılı olamamışlardır. IV. Murat'ın ölümünden sonra Sultan İbrahim dönemi başlangıcında da Kemankes Kara Mustafa Paşa sadrazamlık görevine devam etmiştir. Bu sırada eski iki rakibinden intikam aldığı belgelidir. Silahdar Mustafa Paşa'yı önce Budin valiliğine tayin ettirmiş ve ardından idam edilmesine neden olmuştur. Deli Hüseyin Paşa'ya ise Özi valiliği verdirip onu İstanbul'dan uzaklaştırmıştır. Bundan sonra çok kapsamlı askeri, idari ve mali reformlar uygulamaya girişmiştir. Askeri reform olarak kapıkulu askeri sayılarının azaltılması ile uğraşmış; sadareti zamanında yeniçeri mevcudu 17,000'e ve sipahi ocağı mevcudu da 12,000'e inmiştir. Donanma için ise her yıl 40 kadırga yapılması kanununu uygulamaya geçirmiştir. Uyguladığı parasal ve mali reformlar gününde kabul edilen klasik ve Merkantalist ekonomi kurallarına göre başarılı olmuştur. Ama modern ekonomi bilimine göre Osmanlı ekonomisini geriye götürdüğünün kabul edilmesi gerekir. Modern ekonomi bilimi prensiplerine göre piyasalarda fiyatlar her ne kadar (monopoli yaratmadan) serbestçe tayin edilirlerse o ülkenin ekonomik refahı o kadar fazla artacağı beklenmektedir. Halbuki Kemankeş Kara Mustafa Paşa piyasalarda fiyatların antik Romalılardan kalma narh usulüne göre merkezi olarak idare edilmesini zorlamak hedefi almıştır. Böylece "narh meselesi" olarak gördüğü merkezi sabit fiyatlama için gereken kanunsal kuralları daha sıkı uygulanmasını başarı olarak görmüş ve narhlarda düzenlemeler yaparak alım-satım fiyatlarını denetleme altına almıştır. Hedefinin piyasada ucuzluk ve bolluk sağlamak olmasına rağmen, modern ekonomi bilimine göre bu sabit fiyatların sabitliğinin geçici olacağı ve çok geçmeden ortaya darlıklar çıkacağı aşikardır. Kendi anlayışına göre eşya ve hayvan satışlarını "normal şekle" sokmuştur. Bu uygulamayı müfettişler kullanmak suretiyle ve nizam ve kanuna aykırı hareket edenleri pek ağır cezalara çarptırmak suretiyle, ekonomi bilimi esaslarına aykırı olarak, zorlamaya çalışmıştır. Ekonomide sirküle eden sikkelerin ayarını değiştirmemeye kararlı olarak yeni ve tam ayarlı sikkeler kestirmiştir. Devletin en önemli harcamalarından olan kapıkulu ocaklarının maaşlarını her biri 80 "akçeye" eşit olan safi "riyal kuruş" üzerinden vermiş ve kesinlikle ne akça ne de riyal kuruş sikkelerinde bulunan maden alışımı karışım oranlarını değiştirmemiştir. O maliye meselelerine gelince bunda paralı devlet işlemlerinde modern devlet maliyesine esas sağlayan hazine senetleri kullanılmasından ayrılarak eski ekonomi anlayışına uygun olarak tüm devlet işlemlerinin nakit ile yapılmasını sağlamıştır. Vergi tahsilinde de adaletli düzen sağlamak ve halka büyük acımasızlık yapılmasını önüne geçmek için tüm ülkeyi yeniden tahrir ettirmiştir. Bu suretle devlet bütçesinin gelir ve giderini dengeli hale sokmaya çalışmıştır. Bu reformları başında uzun zamandır ilk defa Osmanlı devleti bütçesi 6 bin kese "fazla gelir" sağlamıştır. Bu sağlanan fazla geliri iç hazineye koydurmak suretiyle harcama fırsatlarını atıl yapıp, battal edip hazineyi doldurmuştur. Bu kadar parayı piyasadan çekip, piyasalarda para darlığı ve bunun neticesinde eksik toplam talep yaratması ve bu paranın hiç ekonomiye katkısı olmadan atıl olarak hazinede saklanması ile modern ekonomi bilimi kurallarına göre büyük istihdam problemleri yaratması gayet aşikardır. Modern iktisat bilimi kurallarına uygun olarak bakılırsa, sonradan Sultan İbrahim'in hiç rasyonel olmayan saray harcamalar yapması ortaya çıkmasaydı, Kemankeş Kara Mustafa Paşa'nın "reformlar"ının Osmanlı ekonomisini büyük işsizliğe ve darlıklara sokması ihtimal dahilindeydi. Bu dönemde de kendine rakip olan diğer devlet adamları ile uğraşmaya başlamıştır. Bunlar Sultan İbrahim'in silâhdarı olan "Yusuf Paşa" ile meşhur Cinci Hoca Hüseyin'dir. Kemankeş Kara Mustafa Paşa gerek bu iki rakibinin ve gerekse asabi ve rasyonel olmayan Sultan İbrahim'in her işe karışmasından dolayı iki defa vezir-i âzamlıktan istifa etmiştir ama bu istifalar kabul edilmemiştir. Rakiplerini saf dışı bırakmak için bu sefer kapıkulu askerini isyana teşvik etmiştir. Bu isyan teşviki gerçeği Sultan İbrahim'e yetişince padişah Kemankeş Kara Mustafa Paşa'yı 31 Ocak 1644 sadrazamlıktan azletmiş ve idam edilmesini emretmiştir. İdam edildiğinde 50 yaşlarındaydı. İki padişah döneminde yaptığı sedareti 5 yıl 1 ay sürmüştür. Cenazesi İstanbul'da Bayezid semtindeki Parmakkapı'da, Çarşıkapısı'nda 1641 yılında yaptırmış olduğu medresesi yanındaki türbesine gömülmüştür. Günümüzde hem türbesi ve hem de medresesi İstanbul'da 1950'lı yıllarda "imar" adıyla genişletilen yol dolayısıyla ortadan kaybolmuşlardır. Sicill-i Osmani'de şöyle değerlendirilmektedir: Yiğit, cesur, tedbirli, ummî idi Uzunçarşılı şöyle değerlendirme yapmaktadır: Yüksek himmetli, hamiyyetli ve faal bir vezir olduğunda tarihler müttefik gibidir. Bazı hasımlarını affetmemek gibi hataları felâketine sebep olmuştur. Hadıselerin tetkiki neticesinde kendisine hasım olanlarla kendisine üstün gelecek olanları birer suretle İstanbul'da uzaklaştırdığı görülüyor. Tarihsel belgelere göre Kemankeş Kara Mustafa Paşa, "Körkadı" diyecek kadar doğru sözlü, aynı zamanda asabi ve hırçın, işlerinde titiz olduğundan dolayı epey düşman peydah etmişti; kendisi okumak yazmak bilmediği için -lüzumu halinde pâdişâh tarafından huzura kabul âdeti olmadığından- pâdişâha gizli olarak arzedilecek şeyleri başka birisine yazdırmak suretiyle bunun duyulmasından sıkılır ve : Ben bu makama lâyık değilim; bir kaht-i rical (adam kıtlığı) olduğu için beni tayin ettiler; zira sadaret makamının şartı okuyup yazmaktır, pâdişâh ile vezir arasında esrara müteallik nice umur vardır ki kâtibin ona vakıf olmaması icap eder" derdi. İstanbul'da Çarşıkapı'da bir medrese ve türbe yaptırmıştı. Ama günümüzde bu medrese ve türbe, meydan ve yol açılmak gereği ile hiç iz bırakılmadan yıkılıp yok edilmiştir. Galata'da Kurşunlu Mahzen'de bulunan kapalı kiliseyi camiye dönüştürtmüştür. Karagümrük ile Balat arasında bulunan "Salma-tomruk" semtinde yaptırdığı bir başka mescid de vardır. Bu camii Odalar Camii ismi ile de anılmakla beraber, bugün harabe halindedir. Sivas ile Tokat arasında bulunan "Mehmed Paşa Hanı (Yenihan)"'nın onarlanmasını sağlamış ve bunun yanına cami ve hamam yaptırmıştır. Buraya 500 yeni göçmen getirip yerleştirek "Yenişehir" adı ile yeniden bir kadılık kurmuştur. Edirne'de Kösemihal Köprüsü'nü yeniden inşa ettirmiştir. Macaristan'da Eğri kalesinde büyük bir hamam, mektep ve baruthane yaptırmıştır. Çok sayıda çeşmeler yaptırmıştır. Üsküdar'da ve Pendik'te çeşmeler yaptırmıştır. Kıztaşı yakınındaki İskender Paşa Camii karşısındaki 1637 tarihli çeşme de hayır eserlerindendir. Mekke'ye Arafat'tan gelen suyu akıttıran da bu kişidir. Anadolu ve Rumeli'de yollar, köprüler yaptırmıştır. Hicaz'da Zerka kalesini yaptırıp buraya koyduğu muhafızlarla Harameyn fukarasına kendi vakfından maaş tahsis etmiştir. Kendisinden sonra, vakfına kızı Fatma Hanım mütevelli olmuştur. Serezli Şeyhzâde Mehmed Abdurrahman Efendi, "Nahlistan-ı turab fî mehaşin-i arzu'l-arab" isimli Mısır tarihini Kemankeş Kara Mustafa Paşa adına yazmıştır. Kemankeş Kara Mustafa Paşa'nın kardeşi Elbasanlı Mevlevi ve şair Sinecâk Munzevî Osman Dede (1640 veya 1645), Gülşen-i İrfan isminde hüsn-i ahlâk ve nasihatlardan bahseden 10 cüzlük bir eserini Mustafa Paşa'ya hediye etmiştir. Kara Mustafa Paşa, kardeşini görmek istemişse de Munzevi Osman Dede kabul etmemiştir. Karaçelebizâde Abdülaziz Efendi, "Zafer-nâme" ismindeki tarihî risalesini Kemankeş Kara Mustafa Paşa'ya ithaf etmiş ise de sonradan yazdığı tarih eserinde Mustafa Paşa'yı yermiştir. Yine Kara Mustafa Paşa'yı yakından tanıyan Kâtip Çelebi ile şair Vecihi onu övmüşlerdir. Muhteşem Yüzyıl Kösem adlı tarihi-Türk dizisinde İsmail Demirci tarafından canlandırılmaktadır. Sultanzade Mehmed PaÅŸa Sultanzade Civankapıcıbaşı Mehmed Paşa (d. 1603 - ö. Temmuz 1646) Osmanlı Padişahı Sultan İbrahim saltanatında 31 Ocak 1644 - 17 Aralık 1645 tarihleri arasında bir yıl on ay on yedi gün sadrazamlık yapmış bir Osmanlı devlet adamıdır. Sultanzade Civankapıcıbaşı Mehmed Paşa yaklaşık 1603 tarihinde doğmuştur. Babası Damat Rüstem Paşa'nın torunlarından olan Abdurrahman Bey'di. Annesi Ayşe Hanım Sultan Cığalzade Sinan Paşa'nın kızıydı. Babasının Osmanlı hanedanına yakın bağlantısı nedeni ile "Sultanzade" lakabı ile anılmıştır. Sarayda Enderun'da eğitim gördükten sonra genç yaşta iken Sultan II. Osman'ın Lehistan seferi sırasında kapıcıbaşı olup saraydan çıkmıştır. Bu nedenle "Civankapıcıbaşı" adıyla şöhret yapmıştır. 1630'da kubbe veziri oldu. Fakat Ekim 1633'te sefer hazırlıkları sırasında ihmali görüldüğünden Rodos'a sürgüne gönderildi. Sonra afedildi ve 1637'de Mısır valisi olarak görevlendirildi. Orada üç yıl kaldıktan sonra Osmanlı Padişahı İbrahim döneminde İstanbul’a döndü ve yine kubbe veziri oldu. 1641 yılında Özi bölgesi valisi olarak atandı. Burada Azak Kalesi alınması serdarlığı görevi de kendine verildi. Bir süreli savaş sonrası kaleyi almayı başarmıştır. 1643 yılında İstanbul'a döndüğünde kendisini sadrazamlığına rakip gören sadrazam Kara Mustafa Paşa tarafından İstanbul'dan uzaklaştırmak için Şam valisi görevi verildi. Aynı yıl Sadrazam Kara Mustafa Paşa'nın azledilip idam edilmesinden sonra 16 Ocak 1644'te sadrazam olarak görevlendirildi ve mühr-ü humayun Şam'a gönderildi. Şam'dan dönüşü uzun sürüp göreve Mart 1644'te başladı. Sadrazamlık döneminde Cinci Hoca'nın Sultan İbrahim'e en çok etkili olduğu döneme rastladı. Sultanzade Mehmed Paşa'da kendinden önce gelen Kara Mustafa Paşa gibi azledilip idam edilmemek için Sultan İbrahim'e dalkavukluk yapmayı tercih etmiş ve Cinci Hoca'nın Sultan'a olan etkisini olduğu gibi kabul etmişti. Sultanzade Mehmed Paşa'nın dalkavuk tutumu Sultan İbrahim tarafından bile hissedildiği bildirilmektedir. Naima Tarihi bu tutumlarını göstermek için şu geçrek olayları anlatmaktadır: Sultan İbrahim bir gün sadrazama dönüp "Lalam Mustafa Paşa bazen bana itiraz ederdi ve bu iş doğru değildir derdi. Senden hiç böyle bir söz işitmedim. Bunun sebebi nedir?" demiş. Buna Sultanzade Mehmet Paşa'nın cevabı şöyle olmuştur: "Siz yeryüzünün halifesi ve Allah'ın dünyada gölgesisiniz. Kalbinize sunuh eden şeyler ilham-ı rabbanidir. Sözle ve fiil ile sizden hata olmaz ki itiraza mahal ola. Görünüşte muvaffik değil gibi görünen işlerin altında bir hikmet vardır. O bize malum değildir." Bundan sonra kendisinin delice hareketlerine karşı itiraz edenlere Sultan İbrahim:"Benden hata şudur etmez. Öyle görünse de altında bir hikmet vardır. Bana lalam söyledi. Siz bilmemezsiniz." dermiş. Bir gün ecdadının Medine'ye gönderdiği mücevherlerin geri getirilmesini isteyen Sultan İbrahim sadrazama şöyle başlayan bir hatt-ı humayun göndermiştir: Bre mütevelli yapılı kodos. Bre karpuz kıyafetli pezevenk Sultanzade Mehmet Paşa 1644 günü divan-ı hümayun toplantısına başkanlık etmekte iken hiç beklemediği bir anda kendisinden mühr-ü hümayun geri alındı. Sadrazamlıkta 20 ay kadar kalmıştı. Önce sadrazamlık Hanya fatihi eski kaptan-i derya Silahdar Yusuf Paşa'ya verilmek istendi. Ama Silahdar Yusuf Paşa sadrazamlık görevini üzerine almaktan sultanin tum israrina rağmen çekindi. Bunun üzerine divan toplantısinda bulunan defterdar Nevesinli Salih Paşa'ya onu arzodasına davet eden bir haber gönderildi. O buna uyarak arz odasına geldiğine kendisine mühr-ü humayun verilerek sadrazam görevine getirildi. Sultanzade Mehmet Paşa'ya Girit serdarlığı görevi verilip birkaç sancak da kendine arpalık olarak verildi. Sultanzade Girit'e donanma ve kaptan-i derya Kara Musa Paşa eşliğinde gōtürüldü. Girit'e vardığında hasta oldu. Temmuz 1646'da orada iken vefat etti. Öldüğünde yaşı 50'ye yaklaşmıştı. Cenazesi Girit'ten Üsküdar'a nakledilerek Hudâi Tekkesi yakında annesi Ayşe Hanım Sultan mezarının yanına defnedildi. Yaşı 50'ye yaklaşmıştı. Sicill-i Osmani onu şöyle değerlendirmektedir: sıcak kanlı, yumuşak huylu ve güler yüzlüydü Buna karşılık Uzunçarşılı Sultanzade Mehmet Paşa'ye karşı çok serttir: Zevk ve sefaya meclub, riyakar, karektersiz bir vezirdi. Sultan İbrahim'i çılgınca harekete teşvik (etmekte idi). Her hafta padişaha ağır hediyeler takdimini adet haline getirmişti. Kendi verdiklerini çıkarmak üzere memuriyete tayinlerinden lüzumundan fazla caizeler alır(dı). Bunları az zamanda azleder yenilerini tayin ederdi. Günümuz Osmanlilar Ansiklopedisi ise onu şöyle değerlendirir: Zevk ve sefaya düşkün olan Mehmet Paşa'nın riyakar, kıskanç ve şahsiyeti oturmamış bir kişi olduğu kaydedilmektedir. Nevesinli Salih PaÅŸa Nevesinli Salih Paşa (d. 1607, Nevesin, Bosna - ö. 17 Eylül 1647, İstanbul), Osmanlı Padişahı İbrahim saltanatında 17 Aralık 1645 - 16 Eylül 1647 tarihleri arasında bir yıl dokuz ay sadrazamlik yapmış Osmanlı devlet