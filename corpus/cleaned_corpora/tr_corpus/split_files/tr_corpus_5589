üç geyik türünden biridir. Uzunlukları 125 – 130 cm. arasında, boyları 70–80 cm. arasında ve ağırlıkları 25–80 kg. arasındadır. Pin diyot Pin diyot, P+-I-N+ yapıya sahip diyotlardır. P+ ve N+ bölgelerinin katkı maddesi oranları yüksek ve I bölgesi büyük dirençlidir. Alçak frekanslarda diyot bir p-n doğrultucu gibi çalışır. Frekans yükseldikçe I bölgesi de etkinliğini gösterir. Yüksek frekanslarda I bölgesinin doğru yöndeki direnci küçük, ters yöndeki direnci ise büyüktür. Diyodun direnci uygulama yerine göre iki limit arasında sürekli olarak veya kademeli olarak değiştirilebilmektedir. Pin diyotlar değişken dirençli eleman olarak, mikrodalga devrelerinde, zayıflatıcı, faz kaydırıcı, modülatör, anahtar, limitör gibi çeşitli amaçlar için kullanılmaktadır. Wollemia nobilis Wollemia nobilis, kozalaklı ağaçların Araucariaceae familyasına ait bir türdür. "W. nobilis" cinsin 1994'te Sidney'de bulunmuş olan tek türüdür. Botanikal ve popüler literatürde, çamgiller familyası ya da çam cinsine ait olmadığı için, "Wollemi çamı" olarak geçer, fakat bununla beraber, "Agathis" ve "Araucaria" cinsleri ile Araucariaceae familyasında yer almaktadır. Devlet Opera ve Balesi Devlet Opera ve Balesi Genel Müdürlüğü, 1309 sayılı kanun ile kurulmuş, ulusal opera ve bale topluluklarını bünyesinde barındıran, Kültür ve Turizm Bakanlığı'na bağlı bir genel müdürlüktür. 6 taşra müdürlüğünde faaliyetlerini sürdürmektedir. Bunlar; Ankara, İstanbul, İzmir, Mersin, Antalya ve Samsun Devlet Opera ve Balesi Müdürlükleridir. Asıl amacı, opera, bale ve müzik sanatlarını halka tanıtmak ve yaymak gayesiyle opera, operet, bale temsilleri ile konserler vermek, yurt içi ve yurt dışı turneler ile millî ve milletler arası festivaller düzenlemektir. Osmanlı İmparatorluğu'nda ilk opera kendisi de bir şair ve bestekâr olan III. Selim zamanında (1761 - 1808) sergilenmiştir. Cumhuriyet'in kurulmasıyla birlikte kültürel devrimlere önem veren Atatürk birçok genç yetenekli kişiyi kendi gözetiminde 1924 yılında yeni açılmış olan Ankara'daki Musiki Muallim Mektebi'ne, İstanbul'daki Darülelhan'a ve müzik öğretmeni olarak yetişmeleri için Avrupa'ya eğitim almaya göndermiştir. "Özsoy" ismindeki ilk Türk operası Ahmet Adnan Saygun tarafından, Münir Hayri Egeli'ye ait sözlerle 1934 yılında bestelenmiştir. Bunu Adnan Saygun'un "Taş Bebek" ve Necil Kazım Akses'in "Bay Önder" operaları takip etmiştir. Araucarioxylon arizonicum Araucarioxylon arizonicum, kozalaklı ağaçların Arizona'da bulunan soyu tükenmiş bir türü. Triassic zamanda, Doğu Arizona'da "Kara Orman" olarak bilinen bölgede geliştiği bilinmektedir. Ağaç, yaklaşık olarak 60 m uzunluğunda ve 60 cm'den fazla genişlikteydi. Fosiller, böcek delikleri ve tarih öncesi arıların bu ağaçlarda delikler açmış olduğunu göstermektedir. "Araucarioxylon" cinsi, bazı paleobotanikçiler tarafından günümüz türü "Araucaria"nın bir sinonimi olduğunu savunmaktadır, fakat bu görüş günümüzde tüm botanikçiler tarafından kabul edilmemektedir. Türkiye Komünist Partisi (2001) Türkiye Komünist Partisi (kısaca TKP), 11 Kasım 2001 tarihinde gerçekleştirilen Sosyalist İktidar Partisi (SİP) Olağanüstü Kongresi ile partinin adının Türkiye Komünist Partisi olarak değiştirilmesi ile kurulan, Marksist-Leninist ilkeleri benimsemiş, merkezi Ankara'da bulunan komünist parti. TKP kendini sosyalist devrimin öncü gücü olarak gördüğü işçi sınıfının siyasal mücadele aracı tanımlamakta, Türkiye'de sosyalist iktidar mücadelesi vermeyi ve sosyalizmi kurmayı amaçlamakta ve bu doğrultuda kendini dünya komünist hareketinin bir parçası olarak görerek emperyalizme karşı Türkiye'de yurtseverlik ve sınıf bilincinin işçi ve emekçi kitlelerde gelişmesi için çalıştığını belirtmektedir. Tarihsel olarak, partinin örgütsel tarihi 1978 yılında Türkiye İşçi Partisi'nde (TİP) yaşanan ayrışma sonrasında ortaya çıkan Sosyalist İktidar grubu ile başlar. 1980 yılında gerçekleştirilen askeri darbe sonrası bu grup Kasım 1986 tarihinden itibaren Gelenek dergisini yayınlamaya başlamıştır ve ilk olarak 6 Kasım 1992'de Sosyalist Türkiye Partisi'ni kurmuştur. Ancak STP 1993 yılında Anayasa Mahkemesi tarafından kapatılmış ve hemen ardından aynı yıl Sosyalist İktidar Partisi (SİP) kurulmuştur. 2001 yılında gerçekleştirilen olağanüstü kongrede, SİP, parti kadrolarının 2000 yılında yasağa karşı kurduğu Komünist Parti (KP) ile birleşerek TKP adını almıştır. TKP'nin 1987 yılında TİP ile birleşerek Türkiye Birleşik Komünist Partisi'ni adını alan 1920'de kurulan tarihsel Türkiye Komünist Partisi ile mirasının sahiplenilmesi dışında hiçbir örgütsel bağı bulunmamaktadır. 2014 yılında, yaşanan iç tartışmalar sonucunda parti iki gruba (KP, HTKP) bölünmüş ve partinin adı ve tüzel kişiliği denetim misyonunu üstlenmiş bulunan kişilere ve üstünde mutabakata varılan bir TKP heyetine teslim edilerek siyasi faaliyetleri dondurulmuştur. HTKP grubu kendi iç tartışmaları sonunda 2015 yılında bir bölünme daha yaşamış ve ayrılan grup Türkiye Komünist Hareketi'ni kurmuştur. 2017 yılının başında TKP adının devredildiği heyetinin çağrısı ile, gerçekleştirilen toplantı sonrası yasal/resmi olarak KP grubunun önderliğinde TKP'nin faaliyetlerinin devam etmesi kararı alınmıştır. Parti'nin genel başkanlığını Hüseyin Karabulut yapmaktadır. Ancak kolektif önderlik ilkesi doğrultusunda partinin en yetkili karar organı Parti Kongresi'nde seçilen Merkezi Komitesidir. "Gelenek" ve "Boyun Eğme" partinin resmî yayınlarıdır. Bunun yanında soL Haber Portalı'nda TKP Merkez Komite ve parti üyelerinin köşe yazıları yayınlanmaktadır. Partinin gençlik kolu Türkiye Komünist Gençliği'dir. Ayrıca, TKP Uluslararası Komünist ve İşçi Partileri Toplantısı ve Komünist ve İşçi Partileri İnisiyatifi üyesidir. 2001 yılında kurulan TKP'nin örgütsel tarihi ilk olarak 1978 yılında Türkiye İşçi Partisi'nde (TİP) yaşanan ayrışma sonrasında ortaya çıkan Sosyalist İktidar grubu ile başlar. TİP'in faaliyetlerinin sosyalist devrimi savunan parti programı ile uyumlu olmadığını, dönemin baskı havası içerisinde ve solda birlik adına iktidar perspektifinin yitirildiğini savunan bu grup, Yalçın Küçük ve Metin Çulhaoğlu liderliğinde Sosyalist İktidar dergisini çıkarmaya başlamıştır. Ancak, bu dergi çevresi 1978-1980 arası dönemde fazla etkili olamamış, 12 Eylül 1980'de gerçekleşen askeri darbe ile dönemin diğer sol parti ve grupları gibi faaliyetleri çok önemli ölçüde sonlandırılmıştır. Darbe sonrası girilen dönemde grup daha çok teorik yapılanmayı ve kadrolaşmayı hedeflemiş, ancak 1982 yılında Sosyalist İktidar grubu içerisinde Yalçın Küçük ve Metin Çulhaoğlu ayrışması yaşanmıştır. Yalçın Küçük ve çevresindekiler Toplumsal Kurtuluş dergisini yayınlamaya başlarken, 1986 yılında cezaevinden çıkan Metin Çulhaoğlu ve çevresindeki gençler Gelenek dergisini çıkarmaya başlamıştır. İlk sayısı Kasım 1986 yayınlanan dergi, solu üç çizgide geleneksel sol, devrimci demokrasi ve yeni sol olarak ele almış, kendini geleneksel sol içine yerleştirmiştir. Gelenek Marksizm-Leninizmin devrimci bir içerikte güncellenmesini savunmuş, ve dönemde ortaya çıkan sivil toplumcu yönelimlere karşı durmuştur. Bu doğrultuda, SSCB'de o dönemde yaşanan Glasnost ve Perestroyka süreçleri eleştirilmiştir. Derginin yanına başlamasının hemen ardından 1987 genel seçimlerinde dönemin partilerini düzen partisi olarak görerek hiçbirini desteklememiştir, diğer gruplarla beraber bağımsız aday çalışmaları yapmıştır. Yine bu yıllarda, ortaya çıkan Türkiye solunda başlayan birlik süreçleri ve tartışmalarına Gelenek grubu da katılmış, bütün bileşenlerinin ayrı kimliklerini koruyabilecekleri, solun farklı kesimlerini bir araya getiren ve bu haliyle uzun vadede yaşamını sürdürmesi mümkün olmayacak bir parti açılımının denenmeye değer olduğunu savunarak sürece dahil olmuştur. Fakat bu girişimler bir sonuç vermemiştir. Tartışmaların sonuçsuz kalmasının ardından, Gelenek dergisi çevresi 6 Kasım 1992 tarihinde Sosyalist Türkiye Partisi'sini (STP) kurmuştur. STP'nin yedi kişilik Siyasî Bürosu şu isimlerden oluşmuştur; "Ali Önder Öndeş (Genel Başkan), Kemal Okuyan (Genel Başkan yardımcısı), Metin Çulhaoğlu, Süleyman Baba, Uğur Özdemir, Işıtan Gündüz, Aydemir Güler." STP, işçi sınıfı öncülüğünde gerçekleşecek devrim döneminin programı olarak tanımladığı parti programında, bilimsel sosyalist teoriyi kendine rehber edindiğini söylemiş ve toplumsal bir sistem olarak sosyalizmin kuruluşunu amaçlanığı belirtmiştir. Ancak parti programında bulunan bazı bölümler nedeniyle Sosyalist Türkiye Partisi (STP) 2820 sayılı Siyasî Partiler Yasasının 78/a ve 81/a,b maddelerine göre, "devletin ülkesi ve milletiyle bölünmez bütünlüğünü bozucu" davranışları yüzünden 30 Kasım 1993 tarihinde Türkiye Cumhuriyeti Anayasa Mahkemesi'nin 1993/2 esas sayılı ve 1993/3 karar sayılı hükümleriyle kapatılmıştır. STP'nin 1993 yılında kapatılmasının hemen ardından parti kadroları Sosyalist İktidar Partisi'ni ("SİP") kurmuştur. Ancak aynı yıl parti iç örgütsel sorunlar ile karşılaşmış ve Gelenek döneminden beri grupta bulunan partinin en önemli isimlerinden Metin Çulhaoğlu partiden ayrılarak Sosyalist Politika adıyla bir dergi çıkarmaya başlamıştır. Yeni kurulan SİP'in genel başkanlığını Aydemir Güler yapmaya başlamıştır. Kuruluşunun ardından 1994 yılı Mart ayında gerçekleştirilen yerel seçimde seçimlere parti olarak katılma hakkı bulunmayan SİP, önce belli merkezlerde bağımsız adaylar gösterse de, DEP'e karşı yönelen baskı ve saldırıların üzerine seçimlerden çekilme kararı alarak boykot çağrısı yaptığını açıklamış ve aynı yıl "Sömürü ve Zulme karşı Güçbirliği açılım"ını başlattığını duyurmuştur. Aralık 1995 yılında yapılan genel seçimde ise yine seçimlere katılma hakkı bulunmayan SİP, HADEP'in "Emek, Barış ve Özgürlük Bloku" çağrısına olumlu yanıt vererek seçim işbirliğine gitmiştir. Bu dönemde SİP, İstanbul Üniversitesi'nde 1996 yılında gerçekleşen harçlara karşı işgal eylemi ve 1 Mayıs 1996'da Taksim'de düzenlediği gösteri ile gündeme gelmiş, 19 Ocak 1997 tarihinde "Bu memleket bizim, çetelere bırakmayacağız" sloganı ile öncülüğünü yaptığı eylemler ile Susurluk kazası sonrası ortaya çıkan tabloyu eleştirmiştir. Yine aynı yıl ODTÜ'de yürütülen McDonalds’a karşı kampanya ile ismini duyurmuştur. 1999 yılında SİP, Aydemir Güler genel başkanlığında ilk defa genel seçimlere katılmış ve parti 37.680 oy alarak %0.12 oy oranı ile seçimi tamamlamıştır. Seçim sürecinde "Yağma yok, sosyalizm var" sloganını kullanan parti, seçim öncesinde 17 Nisan 1999 tarihinde üyesi Hüseyin Duman'ı parti konvoyuna düzenlenen saldırı ile kaybetmiş, dönemin Küçükbakkalköy Ülkü Ocağı Başkanı İhsan Bal öldürmeden dolayı yargılanmıştır. SİP, 2000 yılında komünist adıyla örgütlenme, parti kurulması ve siyaset yasağına karşı çalışmalara başlamış ve bu doğrultuda ilk olarak SİP’in o dönemki merkez yönetiminde görev alan Yalçın Cerit kurucu genel başkanlığı ile “Komünist Parti” adıyla yeni bir siyasî parti kurulmuştur. Bu dönemde Kemal Okuyan partinin isminin neden Türkiye Komünist Partisi değil de Komünist Parti olması ile ilgili daha önceden var olan tarihsel TKP'nin bir devamı gibi görünmek istemediklerini belirtmiş, parti ismi üzerinde oluşacak tartışmalara girmek istemediklerini söylemiştir. Ancak, bu durum sonradan değişmiş, o dönemde Siyasî Partiler Kanununda yer alan komünist parti adıyla parti kurulamaz ilgili maddesine rağmen, partiye dava açılmaması ve fiili olarak yasak ortadan kalkması ile birlikte Bunun üzerine SİP, daha önce kurduğu Komünist Parti'nin partiye katılması ve TKP'nin kurulması için çalışmalarına başlamıştır. 11 Kasım 2001 tarihinde gerçekleştirilen 6. Olağanüstü Kongresi'nde Sosyalist İktidar Partisi (SİP), kongre öncesinde kendisine katılan Komünist Parti ile partinin adını değiştirirerek Türkiye Komünist Partisi (TKP) olduğu açıklamıştır. Daha önceden SİP'den ayrılan Metin Çulhaoğlu'nun Sosyalist Politika grubunun ve bazı diğer bağımsız aydınların da partiye katıldığı kongrede TKP'nin Merkez Komitesi "Aydemir Güler, Kemal Okuyan, Süleyman Baba,Uğur İşlek, Erkin Özalp, Hüseyin Karabulut, Kurtuluş Kılçer, Oğuz Kavala, Hüsnü Atlıkan, Yalçın Cerit, Mesut Odman, Gülay Dinçel, Alper Dizdar, Gamze Erbil, Mehmet Kuzulugil, Yaşar Çelik, Nihal İmeryüz, Tunç Tatoğlu, Sedat Cengiz, Haluk İmeryüz, Arif Basa, Atilla Gökçek" olarak belirlenmiş, 1993 yılından beri Sosyalist İktidar Partisi Genel Başkanlığı'nı sürdüren Aydemir Güler yeniden Genel Başkan seçilirken, Kemal Okuyan Genel Sekreter, Süleyman Baba Örgüt Sekreteri görevlerini üstlenmişlerdir. TKP kuruluş tarihi olarak da 10 Eylül 1920’de gerçekleştirilen Bakü Kongresi’ni esas aldığını ilan etmiştir. Kurulduktan sonra TKP 2002 genel seçimlerine katılmıştır. 'Paranın saltanatı varsa halkın TKP’si var' sloganı ile katıldığı seçimde TKP aldığı 59.180 oy ve %0.19 oranı ile barajın altında kalmış ve mecliste hiçbir sandalye elde edememiştir. Seçimin ardından parti, TKP 2002 Konferans Raporu'nda altının çizildiği gibi emperyalist planların reddedilmesi bağlamında ABD'nın olası bir Irak işgaline ve Türkiye'nin asker göndererek, sınırları içindeki üsleri kullandırarak veya hava sahasını açarak destek vermesine karşı çıkacağına açıklamıştır. 20 Mart 2003'te Amerika Birleşik Devletleri ve Birleşik Krallık önderliğinde oluşturulmuş Çokuluslu Koalisyon Kuvvetlerinin bir askeri harekâtıyla Irak Savaşı'nın başlaması üzerine TKP protesto kampanyası başlatmıştır. Bu amaçla "İşgale Karşı Komiteler" ve "Barış Derneği" kurulmuş, çeşitli kampanyalar ve toplantılar düzenlenmiş ve TKP çeşitli şehirlerde ABD işgalini protesto etmiştir. 29 Şubat 2004 Pazar günü, Ankara Ahmet Taner Kışlalı Spor Salonu’nda Türkiye Komünist Partisi 7. Kongresi yapılmıştır. TKP Merkez Komitesi seçimlerinin yapıldığı kongrede, Aydemir Güler genel başkanlığa, Kemal Okuyan Genel Sekreterliğe, Süleyman Baba Örgüt Sekreterliğine yeniden seçilmiştir. Kongre'de alınan kararlara göre; TKP 2004 yerel seçimlerine işçi sınıfının çıkarlarının korunması amacıyla katılacağını, özelleştirmelere karşı mücadele edeceğini, AKP hükumetine mücadelenin yoğunlaştırılacağını, Türkiye'nin AB üyelik hedefine karşı etkili yöntemler geliştirileceğini, NATO'ya ve İstanbul'dakini toplantısına karşı örgütleneceğine, Irak’ta işgale karşı direniş gösteren güçlere siyasî destek vereceğini açıklamıştır. 28 Mart 2004 tarihinde yapılan yerel seçimlerde, Türkiye Komünist Partisi il genel meclisi seçimlerinde 85.178 oy alarak %0,26 oy oranına ulaşmasına rağmen hiçbir belediye başkanlığı seçiminde zafer kazanamamıştır. Seçimin ardından 2005 Şubat'ında TKP'nin çağrısında ve öncülüğünde düzenlenen 'Yurtsever Kurultayı' ile yurtseverlik açılımını başlatmış ve Yurtsever Cephe kurulmuştur. Bu cephe emperyalizme karşı mücadelenin hızlı değişen gereksinimlerine işçi sınıfı perspektifinden yanıt üretebilecek özgün bir örgütlenme olarak görülmüş, gücünü merkezi bir yapılanmadan çok, açık ve yalın ilkeler etrafında örülen taban inisiyatiflerinden alacağı belirtilmiştir. 2006 yılı boyunca TKP çalışmalarını Yurtsever Cephe çalışmalarının kurulan inisiyatiflerin artırılması ve güçlendirilmesi yönünde yoğunlaştırmış ve bu doğrultuda "Yurtsever Gazetesi" yayımlanmaya başlamıştır. 28 Aralık 2006‘da ise Türkiye Komünist Partisi 8. Kongresi gerçekleştirilmiştir. Kongre sonunda yayınlanan TKP 8. Kongre Raporu'nda siyasî tezlerini açıklanmıştır; Buna göre TKP, Türkiye'de devlet çözülmekte olduğunu, devletin çözülme sürecine girmesinde dinciliğin önemli bir etkisinin bulunduğunu ve Türkiye'de işçi sınıfının örgütsüz ve bölünmüş olduğunun tespitini yapmıştır. Bu noktadan hareketle, TKP işçi sınıfının örgütlü gücünü artırmak için sendikal hareketin ilkelerinin netleştirilmesi amacıyla konferans düzenlenmesi, Türk ve Kürt Halkının Birliği İçin partinin Kürt işçiler arasında örgütlenebilmesi gerekli düzenlemelerin yapılması, emperyalizm ile mücadele için Avrupa Birliği'ne üyelik sürecine ve ABD'nin Ortadoğu politikalarına karşı mücadelenin artırılması kararlarını kongrede almıştır. 22 Temmuz günü gerçekleştirilen ve TKP'nin "Sürüden Ayrılma Zamanı" sloganı ile girdiği 2007 genel seçimlerinde parti 79.258 oy alarak %0,23 oy oranı ile seçimi tamamlamıştır. Aynı yıl partinin 8.Kongre'de aldığı karar doğrultusunda Yurtsever Cephe İşçi Kurultayı ve Yurtsever Cephe İşçi Birliği birliği kurulmuştur. 2008 yılında ise TKP ve Yurtsever Cephe öncülüğünde İstanbul Kadıköy'de “AKP’yi İstemiyoruz" mitingi düzenlenmiş, üniversitelerde soL Üniversite Konseyleri Derneği (ÜKD) tarafından başlatılan ve partiye yakın akademisyenleri destek verdiği "Ülkemizi ve Üniversitemizi Gericiliğe Teslim Etmiyoruz" başlıklı imza kampanyası ile üniversitelerde türban giyilmesine karşı çıkılmıştır. 2009 yılının başında 1 Şubat tarihinde partide önemli değişiklileri getirecek olan Türkiye Komünist Partisi 9. Kongresi İstanbul Gösteri Merkezi'nde gerçekleştirilmiştir. Kongre'de o güne kadar Genel Başkanlık görevinde bulunan Aydemir Güler ve Genel Sekreterlik görevini üstlenen Kemal Okuyan bu görevlerini bırakırken, Erkan Baş genel başkanlık için seçilmiştir. Bunun yanı sıra, kolektif önderlik sıfatıyla görev yapan Siyasî Büro'da o güne kadar eşit sorumlulukla çalışan Aydemir Güler, Kemal Okuyan ve Süleyman Baba'ya birlikte kurula Erkan Baş, Erhan Nalçacı, Kurtuluş Kılçer ve Mehmet Kuzulugil'in yeni üyeler olarak göreve başlamış, üye sayısı 3'ten 7'ye çıkarılmıştır. Toplantıda konuşan TKP Genel Sekreteri Kemal Okuyan 2007 Konferans sürecinden bu yana partinin önüne koyduğu örgütsel dönüşüm hedefine ulaştığını belirterek 9.Kongre ile yeni bir döneme girildiğine vurgu yapmıştır. Kongre sonunda yayımlanan rapora göre parti 2008'de yaşanan küresel ekonomik krizin Türkiye'ye olan etkilerinin sonuçlarından işten çıkarmalar, ücretsiz izin uygulamaları, çalışma saatlerinin keyfi biçimde belirlenmesi, reel ücretlerdeki gerilemeye karşı somut yasal düzenlemeler yapılması gibi uygulamalara karşı işçi sınıfının haklarının savunulacağını ve işçi sınıfının dağınık tepkilerinin örgütlenerek mücadele kannlarına aktarılmasına çalışılacağını, 2009 yerel seçimleri için çalışma yürüteleceğini, Kürt sorununun Türkiye’de yaşayan bütün ulusların eşitliği temelinde çözümü için mücadele edileceğini kararlaştırmıştır. Yine aynı raporda, TKP yaşanan Ergenekon operasyonları için ABD’nin Türkiye’ye bölgesel yeni misyonlar yüklemek ve daha önemlisi Türkiye’yi yeniden biçimlendirmek için yaptığı kapsamlı müdahale olarak değerlendirmiş, sol adına operasyonlarda hükumete destek veren tüm liberal kesimlere karşı ideolojik mücadeleyi sürdüreceğini belirtmiştir. Erkan Baş Genel Başkanlığında girdiği 29 Mart 2009 tarihinde gerçekleştirilen yerel seçimlerinde TKP il genel meclisi seçiminde 87.182 oy ile o güne kadarki en yüksek oy sayısına ulaşmış ve seçimi %0,21 oy oranı ile tamamlamıştır. Parti bu seçimde hiçbir il veya ilçe belediye başkanlığını kazanamamıştır. Türkiye Komünist Partisi 12 Eylül 2010 tarihinde gerçekleştirilen ve Türkiye'de yargı sisteminde önemli değişiklikler öngören 2010 Türkiye anayasa değişikliği referandumu hayır cephesinde yer almış ve bunun için politik mücadele yürütmüştür. Türkiye solunda önemli bölünmelere yol açan referandum sürecinde TKP yaptığı "Halkı Aptal Yerine Koyanlara Hayır! İkinci 12 Eylül'de de Hayır!" başlıklı referandum açıklamasında anayasa değişikliğine en başından beri karşı çıktığının altını çizmiş, AKP'nin kendi iktidarını sağlamlaştırmak için yürütme erkini güçlendirmeye çalıştığını belirtmiş ve hayır oyunun 'AKP iktidarına karşı tavizsiz bir konumlanış' olduğunu vurgulamıştır. Referandum sonucunda anayasa değişikliğinin kabul edilmesinin ardından TKP Siyasî Büro yaptığı değerlendirmede sağın AKP'de birleştiği saptamasını yaparken, CHP'nin seçim performansı eleştirilmiş, TKP'nin bir alternatif olarak sosyalizmi savunmaya devam edeceğinin altı çizilmiştir. Referandumun hemen ardından TKP partinin bundan sonraki dönemde siyasetini belirleyecek Türkiye Komünist Partisi Merkez Komite 90. Yıl Tezleri yayımlanmıştır. Bu tezlerde, Türkiye Cumhuriyeti'nin kuruluşu bir tarihsel ilerleme olarak görülmekte, Türkiye’de cumhuriyetin bağımsızlık, laiklik ve hukuksallıkla birlikte tanımlandığı öne sürülmekte ve laikliğin bir tarafa bırakıldığı, bağımsızlığın emperyalistlere kaybedildiği ve İslami cemaat ve tarikatların ülkeyi teslim aldığı öne sürülen AKP döneminin cumhuriyeti tasfiye ettiği vurgulanmaktadır. Bu bağlamda, AKP'nin kurduğu yeni cumhuriyetin tek alternatifinin ise sosyalizm olduğunu belirtilmekte ve sosyalizmin bu ikinci cumhuriyetin karşısında durularak kurulacağı vurgulanmaktadır. Tezlerde TKP'nin kendi örgütsel yeniden yapılanması için siyasal görevlerde açıklanmıştır. Buna göre, 9.Kongre'den o güne kadar Siyasî Büro tarafından üstlenilen kolektif önderlik işlevinin artık Merkez Komite'de içinde bir başka iç kurulun değil doğrudan onda vücut bulması amacıyla adımlar atılması gerektiği vurgulanmıştır. TKP bu tezler ışığında 2011 Türkiye genel seçimlerinde parti olarak katılmak için siyasal çalışmalar yürütmüştür. "TKP boyun eğmeyen 500 bin kişi arıyor!" sloganı ile başlatılan seçim çalışmaları hakkında parti AKP'ye karşı toplumda yeterli enerjinin biriktiğini belirtmiş ve siyasî dengelerin köklü bir biçimde değişmesi için halkı TKP'ye destek vermeye çağırmıştır. Seçim öncesinde yaptığı açıklamada Merkez Komite üyesi Kemal Okuyan 500 bin oy hedefinin, TKP'nin yarattığı siyasal ilgi ve Türkiye'de sosyalizmin etkisi göz önüne alındığında rakamın gerçekçi bir hedef olduğunu belirtmiştir. Fakat 12 Haziran'da gerçekleştirilen seçimlerde TKP ancak 64.006 oy alabilmiş ve %0,15 oy oranında kalmıştır. Seçim sonuçları oyların artırılması bir yana bir önceki seçimle karşılaştırıldığında TKP için düşüş olduğunu göstermektedir. Yayımladığı yazılı açıklama ile seçim sonuçlarını değerlendiren TKP Merkez Komitesi, partiyi seçimlerin en başarısız partisi olarak değerlendirmiş, seçim öncesinde belirlemiş olduğu hedefin yanına dahi yaklaşamadığının saptamasını yapmış ve partinin toplumsal etkisinin karşılığının çok altında oy aldığı vurgulanmıştır. Seçimlerde yaşanan hayal kırıklığı TKP'de kongre sürecinin hızlanmasına neden olmuş ve Türkiye Komünist Partisi 10. Kongresi 1 Ağustos 2011'de gerçekleştirilmiştir. Parti, tamamlanan kongrenin ardından yayınlanan TKP 10. Kongre Raporu'nda seçim başarısızlığını daha önce yapılan siyasal değerlendirmelerinin ana hatlarına değil örgütsel yetersizliklere bağlamış, bu anlamda eksik kalan örgütsel dönüşümlerin tamamlanacağını vurgulamıştır. Türkiye Komünist Partisi (TKP) 11. Kongresi'ni, 9-10 Haziran 2012 Ankara'da yaptı. 2014 yılında, TKP Merkez Komitesinde bulunan üyeler arasında birtakım siyasal, örgütsel ve ideolojik anlaşmazlıklar ortaya çıkmış ve bunlar tüm örgüt içinde tartışılmaya başlanmıştır. 13 Temmuz 2014 günü Merkez Komite'de bulunan Erkan Baş, Metin Çulhaoğlu ve Kurtuluş Kılçer gibi isimlerinde arasında bulunduğu 11 kişilik merkez komite üyesi grup Gezi Parkı protestoları sonrasında partinin gerekli örgütsel dönüşümleri yapmadığı ve yeterince mücadele etmediğini öne sürerek ""Güçlü Örgüt, Büyük Parti, Sosyalist Türkiye"” sloganıyla Haliç Kongre Merkezi'nde TKP 12. Kongresi'ni toplarken, aralarında Aydemir Güler, Kemal Okuyan ve merkez komitenin 12 üyesinin bulunduğu grup TKP Atılım Kongresini gerçekleştirmişlerdir. Kongreler sonunda iki farklı merkez komite ve parti meclisleri seçilmiştir. 14 Temmuz 2014 tarihinde 12. Kongreyi temsil eden delegasyonla, Atılım Kongresini temsil eden delegasyon, tarafsız bir heyet ile birlikte kongre sonuçlarını değerlendirmek üzere toplanmış ve iki kongrede TKP'yi kendilerinin temsil ettiği belirtmeleri üzerine herhangi bir uzlaşıya varılamamıştır. Toplantı sonrası yapılan açıklamada birlik imkânının bugün için ortadan kalktığı yönünde ortak bir kanaat oluştuğu, Türkiye Komünist Partisi'nin içinden iki ayrı siyasî ve örgütsel iradenin doğduğu belirtilmiştir. Bunun sonucunda Türkiye Komünist Partisi adı ve tüzel kişiliğinin denetim misyonunu üstlenmiş bulunan kişilere ve üstünde mutabakata varılacak bir heyete teslim edildiği, ve taraflar TKP'nin adı ve ambleminin kullanılmamasını, kendi kongre kararları uyarınca siyasal faaliyetlerini sürdürmek için kendi belirleyecekleri biçim ve adlandırmalar altında yollarına devam etmeyi kararlaştırmıştır. Bu karar sonucu Atılım Kongresi Komünist Parti (KP)'yi, 12. Kongre ise Halkın Türkiye Komünist Partisi'ni (HTKP) kurdu. Fakat daha sonra, içlerinden Kurtuluş Kılçer'in de bulunduğu bir grup HTKP'den ayrılarak 18 Ağustos 2015 tarihinde Türkiye Komünist Hareketi (TKH) adıyla siyaset yapmaya başlamıştır. Partide 2014 yılında yaşanan ayrışma sonucunda 2 yıl boyunca Türkiye Komünist Partisi adı ve tüzel kişiliği denetim misyonunu üstlenmiş bulunan kişilere ve üstünde mutabakata varılan bir heyete teslim edilmiştir. TKP Heyeti dönemi olarak adlandırılabilecek bu dönemde taraflar kendi örgütsel çalışmalarına devam etmiştir. Fakat partinin hukuki varlığının devamı için ortaya çıkan pürüzlerin giderilmesi amacıyla Hüseyin Karabulut'un TKP Genel Başkanı sıfatıyla yapmış olduğu çağrı ile 25 Aralık Pazar günü Ankara'da partinin resmî Merkez Komitesi ve Merkez Disiplin Kurulu üyelerini seçilmesi gayesiyle Türkiye Komünist Partisi Olağanüstü Kongresi sadece kongre delegelerinin katılımıyla gerçekleşmiştir. Bu kongrenin hemen ardından 27 Aralık 2016 tarihinde içlerinde Kaya Güvenç ve Nihat Behram'ın da bulunduğu 7 imzacı "Ülke Türkiye Komünist Partisi'ni Çağırıyor" başlıklı bir açıklama ile TKP'nin yeniden siyaset sahnesine dönmesi için çağrı yapmıştır. Ancak hem gerçekleştirilen olağanüstü kongre hem de imzacıların çağrısı TKP'den ayrılan üç grup arasında çeşitli tartışmalara yol açmıştır. Komünist Parti 28 Aralık 2016'da yayınladığı bildiri ile yapılan çağrıyı olumlu bulduğunu açıklamış ve yapılacak olan toplantıya katılacaklarını kamuoyu ile paylaşmıştır. Fakat HTKP ve TKH çağrıya ve kongreye şiddetli tepkiler vermiştir. HTKP, olağanüstü kongreden hemen önce bir basın açıklaması ile çağrıyı resmî ayakoyunu olarak görüp TKP adıyla ilgili tartışmaların gerçekleştirilmesi planan referandum süresince kapatılmasını istemiş, referandum ardından konferans süreci ile TKP adının ve varlığının geleceğine karar verilebileceğini belirtmiştir. Olağanüstü kongrenin ardından yayınladığı "Türkiye Komünist Partisi Siyasete, Sokaklara, Mücadeleye Geri Döndü!" başlıklı ikinci bir basın açıklaması ile, HTKP kongrenin partinin varlıkları ve isim hakkının üzerine daha önce karşıklı protokolün ihlal edildiğini öne sünerek ortadan kalktığını ilan etmiş, bundan dolayıda HTKP'nin o güne kadar kullanmadığı bütün haklarını kullanacağını belirtmiştir. KP'yi "Resmi TKPcilik" ile suçlayarak TKP adıyla siyaset yapmaya başlamıştır. Öte yandan, TKH yayınladığı kamuoyu açıklaması ile heyetin çağrısının ve kongrenin niyetinin TKP ismi üzerinden rant elde etmek olduğunu öne sürmüş, ortaya çıkan tablonun KP tarafından gündeme getirilen tek taraflı bir girişim ve dayatmanın bir sonucu olduğunu belirtmiştir. Yaşanan gelişmelere karşı TKH "Gelenekten Geleceğe TKP Konferansı" isimli bir konferans düzenleyerek TKP'yi yeniden siyaset sahnesine döndüreceklerini belirtmişlerdir. Bütün yaşanan tartışmalara rağmen, 22 Ocak 2017 tarihinde İstanbul Haliç Kongre Merkezi'nde yapılan toplantı ile Türkiye Komünist Partisi'nin yoluna devam ettiği ve siyasete geri döndüğü ilan edilmiştir. Toplantıda çağırıcılar ve heyet üyelerinin yanı sıra Yunanistan Komünist Partisi Siyasî Büro üyesi Yorgos Marinos, ve Küba Komünist Partisi adına Alberto Gonzalez Casals gibi isimler de konuşma yapmış, toplantının sonunda 2017 yapılacak bir TKP kongresine kadar partinin Merkez Komitesinin Komünist Parti'nin Merkez Komite üyelerinin oluşması ve görev üstlenmeleri kabul edilmiştir. Toplantıda konuşma yapan KP Merkez Komite üyesi Kemal Okuyan görevlerinin TKP'yi tarihsel fırsatları değerlendirebilecek bir parti haline getirmek olduğunu söylemiştir. TKP Haliç toplantısının hemen ardından 2017 yılında gerçekleştirilecek referanduma dair açıklama yaptı; 'hayır' diyeceklerini "Yeter" başlığıyla bir bildiri yayımlayarak kamuoyu ile paylaştı. Ayrıca, parti tarafından yayımlanan "Güncel tezler ve görevlerimiz" başlıklı belgede, başkanlık sistemine geçilmesinin Meclis'in ve siyasî partilerin rolünü azaltacağını, hükumetler üzerindeki denetimi zayıflatacağını ve sadece Cumhurbaşkanı'n kendi siyasî pozisyonu güçlendirmeyi amaçladığını öne sürülerek referandumda neden hayır oyu verilmesinin desteklediğini açıklamıştır. 2018'de gerçekleştirilen genel seçimlerde, Türkiye Komünist Partisi değiştirilen yeni yasal mevzuata uygun olmadığı gerekçesi ile seçimlere TKP adı olmaksızın katılmak zorunda kaldı. "Bu Düzen Değişmeli Platformu" altında Adana, Ankara, Antalya, Bursa, Çanakkale, Eskişehir, İstanbul, İzmir, Kocaeli, Konya, Mersin ve Tekirdağ olmak üzere 12 ilde 17 bağımsız milletvekili adayı göstererek seçimlere katılan parti, başkanlık için ise aday göstermedi ve protesto amaçlı boş oy kullanacaklarını açıkladı. Parti adının kullanılmamasının da getirdiği dezavantajla parti tarihindeki en düşük oy oranını alarak seçimleri 7 bin 952 oy ile tamamladı. Partinin örgütlenme yapısı geleneksel komünist parti örgütlenmesi şeklindedir. Partinin fabrikalar ve mahallelerde ortak çalışma yürüten birimleri bulunmaktadır. Bu birimler ilçe komitelerine, onlar da il komitelerine bağlıdır. Partinin en yetkili organı parti kongresidir. Kongrede örgütleri temsilen seçilen delegeler partinin kongreler arası dönemde en yetkili kurulu olan merkez komitesini seçer. Merkez Komite kendi içinde bir Genel Sekreter belirlemektedir. Genel Sekreter'in görevleri; Merkez Komite'nin kolektif bir organ olarak görevlerini yerine getirmesi için komitenin koordinasyonunu sağlamak, Merkez Komite toplantılarını yönetmek, partinin örgütsel ve siyasal faaliyetlerinin yönlendirilmesi için gereken çalışmaları Merkez Komite adına yönetip takip etmek, partiyi ülke içinde ve uluslararası platformlarda Merkez Komite adına temsil etmek şeklinde tanımlanmıştır. Türkiye Komünist Partisi'nin 2003 Irak işgalinin başlamasıyla kurduğu kitle örgütlenmesidir. Dönem içerisinde çeşitli kampanyalar ve toplantılar düzenlemiştir. TKP, 1970'li yıllarda süren ve sol hareketi bölen Millî Demokratik Devrim - Sosyalist Devrim ayrışmasında Sosyalist Devrim taraftarı TİP'in içerindeki muhalif bir gruba dayanır. Kuruluş tarihi olarak 10 Eylül 1920’de gerçekleştirilen Bakû Kongresi’ni esas aldığını ilan eden parti, Türkiye'de komünist ve devrimci hareketin 1920'den günümüze ulaşan bütünsel tarihinin mirasçısı olduğunu belirtti. Sovyetler Birliğinin çözüldüğü, sol harekette dünyada ve Türkiye'de umutsuzluğun hâkim olduğu bir dönemde solun evrensel değerlerine sahip çıktı ve tarihsel mirasın geleneksel sol çizgide yeniden harmanlamasını savundu. SİP'in olağanüstü kongre ile yasal olarak TKP adını alması tartışmalara neden olmuştur. İsim değişikliği programı, tüzüğü, felsefesi ve kadrolarıyla geçmiş dönemle hiçbir ilişkisi olmaması nedeniyle bazı eski TKP kadroları tarafından eleştirilmiştir. Parti özellikle AKP, MHP, CHP gibi partileri burjuva partileri olarak tasnif etmekte ve sınıfsal olarak karşıya almaktadır. ÖDP, EMEP ve Halkevleri ile ilişkiler nispeten daha sıcak bir seyir izlemekte, kimi zaman merkezi düzeyde kimi zaman yerel düzeyde işbirliği yapılmaktadır. Parti bu geleneksel çizgisi kapsamında uluslararası alanda komünist harekette bir saflaşma ve sadeleşme yaşanmasını savunmaktadır. Birçok uluslararası toplantı ve kongreye katılan parti geleneksel çizgide bulunan bölge komünist partilerinden Yunanistan Komünist Partisi'ne çok yakındır. Ortadoğu, Kafkasya ve Balkanlardaki sol öznelerle de yakın ilişki sürdürülmekte, sosyalist Küba'nın iktidardaki Küba Komünist Partisi ile dayanışma halindedir. Parti ayrıca Avrupa Komünist İnisiyatifi üyesidir. Parti, uluslararası alanda komünist bir odak oluşturma çalışmalarına farklı ülkelerden 10 komünist parti ile birlikte kuruluşuna öncülük ettiği International Communist Review adlı teorik dergi ile katkı koymaktadır. Partinin gençlik örgütü olan TKP'li Öğrenciler, sol eğilimli bir uluslararası gençlik örgütü olan Dünya Demokratik Gençlik Federasyonu'na üyedir. 4 Şubat 2020'deki resmî verilere göre partinin üye sayısı 2.271'dir. Çavuşin Çavuşin, Kapadokya bölgesinin en eski yerleşim yerlerinden biri olan, Göreme-Avanos yolu üzerinde, Göreme'ye 2 km uzaklıktadır. Çavusin'deki Vaftizci Yahya adına yapılan kilise bölgeye hakim bir yerdedir. Muhtemelen 5. yüzyılda yapılmış -boyanmış- olduğundan bölgenin en eski kilisesidir. Kapadokya'da pek görülmeyen geniş avlusu son yıllarda kayaların kopması sonucu yıkılmıştır. Eski Çavusin vadisindeki harabeler, Hristiyan dervişlerinin ve topluluklarının yaşadığı yerlerdi. Çavusin'in hemen yanındaki Güllüdere'de beş kilise bulunmaktadır. Vadinin yakınındaki Haçlı Kilise aynı zamanda müslüman Arapların akınlarına karşı savunma amaçlı olarak da kullanılmıştır. Milyonlarca (60 veya 40 milyon) yıl önce yer küredeki hareketlenmelerden dolayı Anadolu yarım adası deniz tabanından su üzerine çıkmıştır. Bugünkü Kapadokya diye adlandırdığımız bölgede ise deniz suyuyla dolu bir göl oluşmuştur. Bu göl, çevresindeki volkanların milyonlarca yıl süren patlaması neticesinde volkanik lav ve küllerle dolmuştur, gölde bulunan deniz suyu ise buharlaşma yolu ile bu zaman içerisinde kaybolmuştur. Volkanların her patlamasında küller ve lavlar göl içerisinde birbirinden farklı şekillerde ve yapıda katmanlar oluşturmuştur. Daha sonra da bu göl yatağının erozyanla aşınmasıyla bugün vadi diye adlandırdığımız derin yamaçlar meydana gelmiştir. Bu aşınmalar sırasında sert tabakalar belirgin bir şekilde erozyona karşı daha dayanıklı olduğundan bugün Peri Bacası diye adlandırdığımız şekiller meydana gelmiştir.Bu bir gerçektir. Volkanların bundan milyonlarca yıl önce patlamasıyla, birbirinden farklı sertliklerde tüflerden meydana gelen kayaların rüzgar ve yağmur aracılığı ile aşınmasının sonucunda biçim alan bu doğa güzelliklerini biraz inceleyelim. Söylediğimiz gibi bundan 40-20 milyon yıl öncesinden başlarsak Kapadokya bölgesinde deniz suyundan oluşan bir gül mevcuttu. Bölgede bulunan Erciyes (3917 m) ve Hasan (3270 m) dağlarının birbirinden farklı zamanlarda ve farklı yoğunluklarda patlaması sonucu ile bölgede bulunan gölü sıcaklığının etkisi ile kurutarak gölün bulunduğu alanda lavlara yer açmıştır. Daha sonra doğanında (yağmurların ve rüzgarların) yardımı ile bölgede bulunan yumuşak tabakanın aşınmasına neden olmuştur. Aşınan yumuşak tabakaların yerini ise şu an "Vadi" olarak adlandırdığımız derin çukurlar almıştır. Zaman içerisinde insan gücününde etkisi ile mimari özellik taşıyan kayadan oyma evler, Kiliseler ve Manastırlar inşa edilmiştir. Volkanik kayaların çok sert olmaması nedeni ile tercih edilmektedir. Rüzgârların ve yağmurun vermiş olduğu doğal biçim ile insanların yerleşmek için yaptıkları mekanlar bütünleşerek, şu an hiçbir yerde rastlayamayacağımız doğal bir güzellik sunmaktadır. Yüksek yerlerden inen yağmur suları yatay kayaları değişik bir şekilde biçimlendirmişdir. Söz konusu biçimler birbrinden farklı güzellik sergilemektedir. Bu doğa güzelliklerine verilebilecek en güzel örnek ise Kızılçukur ve Güllüdere vadileridir. Kızılçukur ve Güllüdere Vadilerinde şu an çok sayıda Kilise, Manastır ve barınma yerleri mevcuttur. Bunun birçok nedeni vardır. Bunlardan en önemlisi volkanik kayalıkların içerisinde barınmak, bölgede yaşamış olan insanlar için en önemlisi idi. Bunun yanı sıra bu barınaklar volkanik oluşumlar sayesinde hem sıcağı hem soğuğu muhafaza etmektediler, yani yazın içerisi serin, kışın ise ılık olmaktadır. Hem barınmak hem de yetiştirilen bitkilerin muhafaza edilebilmesi için çok elverişlidir. Vadi içerisinde şu an artık kullanılmayan çok sayıda Güvercinlik bulunmaktadır. Üzüm bahçeleri ve kayısılıklar vardır. Birbirinden farklı dönemlerde inşa edilmiş Kilise ve Manastırları da görmek mümkündür. Domuz geyiği Domuz geyiği, ("Axis porcinus") geyikgiller (Latince: Cervidae) familyasından bir geyik türüdür. Pakistan, Hindistan'ın kuzeyi ve Güneydoğu Asya'nın anakaradaki bölümünde bulunur. İnsanlar tarafından Avustralya, ABD ve Sri Lanka'ya sokulmuştur. Adını ormanda dolaşırken başını domuz gibi aşağıya eğmesinden alır. Önlerine çıkan engelleri üzerinden zıplayarak aşan diğer geyiklerin aksine domuz geyiği altlarından geçer. Domuz geyiğinin iki alt türü vardır: Hyelaphus alt cinsinde sınıflanan ve domuz geyiğine benzeyen iki ayrı tür geyik adalarda yaşar: Tahkikat Komisyonu Tahkikat Komisyonu, Demokrat Parti tarafından 18 Nisan 1960'ta kurulan 15 üyeli Meclis komisyonu. 7 Nisan'da DP Meclis Grubunun bir bildiri yayımlamasından sonra kurulan muhalefet ve basının faaliyetlerinin tahkik edilmesi için kurulmuş bir komisyondur. Komisyon sadece Demokrat Partili milletvekillerinden oluşmaktadır. Bildiride "CHP'nin ülkedeki bütün yıkıcı grupları çevresinde topladığı, halkı, orduyu iktidara karşı ayaklanmaya kışkırttığı" öne sürüldü. Bu bildirinin ardından DP Meclis Grubu TBMM Başkanlığı'na muhalefetin eylemlerinin soruşturulması için bir önerge verdi. Önerge 27 Nisan 1960 tarihinde Meclis'te büyük bir çoğunlukla kabul edildi. 28 Nisan 1960 tarihinde Resmî Gazete'de yayınlanarak yürürlüğe konuldu. Buna göre bir Tahkikat Komisyon'u oluşturulacak ve bu komisyon üç ay boyunca muhalefetin ve basının eylemlerini soruşturacaktı. MIDP MIDP (İngilizce: Mobile Information Device Profile kelimelerinin kısaltması) ilk ve en çok kullanılan J2ME profilidir. CLDC araçları için kullanılır (örneğin cep telefonları ve ilkel PDA lar). Yazılımın ilk sürümü olan MIDP 1.0 şu java paketlerini içerir: Yazılımın 2.0 sürümü şu ek paketleri içerir: Calamian geyiÄŸi Calamian geyiği, Calamian domuz geyiği ya da Filipinler geyiği ("Axis calamianensis") geyikgiller (Latince: Cervidae) familyasından Filipinler'in Palawan eyaletinde bulunan Calamian Adalar Grubu'na özgü bir geyik türüdür. Filipinlere özgü üç geyik türünden biridir. Erkeklerin tipik yüksekliği 60–65 cm. civarındadır. Erkeklerin üç dallı boynuzları bulunur. Domuz geyiğinin aksine yavruları doğuşta benekli değildir. Vostok 4 Vostok 4, Sovyetler Birliği tarafından gerçekleştirilen uzay uçuşu. Vostok 4'te kozmonot Pavel Popoviç bulunuyordu. Nikolayev, Vostok 4 yörüngeye oturunca bu aracı görebildiğini bildirdi. İki araçtaki kozmonotlar telsiz vasıtasıyla birbirleriyle konuştular. Bu, uzaydaki iki araç arasında kurulan ilk doğrudan haberleşmeydi. Uçuş sırasında Vostok'un hayat destek sistemi bozuldu ve bunun sonucu olarak kabin sıcaklığı 10°'ye kadar düştü. Yer kontrol merkezinde bir görevli, Popoviç'in erken dönmek istediğine dair şifreyi söylediğini zannedince, uçuş erken sona erdirildi. İniş kapsülü bugün Moskova'daki NPO Zvezda müzesindedir, fakat Voskhod 2 kapsülünü temsil etmesi için değiştirilmiştir. CLDC CLDC (Connected Limited Devices Configuration) bir J2ME konfigurasyonu olup, cep telefonları ve ilkel PDA ları içermektedir. Bu konfigurasyonun altında aslında bir JVM olan KVM bulunur. Üstünde ise MIDP yer alır. Bawean geyiği Bawean geyiği, Bawean domuz geyiği ya da Kuhl domuz geyiği ("Axis kuhlii") geyikgiller (Latince: Cervidae) familyasından Endonezya'nın Bawean Adası'na özgü bir geyik türüdür. Erkeklerin tipik yüksekliği 60–70 cm. civarındadır. Erkeklerin üç dallı boynuzları bulunur. Domuz geyiğinin aksine yavruları doğuşta benekli değildir. Bawean geyiğinin bilimsel adı Alman zoolog Heinrich Kuhl'a ithafen verilmiştir. Buzz Aldrin Edwin Eugene "Buzz" Aldrin, Jr. (20 Ocak 1930, Montclair, New Jersey) Amerikan astronot, Ay'a ayak basan ikinci insan. Görev Komutanı Neil Armstrong'un ardından Ay'a ayak bastı. 1951'de ABD Askeri Akademisi West Point'ten mezun oldu. 1963'te Massachusetts Teknoloji Enstitüsü'nde doktorasını tamamladı ve NASA tarafından uzayadamı kadrosuna seçildi. 11 Kasım 1966'da Gemini 12 uçuşuyla uzaya çıktı. 4 gün süren bu görev boyunca 3 kez uzay yürüyüşü yaptı. 20 Temmuz 1969'da Apollo 11 göreviyle Ay'a ayak bastı. 1971'de NASA'dan, 1972'de ABD ordusundan ayrılarak özel sektörde teknik danışman olarak çalıştı. Ay'daki bir kratere ve 6470 numaralı gök taşına adı verilmiştir. Ernst von Aster Ernst Von Aster (d. 18 Şubat 1880, Berlin - ö. 21 Ekim 1948, Stokholm), Alman filozof. İlköğretimi Berlin'de okudu, Berlin Askanisches Gymnasium'da Nisan 1898 bakaloryasını vererek mezun oldu. Yüksek öğrenimini Münih ve Berlin Üniversiteleri'nde tamamladı. Doktorasını 15 Mayıs 1902'de verdi. Prof. Von Aster Grekçe, Latince, "Almanca", Fransızca, İngilizce, 3 yıl kaldığı İsveç'te İsveççe öğrenmiştir. 9 Temmuz 1936 tarihinde Edebiyat Fakültesi Dekan Vekili İbrahim Hakkı tarafından Rektörlüğe yazılan dilekçede, Felsefe Bölümünde, özellikle de Felsefe Tarihi kürsüsünde profesör eksikliği duyulduğu belirtilmiştir. Felsefe Tarihi dersleri iki yıl boyunca Umumî Felsefe ve Mantık Ordinaryüsü Hans Reichenbach tarafından verilmekteydi, ancak 1936 yılında Reichenbach, kendisini bütünüyle Umumî Felsefe ve Mantık derslerine yöneltmek istediğini belirttiğinden Felsefe Tarihi kürsüsüne yurt dışından iki aday öğretim üyesi önerilmiştir. Bunlardan biri Cassirer, diğeri ise Von Aster'di. Ancak, Cassirer, Göteborg Üniversitesi ile 4 yıllığına anlaşma imzalayınca, doğrudan Von Aster'le bağlantı kurulur. Yazışmalar sonucunda Von Aster 1 Eylül 1936 tarihinde Rektörlüğe çektiği bir telgrafta, ilkece gelmek istediğini belirtir. 27 Eylül 1936 tarihinde ise kesin olarak geleceğini bildirir. 24 Ekim 1936'da Edebiyat Fakültesi Felsefe Tarihi Kürsüsü Ordinaryüslüğünde göreve başlayan Von Aster, 1937 yılında, Türk Tarih Kongresi'ne İbn Haldun üzerine bir konferansla katıldı. 1941 yılında, Hukuk Fakültesinde Hukuk Felsefesi dersleri verdi. Edebiyat Fakültesinde verdiği dersleri, Doçent M. Ş. İpşir çevirmiştir. Prof. Reichenbach'ın Fakülte'den ayrılmasıyla her iki kürsünün de yönetimini üstlenen Von Aster 30 Aralık 1942 tarihinde Dekanlığa verdiği dilekçede, sistematik felsefenin en önemli disiplini olan Umumî Bilgi Teorisinin felsefe tarihi dersleri ile aynı elde toplanmasını doğru bulduğunu, sistematik sorunları incelemeden felsefe tarihi yapılmayacağı gibi, tarihlerini bilmeksizin sistematik sorunlarla ilgilenilmeyeceğim belirtir. Bu nedenle, söz konusu dersleri verebileceğini söyler, ama Felsefe Bölümünde duyulan öğretim üyesi eksikliğinin, Fakülte'nin diğer bölümleri için de verimli olacak bir profesörle doldurulması gerektiğini bildirir ve bu görev için Profesör Walter Kranz'ı önerir. Uzun yıllar Edebiyat Fakültesi'nde görev yapan Von Aster'e, 1946 yılında rektörlük tarafından Türk uyruğuna geçebileceği bildirildi. 21 Ekim 1946'da yazdığı karşılıkta Von Aster, bu olanağı kendisi için büyük bir onur olarak görmekle birlikte yaşının ilerlemiş olması ve ülkesinde yoluna koyması gereken görevler olduğunu bildirerek Alman uyruğunda kaldı. 21 Ekim 1948 tarihinde izinli olarak gittiği İsveç'te vefat etti. Takiyettin Mengüşoğlu Takiyettin Mengüşoğlu (1905-1984), felsefi antropoloji ve değerler üzerine çalışmalar yapmış Türk filozof. 1905 yılında Malatya'nın Hekimhan ilçesine bağlı Ağılbaşı mahallesinde doğdu. Orta öğrenimini Sivas'ta tamamladı. İnsan dünyasında ortaya çıkan somut problemlere yaklaşan özgün bir felsefi antropoloji geliştirmiştir. Almanya'da Maarif Vekaleti'nin bursu ve referansıyla Felsefe okudu, doktorasını da bu ülkede Almanca olarak verdi. İstanbul Üniversitesi Felsefe Bölümü'nde profesör olarak görev yaptı. En önemli kitabı "Felsefeye Giriş" adlı kitabıdır. İnsan felsefesi olarak bilinen alanın Türkiye'deki temsilcisidir. "İnsan nedir?" sorusu üzerine sorgulamalar yürüten bu felsefe Antik Çağ'da başlar, Immanuel Kant ile temelleri oluşturulur. Felsefi antropoloji olarak da anılan etkinlik 1930'larda Max Scheler ve Ernst Cassirer ile devam eder. Aynı dönemde, 20. yüzyılın ilk yarısında, Takiyettin Mengüşoğlu insanın kendi kendisini özel bir felsefe dalının araştırma konusu yapar. İnsanın dünyadaki yerini açıklığa kavuşturmaya çalışırken, onun hayat durumlarına odaklanmıştır. Kendisi çalıştığı alanı şöyle tanımlar: "İnsanın kendisinin ne olduğunu, onun başka varlık alanlarıyla olan bağlarını; insanla birlikte varlık dünyasına katılan anlam boyutlarıyla yeni varlık sferlerinin ne olduğunu ve bunlarla insan arasındaki ilişki gibi problemlerle insanın kosmostaki yeri problemini incelemeye, anlamaya yine hiçbir bilim girişmemektedir. Doğal varlık ve tarihsel varlık alanında olduğu gibi, burada da bu problemleri incelemek felsefenin bir işidir. Biz bu problemleri inceleyen felsefe dalına “insan felsefesi”, “felsefi antropoloji”, ya da aynı anlama gelmek koşuluyla “insan ontolojisi” adını veriyoruz." Ontolojik temelli felsefi antropoloji yaptığı İonna Kuçuradi tarafından belirtilmiş "Ontolojik bakış, nesne edinilenin varlık yapısını, neliğini, bağlantılarını, diğer şeylerle ilgisini ve onlardan farkını görmeye çalışan bir bakıştır" şeklinde açıklanmıştır. Mengüşoğlu insanın kendisinin ne olduğu mercek altına alacak, insanın diğer varlık alanlarıyla olan ilişkileri ortaya koyacak ve insan ekseninde ortaya çıkan, yeni varlık seferlerinin neler olduğu ve onlarla insan arasındaki ilişkiler ele alacaktır. Rambo 3 Rambo III (özgün adı: Rambo III), Rambo serisinin üçüncü filmi olan 1988 ABD yapımı aksiyon filmidir. Senaryosu Sylvester Stallone ve Sheldon Lettich tarafından yazılmıştır. Yönetmen Peter Macdonald, yapımcılar Mario Kassar-Andrew G.Vajna. Orijinal müzik Jerry Goldsmith. 101 dakika süren filmin dağıtımı Carolco Pictures ve Tristar Corp.ortaklığı ile yapılmıştır. Vietnam gazisi John Rambo (Sylvester Stallone) yaşadığı kötü olaylardan etkilenmiş ve inzivaya çekilmiştir. Eski komutanı Albay Trautman (Richard Crenna) Rambo'yu Tayland'da bulur ve Sovyet işgalindeki Afganistan'da başlayacağı yeni görevinde, kendisine yardımcı olmasını ister. Rambo artık savaşmaktan yorulmuştur ve cevabı kesindir: "Benim savaşım bitti albay" Bunun üzerine Albay Trautman, Rambo olmadan Afganistan'a gider ve orada Sovyet ordusuna esir düşer. Rambo Albay'ın esir düştüğünü duyar ve onu kurtarmak için Afganistan'a gider. Arkadaşının hayatı için son bir kez savaşması gerekmektedir. Milis Milis, (, ; "askeri hizmet", "miles" "asker") genel olarak silahlı sivillerden oluşturulmuş paramiliter düzensiz askeri güçtür. Milis terimi duruma bağlı olarak askeri veya paramiliter anlam taşıyabilmektedir. Teriminin kullanıldığı bağlamlardan bazıları şunlardır: Birçok durumda, milislerin rolü veya varlığı tartışmalı bir durum olabilmektedir. Nikolay İvanoviç İlminskiy Nikolay İvanoviç İlminskiy (1822-1891) Rus Ortodoks misyonerdir. Kazan Ruhani Akademisi’nde öğrenim gördü ve daha sonra orada öğretmenlik yaptı. 1861’de Kazan Üniversitesi Türk-Tatar kürsüsü profesörü oldu. Tatarca ve Arapça bilirdi. Türk lehçeleri ve ilahiyat üzerine çalışmalar yürüttü. Rusya egemenliğinde yaşayan halkları Ruslaştırmak için uğraş verdi. İlminskiy, Rusya’nın Rus olmayan halklar üzerinde uyguladığı zorla Hıristiyanlaştırma yerine yeni yöntemler önerdi. Dil, bu yöntemlerde çok önemli bir görev üstleniyordu. İncil’in Kiril alfabesiyle fakat her halkın kendi dilinde basılması gerektiğini savundu. Türk lehçeleri üzerine derin araştırmalarda bulunan İlminskiy, lehçeleri kendine özgü ayrı bir dil haline getirmek düşüncesini ortaya attı. Bu doğrultuda Rus olmayan milletlerin kendi dillerini Rus harfleriyle yazmaları düşüncesindeydi. İlminskiy tarafından ortaya atılan bu fikir 31 Mart 1906’da Rusya Eğitim Bakanlığı tarafından ilan edilen Rus olmayan milletlerin eğitimi ile ilgili layihada yer aldı. Her lehçe için ayrı bir yazı dili ve edebi dil yaratma faaliyetlerinde bulundu. Her boyun kendi şive-lehçe özelliklerine göre Kiril alfabesiyle ayrı ayrı kitaplar hazırlanması için uğraştı. Böylece Türk boyları arasındaki ayrışmanın artacağını ve Ruslaştırma faaliyetlerinin hız kazanacağını düşünüyordu. İlminskiy’in düşünceleri hem Çarlık Rusyasında hem de Sovyetler Birliği’nde uygulama alanı bulmuştur. Rus olmayan halklar arasındaki lehçe farklılıkları güçlendirilmiş ve bu halklar iç içe yaşadıkları diğer halklarla anlaşabilmek için Rusça kullanmak zorunda bırakılmıştır. Geceyarısı Ekspresi Geceyarısı Ekspresi Alan Parker'ın yönetmenliğini yaptığı İngiliz-Amerikan ortak yapımı ve 1978 çıkışlı bir sinema filmidir. 1970'te, Türkiye'de tutuklanıp hapse atılan Billy Hayes'in gerçek öyküsünden yola çıkılarak yazılmış hikâyeyi anlatmaktadır. Amerikalı genç bir turist olan Billy Hayes, sevgilisi Susan ile birlikte Türkiye'de tatildedir. Hayes tatil dönüşü arkadaşlarına satıp para kazanmak amacıyla ülkesine dönerken yanında iki kilogram haşhaş götürmeye teşebbüs eder. Vücuduna canlı bomba gibi yerleştirdiği küçük paketler hâlindeki uyuşturucu uçağa binmek üzereyken yapılan ani bir güvenlik aramasıyla polisler tarafından bulunur ve İstanbul Sağmalcılar Cezaevi'nde tutuklu geçireceği süreç başlar. Film büyük çoğunlukla Türkiye'de geçmesine rağmen İstanbul Valiliği'nin filme ev sahipliği yapmayı reddetmesi üzerine, filmin tamamı Malta'da çekilmiştir. Aktörlerin çoğunluğu Maltalıyken; İtalyan, Amerikan, Yunan ve Ermeni oyuncular da filmin kadrosunda yer almaktadır. Gösterime girmeden önce Türkiye tarafından protesto edilen Geceyarısı Ekspresi, 52. Akademi Ödülleri'nde aday olduğu 6 dalın 2'sinde Akademi Ödülü kazandı (En iyi özgün müzik: Giorgio Moroder ve en iyi uyarlama senaryo: Oliver Stone). 18 Mayıs 1978'de "Midnight Express" farklı ülkelerden gelen gazetecilerden oluşan bir izleyici grubuna Cannes Film Festivali kapsamında gösterildi. 43 gün sonra Amerika Birleşik Devletleri ve Türkiye mahkûmların değişimi konusunda bir müzakereye girdi. Aralık 2004'te Türkiye'ye yaptığı bir ziyaret sırasında kitaptan uyarlanan filmin senaryo yazarı Oliver Stone yazdığı şeyleri çekim aşamasında fazla dramatize ettiğini kabul ederek özür diledi. Yakın zamanda Amerikan basınına yaptığı açıklamalarda da Billy Hayes Türkiye hakkında fikir ve anılarının filmde olduğu gibi sadece negatif şeylerden oluşmadığını ve filmde çarpıtılan Türkiye görüntüsü yüzünden vicdan azabı duyduğunu belirtiyor. Oliver Stone William Oliver Stone (15 Eylül 1946, ABD), Oscar'lı yönetmen, senarist ve yapımcı. Katil Doğanlar, Dünya Ticaret Merkezi, Geceyarısı Ekspresi, Comandante, Büyük İskender ve Müfreze gibi birçok sinema filmine imzasını atmıştır. Billy Hayes (yazar) Billy Hayes (3 Nisan 1947; New York, ABD), Amerikalı yazar, oyuncu, yönetmen ve "Geceyarısı Ekspresi" filminin gerçek kahramanı. Türkiye'de esrar kaçakçılığından yakalandıktan sonra hapishane günlerini anlattığı bir kitap yazmıştır. Menzil Serinyayla, AltÄ±nyayla Serinyayla, Sivas ilinin Altınyayla ilçesine bağlı bir köydür. Serinyayla Köyü Altınyayla'ya 9 km, Sivas'a 88 km, eski ilçemiz olan Şarkışla'ya 42 km dir. Taşucu Taşucu, Mersin'in Silifke ilçesine bağlı bir mahalle. 2018 verilerine göre 9.593 kişilik nüfusu bulunan Taşucu 1955 Türkiye yerel seçimleri ile birlikte belde statüsü kazanmış ve belediye olmuştur. Ancak 2014 yerel seçimleri ile birlikte yürürlüğe giren yeni büyükşehir belediyesi yasası ile birlikte belde tüzel kişiliği kaldırılarak mahalleye dönüştürülmüştür. Bu nedenle 29 Ekim 1994 tarihinde Bergkamen ile yapılan kardeş şehir anlaşması da geçerliliğini kaybetmiştir. Mustafa Kemal Atatürk dört kez ziyaret ettiği Taşucu'nu doğum yeri olan Selanik'e benzetmekteydi. Buna istinaden Taşucu'nda Taşucu Atatürk Evi inşa edilmiş ve 12 Mayıs 2005'te açılmıştır. Taşucu'nda tespit edilen en eski yerleşim MÖ 7. yüzyılda buraya yerleşen Greklere aittir ve yerleşim yeri bu dönemde Holmi olarak adlandırılmıştır. Sürekli gerçekleşen korsan baskınları dolayısıyla zor zamanlar yaşayan şehir MÖ 4. yüzyıldan itibaren çöküş dönemine girmiş, Holmi'nin bu zayıf durumunda yararlanan I. Seleukos şehri ele geçirerek Seleukos İmparatorluğu topraklarına katmıştır. I. Selevkos Nikator şehri ele geçirdikten sonra halkı günümüzde Silifke'nin bulunduğu yere göç ettirmiş ve Seleukeia ad Kalykadnos kentini kurmuştur. Bu dönemden sonra MÖ 1. yüzyılda Roma, 7. yüzyılda Emevî ve Abbâsî, 13. yüzyılda Selçuklular, 14. yüzyılda Karamanoğullarının eline geçen Taşucu 1471 yılında Gedik Ahmed Paşa tarafından Osmanlı topraklarına katılmıştır. 1923 yılında Türkiye Cumhuriyetinin ilan edilmesi ile birlikte de Mersin'e bağlı bir birim olarak tanımlanmıştır. Taşucu ekonomisini turizm, tarım, ticaret ve balıkçılık oluşturmaktadır. Portakal, mandalina, limon ve çilek yörede en çok yetiştirilen tarım ürünleridir. Ayrıca Mersin Limanı'ndan sonra ilin en büyük ikinci limanı olan Taşucu Limanı'ndan Kuzey Kıbrıs Türk Cumhuriyeti'nin Girne Limanı'na düzenli olarak deniz otobüsü seferleri yapılmaktadır. Bölgenin yılın 300 günü güneş alması, plaj ve denizinin temiz olması gibi nedenlerle Taşucu, Mersin'in gözde tatil yörelerindendir. Taşucu'nda yalnızca Türkiye'nin değil, dünyanın bu enlemde görülen en endemik iklim türü olan subtropikal iklim görülmektedir. Akdeniz kıyısında olmasına karşın çevresindeki Orta Toroslar nedeniyle sıcaklık yıl boyunca yüksek ve sıcaklık farkı son derece azdır. Yıllık ortalaması ise 24 derece ile dünyanın tüm 36. enlemlerinde görülen ortalamaların en yükseğidir. Dünyadaki tüm tropikal bitkiler, burada rahatça yetiştirilebilmektedir. Mahallede Taşucu Anadolu Lisesi, Taşucu Prof. Dr. Durmuş Tezcan Denizcilik Anadolu Meslek Lisesi, Taşucu İlkokulu, Taşucu Ortaokulu ve Taşucu Seyfettin Tatoğlu Ortaokulu olmak üzere Millî Eğitim Bakanlığına bağlı dört okul bulunmakla birlikte Selçuk Üniversitesi Taşucu-Silifke Meslek Yüksekokulu da yine bu mahallede yer almaktadır. 1968 yılında Taşucu Balıkçılık Festivali adıyla düzenlenmeye başlanan ve 1994'te Taşucu Çevre Festivali adını alan festival her yıl Taşucu Festival Alanı'nda düzenlenmektedir. Yine her yıl yaz aylarında yapılan Taşucu Belediyesi Plaj Voleybolu Turnuvası, yerli sporcuların yanı sıra eski kardeş şehir Bergkamen'den gelen sporcularla birlikte düzenlenmektedir. Ayrıca 3 Eylül 1970 yılında kurulan mavi-beyaz renklere sahip Taşucuspor ise Taşucu'nu futbol branşında Mersin 1. Amatör Küme Büyükler Ligi'nde temsil etmekte ve Akdeniz Şeytanları olarak anılmaktadır. Taşucu'ndaki bulunan Taşucu Aslan Eyce Amfora Müzesi türünün tek örneğidir. Taşucu'nun ilk belde belediye başkanı 1955 yerel seçimleri ile seçilen Sinan Tokmar, son belde belediye başkanı ise 2009 Türkiye yerel seçimlerinde seçilen Yaşar Açıkbaş olmuştur. 2014 yerel seçimleri ile birlikte Taşucu'nun belde tüzel kişiliği sonlandırıldığından dolayı sonraki dönemlerde belediye başkanı seçilememiştir. 2014 yerel seçimleri ile birlikte mahalle olan Taşucu'nun ilk muhtarı Mehmet Köylü olmuştur. Asvan BarajÄ± Asvan Barajı (Arapça: السد العالي; okunuşu: es-Sed el-'Aly), Mısır devleti sınırları içinde kalan, Nil nehrinin en büyük barajı. 1960'ta yapımına başlanmış 10 Aralık 1970'te bitirilmiştir. Sulama ve elektrik üretimi için kullanılır. Baraj 2 kısımdan oluşmaktadır. Baraj sayesinde Nil'in Mısır sınırları içindeki taşkınları önlenmiştir. Baraj Mısır'ın ekonomisine katkı sağlamakla beraber alüvyonları engellediğinden tarımı olumsuz etkilemiştir. Sid Meier Sid Meier (d. 1954), Kanadalı bilgisayar programcısı. Bilgisayar dünyasında efsane haline gelmesini yarattığı strateji tarzı oyunlara borçludur. Halen ticari bilgisayar oyunu endüstrisinin devlerinden biri sayılmaktadır. İlk olarak 1982 yılında Bill Stealey ile MicroProse şirketini kurmuştur. Daha sonra seri halini alacak olan Civilization oyunu burada doğmuştur. 1999 yılında bu şirketi bırakan Meier, Jeff Briggs ile beraber Firaxis Games şirketini kurmuştur. Ancak Sid adı geçen her oyunda temel programcı veya tasarımcı da değildir. Mesela Sid Meier's Alpha Centauri ve Sid Meier's Colonization oyunlarının tasarımcısı Brian Reynoldsdır. Meier hedeflerinden birinin de dinozor temalı bir oyun gerçekleştirmek olduğunu söylemektedir. 1999 yılında AIAS Hall of Fame ödülüne layık görülmüştür. 1924 Kış Olimpiyatları 1924 Chamonix Kış Olimpiyat Oyunları, 25 Ocak-4 Şubat 1924 tarihleri arasında Fransa'nın kış sporları merkezlerinden Chamonix'te 16 ülkeden 258 sporcunun katılımıyla gerçekleştirilen olimpiyatlardır. Tarihteki ilk kış olimpiyatıdır. Olimpiyat oyunlarını açılışını Fransa Fizikal Edukasyon Genel Sekreteri M. Guston Vidal yaptı. İlk Kış Olimpiyat Oyunları'nda 16 ulusun atletleri yarıştı. Estonya'dan bir atlet hız patinaj müsabakasına katıldı fakat yarışmadı. Geleneksel Çin tıbbı Geleneksel Çin tıbbı (GÇT) (İngilizce'de "Traditional Chinese medicine" olduğundan TCM veya T.C.M., ), binlerce yıldır Çin'de geliştirilen ve uygulanan geleneksel tıbbi uygulamaların bütününü tanımlamaktadır. Geleneksel Japon ve Kore tıbbı gibi diğer geleneksel Doğu Asya tıp sistemlerini de içerir. Kişinin rahatsızlığını ve hastalıklarını anlayıp, tedavi etmek ve önlemek için dahili ve harici çevresi arasında bir uyum olması gerektiği teorisi üzerine kurulu bir geleneksel tıp anlayışıdır. Geleneksel Çin Tıbbı Ying-yang, Beş Element, İnsan bedenindeki Meridyen sistemi, Zang Fu organ teorisi gibi alanları olan bir felsefi çatı üzerinde yükselir. Hastalık ve tedavi bu kavramlara dayanarak ele alınır. Geleneksel Çin tıbbının ardındaki felsefenin büyük kısmı Taoist felsefeden gelmekte ve insandaki rahatsızlığı üreten maddi, özsel veya manevi etkenlerin varlığını kabul etmektedir. M.Ö. 2698 ile 2596'e kadar iktidarı süren efsanevi Çin imparatoru Sarı İmparator'un veziri Ch'i Pai ile yaptığı diyaloglardan doğduğu kabul edilen "Neijing Suwen" veya Huangdi Neijing diye de bilinen Dahili Tıbba İlişkin Temel Sorular adlı kitabın Geleneksel Çin Tıbbının ilkelerini içeren ilk yazılı kaynak olduğu kabul edilir. Modern bilginler metnin bir bölümünün M.Ö. 1000'li yıllara dayanmış olsa da geri kalan bölümlerinin Chou ve Han hanedanlıkları sırasında yaşamış adı bilinmeyen bazı bilginlere ait olduğunu iddia etmektedirler. Neijing Suwen'e ilk atıp yapılan eser Han hanedanlığı sırasında yaşayan ve M.S. 2.yüzyılın sonlarında Chang-sha bölgesinin valiliğini yapmış olan Zhang Zhong Jing'in yazdığı Soğuk Hasarı Üzerine Risale'sidir. Jin hanedanlığı sırasında yaşayan ve akupunkturu benimseyen ve uygulayan Huang-fu Mi (M.S.215-282) M.S. 265'te yazdığı eseri Jia Yi Jing'de Sarı İmparatordan alıntı yapmaktadır. Bununla birlikte Geleneksel Çin Tıbbı Klasik Çin Tıbbından farklılık göstermektedir. Çin'de ulusalcı hükûmet Çin'i bilimsel gelişmenin gerisinde bırakacağı endişesiyle klasik çin tıbbını yasaklamış ve Çin'de klasik çin tıbbını uygulayan bazı kişileri idam etmiştir. 1960 yılında Mao Zedung nihayet hükümetin klasik çin tıbbını yasa dışı saymaya devam edemeyeceğine karar vererek en bilinen 10 doktorun içinde yer aldığı bir komisyon kurdurmuş ve klasik çin tıbbını araştırmaları yaptırmış ve sistemin uygulanışını standardize ettirmiştir. Günümüzde Geleneksel Çin Tıbbı diye bilinen sistem de Mao'nun kararıyla standart hale getirilmiş olan bu sistemdir. Antik Yunan ve Klasik İslam tıpçılarına göre beden tıpkı evrende olduğu gibi dört unsurdan (Humoral Patoloji Teorisi) müteşekkildir. Bunlar ateş, su, hava ve topraktır. Benzer şekilde klasik Hint tabiplerine göre beden, her biri evrendeki karşılığıyla ilişkili olan toprak, su, rüzgâr ve ateşden oluşmaktadır. Antik çinli bilgelere göre ise birbirleriyle karşılıklı ilişki içinde olan Beş element (Wuxing) söz konusudur. Beş element evren ve dünyanın olduğu kadar insan bedeninde de yer alan kurucu, yönlendirici, dönüştürücü unsurlardır. Geleneksel Çin Tıbbında (GÇT) Beş Element teorisi kadar Yin-Yang karşıt kutupluluğunu anlamak da önemlidir. Her şeyin birbirini tamamlayan bu iki karşıt kutuptan oluştuğu kabul edilir Geleneksel Çin Tıbbı ve onun da bir parçası olan Çigong'da. Eski bir Çin tıp kitabında "Yin ve yang'ı anladığınızda tüm Evreni ellerinizde tutabilirsiniz" denmektedir. Bu iki evrensel enerji doğada olduğu kadar bedenlerimizde de sağlıklı olma durumunda dengeli bir şekilde yer almaktadır. Örneğin GÇT'de bedenimizin ön yüzü Yin kabul edilirken arka tarafı Yang; bedenin üst kısmı Yang, alt kısmı Yin, orta kısmı ise hem Yin hem Yang; kol ve bacaklarımızın dış kenarları Yang, iç tarafları Yin; Çi enerjisi Yang, kan ve bedensel sıvılar Yin; beş ana organ (karaciğer, kalp, dalak, akciğer, böbrek) yin, bu organların eş organları (safra kesesi, küçük bağırsak, mide, büyük bağırsak, ve mesane) Yang kabul edilir. Normal sağlıklı koşullarda Yin ve Yang'ın birbirleriyle ayrılmayan, uyumlu bir ilişki içinde olduğu kabul edildiğinden herhangi birisinde çıkacak bir problemin karşıt kutbunu da etkileyeceği varsayılmaktadır. Örneğin safra kesesinde çıkacak bir dengesizlik er ya da geç eş organı olan karaciğeri etkilecektir ve bunun tersine karaciğerdeki bir problem de safra kesesini etkilecektir. DÃ¶rt Temel Sağlığın dört temeli; kan (hsueh), enerji (çi), gıda (ying) ve direnç (wei)dir. Yin ve yang'ın fizyolojik bakımdan işlevsel görünümleri olan bu dört temel karşılıklı olarak birbirlerine bağlıdır ve kişinin hem sağlık durumunu hem de hastalıklara ve dejenerasyona yönelik direnç kuvvetini tayin eder. Kan: Kan fiziksel bedenin beslenmesinin doğrudan sorumlusudur ve durumu diğer üç temeli etkiler. Örneğin kan (yin) enerjiyi besleyin gıdayı (yin) taşıdığı için zayıf veya toksik kan bedenin ihtiyaç duyduğu yeterli besini bedene dağıtamaz ve yüksek enerji sağlayamaz, bunun sonucunda yetersiz besin (yin) yüksek mukavemet (yang) sağlayamaz. 19. yüzyılın sonlarından başlayarak Çinli siyasetçi ve Batı tıbbı almış bazı bilginler Geleneksel Çin Tıbbının Çin'den tümüyle kaldırılmasına çabalamışlardır. Lu Xun Geleneksel Çin Tıbbı doktorlarının bilerek veya bilmeyerek hastalarını aldattığını, Wang Jingwei GÇT'nın herhangi bir bilimsel temeli olmadığını, Li Ao bunun batıl inanç olduğunu savunmuşlardır. Deniz feneri En eski deniz feneri, MÖ 7. yüzyılda Sigeon'da, bugünkü adıyla, Kumkale'de (Çanakkale) yapılmıştır. İstanbul Boğazı'nın Trakya yakasındaki Timée ve karşı kıyısındaki Hrisopolis (Modern Üsküdar) fenerleri MÖ 2. yüzyılda yapılmıştır. Dünyanın antik çağdaki yedi harikasından biri olan İskenderiye Feneri, M.Ö. 280 yılında Knidos'lu Sostrates tarafından Pharos adası üzerine inşa edilmiştir. Yüksekliği 135 metre olan bu fenerin şöhreti ve yüksekliği bu güne kadar aşılamamıştır. 14. yüzyılda meydana gelen bir depremde yıkılmıştır. İtalya'daki en eski fener Messina'da bulunmaktadır. Brindisi, Ravenna, Puzzuoli ve Capri fenerleri, Roma döneminin diğer tanınmış yapılarıdır. İmparator Caligula tarafından M.S. 40 yılında inşa edilen Boulogne feneri 17. yüzyıla kadar kullanılmıştır. Dover'de ve Herkül Sütunu adıyla bilinen La Coruna'daki (İspanya) fenerler aynı dönemin diğer tanınmış yapılarıdır. Rodos limanı girişinde Güneş Tanrısı Helios adına yapılan bu bronz heykel ilk fenerler arasında sayılmasa da heykelin elinde tuttuğu bir ateşle limana giren teknelere yol gösterdiği söylenir. Bu heykel New York'taki Hürriyet Abide'sini yapan Fransız heykeltıraşAuguste Barthordi'ye ilham vermiştir. Antik çağın yedi harikasından biri olarak anılan Rodos Heykelinin yapımına heykeltıraş Chares of Lindos tarafından MÖ 282 yılında başlanmış ve 12 yıl sürmüştür. Temeli beyaz mermerden yapılan bu bronz heykel 56 yıl sonra MÖ 226 yılındaki şiddetli bir deprem sırasında yıkılmıştır. 654 yılında Arapların adayı işgalinden sonra heykelin kalıntıları Suriyeli Yahudilere satıldı. Kalıntıların 900 deve yükü tuttuğu söylenir. Roma imparatorluğunun çöküşü ardından, denizlerdeki denetimin yok olması deniz ticaret yollarındaki güveni ortadan kaldırmış, denizaşırı ticarette önemli bir daralma meydana gelmiştir. Antik çağdan beri çalışmakta olan birçok deniz feneri Ortaçağda bakımsızlık yüzünde harap olmuştur. Üzerinde odun veya kömür ateşi yakılan çok sayıda fener 17. ve 18. yüzyıllar boyunca Avrupa kıyılarındaki değişik yerlere inşa edilmiştir. Bu fenerlerin İngiltere'deki örnekleri resimlerde görülmektedir. 1611 yılında Fransa'da Gironde'da inşa edilen Cordouan feneri kayalıklar üzerine inşa edilmiş ilk deniz feneridir. 19'cu yüzyılda deniz ticaretinin yoğunlaşmasıyla birlikte, çok sayıda deniz feneri inşa edilmiştir. Bunlardan İngiltere'deki Bell Rock (Forfarshire, 1811), Skerryvore (Argyllshire, 1884), Fransa'daki Ar-Men (Sein Adası, 1881) ve Almanya'daki Roter Sand (Weser ağzı, 1885) dikkate değer deniz fenerleridir. Amerika kıtasındaki ilk fener Boston limanı girişindeki Little Brewster adası üstüne 1716 yılında inşa edilmiştir. Osmanlı İmparatorluğu döneminde inşa edilen ilk fener Fenerbahçe Feneridir. Kanuni Sultan Süleyman tarafından 1562 yılında inşa ettirilmiştir. Osmanlılar deniz fenerlerine önem vermiş ve Kızıldeniz'den Romanya kıyılarına kadar 200'ün üzerinde deniz feneri inşa edilmiştir. Ahırkapı deniz feneri Sultan III. Osman zamanında, 1755 yılında inşa edilmiştir. 1853-1856 Kırım Harbi yılları ve sonrasında Karadeniz'e giden İngiliz ve Fransız harp gemilerinin Marmara ve boğazlardan geçişini kolaylaştırmak için, çok sayıda fener inşa edilmiştir. Ahırkapı, Fenerbahçe, Anadolu ve Rumeli fenerleri, Karaburun, Yeşilköy, Çimenlik, Kumkale ve Gelibolu fenerleri bu dönemin yapılarıdır. Türkiye'de, yerden ölçülmek üzere en yüksek fenerler aşağıdaki gibi sıralanır. Deniz seviyesinden ölçülmek üzere ışık seviyesi en yüksek fenerler ise sırasıyla: 8334 kilometreyi bulan kıyılarımızda halen değişik karakterde ışık gösteren 372 adet fener bulunmaktadır. Fener ışıklarının görünme mesafelerin, fener kulesinin deniz seviyesinden yüksekliğine ve ışığın yoğunluğuna bağlıdır. H metre olarak fener ışığının, h metre olarak göz hizasının denizden yüksekliğini göstermek üzere, fenerin görünme mesafesi deniz mili olarak aşağıdaki formülden bulunur. Görünme Mesafesi= 2.075(H 0,5 +h 0,5) H metre olarak fener ışığının, h metre olarak göz hizasının denizden yüksekliğini göstermek üzere, fenerin görünme mesafesi deniz mili olarak aşağıdaki formülden bulunur. Görünme Mesafesi= 2.075(H 0,5 +h 0,5) h mesafesi = görünme uzaklığı Kıyı ışıkları için genellikle 45 metre uygun bir yüksekliktir. Ege, Marmara ve Karadeniz gibi kapalı ve birbirine yakın adalarla dolu kıyılardaki fenerler, okyanus kıyısındakilerden daha kısadır. Fener kulesi üstünde yakılan bir ateş ışığının yaklaşık %97 si, arkasında yansıtıcı bulunması halinde ise yaklaşık %83 ü kaybolur. Mercek kullanımıyla kayıp % 17 ye kadar azaltılmıştır. Optik sistemlerdeki en köklü değişiklik Fransız Mühendis Augustine Jean Fresnel (1788-1827) tarafından yapılmıştır. İcat ettiği mercek sistemi ilk olarak 1823 yılında Cordouan fenerinde uygulanmıştır. Bu aygıt tipinde ışınlar bir yansıtıcı yüzeyden sadece yansıtılır. Işık kaynağı yansıtıcının odak merkezine konur. Bu sistemde ışınlar kırılarak cam ortama girdikten sonra, ortamı terk etmeden toplam içsel yansımaya uğrar. Işınlar ortamı terk ederken bir kere daha kırılır. Bu yöntemde ışık ışınlarının cam prizmadaki kırılma ve yansıma özelliklerinin ikisi birden kullanılır. Amerika'da Florida Key West fenerinin First Order Fresnel Merceği ile Second Order Bir Fresnel Merceğinin resimleri "first" ve "second" kelimeleri üzerine tıklayarak görülebilir. Hiperradyal üçlü flaşlı bir Fresnel merceğini, Altı flaşlı bir Fresnel merceğini ve Sabit ışıklı bir Fresnel merceğini yine farklı renkteki kelimeler üzerine tıklayarak görebilirsiniz. 1755 yılında inşa edilen ilk Ahırkapı deniz fenerinin bakımı Bostancı Ocağı neferleri tarafından üstlenilmiş, kandillerinde yakılacak yağ ise Topkapı Sarayından sağlanmıştır. I. Abdülhamit döneminde fenerin idaresi gedik usulüne bağlanarak babadan oğula geçmeye başlamış ve bu gelenek günümüze kadar devam etmiştir. 1860 yılında Osmanlı Devleti Fenerler İdare-i Umumiyesini kurarak fenerlerin işletme imtiyazını Michel Marius ve Bernard Camille Collas adında iki Fransıza vermiştir. Cumhuriyet döneminde devlet, 3302 sayılı kanunla Fenerler İdare-i Umumiyesini satın almış ve 1 ocak 1938 de Denizbank'a devretmiştir. Birçok yönetim ve isim değişikliğinden sonra fenerlerin yönetimi 12 mayıs 1997 de kurulan "Kıyı Emniyeti ve Gemi Kurtarma İşletmeleri Genel Müdürlüğü"ne bağlanmıştır. Ä°ngiltere'de genel deniz feneri idaresi Corporation of Trinity House'tur. Fransa'da 1792 yılında kurulan Köprüler ve Yollar İdaresi'nin kontrolü altında bulunan Fenerler İdaresi "Service des Phares et Balises" adı ile tanınır. Amerika'da, 1 Temmuz 1939 dan itibaren fener hizmetleri, "U.S. Coast Guard" teşkilatı tarafından yürütülmektedir. Fenerlerdeki otomasyonun yaygınlaşması ve uydu haberleşme sistemlerindeki gelişmeler deniz fenerlerine duyulan gereksinimi giderek azaltmaktadır. Deniz fenerleri birçok ülkede uzaktan idare edilmekte ve fenerlerde bekçi bulunmamaktadır. Eskiden bekçilerin oturduğu konutlar otel, lokanta, alışveriş mağazası gibi turistik amaçlarla kullanılmaktadır. Otomasyona geçişle birlikte, yakın gelecekte bakıcısız kalacak deniz fenerlerinin bakım ve onarımları kurumları için büyük bir yük olacaktır. Bakım ve onarımların işletmelere yük olmadan yapılabilmesi ve fenerlerin tarihi bir miras olarak gelecek kuşaklara aktarılması için çalışma yapacak birimlerin vakit geçirilmeden oluşturulması ve önlemlerin şimdiden belirlenmesi gerekmektedir. Ülkemizdeki deniz fenerlerinden hiç olmazsa bir kısmı ziyarete açılmalı ve önemli deniz fenerleri yakınında müzeler oluşturulmalıdır. Bu uygulama hem toplumu bilgilendirme açısından hem de bu tarihi mirasa sahip çıkılması gereğinin hissettirilmesi bakımından yararlı olacaktır. Açık denizde kayalıklar üzerine inşa edilmiş ilk taş deniz feneri, Smeaton tarafından yapılan Eddystone fener kulesidir (1759). Smeaton inşaat mühendisliğinin babası olarak tanınır. Fener inşaatı sırasında, yeni uygulamalar icat etmiştir. Örneğin taşların birbirine geçme olarak kullanılması, deniz çimentosu, taşları gemiden inşaat sahasına aktarmak için kullanılan özel vinçler bunlardan sadece üçüdür. Fenercilerin hava koşulları yüzünden uzun zaman karaya çıkamamaları durumunda, yiyecek tükendiğinde, aydınlatmada kullanılan mumları yemeleri gerekebiliyordu. O zamanki mumlar hayvansal ve bitkisel yağ kökenli olduklarından sindirilebilen türden idiler. Dünyada nükleer güçle çalışan tek fener Estonya'daki Tallinn feneridir. Fener ışıklarının yoğunluğunu arttırmak için dev boyutlarda cam prizmalar ve mercekler kullanılmıştır. Bunların en büyüklerinin ağırlığı 5 tona ulaşıyordu. Merceklerin bağlı olduğu platform cıva üstünde yüzüyor ve bir parmak itişi ile harekete geçebiliyordu. Alaska'daki Scotch Cap deniz feneri 1946 yılında Büyük Okyanusta meydana gelen 7,3 şiddetinde bir depremden sonra kıyıdaki yüksekliği 30 metreyi aşan bir tsunami dalgası ile yıkılmış, 5 kişilik fener personeli kaybolmuştur. Şiddetli fırtınalarda dalgalar 45 metre yüksekliğindeki bir fener kulesini tamamen örtebilmekte ve fener fanusunun 12,5 mm kalınlığındaki camlarını kırabilmektedir. Fanus içine o kadar çok deniz suyu girebilir ki fenerciler sularla beraber merdivenlerden sürüklenmemek için kendilerini merdiven korkuluklarına bağlamak zorunda kalabilirler. En şanssız deniz feneri yapımcısı, en sağlam deniz fenerini yaptığına inanan Henry Winstanley'dir. Yaptığı fenerin sağlamlığına çok güveniyordu. Herkese, en şiddetli fırtınada bile fener içinde kalmak istediğini söylüyordu. Dileği gerçekleşti, fakat yaptığı fener, İngiltere tarihinin en büyük fırtınasında yıkıldı ve dalgalara sürüklenen fenerde hayatını kaybetti. Bir zamanlar Longships deniz feneri bakıcısının kayalık korsanları tarafından kaçırıldığı, ancak bakıcının küçük kızını fenerde unuttukları söylenir. Küçük kız içinde aile İncil'inin de bulunduğu kitapların üzerine çıkarak, babası serbest bırakılıncaya kadar yağ lambasını yanar durumda tutmayı başarmıştır. Fransa'da Brittany kıyısı açıklarındaki Vierge adasında bulunan fenerin yüksekliği 83 metre olup dünyadaki en yüksek tuğla fener kulesidir. Amerika'nın en yüksek fener kulesi Cape Hatteras'tır. Tepeliğine kadar olan yüksekliği 63,40 metredir. Dünyanın en yüksek feneri Japonya'da Yokohama'daki Yamashita park içinde bulunan 106 metre yüksekliğindeki çelik konstrüksiyon fener kulesidir. Cristof Colomb'un amcası olan Antonio Columbo 1449 yılında meşhur Cenova fenerinin bakıcısı idi. 1895 te Yeni Zelanda'da, Stephen adasında nadir bir çalıkuşu türü keşfedildi. Yok olan türünün son örneği olan bu çalıkuşunu deniz feneri bakıcısının kedisi yedi. Dezful Dezful (Farsça: دزفول‎ ), İran'ın Huzistan Eyaleti'nde bir şehir. Eyaletin kuzeyinde yer alır. Ahvaz'dan Tahran'a uzanan kuzey-güney hattındaki ana otoyol, yine Tahran'dan körfez bölgesine uzanan demiryolu hattı da şehirden geçmektedir. Şehrin 2005 tahmini nüfusu 256.927'dir. Dezful şehrinin ismi, Türkçede "kale köprüsü" anlamına gelir. Şehir bir tarım ve endüsti bölgesidir. Eyaletin kuzey bölgesinin olduğu kadar, komşu Luristan bölgesinin de ihtiyacı olan tarım ürünlerini büyük oranda Dezful karşılar. Şehirde pamuklu dokuma sanayisi gelişmiştir. 1963 yılında tamamlanan ve şehrin 32 km. yakınında bulunan Dez Barajı şehrin tarım ve tarıma dayalı endüstri bölgesi olmasında büyük rol oynamıştır. Şehirde Farsça'nın bir lehçesi olan Huzistani konuşulur. Omidiye Omidiye (Farsça: امیدیه), İran'ın Huzistan Eyaleti'nde şehir. Kentin 2006 yılı resmi nüfusu yaklaşık 57.970'tir Bölge bazı hayvanların doğal yaşam alanıdır. Chacon kurbağası ve Nichols Papağanları bu bölgede bulunmaktadır. Bağ Melik Bağ Melik (Farsça: باغ ملك), İran'ın Huzistan Eyaleti'nde şehir. Eyaletin aynı isimli Bağ Melik şehristanı'nın yönetim merkezi olan şehrin 2006 yılı resmi nüfusu 20.844 kişi ve 4.025 hanedir. MahÅŸehr Bender Mahşehr (Farsça: بندر ماهشهر), İran'ın Huzistan Eyaleti'nde şehir. Eyaletin aynı isimli Mahşehr şehristanı'nın yönetim merkezi olan şehrin 2006 yılı resmi nüfusu 109.927 kişi ve 24,110 hanedir. Şehrin adı, Farsça'da 'ay şehri' anlamına gelmektedir. Ayrıca, şehirde iki ünivesite bulunmaktadır. Nüfusun büyük çoğunluğu Lurlar ve Araplar'dan oluşmaktadır. Deşt Azadigan şehristanı Bu yerleşimin ilk adı Bani Tarif (بنى طرف Bani Torof) idi. Pehlevi Hanedanı döneminde 1935'te Deşt-i Mişan (دشت ميشان Dasht-e Mishan) olarak değiştirilmiş ve 1944'e kadar Ahvaz kentin bir parçasıydı. Dasht-e Azadegan adı İran Devrimi sonra verilmiştir. Şehristan ve çevresinde göçebe Araplar yaşamaktadırlar. İdari olarak 3 bahşa ayrılımıştır: Şehristanın 2006 yılı toplam nüfusu 126.865, yönetim merkezi Susangerd şehridir. Şuşter Şuşter (Farsça: شوشتر), İran'ın Huzistan Eyaleti'nde şehir. Eyaletin aynı isimli Şuşter şehristanı'nın yönetim merkezi olan şehrin 2006 yılı resmi nüfusu 94.124 kişi ve 21.511 hanedir. Şehrin ismi Farsça 'büyük' anlamına gelen 'shush' isminden gelmektedir. Antik devirdeki ismi ise 'Šurkutir'dir. Ahvaz'da uzaklığı yaklaşık 92 km'dir. Gilbert Keith Chesterton Gilbert Keith Chesterton (d. 29 Mayıs 1874 – ö. 14 Haziran 1936), İngiliz yazar. İngiliz edebiyatında yazarlığı kadar, aykırı düşünceleriyle de kendine sıra dışı bir yer edinen Chesterton, 1874 yılında Londra'da dünyaya geldi. 1936 yılındaki ölümüne dek, gazeteciliği, sanat ve edebiyat eleştirmenliği ile yazarlığının yanı sıra, din ve dünya sorunları üzerine, keskin kalemiyle yazdığı polemik yazılarıyla da dikkati çekti. Yine ünlü bir yazar olan, vatandaşı Rudyard Kipling'in sömürgeci eğilimlerini ve İngiltere'nin dış siyasetini kıyasıya eleştirdi. Sanayileşmiş toplumlarda insani değerlerin hızla yitirildiğini vurgulayarak, akla ve bilime dayandırılan dünya görüşlerine karşı, sağduyu ve imandan yana tavır aldı. Ülkesindeki yaygın Protestan inancına karşın Katolikliği seçen ve Ortaçağ değerlerini savunan yazarın bu eğilimleri, edebi eserlerinde de iz bırakmıştır. Chris Violette Chris Violette (d. 29 Mayıs 1981, Mississauga, Ontario), Kanadalı oyuncu. Mescid-i SÃ¼leyman Mescidi Süleyman "(Farsça:"مسجد سلیمان, ")", İran'ın Huzistan Eyaleti'nde şehir. Orta Doğu 'daki ilk petrol burada bulunup ilk modern petrol kuyusu da bu bölgede açılmıştır. 2005 tahmini nÃ¼fusu 106.121 'dir. Bu nüfusun büyük bölümünü Bahtiyariler oluşturur. Bundan 100 yıl önce petrol bulunduktan sonra şehir gelişmeye başlamıştır. Power Rangers S.P.D. Power Rangers serisinin 13. sezonudur. Power Ranger S.P.D. (Çoğunlukla öyle "PRSPD" kısalttı, ve çoğunlukla basitçe "S.P.D." çağırdı.) Güç korucu televizyon dizisinin 2005 vücut bulması mıydı, süper Sentai dizisinde Tokusou Sentai Dekaranger'i temel aldı mı. S.P.D., durdu, boşluk devriye deltası olduğu için (Dekaranger'de, o, özel polis Dekaranger için durdu).SPD: Space Patrol Delta (Special.Police.Dekaranger) Hikâye, yıl 2025'te yer alır, dünya, insan ırkıyla barışla yaşaması için yabancı yaşamları karşıladıktan sonra. Ama barış, kısa yaşanandır, gezegen-fetheden Troobian imparatorluğunun, dünyaya onun yok edici dikkatini döndüğü gibi. Savunmanın dünyanın ilk çizgisinin olduğu zaman, bir ekibin olduğu S.P.D., iz olmadan kaybolur, gezegenin koruması, onların değiştirmelerine düşer: B-ekip korucuları, ve onların köpek gibi yabancı kumandanı, Doggie Cruger'dir. Ne zaman iki düzeltilen hırsız, kırmızı ve sarı S.P.D. korucuları olarak takıma katılır, gerilimler, onları ayrı yırtmayı tehdit eder. Daha kuvvetli büyürken her an yabancı tehditle, korucular, onların farklarını kenara koymalıdır, ve biri olarak harekette gitmelidir! Kötülükle mücadele etmek için ekip çalışması, intergalactic silahları ve hafif-vitesli Zord vasıtalarını kullanmak, onlar, iyi için son kuvvetlerin biri olmayı birleştirir: Güç korucu boşluk devriye deltası! artık onlar S.P.D. Rangerlardır. Nova Ranger:gerçek adı NOWA GELECEKTEN GELİR Gölge Ranger: Gerçek adı "Anubis Doggie Cruger"'dır. SPD'yi yönetir. Aslında köpek-insan karışımı bir uzaylıdır ve gerçek gezegeni "Sirius"'tur. Yıllar önce Grumm ile olan savaşı kaybetmiş ve büyük bir üzüntüye boğulmuştur. Ancak şimdi de rangerlar yardımıyla Grumm'ı yenmişlerdir.Gölge kılıcı vardır. Kırmızı Ranger:Gerçek adı "Jack Landors"'tır.Rangerların 2. komutanıdır.birinci komutan ise Kruger'dir.Ranger numarası 1'dir.Bu komutanlığı gösteri yani gücü.Ranger'ların robot köpeği Rick'le birleşebilir ve Lazer tabancası vardır. Şeffaflaşarak katı cisimlerden geçebilme gücü vardır. SPD'ye en son katılan üyedir.Rangerlardan son bölümde ayrılır. Çok inatçıdır.Ve çok gururludur. 2. sezon yine Ranger'lara katılır. Sarı Ranger:Gerçek adı "Elizabeth Delgado"'dur. Arkadaşları ona "Z" der.SPD'ye katılan 4. üyedir. Kendini kopyalama gücü vardır, numarası 4'tür.Zekidir ve iyi dövüşür SPD'den hiç ayrılmamıştır. Mavi Ranger:Gerçek adı Schuyler "Sky Tate"'tir.Erkeklerin en akıllısıdır.İyi bir silahı vardır.spd ye katılan 1.üyedir .büyük bir daire yaparak kendisini koruyabilir.İlk bölümlerde Jack'ten nefret etmiştir.Bazen çok itici davranır.Jack'le çok tartışır.Ancak Jack için ağlamıştır.numarası 2 dir.Son bölümde Jack'in ayrılmasından dolayı Kırmızı Ranger olmuştur. Ve de çok iyi dövüşür. Jack gelince yine mavi olur. Pembe Ranger:Gerçek adı "Sydney Drew"'dur.Buna rağmen herkes ona Syd der.numarası 5dir.Güzelliğine çok önem verir.Bezen akılsız gibi davrana bilir.Çok iyi dövüşür. Eli dokunduğu her elemente dönüşebilir. spd ye katılan 3. üyedir SPD'den hiç ayrılmamıştır. Yeşil Ranger:Gerçek adı "Bridge Carson"'dur.Takımın en komedyenidir ama çok zekidir.numarası 3dür. Bazen çok