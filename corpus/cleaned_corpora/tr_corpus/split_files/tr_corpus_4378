Sekman'ın "Limit Sizsiniz"ini okudum. Özellikle deplasmanlara gidip gelirken mutlaka kitap okurum." ifadelerinde bulunmuştur. Ayrıca Semih 2011 yılında İdil adlı kız arkadaşıyla nişanlandı. 2016 yılında ise basketbolcu [[Yasemen Saylar]] ile evlendi. [[Dosya:Semih centilmenlik.JPG|thumb|150px|Semih ve aldığı centilmenlik ödülü]] [[Kategori:1991 doğumlular]] [[Kategori:Bergama doğumlular]] [[Kategori:Makedonya TÃ¼rkleri]] [[Kategori:Davutpaşa Lisesi'nde öğrenim görenler]] [[Kategori:TÃ¼rk futbolcular]] [[Kategori:Galatasaray SK futbolcularÄ±]] [[Kategori:Altay SK futbolcuları]] [[Kategori:Kartalspor futbolcuları]] [[Kategori:Gaziantepspor futbolcuları]] [[Kategori:Süper Lig futbolcuları]] [[Kategori:1. Lig futbolcuları]] [[Kategori:Türkiye 21 yaş altı millî futbol takımı futbolcuları]] [[Kategori:YaÅŸayan insanlar]] [[Kategori:Türkiye millî futbol takımı futbolcuları]] [[Kategori:Defans futbolcuları]] [[Kategori:Türkiye 19 yaş altı millî futbol takımı futbolcuları]] [[Kategori:Türkiye 18 yaş altı millî futbol takımı futbolcuları]] [[Kategori:Türkiye 17 yaş altı millî futbol takımı futbolcuları]] [[Kategori:Türkiye 16 yaş altı millî futbol takımı futbolcuları]] [[Kategori:Türkiye 15 yaş altı millî futbol takımı futbolcuları]] [[Kategori:2016 Avrupa Futbol Şampiyonası futbolcuları]] [[Kategori:1. liga futbolcuları]] Stranger in Moscow Stranger in Moscow, pop şarkıcısı Michael Jackson'ın 1995 çıkışlı yarı toplama albümü HIStory'den çıkan 5. ve son şarkıdır. Şarkı, Epic Records tarafından yayınlanmıştır. Şarkının yapımcılığını Michael Jackson üstlenmiştir. Şarkı önce Avrupa'da sonra ABD'de yayınlanmıştır. Şarkı, Avrupa'nın birkaç ülkesinde 1 numaraya oturmuştur. Şarkı, bir ballad ve R&B olarak 4 Kasım 1996'da Avrupa'da, Ağustos 1997'de ABD'de piyasaya sürülmüştür. Şarkı 1993'te Jackson'ın "Dangerous World Tour" sırasında Moskova'dayken otel odasında düşündüklerini ele alır. Şarkıyı Jackson, Moskova'da yazmıştır. California’da kullanılmayan bir hangar da çekilen klibin sahip olduğu özel efektler ve imajı ile ayrı bir havası bulunmaktadır. Bu klip çekilmeden önce Michael aynı yerde Ghosts kısa filmini de çekmiştir. Stranger in Moscow şarkısındaki anlamı videoya aktarmayı yönetmen çok iyi bir teknikle başarabilmiştir; Michael hariç görüntülerdeki her şey ağır çekimde hareket etmektedir. Böylece Michael’ın yalnızlığını anlattığı şarkı sözleri filme taşınabilmiştir. Blood on the Dance Floor (şarkı) Blood on the Dance Floor, pop şarkıcısı Michael Jackson'ın 1995 çıkışlı yarı toplama albümü HIStory'nin düzenleme sürümü olan Blood on the Dance Floor'dan çıkan ilk şarkıdır. Şarkı, Epic Records tarafından yayınlanmıştır. Jackson ve Teddy Riley, şarkıyı ilk olarak Jackson'un 1991 yılı çıkışlı Dangerous albümü için yapmışlardır. Ancak şarkı albüme alınmamış, 1997 yılındaki resmi yayınlanmasına kadar da bahsedilmemiştir. Şarkı, Susie adındaki yırtıcı bir kadının Jackson'u baştan çıkardıktan sonra onu sırtından bıçaklamasını konu almaktadır. Şarkıda rock, funk ve Hi-NRG ezgileri bulunmaktadır. Şarkı, Jackson'un Dangerous albümündeki eserleriyle karşılaştırılmış ve şarkıdaki agresif vokal tonu beğeni toplamıştır. Şarkı yayınlandığında eleştirmenler tarafından karışık yorumlarla karşılaşsa da daha sonradan bu yorumlar pozitif olarak değişmiştir. Şarkı, Top of the Pops programında müzik videosuyla beraber tanıtılmıştır. "Blood on the Dance Floor", Jackson'un 1996-1997 yılları arasında gerçekleştirdiği HIStory World Tour'da, albümünden seslendirdiği tek şarkıdır. Şarkı, Birleşik Krallık dahil birçok ülkede bir numaraya kadar yükselmiştir. Şarkının yapımcılığını Michael Jackson ve Teddy Riley üstlenmiştir. Teddy Riley, 1991 yılında Dangerous albümünün yapım aşaması esnasında şarkının ismini Jackson'a önermiştir ancak şarkı albüme dahil edilmemiştir. Şarkı İngiltere'de 1 numaraya oturmuştur. Şarkının video klibi cinsel imgeler içerdiğinden, yayınlandığında bir kısmı kesilerek yayınlanmıştır. Şarkının sözleri ve videoklibi, Susie adındaki bir kadına ithafen yapılmıştır. Klipte yine kırmızı kıyafetli bir Susie karakteri bulunmaktadır. HIStory/Ghosts HIStory/Ghosts, pop şarkıcısı Michael Jackson'ın 1995 çıkışlı yarı toplama albümü HIStory'nin düzenleme sürümü olan Blood on the Dance Floor'dan çıkan ikinci ve üçüncü şarkıdır. Şarkı, Epic Records tarafından yayınlanmıştır. Şarkının yaypımcılığını Michael Jackson, Jimmy Jam & Terry Lewis ve Teddy Riley üstlenmiştir. "HIStory", aslen Jimmy Jam ve Terry Lewis tarafından bestelenen ve üzerinde Boyz II Men'in de çalışmaları bulunan bir şarkıdır. Şarkı 1995 yılında Michael Jackson'ın yarı toplama albümü HIStory'nin 13. parçasıyken, 1997'de düzenlenerek yayına sunulmuştur. "Ghosts" ise aynı adlı filmin film müziği albümünde yer aldı. You Rock My World You Rock My World, Amerikalı sanatçı Michael Jackson'ın onuncu ve son stüdyo albümü "Invincible" (2001) için kaydettiği bir şarkıdır. Şarkı, albümün ilk single'ı olarak Epic Records etiketiyle Ağustos 2001'de yayımlandı. Sözleri aşık olmak ve bir kadını etkilemeye çalışmak hakkındadır. Prodüktörlüğünü Jackson ve Rodney "Darkchild" Jerkins'in üstlendiği şarkıyı Jackson, Jerkins, Fred Jerkins III, LaShawn Daniels ve Nora Payne yazdı. Şarkı, müzikal açıdan Jackson'ın önceki albümleri için Quincy Jones ile birlikte yaptığı şarkılardan etkiler taşıyan bir disko pop şarkısıdır. Şarkı eleştirmenlerden karışık yorumlar aldı, kimileri şarkının bestesini ve Jackson'ın vokal performansını överken; kimileri Jackson'ın şarkı için daha fazla çaba sarf etmesi gerektiğini ve bunun yaptığı en iyi şarkısı olmadığını savundu. "You Rock My World" dünya çapında başarılı oldu. "Billboard" Hot 100'de on numaraya yükselerek, Jackson'ın altı yıl sonra ABD'de ilk ona giren ilk ve aynı zamanda kariyerindeki son şarkısı oldu. "You Rock My World", Fransa müzik listelerinde zirveye oturdu. Ayrıca Avustralya, Avusturya, Birleşik Krallık, Danimarka, Finlandiya, İsveç, İsviçre, İtalya ve Kanada listelerinde ilk ona girmeyi başardı. Şarkının tanıtımının bir parçası olarak, şarkı için bir video klip de yayımlandı. On dört dakika uzunluğundaki klip, Paul Hunter yönetmenliğinde çekildi ve klipte Chris Tucker da rol aldı. Videoda Jackson ve Tucker, bir kadının dikkatini çekmeye çalışan iki adamı canlandırdılar. Video sıklıkla Jackson'ın "Smooth Criminal" ve "The Way You Make Me Feel" klipleriyle karşılaştırıldı ve karışık eleştiriler aldı. Şarkı, Jackson tarafından yalnızca Eylül 2001'de New York'taki Madison Square Garden'da düzenlenen iki konserde birer kez seslendirildi. Bu performansın görüntüleri adıyla CBS kanalında yayınlandı. Şarkı, 2002 Grammy Ödülleri'nde En İyi Erkek Pop Vokal Performansı ödülüne aday gösterildi. "You Rock My World" Michael Jackson'ın onuncu ve son stüdyo albümü "Invincible" (2001) için kaydedildi. Prodüktörlüğünü Jackson ve Rodney "Darkchild" Jerkins'in üstlendiği şarkıyı Jackson, Jerkins, Fred Jerkins III, LaShawn Daniels ve Nora Payne yazdı. "You Rock My World" albümün ilk single'ı olarak Epic Records tarafından Ağustos 2001'de yayımlandı. Resmî olarak piyasaya çıkmasından önce 17 Ağustos Cuma günü sızdırıldı ve iki New York radyo istasyonunda çalındı. Kısa süre sonra bu radyolar "daha çok çalınması yönünde çok sayıda dinleyici telefonu aldılar." "You Rock My World", saat 18.00'de WJTM-FM'de ve kırk beş dakika sonra WKTU-FM'de çalındı. Her iki istasyon da şarkıyı, ertesi gün Jackson'ın plak şirketi Epic Records'un her iki kanalın da yayın yönetmeni Frankie Blue'yu arayıp çalmayı bırakmasını isteyene kadar, iki saatte bir çalmaya devam etti. Blue, 22 Ağustos'ta konuyla ilgili olarak şunları söyledi: "Bir şarkıyı çok önceden çalmanın tehlikelerinden bahsettiler. 'Lütfen bize bir iyilik yap ve yayından kaldır' dediler." Blue, şarkıyı nasıl önceden elde ettiğini açıklamadı. "You Rock My World", titreşimli vokal armonilerine sahip yüksek tempolu bir disko pop şarkısıdır. Mi minör anahtarında basit ölçüde yazılmış olan şarkıda, Jackson'ın vokal aralığı E4 ve Bb5 arasında değişmektedir. "You Rock My World"un temposu 120 bpm ve akor ilerleyişi B7–C9–A7–D–B7'dir. Şarkının bestesi Jackson'ın 1970'lerde ve 80'lerde Quincy Jones ile birlikte yaptığı şarkılarının yanı sıra, 1979'da çıkan "Don't Stop 'til You Get Enough" ile de karşılaştırıldı. Şarkının vokal introsu Chris Tucker tarafından seslendirilmektedir. Şarkının sözleri aşık olmak ve bunun insana etkileri hakkındadır: "Hayatım asla aynı olmayacak/Çünkü sen geldin ve değiştirdin/Yürüme tarzımı, konuşma tarzımı." Ağustos 2001 sonunda Jackson ve Sony Music, "You Rock My World" için tanıtım çalışmalarına başladı. Jackson, albümün ve şarkının tanıtımı ve kırk üçüncü doğumgününü kutlamak—bir gün önceki—için 30 Ağustos 2001'de Times Square'de NASDAQ mağaza açılış töreninde sahne aldı. Şarkı, Jackson tarafından yalnızca Eylül 2001'de New York'taki Madison Square Garden'da sanatçının kariyerinin otuzuncu yılını kutlamak için düzenlenen iki konserde birer kez seslendirildi. Tucker'ın yanı sıra birçok sanatçı Jackson'a eşlik etti. 10 Eylül'deki ikinci performansın görüntüleri aynı yıl Kasım ayında adıyla CBS kanalında iki saatlik bir şov olarak yayınlandı. "You Rock My World"ün video klibi Paul Hunter yönetmenliğinde çekildi ve 2001'de yayınlandı. On dört dakika uzunluğundaki klip, bir kısa film olarak nitelendirildi. Videoda Jackson ve Tucker, bir kadını etkilemeye çalışan karakterleri canlandırdılar. "You Rock My World", Jackson'ın rol aldığı son klibi olma özelliğini de taşımaktadır (sonraki kliplerinde sanatçının çeşitli arşiv görüntüleri kullanıldı). Video, Jackson'ın 1987 çıkışlı "Bad" albümündeki "Smooth Criminal" (1987) ve "The Way You Make Me Feel" (1987) parçaları için çektiği video kliplerle karşılaştırıldı. Marlon Brando ve Michael Madsen video klipte rol aldılar. "Yale Daily News" yazarı Catherine Halaby video klibin, "The Way You Make Me Feel" "nüanslarıyla" "Smooth Criminal"ın "soyundan geldiğini" ifade etti. Halaby, Brando ve Madsen'in klipte rol almalarını "sahiden rastlantı" ve "artık Jackson'ın biri şaşırtabileceği şeylerden biri" olarak niteledi. Video, 2002'de En İyi Müzik Videosu dalında bir NAACP Image Ödülü kazandı. "You Rock My World" müzik eleştirmenlerinden genellikle karışık yorumlar aldı. Şarkının bestesi sıklıkla övgüler alırken; şarkıyla ilgili hayalkırıklıklarını ifade edenler, genelde şarkının Jackson'ın en iyi çalışması olmadığını savundular. Allmusic'ten Stephen Thomas Erlewine, "You Rock My World"ü "Invincible" albümünün en parlak kısmı olarak niteledi. Yine Allmusic'ten Andrew Hamilton, "Michael Jackson dışında biri 'You Rock My World'ü tonlarca reklam ve promosyon imkânıyla yayınlasaydı, listeleri altüst ederdi ve birçok da ödül kazandırdı. İyi sattı ve radyolarda ilgi gördü; ancak birçok eleştirmen, şarkıyı ve albümü Jackson'ın seviyesindeki bir sanatçı için yeterince iyi olmamasından dolayı eleştirdi." Hamilton, ayrıca "Michael'ın övgüyü hak ettiğini", çünkü bir sanatçı olarak kariyerinin son yıllarında saygınlığını devam ettirdiğini ifade etti. "Rolling Stone" dergisinden James Hunter, şarkının vokal ritimlerini övdü ve "iyi yontulmuş" ve "kibar" olarak niteledi. Ayrıca şarkının Jackson'ın Quincy Jones ile yaptığı çalışmalarıyla benzerlikler gösterdiğini ifade etti. "NME" yazarı Mark Beaumont, şarkıyı bir "disko klasiği" olarak tanımladı ve şarkının kısa introsunun "tutuşmuş haldeki Chris Evans'tan daha komik" olduğunu belirtti. "Yale Daily News"dan Catherine Halaby, şarkının "'klasik Michael'ın en iyisini gösterdiğini" ifade etti ve şarkı için "modaya uygun, akılda kalıcı, hareketli, çok ürpertici değil" yorumunu yaptı. "You Rock My World", 2002 Grammy Ödülleri'nde En İyi Erkek Pop Vokal Performansı dalında ödüle aday gösterildi, ancak ödülü "Don't Let Me Be Lonely Tonight" şarkısıyla James Taylor kazandı. Bu, Jackson'ın 1997'den beri ilk Grammy adaylığı ve ayrıca bu kategoride 1995'teki "Earth Song"dan sonraki ilk adaylığı oldu. "You Rock My World", dünya çapında birçok müzik listesinde ilk ona girdi ve ticarî anlamda başarılı oldu. Şarkı, Jackson'ın kariyerinin son yıllarında çıkan son hit single'ı oldu. "You Rock My World", 15 Eylül 2001'de "Billboard" Hot 100'de ilk yirmi içerisine girdi. Sonraki hafta, listede on numaraya yükseldi. Jackson'ın 1995'te çıkan bir numara single'ı "You Are Not Alone"dan bu yana çıkan en başarılı şarkısı oldu. "You Rock My World" "Billboard"un pop ve R&B/Hip-Hop listelerinde yedi ve on üç numaraya yükseldi. Kanada listesinde ve 20 Ekim'de İngiltere listesinde iki numaraya ulaştı. Şarkı, 26 Ocak 2002'ye kadar dört hafta boyunca ilk yirmi içinde ve on beş hafta boyunca ilk yüz içinde kaldı. "You Rock My World", 13 Ekim 2001'de Fransa listesine zirveden giriş yaptı. Üç hafta boyunca listede bir numarada kaldı ve on hafta boyunca ilk yirminin içinde yer aldı. Hollanda listesine 20 Ekim'de dördüncü sıradan girdi ve sonraki hafta listenin iki numarasına yükseldi. "You Rock My World" Finlandiya'da kırkıncı sıradan giriş yaptığı listede iki numaraya ulaştı ve üç hafta sonra listenin dışında kaldı. Şarkı, Norveç müzik listesine iki numaradan giriş yaptı. Şarkı, altı hafta boyunca listede ilk yirminin içinde bulundu. "You Rock My World", Yeni Zelanda listesine 16 Eylül'de otuz birinci sıradan giriş yaptı. Yedi hafta sonra listede on üçüncü sıraya yükseldi ve listede on iki hafta boyunca kaldı. Ayrıca Avustralya listesine dördüncü sıradan giriş yaptı. Beş hafta boyunca listede ilk elli içinde yer aldı ve liste dışı kaldı. İki hafta sonra tekrar otuz yedinci sıradan girdiği listenin, sonraki hafta 6 Ocak 2002'de dışında kaldı. "You Rock My World", 11 Kasım'da üç numaradan girdiği İtalya listesinde dört hafta boyunca ilk onun içinde kaldı. Şarkı, Belçika'nın Flanders ve Valonya listelerine iki ve dördüncü sıradan girdi. Avusturya listesine 21 Ekim'de dokuz numaradan giriş yaptı ve listede sekiz hafta yer aldı. Jackson'ın Haziran 2009'da ölümünden sonra, "You Rock My World" dünya listelerine yeniden giriş yaptı. Şarkı, sekiz yıl sonra ilk kez "Billboard" listelerine girdi. 11 Temmuz 2009'da "Billboard"un Digital Songs listesine altmış ikinci sıradan girdi. Ayrıca 4 Temmuz'da İngiltere listesine doksan yedi numaradan giriş yaptı. Altmış numaraya ulaştığı listede, üç hafta sonra ilk yüzün dışında kaldı. "You Rock My World" 19 Temmuz'da Avustralya listesine ellinci sıradan giriş yaptı ve listede yalnızca bir hafta yer aldı. Bilgiler albüm kitapçığından alındı. Cry (Michael Jackson şarkısı) Cry, pop şarkıcısı Michael Jackson'ın 2001 çıkışlı albümü Invincible'dan çıkan ikinci şarkıdır. Şarkı, Epic Records tarafından yayınlanmıştır. Şarkının yapımcılığını Michael Jackson ve R. Kelly üstlenmiştir. R. Kelly, aynı zamanda şarkıda geri vokalist olarak da katkıda bulunmuştur. Şarkı "Man In The Mirror", "Heal The World" ve "Earth Song" gibi dayanışma, birlik, doğa konusu taşır. Şarkının nakaratında ""eğer hepimiz bu gece aynı anda ağlayabilirsek"" şeklindeki sözlerle yoksulluk ve açlığa dikkat çekilmektedir. Şarkı İngiltere'de 25 numaraya ulaşabilmiştir, ancak eleştirmenlerden olumlu eleştiriler almıştır. Steroid hormon Steroid hormonlar hormon olarak iş gören steroidlerdir. Memelilerde steroid hormonlar bağlandıkları reseptörlere göre beş gruba ayrılırlar: glukokortikoidler, mineralokortikoidler, androjenler, estrojenler ve projestajenler. D vitamini türevleri bunlarla yakından ilişkili ve benzer reseptörleri olan bir hormon grubu oluştururlar ama tanım olarak steroid değil sterol sayılırlar. Doğal steroid hormonları genelde eşeysel bezlerde (gonadlarda) ve adrenal bezlerde kolesterolden sentezlenirler. Kanda steroid hormonları kendilerine özgül taşıyıcı proteinler tarafından taşınırlar (seks hormon bağlayıcı globülin ve kortikosterid hormon bağlayıcı globülin gibi). Karaciğer, çevre (periferal) dokular ve hedef dokularda bu hormonlar başka bileşiklere dönüşebilir veya yıkıma uğrayabilirler. Steroid ve steroller hidrofobik oldukları için kandan hücre zarına ve oradan da hedef hücrelerin sitoplazmasına serbestçe geçebilirler. Sitoplazmada bazı steroidler enzimler tarafından kimyasal değişime uğrayabilir (indirgenme, hidroksilasyon veya aromatizasyon gibi). Sitoplazma içinde steroid kendine özgül bir reseptöre, büyük bir metaloproteine bağlanır. Steroidin bağlanması üzerine bu steroid reseptör proteinlerin türlerinin çoğu ikilenir ("dimerleşir"), böylece iki reseptör altbirimi birleşerek hücre çekirdeğine girebilen, DNA'ya bağlanan bir birim oluştururlar. Bazı hormon sistemlerinde reseptör bir ısı-şok proteinine (İngilizce "Heat Shock Protein") bağlıdır, hormonun bağlanması üzerine bu protein salınır. Çekirdeğe girdikten sonra steroid-reseptör kompleksi kendine has bir DNA dizinine bağlanır ve hedef genlerin okunmasını (transkripsiyonunu) sağlar. Başlıca sterol hormonlar: Doğada bulunmayan çeşitli yapay steroid ve steroller de imâl edilmiştir. Çoğu steroiddir ama bazıları benzer moleküler şekilleri sayesinde steroid reseptörlerine bağlanabilen başka tip moleküllerdir. Bunların bazıları etkinleştirdikleri reseptörün doğal steroidinden daha zayıf, bazısı daha güçlüdür. Yapay steroid hormonların bazı örnekleri: İngilizce Wikipedia'nın Steroid hormones maddesinin 15.08.2006 tarihli sürümü Kami (anlam ayrımı) Kami ÅŸu anlamlara gelebilir: Villeneuve-sur-FÃ¨re Villeneuve-sur-Fère Picardie Bölgesinde Aisne department'ta (Kuzey Fransa)'daki bir belediye. Orada Paul Claudel (1868-1955), şair ve diplomat doğdu. Allier (anlam ayrımı) Allier Güney-Orta Fransa'da bir "département". Allier : İsmet Bozdağ İsmet Bozdağ, (d. 13 Mart 1916, Bursa - ö. 8 Mart 2013, İstanbul), Türk araştırmacı ve yakın tarih yazarı. İstanbul Üniversitesi İktisat Fakültesi, Gazetecilik Enstitüsü mezunu olup, çalışma hayatının ilk dönemlerinde memuriyet, gazetecilik ve oyun yazarlığı yaptı. Yazmış olduğu 23 oyun, 1940-1952 yılları arasında Ankara Radyosu’nda yayınlandı. Daha sonraki dönemlerde araştırmacılığa yöneldi, bilgi birikimlerini kitaplaştırarak önemli eserler meydana getirdi. In-circuit test In-circuit test (ICT) elektriksel bir sonda kullanarak kalabalık bir baskılı devre kartının (PCB) doğru olarak üretilip üretilmediğini anlamak amacıyla üzerindeki elemanların ve bağlantıların kısa-devre, açık-devre, direnç, kapasitans ve diğer temel niceliklerini ölçerek yapılan bir yapısal test türüdür. "Çivili Yatak" türünde bir test adaptörü ve özel bir test sistemi kullanılarak yapıldığı gibi, adaptörsüz bir test düzeneği ile de yapılabilir. Pek çok üreticinin çeşitli in-circuit test platformları mevcuttur. Bunlardan bazıları Agilent 'in 3070,i5000, i3070, i1000 serisi test platformları, Genrad(günümüzde Teradyne bünyesindedir), Teradyne, SPEA , Digitaltest ve SEICA firmalarının ürettiği test platformlarıdır. "Çivili yatak test adaptörü", test edilen baskılı devre kartı üzerindeki test noktalarıyla temas edecek şekilde akrilik bir plaka üzerindeki deliklerin içine yerleştirilmiş, ayrıca diğer uçları teller aracılığıyla bir ölçüm ünitesine bağlanmış çok sayıda test çivisinden oluşan geleneksel bir elektriksel test donanımıdır. Adını aldığı "Çivili Yatak" 'ta olduğu gibi bu adaptörler her biri test edilen kart üzerindeki bir test noktasıyla temas eden, farklı boy ve şekillerde olabilen çok sayıda yaylı test çivisinden oluşmaktadır. Test edilen kart çivili yatak üzerine bastırılarak yüzlerce ve hatta binlerce test çivisinin karttaki test noktalarıyla aynı anda ve güvenli biçimde teması sağlanır. Aşağı bastırma kuvveti mekanik olarak ya da test edilen kartı çivilere doğru çeken bir vakum kaynağı kullanılarak sağlanır. Bir kartın çivili bir yatakta test edildiği lehimli bağlantılar üzerinde görülebilecek çivilerin teması sırasında meydana gelen küçük çukurcuklardan anlaşılabilir. Bir çivili yatak test adaptörü ve yazılımının tamamlanması kartın karmaşıklığına bağlı olarak dört ila altı hafta arasında değişir. Adaptörler vakumlu ya da mekanik olabilir. Vakumlu adaptörler ile mekaniklere göre daha iyi sinyal okuması elde edilebilir. Öte yandan üretiminin karmaşık olması nedeniyle vakumlu tip adaptörler daha pahalıdır. Çivili yatak test adaptörleri Digitaltest MTS 300 (Almanya), Agilent 3070 ve i3070 (ABD), Teradyne Spectrum Serisi in-circuit test istasyonları ve eski Genrad serisi istasyonların devamı olan modeller (ABD), SPEA 3030 serisi test istasyonları (İtalya), IFR 4200 serisi test istasyonları (ABD), ayrıca TRI (Tayvan), Okano (Japonya), SEICA ve Checksum (USA) firmalarının ürettiği test istasyonları ile birlikte kullanılabilirler. Checksum test sistemi yaklaşık fiyatı 10K USD$ civarında olan ve üretim hatalarının yaklaşık %95-98'ini yakalayabilen başlangıç seviyesi bir test istasyonudur. "Klişe deliklerinin hassas olarak yerleştirilmesi, "test-pad" genişlikleri ve konumları, yaylı test çivilerinin test edilen karta güvenli olarak temas etmesi ve sinyallerin ölçüm ünitesine kayıpsız ve gürültüsüz olarak aktarılması açısından kart tasarımında dikkat edilmesi gerekli öncelikli konulardır." Blackwell, The Electronic Packaging Handbook Elektronik Kart boyutlarının küçülerek yeterli "test-pad" alanı bulunmaması ve yeni entegre-devre paket tiplerinin gelişmesiyle birlikte ortaya çıkan erişim sorunları yüzünden Boundary Scan (Silikon Test Çivileri) ve Otomatik Optik İnceleme (Automated Optical Inspection) gibi teknolojiler yavaş yavaş bu PCB test metodunun yerini almaktadır. In-circuit test sistemleri normalde yukarı adı geçen testleri yapmakla sınırlı olmakla birlikte ilave donanım ve yazılımlarla farklı çözümler de üretilebilir. Örnek vermek gerekirse: In-circuit test, PCB testi için kuvvetli bir yöntem olmakla birlikte aşağıdaki sınırlamaları vardır: Elektronik Baskılı Devre Kartlarının üretiminde kullanılan diğer test tekniklerinden bazıları aşağıda görülebilir. 23 Nisan İlköğretim Okulu 23 Nisan (anlam ayrımı) Çığırtma (çalgı) Çığırtma, üflemeli bir çalgıdır. Çığırtma, kartalın kanat kemiğinden yapılır. Daha çok çobanlar tarafından kullanıldığı bilinen bu çalgı, günümüzde unutulmaya yüz tutmuş çalgılardandır. Altısı üstte biri altta olmak üzere toplam yedi ezgi perdesi vardır. Boyu yaklaşık 15–30 cm. kadardır.Elazığ ve civarında Toros dağları'nın batı kesiminde eskiden yaygın olarak kullanılan dilsiz ve üflemeli bir çalgıdır. Önde 6-7, arkada ise 1 adet ses perdesi bulunmaktadır. Yaklaşık bir oktav ses genişliği vardır. Sevilla metrosu Sevilla metrosu (İspanyolca: Metro de Sevilla, İngilizce: Seville Metro) sevillan kurulu toplu ulaşım ağıdır. Sevilla, Endülüs'ın başkenti (İspanya) özerk bölgenin en çok nüfusa sahip şehridir. Toplam nüfusu şehir merkezi ve kasabalar ile beraber 1.758.720'dir. Toplam 22 istasyondan oluşan metro ağının uzunluğu 18,2 kilometredir. Hattı 1 metro 2 Nisan 2009 yılında kullanıma açılmıştır. Kısır Dağı (Ardahan) Kısır Dağı, ("Çiyayé Qisir") Ardahan ilinin Çıldır ilçesinde, Doğu Anadolu Bölgesi'nde yer alan yüksek dağlardan biridir. İl topraklarının güney kesiminde, Ardahan havzasında, Çıldır ovasında yer alır. İl merkezine 30 km. uzaklıktadır. Kısır Dağı, toplu bir kütledir ve geniş bir temel üzerine oturmuştur. Basık ve yayvan haldedir. Çıldır Gölü çukurluğuna hakimdir. Doğusunda Akbaba dağı yer almaktadır. Dağın etrafında su kaynaklarına ve küçük derelere rastlanmaktadır. Kısır dağı ile Akbaba dağı arasında Çıldır gölü bulunmaktadır. Konstantinopolis Kuşatması (941) Rus-Bizans Savaşı 941 yılında I. İgor'un hükümdarlık döneminde yer aldı. Hazar Yazışmaları göstermektedir ki I. Romanos Lekapenos tarafından alınan Yahudilere uyguladığı zulüm sonrası Bizanslılar'dan intikam almak için Hazarlar tarafından kışkırtılmış bir seferdir. Ruslar ve onların müttefikleri olan Peçenekler, Küçük Asya'nın kuzey sahillerinde karaya çıkartıldılar ve 941 yılı Mayıs ayında Bitinya'da toplandılar. Doğal olarak, gayet iyi bilgilendirilmişlerdi ki İmparatorluk başkenti savunmasız ve saldırıya açık durumdaydı, çünkü filo Araplara karşı Akdeniz'de çatışmadaydılar, İmparatorluk ordusunun büyük kısmı da doğu sınırları boyunca yerleşmişti. Lekapenos, ön ve arkasına Rum ateşi atıcıları yerleştirilmiş emekliye ayrılmış 15 gemi ile Konstantinopolis'in savunmasını hazırladı. İgor, üzerlerine yerleştirilmiş Rum ateşi atıcılarından habersiz bu Rum gemilerini ve mürettebatlarını ele geçirmek niyetiyle, onları çevirdi. Sonra bir anda, Rum ateşi taşıyan tüpler Ruslara ve müttefiklerine atıldı: Kremonalı Liutprand şöyle yazar: "Alevi gören Ruslar, suyu ateşe tercih ederek gemiden denize atladı. Bazıları battı. Göğüslük zırh ve miğferlerin ağırlığıyla yere eğildiler, diğerleri ateşe yakalandı" şeklinde yazdı. Ele geçirilen Rusların başı kesildi. Rus deniz filosunu püskürten Bizanslılar, düşmanlarının Konstantinopolis'in iç bölgelerini yağmalamasına ve Nicomedia'ya kadar güneye inmeye cüret etmelerine engel olamamışlardır. Pek çok vahşetin yapıldığı rapor edildi: Rusların kurbanlarını çarmıha gerdiği ve onların başlarına çivilerin sapladığı söylenmiştir. Eylül ayında, İoannis Kurkuas ve Bardas Fokas isimli iki önemli general istilcıları püskürtmek için acele bir şekilde şehre geri döndüler. Kievliler acele bir şekilde operasyonlarını Trakya'ya taşıyıp ve filolarını da oraya hareket ettirdiler. Ganimet ile dolu bir şekilde geri çekilmelerine yakın, Teofanes komutasında Bizans donanması onlara saldırdı. Rum kaynakları Rusların bu sürpriz saldırıda tüm filolarını kaybettiğini ve sadece çok az bir kısmının üsleri olan Kırım'a geri döndüğünü bildirir. Esirler şehre götürüldü ve başları kesildi. Hazar kaynakları, buna Rus liderin, Araplar ile savaşırken öleceği Hazar Denizi'ne kaçtığını eklerler. Bu kaynaklar, abartılı olabilir, çünkü, 944/945 kadar yakın tarihte İgor, Konstantinopolis'e yeni bir deniz seferi düzenleyebilmiştir. Chersone Rumları, imparatoru yaklaşan Kiev filosu konusunda uyarmışlardır. Bu sefer, Bizanslılar aceleyle barış sağlamışlar ve Kiev Rusları ile bir antlaşma imzalamışlardır. Metnin tamamı, İlk Vakayiname'ye kaydedilmiştir. SÃ¼perstrat Süperstrat (veya bazen kullanılan şekli ile süper strat veya süper-strat), elektrik gitarların öncülerinden olan Fender Stratocaster model gitarlardan yola çıkarak günümüz gitaristlerinin istekleri doğrultusunda zaman içinde şekillen bir gitar türüdür. Süperstrat gitar tiplerinde Fender Stratocaster gitarlardan farklı olarak daha sivri uçlu şekiller, modern tasarımlı gövde / sap yüzeyleri, farklı tonda ağaçlar, daha fazla sayıda perde ve özellikle humbucker olarak adlandırılan çift sarmalı gitar manyetikleri ile beraber Floyd Rose tremolo sistemlerinin kullanıldığı görülmektedir. Bu gitarlar ana hat olarak Stratocaster modellerinden yola çıksa da zaman zaman son görünüş itibarı ile klasik Stratocaster tip gitarlardan oldukça farklı biçimlerde olabilmektedir. Süperstrat kelimesinin tam olarak açılımı bulunmamakla birlikte, bu kategoriye giren gitarların isimlendirilmesi gitarist müzisyenlerin ve gitar yapımı konusunda otorite sahibi kişi ve kurumların (örneğin gitar üreticilerinin) görüşüne bağlıdır. Genel olarak bir gitarın ana hatlarının Fender'in Stratocaster modeline benzemesi o gitarın süperstrat olarak tanımlanması için yeterlidir. Ancak gitarın yapısında kullanılan malzemelerin özellikleri ve manyetiklerinin yüksek ses çıkış gücüne sahip olması sebebiyle süperstrat gitarlar genelde heavy metal ve türevi müziklerde kullanılmaktadır. 1980'li yılların başlarında gelişmekte olan heavy metal müzik ile beraber gitaristler daha değişik şekillerde ve en önemlisi farklı çalınabilirlikte (daha kolay çalınabilen ve yüksek çıkışlı amfilerde daha tok ses verebilen) gitarlar için arayışa girmişlerdir. Bu yıllarda Ritchie Blackmore, Uli Jon Roth ve Dave Murray gibi birçok gitarist halihazırda Stratocaster modelleri kullanmakta iken; aslında bu gitarlar çalan ünlü müzisyenlerin istekleri doğrultusunda özelleştirilmişlerdir. Gerçek anlamda ilk süperstrat tipi gitarı kullanan ve geniş kitlelerce bilinen ilk müzisyen Eddie Van Halen'dır. Klasik tarzda bir Fender Stratocaster gitarın sapını daha ince ve 22 perde olan bir sap ile değiştiren Van Halen, bu gitarın üzerine normal stratocaster modellerinde görülmeyen ve bir Gibson marka gitardan aldığı humbucker manyetiğini eklemiştir. Bu gitar ilk kez ilk Van Halen albümü olan ve 10 Şubat 1978 çıkışlı Van Halen albümünde kullanılmıştır ve albümde resmi de bulunmaktadır. Daha sonraki yıllarda birçok gitarist Van Halen'ın yolundan giderek gitarlarını özelleştirmiştir. Gitar yapımcıları arasında ise Jackson Gitarları'nın sahibi Grover Jackson'un 1981 yılında bile gitaristler için süperstratlar ürettiği birçok kaynakta belirtilmiştir . Daha sonraları Jackson tarafından gitaristler için elde yapılan bu gitarların ortak özellikleri birleştirilerek ilk seri (fabrika) üretimi süperstrat modellerinden biri olan "Jackson Soloist" serisi yaratılmıştır. 1983-1984 yıllarından itibaren, Kramer, Jackson, Charvel, Yamaha, Aria, Ibanez ve Hamer gelişmekte olan müzik piyasasından gelen istekler doğrultusunda seri süperstrat üretimine başlamışlardır. Bu dönemde atılımda olan heavy metal müziği sonucu doğan süperstrat gitarlar ile birlikte çok sayıda yeni-akım gitar virtüözü piyasada adını duyurmaya başlamış; böylelikle elektrik gitarlarda hız ve çalınabilirlik daha ön plana çıkarak daha seri ve hızlı çalınabilen çok yönlü gitar sapları ve tremolo bileşeni önem kazanmıştır. İlk seri üretim süperstrat gitarı kimin ürettiği tam olarak belli değildir ve günümüzde bu konuda tartışmalar hala sürmektedir; zira süperstrat tanımı daha önce de belirtildiği gibi kişiden kişiye değişmektedir. Ancak gitar tarihçileri tarafından şu gitarlar ilk seri üretim süperstratlar olarak tanımlanmaktadır: Stratocaster modeli temel alınarak geliştirilen ve popülerliği gün geçtikçe artan bu süperstrat modellerinin etkisiyle, Stratocaster modelinin sahibi ve tek yasal üreticisi olan Fender firması da 1980'li yıllardan itibaren kendi süperstrat modellerini oluşturmaya başlamıştır. 1990'lı yılların başlarından itibaren, hızlı çalınan ve çoğu zaman virtüöz becerikliliğinde sololar içeren heavy metal gitarların yerini, özellikle Nirvana ve Alice In Chains gibi grupların popülerlik kazandırdığı grunge müziğinin temel taşı olan ritim gitar ağırlıklı bir tarz almaya başlamıştır. Bu dönemde süperstrat gitarların da popülerliği ciddi biçimde azalmış ve sonuçta birçok süperstrat üreticisi ya iflas etmiş ya da başka ürünlere yönelmeye mecbur kalmışlardır. Müzikteki tüm değişimlere rağmen günümüzde süperstrat üretimi devam etmektedir. Bazı süperstrat gitarlar günümüze uygun hale gelecek şekilde evrim geçirmiştir; örneğin Ibanez tarafından 7 ve 8 telli süperstratlar ve RG serisi gitarlar seri olarak üretilmektedir. Yine bir Japon firması olan ESP, Amerikan firmaları Washburn, Jackson, Fender, B.C. Rich, Güney Koreli bir firma olan Cort halen farklı süperstratları seri olarak üretmektedirler. Günümüzde seri olarak üretilen süperstrat gitarlar oldukça farklı donanımlar ile tasarlanmaktadır. Aşağıda bu gitarlardan yalnızca birine örnek verilmiştir. Salih Kenan Åžahin Dr. Salih Kenan Şahin (d. 1967, Erzurum, Türkiye), Türk siyasetçi, tıp doktoru ve akademisyen. Erzurum Lisesini 1984 yılında, Atatürk Üniversitesi Tıp Fakültesini 1990´da tamamladı. SSK Amasya Suluova dispanserinde pratisyen doktor olarak çalışma hayatına başladı. Bu sırada tanıştığı Dr. Sevtap Şahin ile hayatını birleştirdi. 1992´de Tıpta Uzmanlık Sınavında, Kartal Eğitim ve Araştırma Hastanesi Enfeksiyon Hastalıkları kliniğinde ihtisas yapmaya hak kazandı. Eşinin de bu hastanede uzmanlık sınavını kazanması ile beraber Pendik'e taşındı. Uzmanlık eğitimini 1996 tarihinde tamamladı. Gebze Yüksek Teknoloji Enstitüsü İşletme Yüksek Lisansı yaptı. İhtisas dönemi içinde birçok sosyal aktivite içinde yer aldı. Çeşitli vakıf ve derneklerde çeşitli görevlerde bulundu. 1998 yılında Fazilet Partisi Pendik ilçe başkanlığı görevine seçildi. Kasım 1999 olağan ilçe kongresinde tekrar seçildiği ilçe başkanlığı görevine askerlik nedeniyle ayrıldığı Haziran 2000´e kadar devam etti. 2001 yılında başladığı Pendik Belediyesi başkan danışmanlığı görevine 2004 Haziranına kadar devam etti. AK Parti Pendik İlçe teşkilatı kuruluş çalışmalarına katıldı, İstanbul 1. Olağan Kongrede İl Yönetim Kurulu Yedek Üyesi seçildi. 2004 Yerel seçimlerinde Pendik Belediyesi Başkan Aday Adayı oldu. Haziran 2004'ten Mart 2005´e kadar SSK Kartal Hastanesinde İntaniye Uzmanı olarak çalıştı. Nisan 2005 - Mayıs 2008 arasında SSK İstanbul Sağlık İşleri Bölge Müdürü olarak görev yaptı. SSK ve GSS yapılanmasında aktif görevler aldı. Mevzuat ve proje çalışmalarında görevlendirildi. 29 Mart 2009 tarihinde yapılan yerel seçimlerinde Adalet ve Kalkınma Partisinden Pendik Belediye Başkan adayı olmuş ve seçimi kazanarak belediye başkanı olarak hizmete başlamıştır. 2014 seçimlerinde de aday olan Dr. Kenan Şahin, oyların yarıdan fazlasını alarak tekrar belediye başkanı olarak seçilmiştir. Türkiye Sağlıklı Kentler Birliği’nin 22 Mayıs 2014'te Bursa'da gerçekleştirilen 20. Olağan toplantısında Birlik Encümen Üyesi seçilen Dr. Şahin, Türk Dünyası Belediyeler Birliği (TDBB) yönetim kurulu üyesidir. Halen İstanbul Medipol Üniversitesi Sağlık Bilimleri Fakültesi Sosyal Hizmetler Bölüm Başkanı olarak da görev yapan Dr. Kenan Şahin, evli ve üç çocuk babasıdır. 2008 TC3 2008 TC, 2 ila 5 metre çapında Apollo tipi asteroiddir. Dünya atmosferine 7 Ekim 2008'de girmiştir. Sudan'daki Nübye Çölü'nün yaklaşık olarak 37 kilometre irtifasında infilak etmiştir. Çarpışma bölgesi arama çalışmaları, meteoroidten geriye kalan 3,9 kilogramlık ve içleri elmaslarla dolu kaya parçacıklarının keşfiyle sonuçlanmıştır. Meteoroid, çarpışmadan 20 saat kadar önce, ABD'nin Arizona eyaletindeki Catalina Sky Survey'de çalışan Richard A. Kowalski tarafından, 1,5 metre uzunluğunda bir teleskop yardımıyla keşfedildi. PETA Hayvanlara Etik Muamele İçin Mücadele Edenler (PETA, People for the Ethical Treatment of Animals) bir hayvan hakları organizasyonudur. Norfolk, Virginia kökenli ve yaklaşık iki milyon üye ve destekçisi olan organizasyon dünyanın en büyük hayvan hakları grubudur. Grubun uluslararası başkanı Ingrid Newkirk'tür. 1980'de kurulan organizasyon, 187 çalışanlı, 501(c)(3) kapsamında, kar amacı gütmeyen, vergiden muaf bir kuruluştur ve neredeyse tamamen üyeleri tarafından finanse edilir. ABD dışında Kanada, Hindistan, Güney Afrika ve Avrupa Birliği'nde de kuruma ait ofisler bulunur. Ayrıca organizasyona bağlı, liseli ve üniversiteli aktivistler için peta2 Street Team ve PETA'nın malvarlığını yöneten Foundation to Support Animal Protection (PETA Vakfı olarak da bilinir) bulunur. Organizasyon temelde dört konuya odaklanır: fabrika çiftçiliği, kürk çiftçiliği, hayvan testleri ve hayvanların eğlence amaçlı kullanılması. PETA ayrıca balıkçılık, haşere olarak nitelendirilen hayvanların öldürülmesi, hayvanları zincirle bağlamak veya esaret altında tutmak, arka bahçe köpekleri, horoz dövüşü ve boğa güreşine karşı da kampanyalar düzenler. Grup bazı kampanyaları için ve ötenazi yaptığı hayvanlar için eleştirilir. Ayrıca 2005'te Oklahoma senatörü Jim Inhofe tarafından senatörün terörizm hareketleri dediği bu gruplarla ortaklaşa yapılan eylemler sonrasında, PETA'yı Hayvan Kurtuluş Cephesi (ALF) ve Yeryüzü Kurtuluş Cephesi'nin (ELF) sözcü grubu gibi hareket etmekle suçladı. 1980'de kurulan PETA ilk kez 1981'de Silver Spring maymunları olayı duyulduğunda halkın ilgisini çekti. Ingrid Newkirk ile birlikte PETA'nın ortak kurucularından biri olan Alex Pacheco, 1981 yazında Silver Spring, Maryland'deki Davranış Araştırması Enstitüsü'ne gizli bir çalışan olarak girdi. Araştırmacı Dr. Edward Taub deafferentasyon denilen bir işlemle maymunların, parmaklarına, ellerine, kollarına ve parmaklarına sinir sağlayan duyusal gangliyonlarını kesiyordu böylece maymunlar bu organlarını hissedemiyordu. Doktor bazı durumlarda ise spinal kolonun tamamına deafferentasyon uyguluyordu. Sonrasında doktor maymunlar üzerinde engel ve elektrik şok kullanıyordu ve onları deafferente edilen uzuvlarını kullanmaları için yiyecek ve içecek kısıtlamasına maruz bırakıyordu. Bu araştırma nöroplastisite kavramının gelişmesine ve inme kurbanları için zorunlu kullanım tedavisi (constraint-induced movement therapy) isimli yeni fiziksel terapinin keşfine götürdü. PETA, Silver Spring maymunları'na ait resimlerle bu konudaki toplumsal farkındalığı artırmaya çalışmıştır. PETA onları "Bu bir dirikesimdir, size bundan farklı bir şey söylenmesine izin vermeyin." resimaltı yazısıyla dağıtmaya başladığında ikonik hale geldi. ILAR'ın (Institute for Laboratory Animal Research) yayınına göre, Pacheca gece laboratuvara giderek maymunların berbat koşullarda tutulduğunu belgeleyen fotoğraflar çekti. Daha sonra bu delilleri polise götürdü. Polis laboratuvara baskın düzenledi ve Taub'u tutukladı. Taub hayvanlara işkence etmesi sebebiyle altı dava maddesinden mahkûm edildi. Taub (karar daha sonra temyizde bozulmuş olsa da) bu konuda mahkûm edilen ilk Amerikalı araştırmacı bilim insanı oldu. Ateş Böceği (film) Ateş Böceği, Erdoğan Tünaşın hikâyesinden uyarlanmış, Osman Fahir Sedenin yönetmen, Ahmet Üstelin senaryosunu yazdığı 1975 yapımı Türk filmi. Genç işportacı günün birinde müşterisini çarpan adamı yakalayınca satışlardan daha çok para kazanır. Bu olay ona müşteriyi avlamak için yeni yollar deneme olanağını sağlar. İşbirliği yaptığı yankesici kız onun kısa yoldan para kazanmasına sebep olacaktır. Filmin bir kısmı İstanbul'da büyük çoğunluğu İzmir'de çekilmiştir. Çapkın (dizi) Çapkın, 2005 yılında Show TV'de yayınlanan komedi, dram ve duygusal öğelerin bulunduğu dizi. Okan Yalabık, Özlem Conker, Ahmet Mümtaz Taylan, Suna Pekuysal, Bartu Küçükçağlayan, Burçin Üçüncüoğlu, Nergis Kumbasar, Süheyla Gözde Soley, Nilüfer Silsüpür'ün oynadığı bu dizi izleyiciler tarafından beğeniyle izlenmiş fakat dizi Show TV tarafından kısa bir süre sonra bitirilmiştir. İstanbulda yaşayan bir genç olan çapkın vaktinin çoğunu arkadaşları olan Toski ve Kösükle birlikte serserilik yaparak geçirmektedir. Çapkının babası ölmüştür ve bunun için eski bir depoda bulunan ve babasından miras kalan eski ve bozuk olan pır pır uçağı tekrar uçurabilmek çapkının en büyük düşüdür. Bunun için çapkın, Toski ve Kösük zamanlarını depoda geçirip uçağı tamir etmeye çalışırlar. Çapkın mahallede meyhaneye gider ve orada arkadaşları Toski ve Kösükle birlikte eğlenirken, başına bir olay gelir ve bunun için arkadaşları artık onun eskisi gibi çapkınlık yapamadığını yaşlandığını söylerler. Bunun üzerine çapkın ile arkadaşları bir iddiaya girerler, Çapkın mahalleden geçen ilk bayanın ilgisini çekecek ve onunla arkadaşlığa başlayacak ve sevgili olacaktır. Arkadaşları kim, hangi bayan gelecek diye beklerken motorsikletli biri mahalleye gelir bayan mı erkek mi diye düşünürlerken, motorsikletten güzeller güzeli Alev iner, çapkın onun ilgisini çekmek için kör numarası yapar, rolünü iyi oynayan çapkın Alevi kandırmayı başarır.Alevde çapkının bu durumuna acır ve üzülüp ona yardım eder. Alev çapkının numara yaptığını çok geçmeden anlar ve çok kızar ve çeker gider. Alev hiç erkek arkadaşı olmamış, 3 kız kardeşi olan biridir.İnatçı biri olan Alev kardeşlerine göre daha zor bir kızdır. Çapkın girdiği iddiayı kazanmak ve Alevi elde etmek için peşine düşer ve onu tavlamak için uğraşmaya başlar. Bizans-Rus savaşları Rus-Bizans Savaşı aşağıdaki çatışmalardan birisine konu olabilir: Itumbiara Itumbiara Brezilya'nın Goiás eyaletinin bir belediyesidir. 2008 yılında nüfusu 95.265 ve alanı 2.461,280 km²'dir. Yükseltisi ise 448 metredir. Yunanistan Deniz Kuvvetleri savaÅŸ gemileri listesi Yunanistan Deniz Kuvvetleri 'nde hizmet etmiÅŸ veya hizmet etmekte olan gemiler ve tekneler: The Hellenic Navy operates a mixed fleet of tugboats based at the two major naval docks of Salamis and Souda Bay. The list includes both open sea and harbour tugboats. Körfez Savaşı sonrasında Amerika Birleşik Devletleri Deniz Kuvvetleri tarafından Yunanistan'a bırakıldı. "These ships were transferred to Greece from Avusturya-Macaristan as war reparations for I. Dünya Savaşı" Formerly German Navy "Class 420" or "Thetis" submarine hunters (U-Jagdboote) 2 x "Patapsco class" tankers. Built in Fransa in 1925-27. Built in Fransa in 1927-30. Under lease from Britain. Under lease from Britain. Benimle Oynama - Çılgınım Benimle Oynama - Çılgınım Burak Kut'un çıkış albümüdür. Albümün çıkış şarkısı ise "Benimle Oynama" isimli parçadır. Harmanpınar, Çiçekdağı Kırşehir in Çiçekdağı ilçesi sınırlarında bulunan bir Köydür.ve Eski ismi Küngüş'tür. Üç tarafı tepelerle çevrili olup geniş bir harmanlık alana sahiptir. Köyün kuruluşu 1845 yılına rastlamaktadır. suyunun ve havasının yarayışlı olmasından dolayı Harmanpinar denmektedir Üç uygarlığa ev sahipliği yapmış olan bu köy gerek tarihi sokakları gerekse tarihi eserleriyle halen o uygarlıkların ruhunu günümüze taşımaktadır.Son beş sene içerisinde altyapı hizmetleri internet ağı(fiber ağ) ve çeşitli kültürel etkinlikleriyle günümüz dünyasıyla tarihi bir arada barındıran bir köy konumundadır.Her sene yapılan pilav şenlikleriyle bir anadolu kültür şehri haline getirdiğimiz Kırşehir'imizin güzide köyü Uluslararası geleneksel (PILAV) Festivaline ev sahipliği yapmaktadır.Çiçekdağı ilçesine uzaklığı 2,5 kilometredir ve 20 dakika yürüme mesafesindedir. Yapılan son çalışmalarla toprak zemin oluşturulup ilçe arası 10 dakikalık bir yürüyüş parkuru oluşturulmuştur.Köyde bir adet tek minareli cami bulunmaktadır.Köyde sağlık ocağı yoktur.Fakat 1 adet ambulans köyde 24 saat hazır halde bulunmaktadır. İnsanları misafirperver cana yakin Nüfusu:278- Horasan Kürtlerinden sülalelerin kurmuş olduğu bir yerleşim yeridir. Beş büyük asiret vardır 1. Okcular 2. Asiklar 3. Eneler 4. Cilbahlar(çıplaklar:)) 5. küçükler. Ankara,iline Uzaklığı 187 km., Kirsehir'e Uzaklığı:70-km, Cicekdagi İlçesine Uzaklığı:2;5 km Trafik plaka numarası 40'tır. 2 tane ticari taksi, 2 dolmuş, 1 köy tarlası ve 1 adet köye ait olmayan ama köy sınırlarında bir adet çiftlik bulunmaktadır.Son yıllarda güzide bir tatil merkezi olma yolundadır. Köyün kuzeybatısında yer alan tarihi kalıntılar sayesinde her yıl binlerce turist akın akın köye gelmektedirler.Özellikle bu alanlardan bazıları koni juur denilen 500 yıllık bir tarihi su kemeri ve su kemerine paralel olarak inşa edilmiş birçok çeşme vardır.Bunun yanı sıra köyde kadınların bir araya geldiği ve günün olay ve oluşumlarının tartışıldığı bir adet çeşme başı vardır.Ayrıca köye bağlı iken geçmiş muhtarlar sayesinde SATILAN bir çamlık alanı bulunmaktadır.Bu alanda genellikle yılda birkaç kere olan empresyonist ve dadaist yazarlar ve hayranları ağırlanarak bu alanda büyük bir edebiyat şenliği yapılır. Köyün geçim kaynağı genel olarak kitap satışından ve köye gelen turistlerden gelen gelirlerdir. köyle ilgili resimlere buradan ulaşabilirsiniz:http://www.yerelnet.org.tr/iller/koy.php?koyid=251908 Aşk Gözyaşlarına İnanmıyor Aşk Gözyaşlarına İnanmıyor 1979 SSCB yapımı romantik komedi filmidir. Özgün adı Moskva slezam ne verit (Москва слезам не верит) olan film İngilizce konuşulan ülkelerde Moscow Does Not Believe in Tears ("Moskova Gözyaşlarına İnanmıyor") adıyla gösterime sunulmuştu. Senaryosunu Valentin Chernykh'in yazdığı filmi Vladimir Menshov yönetmiş başlıca rollerinde Vera Alentova, Irina Muravyova, Aleksey Batalov ve Raisa Ryazanova oynamışlardır. Filmin başrol oyuncusu Vera Alentova yönetmenin eşidir. Çekimleri tamamen Moskova'da gerçekleştirilen "Aşk Gözyaşlarına İnanmıyor", Mosfilm stüdyolarında yapılmıştır. İlk gösterimi Şubat 1980'de Berlin Uluslararası Film Festivali'nde yapılan film bu festivalin büyük ödülü olan Altın Ayı ödülüne aday gösterilmiş, 1981 yılında ise ABD'de Yabancı Dilde En İyi Film Akademi Ödülü'nü kazanmıştır. Bu melodramatik filmde 1950'li yıllarda taşradan gelmiş 3 genç kızın Moskova'da aynı pansiyon odasında başlayan ve 20 yıla yayılan öyküleri, umutları, hayalleri, aşkları ve hayal kırıklıkları anlatılmaktadır. Film 2 Temmuz 1989 tarihinde TRT2 televizyon kanalında, yine sinemalarda gösterildiği "Aşk Gözyaşlarına İnanmıyor" adıyla gösterime sunulmuştu. Film tüm dünya ülkelerinde özgün adının tam çevirisi olan ""Moskova Gözyaşlarına İnanmıyor"" anlamına gelen adlarla gösterilirken, Türkiye'de hem sinemalarda (1987) hem de televizyonda (1989) gösterilirken "Moskova" sözcüğü yerine "Aşk" sözcüğü getirilerek ""Aşk Gözyaşlarına İnanmıyor"" adı tercih edilmiştir. Bu adlandırmada, henüz Soğuk Savaş döneminin sona ermediği bir tarihte, karşı bloğun simgelerinden olan bir sözcüğün bilerek ayıklanması amacı güdülmüş olabileceği gibi, filmin melodramatik yapısına daha uygun olabilecek daha ticari bir isim de seçilmiş olabilir. 1958 yılında, taşradan Moskova'ya çalışmak üzere gelmiş üç genç kız, Lyuda (Irina Muravyova), Tonya (Raisa Ryazanova) ve Katya (Vera Alentova) bir pansiyonun aynı odasını paylaşmaktadırlar. İçe kapanık bir kız olan Katya bir yandan üniversite sınavlarına hazırlanırken, bir yandan da metal fabrikasında ağır işçi olarak çalışmaktadır. Havalı bir kız olan Lyuda da bir ekmek fabrikasında işçidir ama gözü hep yükseklerdedir, uygun bir evlilik yapıp daha rahat bir yaşantıya kavuşmak için her fırsatı değerlendirir. En sessizleri olan Tonya'dır ve aralarında en önce o evlenir. Katya'nın üniversitede profesör olan bir akrabası tatile giderken gökdelenlerden birinde bulunan lüks apartman dairesini bakımını yapmak şartıyla Katya'ya emanet eder. Katya ve arkadaşı Lyuda işçi yurdunu bir süreliğine bırakarak bu daireye yerleşirler. Dışa dönük bir kişilik yapısına sahip olan Lyuda'nın zorlamasıyla kendilerini profesörün kızları ve birer entelektüel olarak tanıtarak dairede partiler vermeye başlarlar. Burada Rudy (Yuri Vasilyev) adlı bir televizyon kameramanıyla tanışan Katya onunla ilişkiye girer ve gebe kalır. Rudy Katya'yla evlenmek istemez. Rudy'nin annesi de pansiyona gelerek sert bir biçimde bir evliliğe karşı olduğunu söyler. Bu arada Lyuda da partide tanıştığı ünlü Hokey oyuncusu Gurin (Aleksandr Fatyushin)'le nişanlanmıştır. Aradan zaman geçer, Katya doğum yapar. Alexandra adını verdiği bebeğiyle pansiyona gelen Katya yorucu bir günün sonunda çalar saatini kurarak uykuya dalar. Sabah saatin zili çaldığında aradan 20 yıl geçmiş olduğunu görürüz. Artık bir kuru temizlemecide çalışan Lyuda'nın 7 yıl önce boşandığı sporcu eşi Gurin alkolik olmuş, ondan para sızdırmak için sürekli kapısına dayanmaktadır. Tonya 2 yetişkin çocuğuyla mutlu ve uyumlu evliliğini sürdürmektedir. Katya'nın kızı Alexandra (Natalya Vavilova) büyümüş ve hala bekâr olan annesiyle aynı evi paylaşmaktadır. Katya idealindeki mesleğine kavuşmuş ve kimya mühendisi olmuştur. Bir plastik fabrikasının baş mühendisi ve müdürüdür. Volodya (Oleg Tabakov) adında kendisinden daha yaşlı ve evli bir adamla çıkmaktadır ama bu uyumsuz ilişkiye çabucak bir son verir. Bir gün trende tanıştığı Gosha (Aleksey Batalov) adındaki torna işçisi onu çok etkiler ve birlikte çıkmaya başlarlar. Gosha'nın hayatı boyunca aradığı ideal eş olduğunu anlaması uzun sürmez. Kaçış sinemasının tipik bir örneği olan bu melodramı When Harry Met Sally, You’ve Got Mail ve Sleepless in Seattle tarzındaki Hollywood filmlerine benzeterek oldukça boş ve fazlasıyla uzun bulan eleştirmenler olmuştur. Bir başka eleştirmen de "Sex and the City-ovich" başlığını atarak filmin bir bakıma "Sex and the City" adlı Amerikan TV dizisinin Rus versiyonu olduğunu ima etmiştir. Film, konusunun geçtiği yıllardaki gündelik Rus hayat tarzının aktarılması açısından da önem taşımaktadır. Elektronik filtre Elektronik filtre farklı frekanslara sahip sinyallerden kimilerini geçirip, kimilerini bastıran bir devredir. Elektronikte kullanılan sinyallerin frekansları birkaç kHz. den onlarca Ghz. e kadar değişir. (1 kHz = 10 Hz., 1 GHz = 10 Hz.) Teknoloji geliştikçe daha da yüksek frekansların kullanılacağı anlaşılmaktadır. Elektrik devrelerinde ise önemli olan şebeke akımının 50 Hz. lik frekansıdır. Çoğu kez devrede farklı frekanslarda birkaç sinyal bulunur ve bu sinyallerden bir bölümünü süzmek gerekir. Böylelikle bazi frekanslar iletilirken bazi frekanslar da bastırılmış olur. Süzme işlemi için ya aktif devrelerden, ya da pasif devrelerden yararlanılır. Pasif devreler direnç, kondansatör ve indüktör (bobin) gibi temel devre elemanlarıyla oluşturulurlar. Aktif devreler ise, çalışması için bir güç kaynağına gerek gösteren devrelerdir. Bu gibi devrelerde transistör ya da mikroişlemci gibi devre elemanları bulunur. Ama bu tür devrelerde de, süzme işini yapan elemanlar pasif elemanlardır. Burada pasif devreler söz konusu edilecektir. Direnç, kondansatör ve indüktörün ortak özelliği, üzerlerinden geçen akım ile iki uçları arasındaki gerilim arasında doğrusal ilişki olmasıdır. Bu ilişkiler; şeklinde verilir. Burada v ile gerilim, i ile akım şiddeti, C ile kapasitans (kapasitif değer, "sığa"), R ile direnç ve L ile de indüktans (indüktif değer, "self") gösterilmektedir. MKS sisteminde birimler gerilim için volt (V), akım şiddeti için amper (A), kapasitans için farad (F), direnç için ohm (Ω) ve indüktans için de henri (H) dir. İndüktör ve kondansatöre elektronikte genellikle reaktif eleman denilir. Şayet doğru akım söz konusuysa; Bir entegral sabitinin olmadığı varsayımıyla, birinci denklem ilk anda kondansatör üzerinde gerilim olmadığını, bu gerilimin zamanla oluştuğunu göstermektedir. Yani, kondansatör ilk anda kısa devre gibi davranmakta, ama şarj olduktan sonra açık devre gibi davranmaktadır. Üçüncü denklem ise, indüktör üzerinde ilk anda çok yüksek bir gerilim olduğu, ama zamanla bu gerilimin sıfırlandığını göstermektedir. İndüktörün ilk anda açık devre olduğu, fakat daha sonra kısa devre haline geldiği söylenebilir. Şayet dalgalı (alternatif) akım söz konusuysa, iki uç durum incelenebilir; Frekansının yüksek oluşu halinde, kısa periyotlarda kondansatörün şarj edilmesi için gerekli zaman olmayacağından, kondansatör kısa devre gibi davranmaktadır. Buna karşılık, frekans düştüğü zaman, kondansatör her periyotta şarj olabileceği için, açık devre gibi davranmaktadır. İndüktörde ise bunun tersi söz konusudur. İndüktör yüksek frekanslı sinyallerde açık devre gibi davranmakta ama alçak frekanslarda kısa devre gibi haline gelmektedir. Direncin ise frekansa bağlı olarak, böyle bir davranış farklılığı yoktur. Alçak ve yüksek frekans tamlamalarını nicel hale getirmek için, alçak ve yüksek frekanslar arasındaki sınırı çizmek gerekir. Bu sınıra kritik frekans denilir. Kritik frekanstaki bir sinyalin periyoduna da zaman sabiti denilir. Sadece iki pasif elemanla üretilmiş bir devrenin zaman sabiti şu şekilde verilir: a. Şayet devre kondansatör ve direnç ile oluşturulmuşsa, b. Şayet devre direnç ve indüktörden oluşmuşsa, c. Şayet devre indüktör ve kondansatörden oluşmuşsa, En basit filtreler bir direnç ve bir reaktif eleman kullanılarak yapılan tek kutuplu filtrelerdir. Özellikle RC filtreler gerek alçak geçiren ve gerekse yüksek geçiren filtre olarak yaygın olarak kullanılır. Kondansatörün yüksek frekansta kısa devre gibi, alçak frekansta ise açık devre gibi davrandığı göz önüne alınırsa, kondansatörün paralel ya da seri kolda yer almasının filtrenin özelliklerini ortaya koyduğu da görülür. Şayet kondansatör paralel kolda ise, yüksek frekanslı sinyaller topraklanır, yani bastırılmış olur. Alçak frekanslı sinyaller ise kondansatörün varlığından etkilenmezler. Bu alçak geçiren filtredir. Kondansatör seri kolda ise, alçak frekanslı sinyaller açık devre olan kondansatörden geçemezken, yüksek frekanslı sinyaller kısa devre olan kondansatörden geçerler.Bu da yüksek geçiren filtredir. Tek kutuplu filtreler düşük güçlü devrelerde çok yaygın olmakla birlikte, direnç üzerinde harcanan enerjinin sistem verimliliğini düşürmesi sebebiyle, yüksek güçlü devrelerde kullanılmazlar. Yüksek güçlü devrelerde direnç yerine indüktör tercih edilir. Üç elemanlı filtrelerde aynı tür iki elemanla farklı tür bir eleman kullanılır. T tipi filtrede aynı tür iki eleman seri kolda, П tipi filtrede ise paralel kolda yer alırlar.Paralel kolda kondansatör alçak geçiren filtre, paralel kolda indüktör ise yüksek geçiren filtredir. Sol ve aşağıdaki şemalar indüktör ve kondansatör kullanan üç elemanlı filtrelerin şamalarıdır. Soldaki devre şaması T tipi bir filtreye aittir. Burada örnek olarak bir yüksek geçiren filtre gösterilmiştir. Sağdaki devre şaması ise П tipi bir filtreye aittir. Burada da örnek olarak bir alçak geçiren filtre gösterilmiştir. (Ancak tersi de olabilir. Yani, kondansatör ve indüktörlerin yer değiştirmesi halinde, soldaki şama alçak geçiren, sağdaki şama ise yüksek geçiren filtre haline gelir.) Bant geçiren filtre için alçak ve yüksek geçiren iki filtre seri olarak bağlanır. Band söndüren filtre ise alçak ve yüksek geçiren filtrelerin paralellenerek seri kola bağlanması ile elde edilir.Bant geçiren filtre için alçak geçiren filtre zaman sabiti yüksek geçiren filtre zaman sabitinden yüksek olmalı, bant söndüren filtrede ise alçak geçiren filtre zaman sabiti, yüksek geçiren filtre zaman sabitinden düşük olmalıdır. Feridun Fazıl Tülbentçi Feridun Fazıl Tülbentçi, ("d. 1912, İstanbul - ö. 1982)" Türk gazeteci, şair, yazar, romancı. Vefa Lisesi'ni, Yüksek Ticaret Okulu'nu bitirdi. Ardından basın hayatına atıldı. Ulus, Vatan, Cumhuriyet, Hürriyet gazetelerinde yazarlık yaptı. Daha sonra İstanbul Radyosu'nda görev aldı. Edebiyata şiirle başladı. Tülbentçi, radyoda "Geçmişte Bugün" adlı programı hazırladı. Tarihi romanlar yazdı. Kanuni Sultan SÃ¼leyman McCarthy McCarthy: McCarthy veya MacCarthy (İrlandaca: "Mac Cárthaigh" = "Cárthach" oğlu). Ayrıca: Ä°vanovo İvanovo (Rusça: Иваново), Rusya'nın İvanovo Oblastı'nın idarî merkezidir. Nüfusu 2008 sayımına göre 406.465'tir. Rusya'nın tekstil hakkındaki önemli çalışmaları bu şehirde olmuştur. İvanovo Severny, Rusya'nın en önemli askeri uçak ve üslerine ev sahipliği yapmaktadır. Sivil hava hizmetleri İvanovo Yujniy Havaalanı'nda sağlanır. İvanovo'da birçok eğitim kurumu vardır. İvanovo Devlet Üniversitesi, Ivanovo Tıp Akademisi, İvanovo Mimarlık Üniversitesi bunlardan sadece birkaçıdır. Burada ilk kez 1561'de keten işletmesi ve daha sonraları buharlı makineler çıktı. 1914 yılında şehir, Rusya'da 20 büyük şehir arasında yer aldı. 1861'de Posad Voznesensky tarafından ilk hastane kuruldu. 1865 yılında Yakov Garilnym'in yardımlarıyla şehirde ilk kütüphane kuruldu. 1910'lardaki isyan, bu şehri iyi etkilemedi. Grev, miting ve protestolar yapıldı. Konstantinopolis Kuşatması (907) Rus-Bizans Savaşı 907, Birincil tarihte (Yaklaşık 850 ile 1110 tarihleri arasında olan ve orijinal olarak yaklaşık 1113 yılında Kiev' de derlenen bir Kiev Knezliği tarihi) Kievli Oleg ismi ile birleştirilir. Vakayiname, Rusların Bizans İmparatorluğu' na karşı düzenlediği çok başarılı bir askeri operasyon olduğunu ifade eder. Mantığa aykırı olarak Yunan kaynakları onun hepsinden bahsetmez. Vakayiname 907 yılı saldırısını kabul edilebilir detayları ile tanımlar. Seferin hatırasının Ruslar'ın tüm jenerasyonu boyunca sözlü olarak nakledildiği görülmektedir. Bu sonuç tarihten daha çok folklorun renkli gerçeklerinin zenginliğine bağlanabilir. Bize ilkin Oleg'e Konstantinopolis'a yaklaşmadan önce Bizans delegeleri tarafından zehirlenme denemesinde bulunulduğu söylenir. Rus lider (geleceği görebilen güçleri ile ünlü), zehirli kupadan içmeyi reddeder. Donanması Konstantinopolis'un görüş mesafesi içinde olduğunda, şehir kapısını kapalı buldu ve boğaza giriş demir zincir ile kapanmıştı. Bu noktda Oleg, kaçamaklı sözlere başvurdu: Karaya çıkmayı başardı ve 2.000 üzerinde tekerlekli monoxylaya sahipdi. Sonra onun botları araca dönüştürüldü. Onları Konstantinopolis surlarına yöneltti ve kalkanlarını imparatorluk şehrinin kapılarına sabitledi. Konstantinopolis'un tehdidi can sıkıcı sonuç olan Bizans-Rus Antlaşması ile yumuşatıldı. Antlaşmaya uygun olarak Bizanslılar, her bir Rus botu için on iki grivna fidye ödediler. BakÃ¼ Muharebesi (1918) Bakü Muharebesi (Rusça: Битва за Баку / Bitva za Baku, anlam: Bakü için muharebe), 1918 yılında Azeri ve Dağıstanlı gönüllülerle takviye edilen ve Kafkas İslam Ordusu adı verilen Osmanlı Ordusu'nun Bakü Sovyeti, Britanya İmparatorluğu (Birleşik Krallık, Avustralya, Yeni Zelanda ve Kanada), Merkezi Hazar Diktatörlüğü (Diktatura Tsentrokaspiya) ve Beyaz Ordu karşısında Bakü'yü almak için giriştiği muharebe. 30 Mart - 3 Nisan 1918 tarihleri arasında Bakü şehri ve civarında Bakü Sovyeti ve Ermeni Devrimci Federasyonu kuvvetlerinin Müsavat Partisi ve Kafkas Süvari Tümeni ("Dikaya Diviziya") arasında çatışmalar meydana gelmiştir. Çatışma sırasında Azeri sivillere yönelik katliam yaşanmış, olayın sonucunda Azeri ve diğer müslüman halklardan 3.000 - 12.000 kişinin öldürüldüğü aktarılmıştır. Lionel Dunsterville komutanlığındaki seçkin birliklerden oluşan (daha sonra Dunsterforce olarak adlandırılan) İngiliz kuvveti Ermenilerle müttefik olmuştur. Türk ordusunun Azerbaycan'ı kurtarma harekâtının hukuki temeli Batum Antlaşması ile geçerlik kazanmıştır. 4 Haziran 1918 tarihinde Azerbaycan Millî Şurası ile Osmanlı Devleti arasında siyasi, hukuki, ticari ve askeri konulardan dost ilişkilerde bulunma maksadı ile antlaşma yapılmıştır. Bu anlaşmanın 4. maddesine istinaden o tarihte Batum'da bulunan Azerbaycan Heyeti Osmanlı Hükümetinden askeri yardım isteğinde bulunmuştur. Enver Paşa'nın kardeşi Nuri Paşa'nın büyük çabasıyla kurulan Kafkas İslam Ordusu, daha sonra Filistin Cephesinden getirilen 106. ve 107. piyade ve 56. topçu alayları ile takviye edilmiştir. Osmanlı Ordusu'nun esas harekât istikameti Nahcivan üzerinden Güney Azerbaycan topraklarına girmek idi. Buradaki amaç İngilizlerin Tebriz'e girişini engellemek olmuştur.Bu görevin üstesinden başarıya gelen Irak cephesinde bulunan 6. Ordu'ya bağlı Ali İhsan Sabis Paşa komutasındaki 4.kolordu birlikleri kuzeye ilerleyerek 8 Haziran 1918'de Tebriz'i ele geçirmiştir. Daha sonra Ermeni kontrolündeki Hoy üzerine ve oradan da Karabağ'a yürüyerek bir nevi Kuzey Azerbaycan'la Güney Azerbaycan'ı birleştirmişlerdi. Bu dönemde Azerbaycan halkı Osmanlı ordusundan büyük beklenti içerisinde olmuştur. Bakü'nün Enver Paşa açısından Türkistan'a açılan kapı olarak da önemi vardı. Bu dönemde Kazan Türkleri'nin "Millî İdare" reisi Sadri Maksudi Bey, 10 Mayıs 1918 tarihinde Moskova Büyükelçisi Galip Kemal Bey'i ziyaretinde Türkistan'ın birinci kapısı olan Bakü'nün hemen ele geçirilmesinin öneminden bahsetmiştir. Savaşın bitimini Enver Paşa: ""Allah'ın yardımı ile Bakü şehri 30 saatlik şiddetli muharebeden sonra, 15 eylül 1334'te(1918) saat 9 sularında zabt edilmiştir."" sözleri ile galibiyeti ifade etmiştir. Bakü'nün ele geçirilmesinden sonra, 1918 yılı Ekim ayı başında da bir Osmanlı müfrezesi Dağıstan'a girerek orada kurulmuş bulunan Kuzey Kafkasya Cumhuriyeti'ne askeri destek verdi. İskilipli Âtıf Hoca İskilipli Mehmed Âtıf Hoca (1875 - 4 Şubat 1926), Türk imam, müderris. Babası Akkoyunlu aşiretinin İmamoğulları ailesinden gelen Hasan Kethüdaoğlu Mehmed Ali Ağa, annesi Mekke'den göç etmiş, Arap Ben-î Hattab aşiretinden Nazlı Hanım'dı. 1875 yılında, Bayat'ın Toyhane köyünde doğdu. Altı aylıkken öksüz kalan Mehmed Âtıf, dedesi Hasan Kethüda'nın himayesinde yetişti. Köy hocasından başladığı tahsiline 1891'den itibaren iki sene İskilip'te devam etti. 1893'ün nisan ayında İstanbul'a gelerek medrese eğitimine burada devam etti. 1902'de medresedeki öğrenimini tamamladı. 1905 yılında, İstanbul'daki Fatih Camii'nde ders vermeye başladı. Bir ara Şeyhülislam tarafından Bodrum'a sürüldü. Burada para toplarken ihbar edilmesi üzerine, eski medrese arkadaşlarından Kırımlı İbrahim Efendi'nin pasaportuyla Kırım'a kaçtı. II. Meşrutiyet'in ilanından sonra İstanbul'a döndü ve sonraları katıldığı 31 Mart İsyanı'nda tutuklandı. 1913'te, Mahmud Şevket Paşa'nın öldürülmesi olayında suçlu bulunarak 5,5 yıllığına Sinop'a sürüldü. Serbest kaldıktan sonra müderrisliğe devam eden Mehmed Âtıf Hoca, 15 Şubat 1919'da kurulan Cemiyet-i Müderrisin'in kurucuları arasında yer aldı. İskilipli Âtıf, Şapka Devrimi'nden önce yayımlamış olduğu "Frenk Mukallitliği ve Şapka" risalesinde Müslümanları amel-iman bütünlüğüne davet ediyordu. Müslümanların Müslüman olmayanların kılık kıyafet ve kültürel alışkanlıklarına benzemeye çalışmasının caiz olmadığını söylüyordu. Bir Müslüman ile Hıristiyan'ın veya bir Yahudi'nin kılık kıyafetinden ayırt edilebileceğini, hatta edilmesi gerektiğini savunuyordu. Kendi ifadeleriyle "Batı medeniyeti ancak insanın hayvani ve cismani yönüne hizmet ediyor"du. 19 Şubat 1919'da kurulan Müderrisîn Cemiyeti'nin ikinci başkanı iken Cemiyet'in 24 Kasım 1919'da genel kurul toplantısındaki karar gereğince Teâlî-i İslâm Cemiyeti ismini aldı ve Mustafa Sabri Efendi'nin şeyhülislam olması üzerine başkanlığa İskilipli Mehmed Âtıf Hoca getirildi. Cemiyet, ilk olarak İzmir'in Yunanlar tarafından işgalini protesto eden ve yeni bir tehlike olarak ortaya çıkan Bolşevizm'e ve işgal kuvvetlerine karşı beyannameler yayımladı. Anadolu'nun çeşitli yerlerinde şubeleri açıldı. Teâlî-i İslâm Cemiyeti'nin Konya şubesi 1920 tarihli TBMM seçimlerine katılmak istemişlerdir. Mustafa Kemal Paşa da bunda bir mahzur görmemiştir. İstanbul hükümetinin baskıları sonucu meşihat makamınca hazırlanıp Teâlî-i İslâm Cemiyeti adına Millî Mücadele aleyhinde dağıtılan bir beyannâme cemiyeti töhmet altında bıraktı. Böyle bir beyannamenin hazırlandığını öğrenen Tâhir'ül Mevlevî, İskilipli Mehmed Âtıf Hoca ve diğer bazı üyeler buna tepki gösterdiler. Yapılan müzakerede Mustafa Sabri Efendi'nin damadı Bergamalı Zeki Efendi cemiyetin beyannâmeyi kabul etmesini, aksi durumda vatana hıyanet sayılacağını söyledi, ancak beyannamenin aleyhinde olanların daha güçlü olduğunu görünce kabul edilse de edilmese de hükümetin bu beyannâmeyi Anadolu'ya göndereceğini söyledi. Bu yoğun baskı altında yapılan oylamada kabul ve ret oylarının eşit gelmesi üzerine o sırada başkan olan İskilipli Mehmed Âtıf Hoca'nın olumsuz oy vermesiyle beyannâme usûlen reddedildi; buna rağmen mühürsüz ve imzasız olarak Yunan uçaklarından Anadolu üzerine atıldı. 26 Aralık 1925'te, "Frenk Mukallitliği ve Şapka" risalesini yayımlayan ve dağıtanlarla birlikte, 13 kolluk kuvveti gözetiminde Ankara'ya gönderildi. 26 Ocak 1926 Salı günü Ankara İstiklal Mahkemesinde yargılandı. Risaleyi kanunun çıkarılmasından önce yayımlamış olduğunu, içerikleriyle ilgili görüşlerinden vazgeçmemiş olduğunu, bununla birlikte kanuna karşı bir harekette bulunmadığı şeklinde bir ilk savunma yaptı. Mahkeme başkanının şapka ve sarığı karşılaştırarak, ikisinin de bez parçasından ibaret olduğunu söylemesine karşılık, hakimin arkasındaki bayrağı göstererek onun ham maddesinin İngiliz bayrağının ham maddesiyle aynı olduğunu ancak birinin Türk, diğerinin ise İngiliz bayrağı olduğunu söyleyerek cevap verdi. Savcı, İskilipli Âtıf için 3 yıl hapis cezası istedi. Mahkeme, müdafaa için bir gün sonraya bırakıldı. Ancak İskilipli Âtıf savunma haklarından tümüyle vazgeçtiğini belirtti. Ertesi gün, mahkeme reisi Ali Çetinkaya, savunma yapmaya gerek görmeyen İskilipli Âtıf'ı idama mahkûm etti. İskilipli Âtıf 1 hafta sonra Ankara Samanpazarı Meydanı'nda asıldı. Ölümünden sonra Ankara'da bulunan mezarı, 2009 yılı başında bulunduğu park yerinden alınarak İskilip Gülbaba Mezarlığı'na taşınmıştır. Mezar yeri değişikliği 2010 yılı başında kamuoyunun bilgisine sunulmuştur. "Hürriyet" gazetesi yazarı Rahmi Turan 5 Aralık 2011 tarihli makalesinde Bülent Arınç'a cevaben Âtıf Hoca'nın idam edilmesinin nedeninin "Frenk Mukallitliği ve Şapka" adlı risalesi olmadığını, vatan hainliği yaptığı iddiasıyla yargılandığını ve Âtıf Hoca'nın bir savunma yapmadığını yazar. Rahmi Turan'a göre vatan hainliği ile suçlanmasının nedeni şuydu: Âtıf Hoca, Teâlî-i İslâm Cemiyeti'nin başkanı idi, bu cemiyet tarafından hazırlanan ve Yunan uçakları tarafından Anadolu'ya atılarak dağıtılan Millî Mücadele karşıtı bir beyannamesi (fetva) sebebiyle yargılanmıştır. Ancak, muhtemelen Tahir'ül Mevlevi ve Âtıf Hoca dışındaki cemiyet üyeleri tarafından imzalanarak Anadolu'ya dağıtılan ve İstiklal Savaşı'nı yürüten Kuvayı Milliyeciler için çok ağır ifade ve ithamlarla dolu bu bildiri sonrasında da Âtıf Hoca'nın cemiyet başkanlığında devam etmesi İstiklal Mahkemeleri'nde suçlu bulunması için yeterli görülmüştür. "Frenk Mukallitliği ve Şapka" risalesiyle ilgili ilk davada Giresun'da beraat eden İskilipli Âtıf, kendisine yasak konulmasına rağmen kitapların dağıtımını sürdürdüğü iddiasıyla ikinci kez Ankara'da yargılandığında geçmişi de tekrar incelenir. Devlet, Şeyh Said İsyanı'ndan sonra artık daha dikkatlidir. Bu nedenle TBMM'de 25 Şubat 1925 tarihinde kabul edilen "Dini ve Dinin Kutsal Kavramlarını Siyasete Alet Edenler Hakkında Kanun"a göre dini kullanıp halkı kışkırtanların vatan haini sayılacakları belirtilmiştir. Kurtuluş Savaşı yıllarında ihaneti görülmüş fakat sonradan affedilmiş kişilerle ilgili kayıtlar Şeyh Said İsyanı'ndan sonra yeniden değerlendirilmiştir. İskilipli Âtıf'ın sicili de gündeme gelmiştir. Sonuçta Ankara İstiklal Mahkemesi İskilipli Âtıf'ı Türk Ceza Kanunu'nun 55. Maddesi'nin "TC'nin Teşkilât-ı Esasîye Kanunu'nun tamamen veya kısmen tağyir ... veya ifayı vazifeden menine cebren teşebbüs edenler idam olunur, diyen muharrer fırkası mucibince" vatana ihanet suçundan idam etmiştir. Ayrıca aynı mahkeme İskilipli Âtıf'la birlikte yargılanan Babaeski Müftüsü Ali Rıza'ya da idam cezası vermiştir. Çünkü Mahkeme, Müftü Ali Rıza'nın da Yunan işgaline karşı direnilmemesi için çalışmalar yaptığını belgelemiştir. Bu iki idam dışında Ankara İstiklal Mahkemesinde yargılanan diğer hocalar ya beraat etmiş ya da hafif cezalar almıştır. Ömer Rıza (Doğrul), Tâhirü'l-Mevlevî, Elmalılı Hamdi (Yazır), Ahmed Hamdi (Akseki) gibi hocalar da yargılanmış ama suçsuz oldukları için beraat etmişlerdir. Andreas MÃ¶ller Andreas Möller (d. 2 Eylül 1967, Frankfurt, Almanya) ofansif orta saha olarak oynamış emekli Alman futbolcudur. İsabetli pasları ve skora katkıda bulunma yeteğeniyle tanınan bir oyun kurucuydu. Möller kulüp kariyeri boyunca Eintracht Frankfurt (1985-87, 1990-92, 2003-04), Borussia Dortmund (1988-90, 1994-2000), Juventus (1992-94) ve Schalke 04 (2000-03) formaları giydi. 1993'te Borussia Dortmund'a attığı bir golle toplamda 6-1'lik skora katkıda bulunarak Juventus ile UEFA Kupası'nı kazandı. Daha sonra Dortmund'la 1997'e eski takımı Juventus'u finalde 3-1 yenerek UEFA Şampiyonlar Ligi'ni kazandı. Möller Almanya millî futbol takımı ile 1990 FIFA Dünya Kupasını ve 1996 Avrupa Futbol Şampiyonasını kazandı. Möller Almanya için 85 maçta oynadı ve 29 gol attı. Kazandığı iki büyük turnuva dışında Almanya için 1994 ve 1998 Dünya Kupalarının yanında 1992 Avrupa Futbol Şampiyonası'nda de oynadı. 1990 FIFA Dünya Kupası finalinde oynamadı ve Euro 96 finalinde de İngiltere karşısında yarı finalde gördüğü sarı karttan dolayı yer alamadı. Normal süresi 1-1 biten maçta penaltı atışlarında kendilerini finale çıkaran vuruşu yaptıktan sonra Paul Gascoigne'in penaltısını gole çevirdikten sonra tribünlere yaptığı hareketin aynısını yaptı. Haziran 2007'de Oberliga'da mücadele eden Viktoria Aschaffenburg'un teknik direktörlüğüne getirildi. 2008'de ise Kickers Offenbach'ın atletik direktörlüğünü yapması için göreve getirildi. Megan Fox Megan Denise Fox (d. 16 Mayıs 1986, Rockwood, Tennessee), Amerikalı oyuncu ve manken. "Confessions of a Teenage Drama Queen" adlı filmle üne kavuşmuş olan oyuncu "Hope & Faith" adlı televizyon programıyla da ününü pekiştirir. Megan Fox, 5 yaşındayken tiyatro ve dans dersleri almaya başlar. 10 yaşındayken ailesiyle birlikte Florida’ya taşınır ve orada eğitimine devam eder. 13 yaşındayken oyunculuk ve mankenlik yapmaya başlar. 1999 yılında Amerika Mankenlik ve Yetenek yarışmasında çeşitli ödüller alır. Fox, "Holiday in the Sun" adlı filmle magazin basınında Ashley Olsen'a rakip gösterilir. Fox 1,63 m. boyundadır. Biseksüeldir, Megan'a göre herkes biseksüel doğar. 2007'den beri Brian Austin Green ile beraberdir. Çift 2010 yılında evlenmiştir. İlk çıktığı yıllarda Angelina Jolie'ye benzerliği ile konuşulmuştur. 2010 yılında Eminem ve Rihanna'nın "Love The Way You Lie" şarkısının klibinde oynamıştır. Rihanna ile aşk yaşadığı öne sürülmüştü. 27 Eylül 2012 tarihinde Noah Shannon Green adını verdiği oğlunu dünyaya getirmiştir. Hasan Can (anlam ayrımı) Hasan Can ÅŸu anlamlara gelebilir Puff Daddy Sean John Combs (d. 4 Kasım 1969), Puff Daddy, P. Diddy, Sean John, Puff ve Puffy isimlerini kullanan Amerikalı prodüktör, rapçi, plak şirketi yöneticisi ve girişimci. Forbes dergisine göre 550 milyon dolarlık serveti ile 2012 yılının en zengin rapçisidir. Sean John Combs, 1987’de Bronx’dan üniversite öğrenimini tamamlamak için Washington'a geçti. Burada çocukluk arkadaşı Heavy D’nin aracılığıyla Uptown Records’da staj yapmaya başlayan sanatçı, birkaç ay sonra Father MC’nin 1990 yılında çıkan "Father’s Day" albümünün prodüktörlüğünü yaptı. Albümün başarı yakalamasından sonra Mary J. Blige’in "What’s the 411?" ile Heavy D & The Boyz’un "Blue Funk" albümlerinde de prodüktörlük yapan Combs, 1992 senesinde hırsından dolayı Uptown Records’dan kovuldu. 1993 senesinde kendi evinde şarkılara remix’ler yapmaya başlayan Sean Combs, Bad Boy Entertainment şirketini kurarak Craig Mack ve Notorious B.I.G. ile anlaşmaya vardı. 1994 yılında Craig Mack’in “Flava In Ya Ear” parçasına remix yaparak piyasaya süren Bad Boy Entertainment, bu parçanın listelerde ilk 10’a girmesiyle adını müzik piyasasında duyurdu. Aynı zamanda şirkete ilk defa platin plak gelirken, Notorious B.I.G. ise “Big Poppa” parçasıyla listelerde 6 numara oldu. 1995 senesinde Faith Evans ve Total gibi sanatçılarla çalışan P. Diddy, 1996 senesinde 112 ile çalışarak şirketi Bad Boy Entertainment’a platin plaklar getirtmeye devam etti. Bunun dışında Mariah Carey, Boyz II Men, TLC ve Lil’ Kim gibi sanatçıların albümlerinde de prodüktörlük yapan sanatçı, müzik dünyasına Mase ve The Lox gibi hip hop sanatçılarını kazandırdı. P. Diddy ve Notorious B.I.G.’nin, 1990 senesi içerisinde Tupac Shakur ile Death Row Records şirketinin lideri Suge Knight ile girdikleri sözlü kavga, Tupac Shakur’un 1996 senesinde ve 6 ay sonra da Notorious B.I.G.’nin öldürülmesiyle sonuçlandı. Ölümünden sonra çıkan albüm "Life After Death" ile 6 kez platin plak alan Notorious B.I.G., bu albümle listelerde 1 numara oldu. Yakın arkadaşı Notorious B.I.G.’nin ölümünden sonra kendi albümünü çıkarmak için ortalardan kaybolan Sean Combs, aynı sene içerisinde "Puff Daddy" ismini kullanmaya başladı. 1997 senesinin ortalarında çıkarttığı “Can’t Nobody Hold Me Down” single’ı ile listelerde 2 ay boyunca kendine yer bulan Puff Daddy, Notorious B.I.G. anısına çıkarttığı, Faith Evans ile ortak çalışması “I’ll Be Missing You” ile de listelerde 1 numara olmayı başardı. 1997 senesinde gelen "No Way Out" albümünü Puff Daddy and The Bad Boy Family ismiyle çıkartan sanatçı, bu albümle Amerika listelerinde 1 numara oldu ve 7 kez platin plak aldı. "No Way Out" 1998 Grammy’sinden “En iyi Rap Albümü” ödülünü alırken, albümden “I’ll Be Missing You” da “En iyi Düet Rap Performansı” ödülünü kazandı. 1999 senesinde 2. albümü "Forever"'ı çıkartan Puff Daddy, aynı sene karıştığı bazı olaylar yüzünden mahkemelere katılmak zorunda kaldı. Bu durum The Lox grubunun Bad Boy Entertainment’dan ayrılmasına yol açarken, 2001 senesinde çıkacak albüm "Thank You"'nun da piyasaya çıkamamasına neden oldu. 2001 senesine gelindiğine "The Saga Continues..." albümünü P. Diddy olarak çıkartan Sean Combs, bu albümle platin plak aldı. Aynı sene David Bowie ile beraber çalıştığı “American Dream” parçasıyla "Training Day" filminin soundrack’inde yer alan P.Diddy, Britney Spears ve NSYNC ile de çalışmaya başladı. 2001 yılında Halle Berry ve Billy Bob Thornton’un da rol aldığı "Monster’s Ball"'da rol alan Sean Combs, aynı sene "Made" filminde de aktörlüğe soyundu. 2002 yılında "We Invented The Remix Vol. 1" albümünü çıkartan Puff Daddy, bu albümde daha önce hit olmuş single’larının mix edilmiş halini hayranlarına ulaştırdı. Amerika listelerinde 1 numara olan albüm, İngiltere listelerinde de 17 numaraya çıktı. Aynı sene MTV için "Making the Band II" adlı televizyon programına başlayan sanatçı, bu programla “Danity Kane” adlı kız grubunu müzik piyasasına sundu. 2003 senesinde Bad Boys filmine Nelly ve Murphy Lee ile ortak çalışması “Shake Ya Tailfeather” ile katılan Puff Daddy, bu şarkıyla 2004 Grammy’lerinden “En iyi Düet Rap Performansı” ödülünü kazandı. 2004 senesinde ismini “Diddy” olarak kullanmaya başlayan Sean Combs, İngiltere’de Diddy isimli bir DJ’in olması sebebiyle bu ismi İngiltere’de kullanamadı. Aynı sene "Bad Boy’s 10th Anniversary... The Hits" adındaki derleme albümü çıkartan Bad Boys Records, 2005 senesinde Warner Music’e satıldı. 2006 senesinde son albümü "Press Play"'i piyasaya süren Diddy, bu albümde The Pussycat Dolls’dan Nicole, Nas, Timbaland, Black Eyed Peas’den Fergie, Kanye West ve Christina Aguilera gibi sanatçılarla çalıştı. Albümden çıkan ilk single Nicole Scherzinger ile ortak çalışması “Come to Me” olurken, single Amerika listelerinde 25 numaraya yükseldi. İngiltere listelerinde 4 numara olan single’dan sonra albümden 2. single olarak “Tell Me”yi çıkartmayı düşünen Diddy, bu parçada Christina Aguilera ile beraber çalıştı. 2010 Yılında "Last Train to Paris" adlı albümü çıkarmayı planlayan ünlü sanatçı bu konuda oldukça iddialı. Tamlama Tamlama, bir kelimenin benzerlerinden ayırt edilebilmesi için başka bir kelimeyle anlam ilişkisi kurularak tamamlanmasıdır. Türkçede iki çeşit tamlama vardır. Eğer söz konusu varlık bir isimle tamamlanırsa bu isim tamlaması, sıfat ile tamamlanırsa sıfat tamlaması olur. Anadol A8-16 Anadol A8-16, Anadol tarafından 1981-1984 yılları arasında üretilen orta sınıf otomobil modelidir. 4-Kapılı A8-16 serisinin üretimi 1981/11’de A2 SL modelinden sonra başladı. A8-16 modelinin esin kaynağı o dönemin SAAB ve Volvo markalarının modelleri olmuştur. Bu modellere özgü geniş farlar, eğik burun, küt ve yüksek arka kesim gibi öncü detaylar A8-16 dizaynında da kullanılmış, ancak, 1981 yılına göre biraz modası geçmiş olan ve Böcek'te kullanılan arka stoplar, aracın bu yenilikçi felsefesine uygun düşmemiştir. Aracın ön dizaynından dolayı A8-16 model halk arasında "Baltaburun" olarak da tanınmaktadır. Kabin içi dizayn da pek çok geleneksel Anadol müşterisine ters gelmiştir. 1973'te dizayn edilen SV-1600'ün kapı, cam ve çerçeveleri ile ön konsolu A8-16’da da kullanılmış, bu da potansiyel alıcılarda yeni çizgilerine rağmen bir toplama model hissi uyandırmıştır. Cam elyafı ve polyesterden imal edilen bu 5 kişilik araç gövdesi, A1 ve A2 platformunda kullanılan aynı boyutlardaki H-tipi tam çelik şasi üzerine oturtulmuştur. Şasi, helezonlu bağımsız ön süspansiyon ve makaslı arka aksın üzerine kurulmuştur. 1981 ve 1982 yılı üretiminin bir bölümünde 5200 d/d da 65 bg güç üreten motor bloğu döküm demirden üretilmiş 1599cc Ford Kent Crossflow OHV motor, bir bölümünde de 5300 d/d da 74 bg güç üreten, yüksek performanslı 1593cc Pinto E-Max SOHC Crossflow tip motor kullanılmış olsa da, bu araca bir albeni kazandırmaya yetmemiştir. Bu nedenden dolayı, üretim masraflarını azaltmak amacıyla 1983-1984 üretimlerinde üretim bandına alınan 16 SL (Saloon) modelinde tekrar 1599cc'lik Ford Kent Crossflow motor kullanılmıştır. Direksiyon'da "rack-and-pinion" (kremayer) sistemi, frenlerde tek devreli ve servo destekli hidrolik sistem, debriyajda da tek kuru plaka, diyafram yaylı, spiral kontrollu telli sistem kullanılmıştır. Şanzıman olarak döküm demirden, 4 ileri düz vitesli Ford'un Type 3 modeli tercih edilmiştir. El freni iki koltuk arasında ve mekaniktir. El fren kolu, içli dışlı bir kablo ile arka tekerleklerdeki el freni levyesine bağlıdır. Gösterge panosu direksiyon milinin hemen üzerinde olup, 2 gösterge bulunmaktadır. Solda, alt kısmında uzun hüzme (mavi) ve sinyal (sarı) lambalar ile km sayacının bulunduğu Smiths km saati, sağında ise orta kısmında marş (kırmızı), yağ (yeşil) lambalarının bulunduğu Smiths yuvarlak hararet ve benzin göstergesi yer almaktadır. A8 modeli, 16 olarak (81/11-82/01) 300 adet, 16 SL olarak da (82/01-84/01) 713 adet ve toplamda 1013 adet üretilmiştir. A8 modeli, Otosan'ın Anadol markası ile ürettiği A serisi binek otomobillerin de son halkası oldu ve 1984'te Anadol binek araçları üretimi durdu. Geliştirilmiş olan prototipler de Dünya'nın ve Türkiye'nin 1980'li yıllarda içinde bulunduğu ekonomik, siyasal ve sosyal çalkantılar nedeniyle üretime alınamadı. Bu tarihten sonra, Otosan 1991'e kadar P2 koduyla ürettiği Otosan 500 ve Otosan 600D kamyonetlerin üretimine devam etti. Anadol markası ile üretim, Otosan’ın Ford Motor Company