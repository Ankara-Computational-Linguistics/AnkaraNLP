kınandı. Olaylara adını veren yer, başlangıç noktası niteliğindeki Pekin'deki Tiananmen Meydanı'dır. Bazı tarihçiler ise yaşananlar için “Pekin Katliamı” tabirini kullanmaktadır. Çincede olaylar, daha çok “4 Haziran Hareketi” ya da “4 Haziran Vakası” olarak anılmaktadır. İlk ifade, aynı yerde daha önce meydana gelen diğer iki büyük protesto hareketi düşünüldüğünde bilimsel adlandırma ile tutarlılık gösterir: 1919 yılındaki "4 Mayıs Hareketi" ve 1976'daki "5 Nisan Hareketi". Kimi yerlerde "4 Haziran Hareketi" denilince, Pekin'e ilave olarak bütün ülkede düzenlenen gösteriler kastedilir. 1978'den itibaren Deng Xiaoping, Mao tarafından kurulan sistemi esnetecek tarzda, siyasi liberalleşmeyi ve pazar ekonomisine tedrici geçişi öngören bir dizi ekonomik ve siyasi reform gerçekleştirdi. Bu ekonomik ve siyasi reformlar, 1989 yılı geldiğinde iki grubu hükûmetle karşı karşıya getirdi. Birinci grupta, reformların yeterince ileri götürülmediğini ve Çin'de siyasal sistemin reformdan geçmesi gerektiğini, ekonomik reformların yalnızca çiftçilerle fabrika işçilerini etkilediği için entelektüellerin gelirlerinin reformlardan yarar gören bu kesimlere göre daha geriden geldiğini düşünen öğrenciler ve aydınlar bulunuyordu. Ayrıca Çin Komünist Partisi'nin elinde tuttuğu siyasal ve toplumsal yetkiler hakkında endişe duyuyorlardı. Ve bu grup, Mihail Gorbaçov tarafından glasnost adlı siyasal liberalizasyon sürecine şahit olmuştu. İkinci grupta ise, toplumsal ve siyasal reformların fazla ileri gittiğini düşünen kent sanayi işçileri bulunuyordu. Ekonomi üzerindeki kontrolün gevşetilmesi kendi yaşamlarını tehdit eden enflasyona ve işsizliğe neden olmaya başlamıştı. 1989 Tiananmen Meydanı protestoları büyük ölçüde Çin Komünist Partisi eski genel sekreteri Hu Yaobang'ın ölümüyle ateşlendi. Hu Yaobang'ın Genel Sekreterlikten “istifası” 16 Ocak 1987'de halka duyurulmuştu. 1987 öğrenci protestoları sonrasında Hu'nun “hızlı reformlar ve Maoist aşırılıkları küçümseme” yönündeki açık yürekli çağrıları, onu Deng'in ve diğerlerinin gözünde uygun bir günahkeçisi haline getirmişti (Spence 1999, 685). Merkez Komite tarafından yayınlamaya zorlandığı istifası aynı zamanda “küçük düşürücü öz eleştiri” idi. Hu'nun 15 Nisan 1989'da kalp krizi yüzünden ani ölümü, öğrencilere, sadece merhum Genel Sekreter'in yasını tutmak için değil, ayrıca “itibarının iadesi” isteklerini dillendirmek ve 1986 – 1987 yıllarının önemli meselelerine ve hatta 1978 – 1979 protestolarına bir kez daha dikkat çekmek için bir araya gelmeleri yönünde mükemmel bir fırsat sundu (Spence 1999, 697). Başlangıçta protestolar küçük çaplıydı ve Hu Yaobang için yas tutma ve partinin onunla ilgili resmi görüşünü gözden geçirme talebi biçimindeydi. Polisle öğrencilerin karşı karşıya geldiği haberleri yayıldıktan sonra gösteriler ivme kazandı. Öğrencilere göre Çin medyası, onların etkinliklerinin özünü çarpıtıyordu ve bu durum gösterilere katılımı arttırıyordu. Hu'nun cenazesinde büyük bir öğrenci kalabalığı Tiananmen Meydanı'nda toplandı ve Hu'nun siyasal rakibi sayılan Başbakan Li Peng ile görüşmek istedi. Ne var ki bu isteklerini gerçekleştiremediler. Bununla birlikte öğrenciler Pekin'deki üniversitelerde boykot çağrısında bulundular. 26 Nisan'da "Halkın Günlüğü"nde yayınlanan bir yazıda ve hemen altında Deng tarafından verilen bir demeçte öğrenciler iç kargaşalık çıkarmakla suçlandılar. Bu ifade öğrencileri öfkelendirdi ve 29 Nisan'da yaklaşık 50,000 öğrenci Pekin sokaklarında bir araya geldi ve yetkililerin yaptığı bastırma uyarısını göz ardı etti ve hükûmetin demeci geri almasını talep etti. Pekin'de üniversite öğrencilerinin büyük bir bölümü, arkalarına öğretmenlerinin ve aydınların da desteğini arkasına alarak gösterilere katıldı. Öğrenciler Komünist Parti'nin denetimi altındaki resmi öğrenci örgütlerini reddedip kendi özerk örgütlerini kurdu. Öğrenciler kendilerini Çin yurtseverleri ve 1919'un “bilim ve demokrasi” için 4 Mayıs Hareketi'nin mirasçıları olarak görüyordu. Protestolar ayrıca, "Dörtlü Çete"nin altedilmesiyle sonuçlanan 1976'nın Tiananmen Meydanı Protestoları'nın hatıralarını da canlandırmıştı. Öğrenciler tarafından demokrasinin savunucusu olarak görülen Hu'nun anısına eylemler olarak başlayan gösteriler aşama aşama, siyasal çürümeye karşı protestolardan basın özgürlüğü taleplerine ve Komünist Partisi'nin ve Çin'in “de facto” lideri Deng Xiaoping'in iktidarına bir son verilmesine ya da reforme edilmesine kadar vardı. Diğer şehirlerdeki öğrencilerle ve işçilerle iletişim ve bağ kurmakta kısmen başarılı olan girişimlerde bulunuldu. Her ne kadar ilk gösteriler, Deng reformlarının yeterince ileri gitmediğine ve Çin'in siyasal sisteminin reformdan geçmesi gerektiğine inanan öğrencilerden ve aydınlardan gelse de, kısa zamanda reformların fazla ileri gittiğine inanan kentli işçileri de içine aldı. Bu durumun nedeni protestoların öncülerinin yozlaşma üzerine yoğunlaşmalarıydı, ki bu iki grubu birleştirdi. Katlımıcıları esas itibarıyla öğrencilerden ve aydınlardan oluşan 1987'deki gösterilerden farklı olarak, 1989 gösterileri artan enflasyonun ve yozlaşmanın tetiklediği kentli işçilerden yoğun destek gördü. Pekin'de onları çok sayıda insan destekledi. Anakaradaki Urumçi, Şangay ve Çongkin gibi şehirlerde ve daha sonra da Hong Kong, Tayvan ve Kuzey Amerika ve Avrupa'daki Çin topluluklarında da benzer rakamlara ulaşıldı. 4 Mayıs'ta yaklaşık olarak 100,000 öğrenci ve işçi, özgür bir medya ve yetkililerle seçilmiş öğrenci temsilcileri arasında resmi bir diyalog kurulması talepleriyle Pekin'de yürüyüş yaptı. Hükümet, sadece atanmış öğrenci temsilcileriyle görüşmeyi kabul ederek bu diyalog talebini geri çevirdi. 13 Mayıs'ta, yani reform yanlısı Sovyet lider Mihail Gorbaçov'un duyurusu oldukça iyi yapılan resmi ziyaretinden iki gün önce, büyük öğrenci grupları, Halkın Günlüğü'ndeki suçlamanın geri çekilmesinde ve seçilmiş öğrenci delegeleriyle görüşmelere başlanması talebinde ısrar ederek Tiananmen Meydanı'nı işgal etti ve açlık grevine başladı. Yüzlerce öğrenci açlık grevine başladı ve daha binlercesiyle Pekin nüfusunun bir kısmı bir hafta boyunca onları destekledi. Protestolar ve grevler diğer şehirlerdeki üniversitelerde de başladı ve bu üniversitelerden pek çok öğrenci gösterilere katılmak için Pekin'e hareket etti. Genel olarak Tiananmen Meydanı'ndaki gösteriler iyi düzenlenmişti. Her gün, Pekin'deki çeşitli üniversitelerden öğrenciler meydandakilerle dayanışmak için dersleri boykot ederek ve protestonun taleplerini daha da ileriye taşıyarak yürüyüş yapıyordu. Yürüyüşler sırasında ve meydanda öğrenciler Enternasyonal'i söylüyordu. Öğrenciler ilginç bir şekilde, meydanın kuzeyinde asılı duran Mao posterine mürekkep fırlatan üç kişinin tutuklanması için polise yardım ederek hükûmete bir jest yaptılar. Öğrenciler, eylemlerini güçlü tutmak ve ivme kaybının önüne geçmek için açlık grevi düzenlenmesi gerektiğine karar verdiler. Bu karar, eylemler açısından belirleyici bir andı. Grev Mayıs 1989'da başladı ve “bin kişiden daha fazla” insanı içerecek şekilde büyüdü (Liu 1994, 315). Açlık grevi öğrencilere geniş destek sağladı ve “Pekin'in sıradan insanları grevcileri korumak için yürüyüşe geçti... çünkü destek vermenin reddedilmesi ve hükûmetin teranelerine eşlik esilmesi izleyenleri şuna ikna etti: Öğrenciler sadece kendi kişisel çıkarlarının peşinde değildi, kendilerini Çin halkı için kurban ediyorlardı” (Calhoun 1994, 113). 19 Mayıs günü sabah 4:50'de dönemin Komünist Parti Genel Sekreteri Zhao Ziyang meydana gitti ve öğrencilere bir konuşma yaptı: Bu konuşmanın ardından, “Yaşlandık artık, fark etmez bizim için.” sözü ünlendi ve o gün Zhao'nun halkın önüne son çıkışı oldu. ÇHC hükûmeti ile müzakerelerde bulunmak için kısmen de olsa başarılı girişimlerde bulunuldu. Gorbaçov'un ziyareti yüzünden çok sayıda yabancı medya mensubu Çin'de bulunuyordu. Protestoları geniş ölçüde yayınlarına taşıdılar ve genel olarak öğrencilerin lehinde bir tutum benimsediler, ancak öğrencilerin hedeflerine ulaşmaları konusunda karamsardılar. Gösterinin sonuna doğru, 30 Mayıs'ta Meydanda "Demokrasi Tanrıçası" adında bir heykel dikildi ve bu heykel dünyadaki televizyon izleyicilerinin gözünde protestonun sembolü haline geldi. Politbüro İcra Komitesi, (emekli olmuş, fakat hükûmet ve parti üzerinde hala etkiye sahip) parti büyükleriyle birlikte, önceleri gösterilerin kısa ömürlü olacağını ya da göstermelik reformların ve soruşturmaların protestocuları memnun edeceğini umuyordu. Mümkün mertebe şiddete başvurmaktan uzak durmak ve öğrencilerin protestoları bırakıp işlerinin başına dönmelerini sağlamak için öncelikle uzun kollu parti aygıtına dayanmak istiyorlardı. Harekete geçmelerinin önündeki engellerden biri, liderliğin kendisinin de öğrencilerin taleplerinden çoğunun destekçisi olmasıydı, özellikle yozlaşma konusundaki taleplerin. Bununla birlikte gösterilerde farklı taleplere sahip çok sayıda insan vardı ve bu nedenle hükûmetin kiminle, neyi müzakere edeceği belirsizdi. Gösteriler arasındaki kafa karışıklığı ve kararsızlık, hükûmet cephesine de yansıyordu. Resmi medyada ise bu kararsızlık, Halkın Günlüğü'nün bir gün göstericilere sempati duyan, öbür gün onları kınayan manşetlerinde kendisini ortaya koyuyordu. Üst düzey liderler arasında Genel Sekreter Zhao, göstericilere kesinlikle yumuşak bir yaklaşımı savunurken, Li Peng gösterilerin bastırılmasına taraftar görünüyordu. Sonunda, tek partili düzenin terkedilmesini Kültür Devrimi'nin kaotik ortamına dönülmesi olarak gören bir grup parti büyüğü tarafından gösterilerin bastırılması kararı alındı. Bu insanların çoğunun resmi bir konumu olmasa da, orduyu kontrol edebiliyorlardı. Deng Xiaoping Merkezi Ordu Komisyonu'nun başkanıydı ve sıkıyönetim ilan etme yetkisine sahipti; Her ne kadar 1982 Anayasası'ndan itibaren sembolik birlikte bir mevki haline gelse de, ÇHC Cumhurbaşkanlığı koltuğunda Yang Shangkun oturuyordu ve yasal olarak silahlı kuvvetlerin komutanıydı. Parti büyükleri, uzun süren gösterilerin ülke istikrarını tehdit ettiğine inanıyordu. Protestoculara, sahne gerisinden yönetilen, “burjuva liberalizmi”nin ve parti içerisindeki kişisel hırs sahiplerinin kuklaları gözüyle bakılıyordu. Hareketin başlangıcında, Çinli haber kuruluşları, özgür ve gerçek haberler yapmakta nadir görülen bir fırsata sahipti. Haber kuruluşlarının çoğu, merkezi ve yerel hükûmetin denetim eksikliğine bağlı olarak, istediklerini yayınlamakta ve yazmakta serbesttiler. Haberler ülkede hızla yayıldı. Çinli haber kuruluşlarının yayını üzerine, İç Moğolistan şehirleri de dahil, 400'ün üzerinde şehirde öğrenciler ve işçiler gösteriler düzenledi. Meydandaki protestolara katılmak için insanlar Pekin'e hareket ediyordu. Şangay'daki üniversite öğrencileri de Hu Yaobang'ı anmak ve kimi hükûmet politikalarını protesto etmek için sokaklara döküldü. Çoğu kez bu gösteriler üniversitelerin Çin Komünist Partisi komitelerinden destek gördü. Dönemin Şehir Parti Sekreteri Jiang Zemin, gösterici öğrencilere kolunda beyaz bant olduğu halde seslendi ve 1949 öncesinde ajitatörlük yapmış bir öğrenci olarak onları anladığını ifade etti. Diğer taraftan da vakit kaybetmeden sokakları kontrol altına almalarını için polisi gönderdi ve öğrencileri destekleyen Komünist Parti liderlerini tasfiye etmek üzere harekete geçti. Şangay'ın “Dünya Ekonomisi” gazetesi, bir yazıişleri toplantısında, 19 Nisan'da Hu hakkında bir anma bölümü yayınlamayı kararlaştırdı. 20 Nisan'da Şangay şehir hükûmetinin durumdan haberi oldu ve Jiang haberdar edildi. Jiang, anma bölümünün sansürlenmesi emrini verdi, ne var ki gazete çoktan basılmış ve dağıtılmıştı. 26 Nisan'da “Halkın Günlüğü”, öğrenci gösterilerini kınayan sayısını çıkardı. Jiang bunu bir işaret olarak kabul etti ve “Dünya Ekonomisi” gazetesinin yazı işleri müdürünü görevinden aldı. 1989 protestolarının ardından iktidara doğru hızla yükselişi, bu iki meseledeki işbitirici tavrına bağlanmaktadır. Hong Kong'da yerel halktan pek çok kişi gösterilere katıldı. 27 Mayıs 1989'da “Çin'e Adanan Demokrasi Şarkıları” adlı etkinlikte yaklaşık 300,000 kişi Victoria Park'ta bir araya geldi. Tayvanlı ve Hong Konglu pek çok ünlü, şarkılar söyledi ve Pekin'deki öğrencilere desteklerini gösterdi. Hükümetin 20 Mayıs'ta sıkıyönetim ilan etmesine karşın, protestocu kalabalık ordunun Pekin'e girişini engelledi ve akabinde ordu geri çekilme emri aldı. Bu sırada gösteriler devam ediyordu. Açlık grevi üçüncü haftasını dolduruyordu ve hükûmet ölümler başlamadan meseleyi çözme kararına vardı. Komünist parti liderleri arasındaki tartışmanın ardından, krizin çözümü için askeri güç kullanılması emredildi ve öğrencilere verdiği destek üzerine Zhao Ziyang siyasi liderlikten el çektirildi. Ve Komünist Partisi, olaylar daha fazla tırmanmadan duruma el koymaya karar verdi. Şehrin kontrolünü el almaları için Halk Kurtuluşu Ordusu'nun 27. ve 28. ordularından askerler ve tanklar gönderildi. 27. ordunun başında Yang Shangkun'a bağlı bir kumandan bulunuyordu. Pek çok Pekinli, birliklerin şehre girişine aktif olarak karşı durdu. Protestocular halk otobüslerini ateşe verip, ordunun ilerleyişini durdurmak için barikat malzemesi olarak kullandı. Öğrenciler araçlarla barikatlar oluştururken, ordu da göz yaşartıcı gaz, tüfek ve tank kullanarak sokakları temizlemeye çalışıyordu. Meydana bağlanan sokaklarda çatışmalar bu şekilde devam etti. Askerlerle kalabalık arasındaki tarafsız bölgede kalan pek çok yaralı, çekçek sürücüleri tarafından hastanelere taşındı. Meydana düzenlenen saldırının ardından, canlı televizyon yayınında, barikatların etrafında ya da bulvarlarda toplanmış, hükûmetin tavrını protesto etmek için siyah kolluk takan insanlar görülüyordu. Bu sırada HKO, öğrencilerin peşine düşerek ve üniversite bölgesini tecrit ederek şehrin çevresinde sistematik olarak kontrol noktaları kuruyordu. Meydanda ise, barışcıl bir şekilde geri çekilmek isteyenlerle meydanda kalmak isteyenler arasında bir tartışma yaşanıyordu. Meydan üzerindeki saldırı, farklı yönlerden yaklaşan zırhlı kariyerlerle ve süngü takmış birliklerle 3 Haziran günü saat 22:30'da başladı. Bu kariyerler ileriye ve yanlara doğru ateş açarak ve bu sırada muhtemelen kendi askerlerini de vurarak yol boyunca ilerlediler. BBC muhabiri Kate Adie meydanda “rastgele ateş” açıldığından söz etti. Otobüslere sığınmaya çalışan öğrenciler, askerler tarafından dışarı çıkarılıp kalın sopalarla dövüldü. Meydanı terk etmeye çalışan öğrenciler bile askerler tarafından durdurulup dövüldü. Kariyerlere karşı zayıf ve güçsüz barikatların oluşturulmaya çalışıldığı meydanda, protestonun öncülerinin, yaklaşan askerlere karşı (molotof kokteyli gibi) silahları kullanmamaları için öğrencilere “yalvardıkları” söyleniyordu. Bu sırada, “Neden bizi öldürüyorsunuz?” diye bağırarak, pek çok öğrenci vuruldu. Ertesi sabah 5:40'ta Meydan boşaltılmıştı. Amerika Birleşik Devletleri bu olaylar üzerine Çin Halk Cumhuriyetine silahlarını halka karşı kullandığı için ambargo koymuştur Generals isimli oyunda meydan bombalanmıştır. Genel Alıntı Akyazı, Adilcevaz Akyazı, Bitlis ilinin Adilcevaz ilçesine bağlı bir köydür. Bitlis iline 133 km, Adilcevaz ilçesine 40 km uzaklıktadır. Aşağısüphan, Adilcevaz Aşağısüphan, Adilcevaz ilçesine bağlı bir köydür. Millattan önce 200 yıllara dayanıyor köyün ilk kuruluşu Kral Dorghe'ye (Dorce) dayanmaktadır, sonraki yıllarda köy büyümüş ve antik şehir haline gelmiştir bunun en büyük önemi ise Urartular zamanın da yerel bankalar şehri olarak nitelendirilmiştir ve Urartular ilk küçük limanını ve hanlarını bu antik şehre kurmuşlardır. Urartular zamanında bu antik şehrin adı Ururatapolis idi, Urartu Şehri anlamına gelir. Urartular yıkılınca antik şehre Medler yerleşir daha sonra adı Mediapolis olarak Millados tarafından değiştirilir antik şehir tamamıyla yer altında kurulmuş fakat İskender zamanında antik şehir yıkılmıştır. Rivayetlere göre kral Millados ölünce mezarı ve antik şehre kurulmuş köy tamamıyla tarih kokuyor Millados'un kabilesi ve ailesi Timinuslar halinde köyde gömülüdür. Osmanlılar zamanında köy yeniden toparlanmış ve köyün ismi Süphan'ül Sülpa olarak değiştirilmiştir, çevre mezraları (Adilcevaz dahil) bu köye bağlanmıştır. Köy halkı üzümcülük, ceviz ve altın işleriyle uğraşırmış. Cumhuriyet kurulduktan sonra köyün ismi Aşağısüphan olarak değiştirilmiştir (1928). Bitlis iline 104 km, Adilcevaz ilçesine 14 km uzaklıktadır. Aygırgölü, Adilcevaz Aygırgölü, Adilcevaz ilçesine bağlı bir köydür. Bitlis iline 101 km, Adilcevaz ilçesine 9 km uzaklıktadır. BahÃ§edere, Adilcevaz Bahçedere, Adilcevaz ilçesine bağlı bir köydür. Köyün kuruluş tarihi bilinmemektedir. Ancak köyde bulunan eski mezarlıkta 1320-1321 yılını gösteren kitabe bulunmaktadır. Köyün eskiden Haskündürük adıyla bilinmekte olup, bu isim Ermenice "Hatsgntrug" dan gelmiştir. Uzun süre Ermeniler' in yaşadığı yerleşime, 20. yüzyılın başlarından itibaren Kürt nüfus yerleşmeye başlamıştır. Bitlis iline 83 km, Adilcevaz ilçesine 12 km uzaklıktadır. 1980'li yılların başından itibaren köyden İzmir' in Çeşme ilçesine bağlı Germiyan köyüne yoğun göç başlamıştır. Serart System of a Down adlı grubun Amerika'da yaşayan Ermeni solisti Serj Tankian ile Türkiye'de yaşayan Ermeni müzisyen Arto Tunçboyacıyan'ın üzerinde birlikte çalıştıkları müzik albümüdür. Ermenice "Sanata Sevgi" anlamına gelen ismi vardır.( Serj (SER), Arto (ART) ) Serart Albümünün Playlist'i Bilecikspor Bilecikspor, Bilecik ilinin eski profesyonel futbol kulüplerinden biridir. Renkleri "Kırmızı-Beyaz"dır ve 1969 yılında kurulmuştur. Kulüp Başkanı İsmail Cinoğlu'dur. Takım maçlarını 5150 koltuk kapasiteli Şeyh Edebali Stadyumu'nda oynamaktadır. Bilecikspor futbol takımı 2014-2015 sezonu itibarıyla Bilecik 1. Amatör Küme'de mücadele etmektedir. 1969 yılında "Bilecik Gençlik" ve "Hisar Gençlikspor" kulüplerinin birleşmesi ile kurulmuştur. 1982 yılına kadar geçen süreçte mahalli ve bölgesel amatör liglerde mücadele ederken, 1982-1983 sezonunda o zamanki adıyla "2. Lig'e Katılma Ligi"nde mücadele etmiş fakat 2. Lig'e çıkamamıştır. Bilecikspor, 1984 yılında kurulan 3. Lig'e yükselmek için oynanan terfi maçlarında başarılı olarak 3. Lig'e yükselmiş ve profesyonel futbol takımı olmuştur. 1987 yılında tekrar amatör kümeye düşmesinin ardından ertesi sene tekrar 3. Lig'e yükselmiştir. 1989 - 1990 sezonu hariç hep 3. Lig'de oynayan kulüp, 2007-2008 sezonunda 3. Lig 4. Grupta 16. olarak amatör kümeye düşmüştür. 2008-2009 sezonunu Bilecik 1. Amatör Küme'de namağlup 2. tamamlayan Bilecikspor, 2009-2010 sezonunda Bilecik 1. Amatör Küme ve Bilecik 2. Amatör Küme'ye takım çıkaramamıştır. 2010-2011 sezonunda eski futbolcusu İsmail Cinoğlu'nun teknik direktörlüğünde ve Ali Han başkanlığında sahalara dönmüş ve Bilecik 2. Amatör Küme'de sezonu 4. bitirmiştir. Bilecikspor, 2011-2012 ve 2012-2013 sezonlarında da Bilecik 2. Amatör Küme Bilecik Grubunda mücadele etmiş; fakat bir üst kümeye çıkamamıştır. 2013-2014 sezonuna, Ankaralı iş adamı Batuhan Çolak'ın kulübün borçlarını ödeyip yönetimini devralmasıyla birlikte yeni transferlerle ve yeni teknik direktör Engin Özmen yönetiminde giren Bilecikspor, Bilecik 2. Amatör Küme'de bitime 2 hafta kala şampiyonluğunu ilan etmiştir. Bilecik 1. Amatör Küme'de 2014-2015 sezonunun başında Batuhan Çolak'ın istifa etmesi üzerine, kulübün eski futbolcusu ve teknik direktörü İsmail Cinoğlu yönetimi devralıp takımın küme düşmesini engellemiş ve Bilecikspor'u yeniden sahaya çıkarmıştır. West Bromwich Albion FC West Bromwich Albion Football Club, İngiliz futbol kulübüdür. Birmingham şehri takımıdır. 1878 yılında West Bromwich'deki "Salter's Spring Works" işçileri tarafından kurulmuştur. "West Brom", "the Baggies","the Albion", ve "W.B.A." isimleri ile de tanınır. Kırım Giray Kırım Giray (ö. 1769) 1758-1764 ve 1768-1769 yılları arasında hüküm sürmüş olan Kırım hanı. Kırım Giray'ın ikinci saltanatı 1768-1774 Osmanlı-Rus Savaşı'na rastladı. Savaşın başlarında Kırım Giray Şubat 1769'da Güney Rusya'ya başarılı akınlar yaptı. Ancak Kırım Giray'ın ölümünden sonra Rus orduları Kırım'a girdiler. Murmansk OblastÄ± Murmansk Oblastı (Rusça: Му́рманская о́бласть / Murmanskaya obrasti), Rusya'nın Kuzeybatı Federal Bölgesi'nde yer alan oblast. Oblastın idarî merkezi Murmansk'tır. Beyazdeniz ile Barents Denizi arasında yer alan Kola Yarımadasında 144.900 km²'lik bir alan kaplar. Bölgenin Hibini Dağlarında 1.191 m'ye yükselen dağlık kesimleri kuzeyde tundralar, güneyde ise taygalarla kaplıdır. Yönetim merkezi Murmansk'tır. Nüfus; 892.534 (2002) Lovers Walk Lovers Walk (ya da Türkçe adıyla "Aşığın Hareketleri"), The WB kanalında yayınlanan, Joss Whedon tarafından oluşturulan bir fantastik dizi olan Buffy the Vampire Slayer televizyon dizisinin üçüncü sezonunun sekizinci bölümü. Willow, Xander, Cordelia ve Buffy üniversite giriş sınavının sonuçlarını karşılaştırmaktadır. Bufy’nin hayli yüksek edebiyat notunu fark eden herkes çok şaşırır. Özellikle de Giles, Buffy’nin bu büyük başarısına çok sevinir fakat genç avcısını kutlarken Buffy’nin nedenini bilmediği şekilde sinirli olduğunu anlar. Annesinin şehir dışındaki bir üniversiteye başvurması fikrini destekleyen Giles, Faith’in de Buffy’nin avcı olarak yerini alabilecek güçte olduğunu söyler. Eve dönen Buffy annesinin geleceği ile ilgili karar vermesi gerektiğini ısrarla söylemesinden sonra, kendisini Sunnydale’a bağlayan tek bir şey olduğunu fark eder; o da Angel'dır. Bu arada Sunnydale’a dönen Spike, Drusilla’nın kendisine bir kere daha aşık olmasını sağlayacak bir büyü yapabileceği umuduyla Willow’u kaçırır. Bölüm, Xander ve Willow'un öpüşürlerken Oz ve Cordelia'ya yakalanması gibi ilginç bir sahne içerir.Bölüm sonuna doğru Cordelia Xander ve Willow'u öpüşürken görünce koşarak merdivenlerden çıkar. Bu sırada merdiven çöker ve Cordelia'nın karnına demir saplanır. Ama daha sonra Cordelia kurtulur. Çeşme Deniz Muharebesi Çeşme Deniz Muharebesi, 5-7 Temmuz 1770 tarihleri arasında Rus donanması ve Osmanlı Donanması arasında Çeşme Körfezi açıklarında yapılmıştır. 1768-1774 Osmanlı-Rus Savaşı'nın bir parçası olan bu çatışmanın sonucunda Osmanlı Donanması Ruslar tarafından tamamen yok edilmiştir. 1768 yılında Osmanlı-Rus Savaşı başladığında Rusya'nın Karadeniz'de savaş gemisi olarak sadece 6 kalyonu bulunmaktaydı. Rus donanmasının büyük bir bölümü Baltık Denizi'nde üslenmisti. 1769 yılının Kasım ayında Rusya Baltık Denizi'ndeki donanmasından iki filo gemiyi değişik rotalarla Atlantik Okyanusu ve Cebelitarık Boğazı yoluyla Akdeniz'e gonderdi. Rus donanmasının komutanlığını Kont Aleksey Grigoryeviç Orlov üstlenmişti. Amaç Osmanlı Devleti'ni zayıflatmak için Mora Yarımadasındaki Yunanlar arasında bir isyan çıkartmak ve Rusya yanlısı bir Yunan Devleti kurulmasını sağlamaktı. İki filo Akdeniz'de birleşti ve Mora Yarımadasına çıkartma yaptı. 50 Rus askerinin yardımıyla Mani bölgesindeki Yunanlar arasında bir isyan çıkartmayı başardı ama isyan bütün Yunanistan'a yayılmadan Osmanlılar tarafından bastırıldı. Bu isyana Orlov isyanı (Yunanca: Ορλωφικά) denilmektedir. Yunanlar tarafından Yunan Bağımsızlık Savaşı'nın çekirdeği olarak kabul edilmektedir. Kaptanpaşa Mandalzade Hüsameddin Paşa'nın komutasındaki Osmanlı donanması ilk önce Yunan isyanını bastırmak için Mora Yarımadasında Mora Yenişehri (simdiki Nafplion) önünde bulunuyordu. Hüsameddin Paşa Rus filotilasının uzun yolda levazım ve erzak sağlayamayacağını ve bu nedenle hiç savaş yapmadan teslim olacağını düşünüyordu. Onun yüzden Ege Denizi'ne yelken açmaya karar verdi. Ege Denizi'ne ulaştıktan sonra Sakız Adası ve Karaburun arasında Çeşme limanına yakın açıklarda demirledi. Osmanlı donanmasının Ege Denizi'ne doğru yelken açtığını haber alan iki Rus filosu Akdeniz'de Osmanlı donanmasını aramaya koyuldu. İki filonun komutanları Rus Amiral Grigori Spiridov ve İngiliz danışman Amiral John Elphinstone'du. Bu iki Rus filosunda 21 tane gemi bulunmaktaydı: Bunlardan 9 tanesi 66-68 toplu kalyon, 3 tanesi 38-32 toplu fırkateyn, 1 tanesi 12 havan taşıyan "bomba", 4 tanesi ateş gemisi, 4 tanesi de nakliye gemisiydi. Osmanlı donanmasının mevcudu bütün ayrıntılarıyla bilinmemektedir. Fakat 14-16 büyük kalyon bulunduğu ve bunlardan "Burc-u Zafer"'in 84 toplu"Rodos"un 60 toplu ve Kaptanpaşa'nın "Kapudane" kalyonunun 100 toplu olduğu biliniyor. Ayrıca 6 fırkateyn, 6 mahon, 13 kadırga ve 32 daha küçük çapta gemi bulunmaktaydı. Toplam top adedi yaklaşık 1.300 idi. Osmanlı donanması üç sıra olarak demir atmıştı. Birinci sırada 70-100 topla 10 kalyon bulunmaktaydı. Bunlardan kuzeyden dördüncü kalyonda Osmanlı donanmasının komutanı Kaptanpaşa Mandalzade Hüsameddin Paşa bulunmakta; kuzeyden ilk kalyon "Burc-u Zafer" olup kaptanı Cezayirli Hasan Bey idi ve kuzeyden yedinci kalyonun kaptanı Rodos sancak beyi Cafer Bey idi. Donanmada bulunan diğer 2 kalyon bir önceki akşam Midilli'ye gitmişti. İkinci sırada yaklaşık 6 tane daha kalyon bulunmaktaydı ve birinci sıra kalyonlar aralarında açıklık bırakılarak bu ikinci sıra gemilerin ileri ateş etmeleri sağlanmıştı. Bunların arkasında üçüncü sırada fırkateynler, mahonlar, kadırgalar ve diğer ufak parça gemiler bulunmaktaydı. 5 Temmuz 1770'te Osmanlı donanmasını Karaburun yarımadası ile Sakız adası arasında Çeşme Körfezi'nin hemen kuzey açıklarında demir atmış olarak buldu. 6 Temmuz'da öğleyin Osmanlı donanması saat 11:45'te ateş açıp savaşa başladı ve Rus filoları da hemen karşı ateş açtılar. Büyük Rus kalyonları planlanan taktik sırasını koruyamadılar. "Evropa", "Rostislav"'ın arkasında kaldı; "Trech Svyatitelai" bir Osmanlı kalyonu etrafında döndükten sonra yanlışlıkla "Trech İerarchov" tarafından ateşe maruz kaldıktan sonra ancak taktik sırasına geri gelebildi; "Sv. Ianuarii" ise bir müddet ters yöne gittikten sonra taktik sıraya geri döndürüldü. Çok geçmeden Osmanlı donanmasının sol yanında bulunan Cezayirli Hasan Bey komutasındaki "Burc-u Zafer" üç-ambarlı kalyonu ile Rus Kaputane amirali Spiritov komutasındaki "Sv. Evstafii" üç-ambarlı kalyonu arasında bir çatışma başladı. "Burc-u Zafer", üzerine gelmekte olan "Sv. Evstafii" büyük kalyonu üzerine gülle yağdırarak Rus kalyonunun bütün armalarını budadı ve bir gülle isabeti ile kalyonun dümenini parçaladı. Rus kalyonu akıntı dolayısıyla "Burc-u Zafer" üzerine düştü ve iki kalyon birbirine yanaștılar. Hasan Bey 30 kişi ile derhal Rus kalyonuna atlayıp dövüşe girişti ama yaralanarak; kendi kalyonuna geri dönmek zorunda kaldı. Bu sırada Rus kalyonunun cephaneleği ateş aldı ve bir yangın başladı; bu yangın Burc-u Zafer'e de sirayet etti ve iki kalyon da yanarak sonunda battılar. Gemisini kaybeden yaralı Kapudane Hasan Bey denize atlayarak sahile çıkmayı başardı. Rus kalyonu "Sv. Evstafii"'nden ise Filo Komutanı Aleski Orlov'un kardeşi Feodor Orlov, kalyon kaptanı Kruse, bazı süvariler ve 10 kadar asker canlarını kurtarabildiler. İngiliz kaynakları ise "Burc-u Zafer"'de yangın çıktığını ve geminin ana direğinin kırılarak "Sv. Evstafii" üzerine düşüp o gemide büyük bir patlama ortaya çıkartıp batmasına neden olduğunu bildiriler. Rus filosunun İngiliz başdanışmanı "Amiral Elphiston"'un Rusların hiç işe yaramaz olmasından şikayet ettiği bildirilir. Bu çatışma öğleden sonra 2 de son erdi. Osmanlı donanması akşam karanlığından faydalandı. Önce Rodos sancak beyi Cafer Bey filosu ve sonra da çapa halatlarını kesen diğer Osmanlı gemileri güneye Çeşme Körfezi'ne çekildi. Burada 8 büyük kalyondan bir ilk savunma sırası ve diğer gemilerden 2 sıra kurarak beklemeye başladılar. Osmanlı donanmasının sol koluna hücum etmeyi planlayan İngiliz Amiral Elphistone ise yanan ve batan gemiler nedeniyle bu planından vazgeçip geriye açıldı. Osmanlı gemileri Çeşme kalesi önünde manevra yapamayacak bir şekilde üst üste demirlenmişti. Yaralı olan Cezayirli Hasan Bey kaptan-ı derya Hüsamettin Paşa'ya bu durumun tehlikeli olduğunu bildirdiyse de; kaptan paşa körfez ağzına ve kale ile sahil arasına konulan kara toplarının donanmayı koruyabileceğini söyleyip bu tavsiyeleri kabul etmedi. 6 Temmuz'u 7 Temmuz'a bağlayan gece Rus filosu 00:30'da harekete geçti. İngiliz amiralı Grieg'in komutasında 4 kalyon ve 2 fırkateyn ve 1 humbara gemisi karanlıktan faydalanarak Çeşme Körfezi ağzında nöbet tutan 4 Osmanlı kalyonu üzerine top ateşi açıp hücuma geçtiler. Bu savunma kargaşalığı içinde nöbetçi Osmanlı kalyonları körfeze girişleri kontrol edememekteydi. İngiliz Amiralı planinyla Rus filosu 4 ateş gemisi hazırlamıştı. Bu ateş gemisi filosuna bir İngiliz gemi kaptanı komuta etmekteydi. Körfez ağzında top dumanları ve çatışmalar arasında bu 4 gemiden oluşan ateş gemisi filosu limana girmeyi başardı. Filonun kaptanı ateş gemisinin birisini kendi eliyle demirli bekleyen bir Osmanlı gemisine bağladı. Hücum eden Rus gemileri humbara ve yağlı paçavara ile dolu top ateşiyle ateş gemilerinde yangın başlattılar. Önce tek bir Osmanlı kalyonu yanmaya başladı. Ama gemiler üst üste ve manevra edemeyecek şekilde demirlendikleri için bu yangın diğer Osmanlı gemilerine hemen sirayet etti. Saat 2:00'de iki Osmanlı gemisi batmış, diğerleri ateş almıştı. Gece saat 4'te Osmanlılar daha yangın çıkmamış olan iki büyük üç-ambarlı kalyonu kurtarmak için yardım ekipleri gönderdiler. Ama bu kalyonlardan biri sahile çekilmekte iken yanmaya başlayıp battı. Diğeri, "Rodos" kalyonu ve 5 kadırga yanmadılarsa da Rusların ellerine geçtiler. Sabaha karşı 8:00 civarında savaş sona erdi.. 11.000 civarında Osmanlı denizcisi ölmüştü. Rusların kayıpları ise 700 civarındaydı. Kaptan-ı Derya Mandalzade Hüsameddin Paşa baştardesi ile 7 Temmuz'da Sakız'a kaçıp kurtuldu. Cezayirli Hasan Bey ve Rodos Sancak Beyi Cafer Bey kurtuldular. İzmir'de bulunan Cezayirli Hasan Bey İstanbul'a çağrıldı. Hüsameddin Paşa görevinden alındı. Yerine Rodos Sancak Beyi Cafer bey getirildi. Cezayirli Hasan Paşa Kaptanpaşa görevine getirildi. Rus donanmasının Çanakkale Boğazı'nı geçip İstanbul'a hücum etmesini önlemek için İstanbul'da tersanede kızakta bulunan 6 eski kalyon ile birkaç perakende, 4 Cezayir gemisi ve diğer gemiler tedarik edildikten sonra Çanakkale'ye gönderildiler. Venediklilere bedeli ödenerek gemi satın alınma teklifi verildiyse de Venedik Cumhuriyeti bu isteği kabul etmedi. Rus donanması komutanı Orlov Çanakkale Bağazı'nı kapatmak suretiyle İstanbul'u abluka almaya karar verdi ve bu uğraşa us olarak Limni adası seçildi. Rus komutanı danışmanı olan İngiliz Amiralı'nın Boğazı zorlayarak Marmara'ya girip İstanbul'a hücum etme teklifini reddetti. 10 Temmuz 1770'te Rus donanması Limni'yi işgala başladılar. Ama Limni kalesine sığınan Türk erkek kadın çocuk yaklaşık 3.5 ay kadar Rus kuşatması altında kaleyi savundular. Çeşme Deniz Savaşı Osmanlıların İnebahtı Savaşı'ndan sonra denizlerde aldığı ilk büyük yenilgiydi. Osmanlı Devleti bu savaştan sonra bir süre efektif donanmasız kaldı. Osmanlı-Rus Savaşı'nın 1774 yılında bitmesine kadar Rus donanması Çeşme'ye defalarca geri gelerek limanı top ateşine tuttu. Kısa bir süre sonra yapılan Küçük Kaynarca Antlaşmasıyla Osmanlı Devleti Karadeniz'i Ruslarla paylaşmak durumunda kaldı ve Kırım'ı ele geçiren Rusya Akdeniz'de de donanma bulundurmaya başladı. Cihangir, Adilcevaz Cihangir, Adilcevaz ilçesine bağlı bir köydür. Köyün adının nereden geldiği ile ilgili kesin bir bilgi olmamakla beraber birtakım rivayetler bulunmaktadır. Bir rivayete göre eski çağlarda bu bölgede hüküm süren bir medeniyete ait önemli devlet adamlarından biri olan Cangir'in bu yerin yönetimini ele alırken kendi ismini verdiği söylenmektedir. Zamanla Cangir, Cihangir olarak değiştirilip son halini almıştır. Bitlis iline 110 km uzaklıktadır. Murmansk Murmansk, Rusya'nın kuzeybatısındaki Murmansk yönetim biriminin Oblast) idârî merkezi şehir. Şehrin Sovyet dönemindeki eski ismi "Romanov-na-Murmane" ("Rusça": Рома́нов-на-Му́рмане) idi. Murmansk, Barents Denizi'ne 12 km. uzaklıkta, Kola Yarımadası'nın doğusunda yer alır. Şehir, 1916 yılında "Romanov-na-Murmane" adıyla kuruldu. "Romanof", çar âilesinin soyadı, "Murman" da Rusça "kuzey kıyısı" anlamına gelir. Norveççe'den Rusça'ya geçen ""Murman"", "kuzeyliler" (Ingilizce: "Nordmen", Almanca: "Nordmaenner") ve "Norveçliler" anlamına gelmektedir. I. Dünya Savaşı sırasında bir ikmal limanı olarak kurulan kent, 1918-1920 arasında Bolşevikler'e karşı savaşan İngiliz, Fransız ve ABD birlikleri tarafından üs olarak kullanıldı. II. Dünya Savaşı'nda Kuzey Buz Denizi üzerinden SSCB'ye savaş malzemesi taşıyan İngiliz-Amerikan konvoylarının kullandıkları başlıca limandı. Finlandiya topraklarında Alman kuvvetleri "Gümüş Tilki Operasyonu"nun bir parçası olarak 1941 yılında kente karşı bir saldırı başlattı ve Murmansk sadece Leningrad ve Stalingrad'ın imhâsının büyüklüğü olan geniş tahribatı yaşadı. Ancak, şiddetli Sovyet direnci ve sert yerel hava koşulları kenti ele geçirmeye ve hayati Karelya demiryolu hattının Almanlar'a geçmesini engelledi. Savaşın geri kalanında Murmansk, diğer müttefik ülkelerin Sovyetler Birliği'ne girerek silah ve diğer malzemeler geçmesinde bir geçiş noktası olarak görev yaptı. Bu zafer, Almanlar üzerinde zaferin 40'ıncı yıldönümünde anılarak, 1985'te Murmansk şehrine "kahraman şehir" ünvânı verildi. Rus donanmasının gözbebeği "Amiral Kuznetsov" uçak gemisi bu limanda demirlidir. Soğuk savaş sırasında Murmansk, sovyet denizaltı ve buzkıranların aktivite merkezi oldu. Sovyetler Birliği'nin dağılmasından sonra, yakındaki şehir ve Severomorsk Deniz Üssü, Rus Kuzey Filosu'nun merkezi olmaya devam etti. Körfez Akıntısı'nın etkisi ile yılın hiçbir döneminde buz tutmayan Murmansk limanı, Rusya'nın Atlas Okyanusu ve öteki denizlere serbestçe açılan tek kapısıdır. Aynı zamanda Kuzey Kutup Dairesi içindeki en büyük yerleşim merkezidir. 2010 yılı sayımına göre şehrin nüfûsu 307,257 kişidir. 7,5 cm KwK 40 7.5 cm KwK 40 "(7.5 cm Kampfwagenkanone 40)", Nazi Almanyası ordusu Wehrmacht tarafından II. Dünya Savaşı sırasında Alman orta sınıf SdKfz.161 Panzerkampfwagen IV "(Ausf. F2 modelinden sonraki)" tankı ve SdKfz.142 Sturmgeschütz III (StuG III) taarruz topu "(Ausf. F modelinden sonraki)" üzerine monte dilmiş 7.5 sm çapındaki toptu. Taarruz topuna monte dilen modeline Sturmkanone 40 (StuK 40) denildi. L/43 namlu boyu (namludan ateşleme kısmına kadar olan kesim) "2150 mm" (43kalibre*50=2150) ve L/48 modeli ise "2400 mm" (48 kalibre*50=2400) boyundaydı. Topun eletrikli ateşleme sistemi ve yarı otomatik doldurma sistemi bulunuyordu. Sadece bu top için üretilmiş mühimmatı kullanabiliyordu. Ã‡anakyayla, Adilcevaz Çanakyayla, Bitlis ili Adilcevaz ilçesine bağlı bir köydür. Bitlis iline 107 km, Adilcevaz ilçesine 17 km uzaklıktadır. Sefasahil, Adilcevaz Sefasahil, Bitlis ilinin Adilcevaz ilçesine bağlı bir köydür. Köyün adı 1902 ve 1928 yılı kayıtlarında Ermenice'de "söğütlü" anlamına gelen Uri olarak geçmektedir. 1960'ta Danacı olarak değiştirilen köyün adı, 2015 yılında ise "Sefasahil" oldu. Bitlis il merkezine 87 km, Adilcevaz ilçe merkezine 9 km uzaklıktadır.. Tisa Tisza veya Tisa Orta Avrupa'da bulunan başlıca akarsulardan biridir. Romanya sınırları içinde bulunan dağlardan doğarak bir süre Ukrayna topraklarında akar ve Macaristan'a girer. Burada Slovakya sınırına ufak bir girinti yaparak Sırbistan'da Voyvodina'da Tuna Nehri ile birleşir. Tisa Nehri 157.186 kilometrekarelik bir alanı sular. Nehre, içinden geçtiği ülkelerin dillerinde verilen adlar şu biçimdedir; Antik çağlarda nehir "Tisia" adı ile anılmış. Bunun yanında Latin kökenli "Tissus, Tisia, Pathissus" gibi adlar da kullanılmıştır. Nehrin uzunluğu geçmiş dönemlerde "1419" kilometre uzunluğunda olup Orta Avrupa'daki en büyük düzlüklerden biri olan Büyük Macaristan Ovası'ndan akmıştır. Düz yerlerde nehir akışını koruyabilmek için birçok kıvrım yaptığından bölgede belirli dönemlerde sel baskınları yaşanmıştır. Bölgede yaşanan su baskınlarının önüne geçmek amacıyla birçok küçük girişimde bulunulmuşsa da sistemli olarak ilk çalışma 27 Ağustos 1846 tarihinde başlatılmış ve 1880 yılında bitirilmiştir. Uzunluğu azaltılan nehir Avrupa'daki en büyük selden korunma sistemidir. Seyfe Gölü Seyfe Gölü, Kırşehir'in 35 kilometre doğusunda bulunan sığ , 15 km² alana sahip tektonik göl. Denizden 1080 metre yükseklikte olan gölün bulunduğu Seyfe Ovası'nın tamamı 152.200 hektardır. Bunun 1550 hektarı göl, 9700 hektarı geçici bataklık, geriye kalanı ise tarım alanıdır. Gölün derinliği, içeriye doğru 200 metre ilerledikçe 4-5 metreyi bulmaktadır. En derin yeri 10-12 metre arasındadır. Uzunluğu 10 km, genişliği 5 km, çevresi 26 km'dir.. Yazın suyu iyice azalan Seyfe Gölü'nün kış aylarında bol yağış nedeniyle kabardığı ve etrafının bataklığa dönüştüğü görülür. Kapalı havza olduğu için suyu, durdukça tuzlanır. Bu nedenle toprak çoraklaşır. Tuzlu suya sahip olması nedeniyle Tekel İşletmesi tarafından tuz işletmeleri açılmıştır. Seyfe Gölü, dünyada nesilleri azalan flamingo kuşlarının konakladığı bir yerdir. 600 binden fazla çeşitli türden kuşların bulunduğu bu alan Milli Park alanı haline getiriliyor. Av mevsiminde avcılar tarafından vurulan bu kuşların nesillerinin azalmaması için önlemler alınıyor. 50 ayrı kuş türünün kuluçkaya yattığı, 182 kuş türünün barındığı "Kuş Cenneti" ne yaklaşık 25 kuş türü de göç sırasında uğramaktadır. Mucur'a 20 kilometre olan tektonik göl niteliğindeki Seyfe Gölü'nün batısında Seyfe ve Gümüşkümbet, doğusunda Kızıldağ ve Karaarkaç, kuzeyinde Malya Düç, güneyinde Yazıkınık ve Budak köyleri bulunmaktadır. Aralık 2006'da Seyfe gölü kurumuştur. Ä°zak Rabin İzak Rabin, (; 1 Mart 1922 – 4 Kasım 1995), İsrailli asker ve politikacı. İsrail’in 5. Başbakanı olan Rabin, 1974-77 yılları arasında ve 1992 ile 1995 yılındaki suikastına kadar olan süre olmak üzere iki dönem başbakanlık yaptı. 1994 yılında Rabin, Şimon Peres ve Yaser Arafat ile birlikte Nobel Barış Ödülü’nü kazandı. Yigal Amir adında, aşırı sağcı bir İsrailli radikal tarafından Oslo Anlaşmasını imzalamasından dolayı suikasta uğradı. Rabin, İsrail’in ilk İsrail doğumlu ve ilk suikasta kurban giden Başbakanıydı. Aynı zamanda İsrail'in Levi Eşkol’dan sonra görevi başında vefat eden ikinci Başbakanıydı. Rabin, İngiliz Mandası altındaki Filistin’de, Nehemiah Rabin ve Rosa Cohen’in çocuğu olarak dünyaya geldi. Ailesi, İsrail’e "Üçüncü Göç" ile geldi. Babası Nehemian Rubitzov, Ukrayna’daki Sydorovychi köyünde 1886 yılında dünyaya geldi. Babası genç yaşta öldüğünden Nehemiah, erken yaşta çalışarak ailesine destek vermek zorunda kaldı. 18 yaşında Amerika’ya göç eden Nehemiah, Paole Zion partisine katıldı ve soyadını Rabin olarak değiştirdi. 1917 yılında, Yahudi Birliği’nden gönüllü bir grupla Filistin’e gitti. İzak’ın annesi Rosa Cohen, 1890 yılında Mohilev, Belarus’ta dünyaya geldi. Bir haham olan babası, Siyonist harekete karşı çıktı ve Rosa’yı Homel’de bulunan bir Hıristiyan okuluna genel eğitim alabilmesi için gönderdi. Rosa, politika ve sosyal girişimlere ilgi duyuyordu. 1919 yılında Filistin’e gitti ve bir süre sonra da Kudüs’e taşındı . İzak Rabin, Tel Aviv’de büyüdü. Ailesi, o daha bir yaşındayken buraya taşınmıştı. 1940 yılında Kadoori Tarım Lisesi’nden iyi bir dereceyle mezun oldu ve bir sulama mühendisi olmayı ümit etti. Ama, ilerde İngiltere’de aldığı birkaç askeri strateji dersinden başka herhangi bir lisans eğitimi almadı. Rabin, Arap-İsrail Savaşı esnasında, 1948 yılında, Leah Rabin ile evlendi. Leah, Palmach adlı bir gazete için muhabirlik yapmaktaydı. Daila ve Yuval adında iki çocukları oldu. Amerikalı diplomat Dennis Ross’a göre Rabin, dindar değildi ve hatta İsrail’in tanıdığı en Laik insandı. 1941 yılında, Ramat Yohanan kibbutz’undaki pratik eğitimi esnasında, Rabin, Haganah adlı, Yahudi yerleşim alanlarını korumak için kurulan paramiliter örgütün Palmach (atak güçlerine) bölümüne katıldı. Palmach altında ilk katıldığı operasyon, 1941 Haziran’daki Vichy Fransa’sının yönetimi altında olan Lübnan’ın, müttefik güçler tarafından işgaliydi. Savaşın sonunda Palmach ve İngiliz otoritelerinin arasındaki ilişki gerginleşti. Bu gerginliğin en büyük nedenlerinden biri, İngiliz yönetiminin Yahudi göçmenlere olan tavrıydı. 1945 Ekim'inde, Rabin, Atlit Kampında tutulan yasa dışı Yahudi göçmenlerini özgür bırakmayı amaçlayan projenin liderliğini yaptı. Kara Şabat’ta, İngiliz otoritesi, Yahudi kurumlarının liderlerine karşı, büyük bir operasyon düzenledi. Rabin, beş ay tutuklu kaldı. Rabin, bırakıldıktan sonra ikinci Palmach Taburu'nun başına geçti ve 1947’de Palmach’ın Operasyon Şefliği'ne yükseldi. 1948 Arap-İsrail Savaşı esnasında, Rabin, Kudüs’teki operasyonları yönetti ve Negev’de Mısır Ordusuyla savaştı. Savaşın başında, Rabin Harel Tugayı'nın komutanıydı ve bu Tugay, kıyı düzlüğünden Kudüs’e giden yolda savaştı. İlk ateşkes esnasında,İsrail Savunma Kuvvetleri (ISK) ve Irgun arasındaki münakaşaya katıldı. Sonrasındaki dönemde, o döneme kadar gerçekleşen en büyük operasyon olan Danny Operasyonu'nda, yardımcı kumandanlık yaptı. Bu operasyona dört tabur katıldı ve Ramle ve Lidda şehirleri ele geçirildi. Ayrıca operasyonun en önemli parçası ise Lidda Havaalanı'nın ele geçirilmesiydi. Bu iki şehrin ele geçirilmesinden sonra, Arap nüfusu şehirlerden ayrıldılar. Ayrılmalarının kararını Rabin imzaladı. Bundan sonra Rabin, güney cephesinde Operasyon Şefi olarak Yoav ve Horev operasyonlarına katıldı ve büyük çatışmaları sona erdirdi. 1949 yılı başında Rabin, Rodos Adası’nda yapılan Mısır'la ateşkes konuşmalarına İsrail'i temsil eden grubun bir üyesi olarak katıldı. Bu müzakerelerin sonucu 1949 Ateşkes Anlaşmasıydı ve bu anlaşma, 1948 Arap-İsrail Savaşının resmi düşmanlıklarını sona erdirdi. Savaş sonundaki terhisten sonra, Rabin, Palmach’ın en kıdemli üyesiydi. 1964 yılında Rabin, Levi Eşkol tarafından, İsrail Savunma Kuvvetleri'nin Kurmay Başkanlığına atandı. David Ben-Gurion’un ardından Başbakan olan Levi Eşkol, fazla askeri tecrübeye sahip olmadığından, Rabin hareket özgürlüğüne sahipti. Rabin’in komutasında ISK; 1967 yılında, Mısır, Ürdün ve Suriye’ye karşı, Altı Gün Savaşı'nda zafer kazandı. Eski Şehirden sonra Kudüs de, ISK tarafından ele geçirildi. İlerki dönemde Rabin, sinir bozukluğu nedeniyle zor günler geçirdiği oldu. Bu kısa süren zor dönemden sonra ISK'daki görevinin başına döndü. ISK’dan emekliliğinden sonra Rabin, 1968 yılında Amerika Birleşik Devletleri’nde elçi oldu ve beş yıl bu görevi sürdürdü. Bu dönemde, ABD İsrail’in temel silah sağlayıcısı oldu ve Rabin, F-4 Phantom jeti ambargosunu kaldırmayı başardı. 1973 Yom-Kipur Savaşı esnasında herhangi resmi bir görevde bulunmazken, 1973 seçimlerinde Knesset’e girdi ve 1974 yılında, Golda Meir’in kısa süren hükûmeti altında Çalışma Bakanı oldu. 1974 yılında, Golda Meir’in istifasından sonra, Rabin, Şimon Peres’i yenerek, Parti Başkanı seçildi. Rabin, 3 Temmuz 1974’te Golda Meir’den sonra Başbakan oldu. Hükümet; içinde Ratz, Özgür Liberaller, Kalkınma ve Gelişme Partisi, Bedevi ve Arapları temsil eden listenin içinde bulunduğu bir Koalisyon Hükümetiydi. Bu Koalisyon Hükümeti, içinde dini partilerin olmadığı bir birleşimdi ve birkaç ay devam etti. Milli Dindar Parti, Koalisyon'a 30 Ekim 1974’te katıldı ve Ratz, 6 Kasım'da Koalisyon'u terk etti. Dış politikada, Rabin döneminin başındaki en büyük gelişmelerden biri, 1 Eylül 1975 yılında, İsrail ve Mısır arasında imzalanan anlaşmaydı. Anlaşmaya göre, İki ülke arasındaki ve Orta Doğu’daki savaş, askeri güçlerle değil, barışçıl yollarla çözülecekti. Bu anlaşma, 1979 yılında Mısır ile imzalanan barış anlaşması için atılan önemli adımlardan biriydi. Entebbe Operasyonu, Rabin’in ilk döneminde gerçekleşen en dramatik olaylardan biriydi. Rabin’in girişimiyle; İSK, gizli bir harekat gerçekleştirdi. Filistin Özgürlük Cephesi’nin Wadie Haddad grubu tarafından kaçırılmış, ve Uganda’ya götürülmüş olan uçaktaki kişiler kurtarıldı. Rabin, Agudat İsrail tarafından, getirilen güvenoyu yoklamasından sonra, Hükûmeti bozdu ve Mayıs 1977’de gerçekleşmek üzere yeni seçim kararı aldı. Mart 1977’deki Rabin ve ABD Başkanı Jimmy Carter görüşmesinden sonra Rabin, ABD’nin İsrail’in korunabilir sınırlar fikrini savunduğunu açıkladı ve bunun üzerine Jimmy Carter bir açıklama yayınladı. Bunun üzerine ABD ve İsrail arasındaki ilişkilerde bozulma yaşandı ve bu bozulma İşçi Partisi'nin 1977’de kaybetmesinin nedenlerinden biri oldu. Aynı zamanda bu dönemde Rabin’in eşi Leah’nin, ABD’de bir bankada dolar hesabı olduğu ortaya çıktı. İsrail para birimi düzenlemelerine göre, vatandaşların başka bir ülkede, başka para birimlerini kullanarak hesap açmaları yasaktı. Bunun üzerine Rabin, Parti Başkanlığı ve Başbakanlığı seçimlerinden çekildi. İstifasından ve İşçi Partisi’nin seçimlerde yenilgisinden sonra, Likud Partisi’nden Menachem Begin, 1977 yılında Başbakan seçildi. 1984 yılına kadar Rabin, Knesset’in bir üyesi olarak Dış ilişkiler ve Savunma Komitesi'nde görev aldı. 1984 yılından 1990 yılına kadar, Milli Birlik Hükümetleri'nde Savunma Bakanı olarak görev aldı. Rabin göreve geldiğinde, ordu hala Lübnan’ın iç kısımlarındaydı. Rabin, birliklerin güvenli alana çekilmeleri emrini verdi. Güney Lübnan Ordusu, bu dönemde güvenli alanda aktifti. İlk ayaklanma ortaya çıktığında Rabin, sert kararlar alarak gösterileri durdurmayı istedi. göstericilere karşı; güç, irade ve dövmeye varan yöntemler kullanmaya izin verdi. Rabin the "bone breaker" was used as an International image. The combination of the failure of the "Iron Fist" policy, Israel's deteriorating. “Kemik kıran” Rabin ismi uluslararası imajı oldu. Demir Yumruk politikasının işlememesi, İsrail’in uluslararası imajının zedelenmesi ve ABD’nin Filistin Özgürlük Örgütü’nü Filistinlilerin temsilcisi olarak tanıması, Rabin’in FÖÖ ile sert müzakerelere son vermesi için zorladı. 1990 yılından, 1992’ye kadar, Rabin Knesset’te üye olarak görev aldı ve Dış İlişkiler ve Savunma Komitesinde görev aldı. 1992 yılında Rabin, Şimon Peres’i yenerek İşçi Partisi'nin başına geldi. Liderinin popülerliğinden dolayı, parti açık bir zaferle Likud’un önüne geçti. Rabin, ilk olarak İşçi Partisi'nin liderliğini yaptığı Hükümeti kurdu. Solcu bir parti olan Meretz, bu koalisyonu destekledi. Oslo Anlaşmalarının imzalanmasında Rabin, öncü bir rol oynadı. Bu anlaşmalara göre, Filistin Milli Otoritesine Gazze Şeridi ve Batı Şeria’da kısmi kontrol gücü verdi. Anlaşmanın imzalanmasından önce, FÖÖ Başkanı Yaser Arafat, Rabin'e bir mektup göndererek, şiddete karşı olduğunu ve İsrail’i tanıdığını iletti ve aynı gün (9 Eylül 1993) Rabin, Arafat’a bir mektup göndererek, FÖÖ’yü resmen tanıdı. Oslo Anlaşmasından sonra, İsrail’de birçok protesto gerçekleşti. Bu protestolara Rabin’in cevabı yok saymak oldu. Rabin, “Protestocular kendi etraflarında pervane gibi dönmeye devam edebilirler” dedi. Rabin, Oslo Anlaşmaları'nın izinden gitmeye devam etti ve Arap desteğiyle sağladığı Knesset’teki çoğunlukta bu duruşun devamını destekledi. Yaser Arafat’la arasında geçen tarihi el sıkışmadan sonra, Rabin, “Siz Filistinlilere karşı savaşan bizler, bugün sesinizi açıkça duyduk, kan ve gözyaşları yeter, yeter!" dedi. Oslo Anlaşmalarındaki başarılarından dolayı Rabin, 1994 Nobel Barış Ödülü’nü Yaser Arafat ve Şimon Peres ile aldı. Anlaşma, İsrail toplumunu ikiye böldü. Bazıları Rabin’i bir kahraman olarak görürken, bazıları da, İsrail topraklarını veren hain olarak gördü. 4 Kasım 1995 akşamı Rabin, aşırı sağcı bir ultra-Ortodoks olan Yigal Amir tarafından öldürüldü. Sebebi Oslo Anlaşmasıydı. Rabin, Tel Aviv’deki İsrail Kralları Meydanı’nda, Oslo Anlaşmasına destek almak amaçlı geniş bir toplu gösteriye katılmıştı. Toplantı bittiğinde, şehir merkezinden arabasına doğru yürüyen Rabin'e, Yigal Amir yarı-otomatik tabancayla 3 el ateş etti. İki kurşun Rabin’e isabet etti. Rabin, en yakın hastaneye götürüldü ve ameliyat masasında can verdi. Amir, müebbet hapis cezasına çarptırıldı. Acil bir kabine toplantısının ardından Şimon Peres, İsrail Başbakanlığına atandı. Rabin’in ölümü hem İsrail hem de dünyanın geri kalanı için büyük bir şoka neden oldu. Yüzlerce İsrailli meydana, Rabin’in katledildiği noktaya gelerek ölümüne yas tuttu. Gençler, özellikle, büyük sayılarla mumlar yakıp, özgürlük şarkıları söylediler. Rabin’in cenazesine birçok dünya lideri katıldı. ABD Başkanı Bill Clinton, Avustralya Başbakanı Paul Keating, Mısır Başkanı Hüsnü Mübarek ve Kral Hüseyin bu liderlerin arasındaydı. Clinton, bir övgü konuşması yaptı ve sonunu, İbranice “Hoşçakal, Dostum!” – (Shalom, Haver!) diyerek bitirdi. Onun onuruna, öldürüldüğü meydan, "Rabin Meydanı" olarak yeniden adlandırıldı. Birçok kamu binası ve sokaklar da Rabin’in adını aldı. Herzl Dağı’na gömüldü. 2000 Kasım'ında karısı Leah de vefat etti ve Rabin’in yanına defnedildi. Rabin’in ölümünün arka planıyla ilgili birçok tartışma oldu. Rabin’in ölümüyle alakalı birçok komplo teorisi ortaya atıldı. 4 Kasım günü resmi olmayan ve birçok kesim tarafından bilinen Rabin’i anma günüdür. 1995’te İsrail Posta Kurumu, Rabin’i anma amaçlı pullar bastı. 1997 yılında İzak Rabin Merkezi açıldı. 1998’de Mechinat Rabin adlı, askerlik öncesi İSK’ye hazırlık amaçlı, lise öğrencilerine bir program organize edildi. Birçok şehir ve kasabada sokaklar, semtler, okullar, köprüler ve parklar, Rabin’in adıyla anıldı. İki sinagog ve iki devlet kompleksi de Rabin’in adını aldı. İsrail dışında, Bonn, Berlin, New york, Montreal, Paris, Roma ve Lima’da Rabin’in adını alan sokaklar oldu. The Cambridge Üniversitesi Israil Topluluğu, her yıl İzak Rabin’in onuruna akademik konferans düzenlemektedir. Reggae şarkıcısı Alpha Blondy, İzak Rabin adında bir single çıkardı. Dizdar, Adilcevaz Dizdar, Adilcevaz ilçesine bağlı bir köydür. Bitlis iline 140 km, Adilcevaz ilçesine 50 km uzaklıktadır. 4,2 cm PaK 41 4,2 cm PaK 41 Nazi Almanyası ordusu Wehrmacht tarafından II. Dünya Savaşı sırasında kullanılan hafif sınıf bir tanksavar topu. Namlusunun gittikçe incelen bir yapısı vardı. Havacı birlikler için üretilmişti. 3,7cm Pak 35 topuna ait sehpa üzerine imal edilmişti. Önündeki zırhının üzerine yeni bir zırh eklenerek boşluklu zırh özelliği kazandırıldı. . Diğer daralan namlulu silahlarda olduğu gibi pahalıya mal edilmesinden ötürü 1943 yılında üretimden kaldırıldı. Üretilen mühimmatı bitene kadar az sayıda görevde kullanıldı. Arıca Arıca, aşağıdaki anlamlara gelebilir: Kırmacılı, Osmaniye Osmaniye ili merkez İlçeye bağlı köy. Nüfusu yaklaşık 3000 olup Hediören, Tülücüler, Gültepe ve Dereobası adındaki dört mahalleden meydana gelir. Osmaniye'nin en eski köylerinden biridir. Şu andaki muhtarı Ertuğrul Gül'dür. Merkez ilçe ve İl'e uzaklığı 27 km.dir. Köyde Sağlık ocağı veya sağlık evi yoktur. Gültepe mahallesinde 8 yıllık taşımalı bir ilköğretim okulu vardır. Köy uzun yıllardır göç vermektedir. 4 Adet camii bulunmaktadır. Türk kültür gelenek ve görenekleri yaşanmaktadır. Ä°van Konev İvan Konev (Rusça: Ива́н Степа́нович Ко́нев / "Ivan Stepanovich Konev", 28 Aralık 1897; Lodeyno, (Podosinovskiy), Kirov - 21 Mayıs 1973; Moskova), II. Dünya Savaşı'nda Nazi Almanya'sının yenilgiye uğratılmasında önemli rol oynayan SSCB'li general, Sovyetler Birliği Mareşali. 1916'da Çarlık ordusuna katıldı. Sovyet Devrimi'nden sonra Sovyetler Birliği Komünist Partisi'ne ve Kızıl Ordu'ya girdi (1918). İç Savaş sırasında gerilla grupları örgütledi; Amiral Kolçak'ın önderliğindeki Beyaz Ordu'ya ve Japonlara karşı savaştı. Bolşevik yönetimine karşı başlatılan Kronştadt Ayaklanması'nın (1921) bastırılmasında görev aldı. 1926'da Frunze Askeri Akademisi'nden mezun olarak askeri eğitimini tamamladı. Almanya'nın SSCB'ye saldırdığı Haziran 1941'de orduda general rütbesiyle görev yapan Konev; Alman kuvvetlerine karşı ilk karşı saldırıyı gerçekleştiren birliklere komuta etti. Nazi tank uzmanı General Heinz Guderian'ın Moskova'ya ilerlemesini uyguladığı taktiklerle engelledi (Aralık 1941). 1942 yazında, Stalingrad'ı kuşatma altında tutan Alman ordusunu takviye etmek için gönderilen büyük bir Alman birliğini durdurdu. Almanya'nın üçüncü yaz saldırısında (1943), Kursk Muharebesi'nın operatif ihtiyat kuvvetleri olan Step Cephesi komutanıydı. Kursk çıkıntısının güney kesiminde ilerleyen Alman kuvvetlerine karşı taarruza geçen Step Cephesi kuvvetleri burada Prohorovka Muharebesi'nde çarpıştı. Daha sonra Kızıl Ordu'nun Rumyantsev Harekâtı sırasında Step Cephesi'ne komuta etti. Bu harekat sırasında komutasındaki birliklerle Belgorod'un geri alınmasını sağladı. Ardından Voronej Cephesi kuvvetleriyle birlikte Harkov yönündeki taarruza katıldı. 58 bin kişilik bir Nazi ordusunun Korsun'da tuzağa düşürdükten sonra mareşalliğe yükseltildi (Mart 1944). Konev'in ordusu, savaş sırasında Alman ordularını ilk kez SSCB sınırlarının gerisine çekilmeye zorlayan ve Vistül Irmağını aşıp Polonya üzerinden ilk kez Alman topraklarına giren ordu oldu. Komutasındaki 1. Ukrayna Ordusu'yla Oder Irmağına doğru ilerledi ve burada Mareşal Georgi Jukov'un komutasındaki kuvvetlerle birleşerek Berlin'i ele geçirdi.Daha sonra Torgau'da General Mark Clark'ın komutası altındaki ABD birlikleriyle birleşti. Almanya'nın yenilmesinden sonra, önce Avusturya yüksek komiserliğine (1945), ardından da Jukov'un yerine Sovyet Kara Kuvvetleri'nin başkomutanlığına getirildi (1946-1950). Bundan sonra önemli askeri görevler üstlenen Konev 1955-1960 arasında Varşova Paktı kuvvetlerinin başkomutanı olarak görev aldı. 1961-1962 yıllarında Doğu Almanya'daki SSCB kuvvetlerinin başkomutanlığını yaptı. 1962'de bu görevden ayrıldıktan sonra da Savunma Bakanlığı'nda çalışmayı sürdürdü. Åžecaattin Tanyerli Şecaattin Tanyerli (d. 13 Ocak 1921, İstanbul – ö. 1 Aralık 1994, İstanbul), seslendirdiği Türkçe tangolarla tanınan Türk yorumcu. 13 Ocak 1921'de İstanbul, Teşvikiye'de doğdu. İlkokulu, Beşiktaş Esma Sultan İlkokulu'nda, orta ve lise tahsilini ise İstanbul Erkek Lisesi'nde tamamladı. Lise yıllarında, Tino Rossi hayranı olan Tanyerli, müzik çalışmalarına Eminönü Halkevi'nde opera dersleri alarak başladı. İstanbul Üniversitesi Hukuk Fakültesi öğrencisiyken Beyoğlu Halkevi'nde keman öğretmeni Goldenberg'den şan dersleri aldı. II. Dünya Savaşı sıralarında çalışmak zorunda kalan sanatçı, 1942 yılında Maksim Gazinosu'nda profesyonel sahne hayatına başladı. Almanca, Fransızca, İspanyolca ve Rumca tangoları da seslendiren Tanyerli 1943'te Ankara Yedeksubay Okulu'na gitti. 1946'da üsteğmen olarak mezun oldu. 1949'da Necdet Koyutürk'ün ünlü "Papatya" adlı tangosuyla ilk plağını yaptı. Aynı yıl İstanbul Radyosu'nda çalışmaya başladı. Yine aynı yıl Kamuran Hanım'la hayatını birleştiren sanatçının 2 oğlu, 1 kızı, 6 torunu var. 45 yılı aşkın bir zaman kendini tangoya adayan Tanyerli 1 Aralık 1994 yılında İstanbul'da vefat etti. 44 yıl boyunca İstanbul Radyosu'nda 1000'i aşkın Türkçe sözlü tangoyu seslendiren sanatçı 30'u aşkın taş plak, 2 uzunçalar, 2 kaset, 40 kadar 45'lik plak ve 1 CD yaptı. 1971'de altın plak ödülü alan Tanyerli'nin seslendirdiği tangolardan bazıları şöyle: Seslendirdiği her tangonun kendisinde ayrı bir anısı olduğunu söyleyen sanatçı, tango dinlemenin ve bu dansı icra etmenin hayatı renklendirdiği düşüncesindeydi. Tanyerli, ailesi ve çevresiyle olan bağlarının güçlülüğünü de tangoya borçlu olduğunu her zaman söylemiştir. Hacker manifestosu Hacker Manifestosu Girişi The Mentor tarafından yazılan Hacker-Manifesto dünyadaki en ünlü Hacker Manifestosu olarak geçerlidir. 8 Ocak 1986 yılında Amerika Birleşik Devletlerinde yayınlanmıştır. Manifestoyu hazırlayan kişinin amacı gerçek hacker felsefesini ve dünya anlayışını dünya halkına ve Devlet Organlarına göstermek ve yayınlamaktı. O günden sonra Hacker Manifestosu diğer bütün büyük Hackerların örnek olarak „Astalavista“ ya da „CCC“ ( Chaos Computer Club) tanıdığı bu Yönetmeliğe Hackerlar uymak zorundadırlar. Bu Yönetmeliğe sadece profesyonel Hackerlar değil bütün amatör Hackerlar da uymaya çalışırlar. Eger bu amatör Hackerlar da kendilerinin yasa dışı olarak adlandırıldıklarını düşünüyorlarsa.. Kısa fakat oldukça anlamlı olan "manifesto" şöyledir: Bugün bir diğeri daha yakalandı, boydan boya, tüm gazetelerde vardı. "Bilgisayar suçundan genç biri tutuklandı", "Banka tahrifatından sonra hacker yakalandı"... "Lanet olası çocuklar!" Hepsi birbirinin aynÄ±. Fakat 1950'lerin teknobeyni ve üç parçalı psikolojik yapınızla hiçbir Hacker' ın gözlerinin arkasında neler olduğunu anlamaya çalıştınız mı? Onu bu kadar sert yapan neydi diye merak ettiniz mi? Hangi güçler onu şekillendirdi, onu böylesine bir kalıba ne döktü? Ben bir Hacker'ım, dünyama girin... Benim dünyam okul hayatımla başlar... Diğer çocuklardan fazla zekiydim, bize öğrettikleri bu saçmalık beni sıkıyordu... "Lanet olası beceriksizler!" Hepsi birbirinin aynÄ±. Ortaokul veya lisedeydim. Hocaların on beşinci kez bir kesiri nasıl indirgeyeceklerini dinlemiştim. Ben anlamıştım. "Hayır hocam, size ödevimi gösteremem, ben onu kafamdan yaptım..." "Lanet olası velet! Muhtemelen kopya çekmiştir." Hepsi birbirinin aynÄ±. O gün bir şey keşfetmiştim. Bir bilgisayar buldum. "Bir saniye, bu muhteşem." Tam istediğim gibi bir şey. Ne yapmasını istersem onu yapıyor. Eğer hata yaparsa, ben beceremediğimdendir. Beni sevmediğinden değil, benden korktuğundan değil, benim çok akıllı bir fırlama olduğumu düşündüğünden değil. Öğretme sevmediğinden ve burada olmaması gerektiğinden hiç değil. "Lanet olası velet! Bütün yaptığı oyun oynamak" Hepsi birbirinin aynÄ±. Ve birden bir şeyler oldu.Başka bir dünyaya bir kapı açıldı. Telefon hattında bir bağımlının damarlarındaki eroin gibi gezinmek, bir elektronik nabız dışarıya gönderildi, günden güne artan yeteneksizliklere karşı, bir sığınak aranıldı. Bir sığınak bulundu. "İşte bu... Burası benim ait olduğum yer." Buradaki herkesi tanıyorum... Hiçbiriyle tanışmamış, konuşmamış ya da bir daha hiç haber almayacak olsam bile. Hepinizi tanıyorum... "Lanet olası çocuk. Telefon hattını yine meşgul ediyor." Hepsi birbirinin aynÄ±. Kıçınıza bahse girersiniz ki hepimiz birbirimizin aynısıyız. Bizler okulda biftek istediğimizde kaşıkla bebek maması ile doyurulanlarız! Pişirdiğiniz etin lokmaları çiğnenmiş ve lezzetsizdi. Biz sadistler tarafından kontrol edildik veya ruhsuzlar tarafından terslendik, kale alınmadık. Öğretecek bir şeyleri olan çok azı bizim öğrenmeye istekli öğrenciler olduğumuzu fark ettiler. Fakat bu insanlar çöldeki su damlacıkları gibiydi. Bu bizim dünyamız şimdi. Elektronların ve elektronik düğmelerin dünyası, bilgi aktarım hızının güzelliği. Fırsatçı oburlar tarafından yönetilmeseydi sudan ucuz olacak servisleri, zaten var olan bir sistemi, bedava kullandığımız için bizleri suçlu diye itham ediyorsunuz. Keşfediyoruz... Ve siz bize suçlu dediniz. Bilginin peşinden gidiyoruz. ve siz bize suçlu dediniz. Bizler derimizin rengi olmadan var olduk, milliyetsiz, hiçbir dine ait olmadan... Ve siz bize suçlu dediniz. Atom bombası ürettiniz, savaşlara girdiniz, cinayet işlediniz, hile yaptınız ve bize yalan söylediniz ve bunların bizim yararımıza olduğuna inanmamızı sağlamaya çalıştınız ve hala biz suçluyuz! Evet, ben bir suçluyum. Benim suçum merak etmek. Suçum insanları ne söyledikleri ve düşündükleri için yargılamak, nasıl göründüklerine göre değil. Suçum sizden daha akıllı olmam ki beni hiçbir zaman affetmeyeceksiniz. Ben bir hacker'ım ve bu benim manifestom. Bu bireyi durdurabilirsiniz fakat hepimizi durduramazsınız. Hepsinden öte, hepimiz birbirimizin aynısıyız. The Mentor(8 Ocak 1986) 2011 Dünya Üniversite Yaz Oyunları 2011 Yaz Üniversite Oyunları, Çin'in Shenzhen şehrinde düzenlenen 26. Yaz Üniversite Oyunları. Oyunlar sonunda elde edilen madalya sıralaması aşağıdaki gibidir: Ialomița Nehri Ialomiţa Nehri () Güney Romanya topraklarında Bucegi Dağları'ndan doğarak Tuna Nehri ile birleşen bir akarsudur. Uzunluğu 417 kilometredir ve 10.350 kilometrekarelik bir alanı sular. Siret Nehri Siret Nehri (Ukraynaca: Серет, Rusça: Сирет, Macarca: Szeret) Ukrayna topraklarından doğarak güneye doğru inerek Romanya'ya giren 470 kilometre uzunluğunda bir akarsudur. Son olarak Tuna Nehri'ile birleşerek akan nehrin antik çağlardaki adı "Hierasus" 'tur. Xandros Xandros, Xandros Corporation tarafından geliştirilen bir linux dağıtımıdır. İsmini X Pencere Yöneticisi ve Yunanistan'daki Andros adasından alır. En önemli özelliği, kullanım ve görsellik bakımından Windows XP'ye benziyor oluşudur. Xandros şirketi Mayıs 2001 yılında kurulmuş ve kendi dağıtımına baz olarak Corel Linux -Debian kökenli sonradan Corel firmasının Linux pazarından çekilmesiyle öksüz kalan bir dağıtım- dağıtımını almıştır. Ayrıca, ASUS şirketi tarafından üretilen yeni dizüstü bilgisayarlarda(EeePC Notebook PC:), maliyeti düşürerek bu bilgisayarlara sahip olmayı kolaylaştırmak amacıyla kullanılmıştır. Kalpazanlar Kalpazanlar (Les Faux-monnayeurs), André Gide 'nin yazdığı eser ilk kez 1925 yılında "La Nouvelle Revue Française" dergisinde yayımlanmıştır. Kalpazanlar Gide'nin kendi deyişiyle "ilk romanı" dır. Bu kitabındaki konu; kişi tam anlamıyla mutluluğa kavuşmak, yaşamın tadını çıkarmak istiyorsa geleneklere değil, kendi yüreğinin sesine uyması gerektiğidir. Andre Gide der ki; "Dünya şayet kurtulabilirse, ancak yerleşik kurallara, kökleşmiş basmakalıp düşüncelere boyun eğmeyenler sayesinde kurtulacaktır". Romanın konusu genel olarak, "Bernard" ve "Olivier" adındaki iki lise öğrencisi ile "Edouard" isimli bir yazarın çevresinde dönmektedir. Lise bitirme sınavına hazırlanan "Bernard" tesadüf eseri annesine hitaben yazılmış olan aşk mektuplarını bulur ve kendisinin aslına bir yasak aşkın meyvesi olduğunu öğrenir. Kendisini yetiştiren adamın gerçek babası olmadığını ve asla gerçek bir evlat gibi sevilmediğini düşünerek büyük bir hayal kırıklığı yaşar. Hâlbuki üvey babası "Albéric Profitendieu", Bernard'ı diğer çocuklarından hiçbir zaman ayırt etmemekle birlikte daha fazla sevmiştir. Son derece ağır ve haksız bir mektup kaleme aldıktan sonra evden kaçarak sınıf arkadaşı "Olivier" in yanına yerleşir. 1976 Eurovision Şarkı Yarışması 1976 Eurovision Şarkı Yarışması, 21. Eurovision Şarkı Yarışması'dır. Yarışma 1975 yarışması'nı kazanmasından dolayı 3 Nisan 1976 tarihinde Hollanda'nın kenti Lahey'de bulunan World Forum'da yapılmıştır. Yarışmanın sunuculuğunu Corry Brokken yapmıştır. Hollanda üçüncü defa yarışmaya ev sahipliği yapmıştır. Yarışmanın kazananı 'ı temsil eden "Save Your Kisses For Me" adlı şarkısıyla Brotherhood of Man olmuştur. Birleşik Krallık yarışmayı dördüncü kez kazanmıştır. Lahey, Hollanda Krallığı hükümetinin ve Güney Hollanda eyaletinin başkentinin merkezidir. Aynı zamanda Amsterdam ve Rotterdam'dan sonra Hollanda'nın üçüncü büyük şehridir. Hollanda'nın batısında bulunan Lahey, Haaglanden bölgesinin merkezindedir ve daha büyük Randstad bölgesinin güneybatı köşesinde yer almaktadır. Yarışma Congresgebouw'da (şu anda Dünya Forumu olarak da bilinir) gerçekleşti. Mekan 1969 yılında inşaat edilmiştir. Bir önceki yılın yarışmasında tanıtılan puanlama sistemi 1976'da geri döndü. Her jüri en iyi şarkıya 12, en iyi ikinci şarkı, en fazla 8, üçüncüsü 8 ve daha sonra da 7 ila 1 puan aldı. Bugünün aksine, puanlar sırasıyla (1'den 12'ye kadar) verilmemiştir, ama sırayla şarkılar çalınmıştır. Mevcut prosedür 1980 yılına kadar kurulmamıştır. İsveç, Malta ve Türkiye bu yarışmadan çekimiş, katılan ülkelerin sayısı, önceki yarışma katılan on dokuz ülkeden on sekize düşmüştür. Avusturya ve Yunanistan yarışmaya dönmüştür. İsveç bir başka yarışmayı kazanacak finansal destek bulamadığı gerekçesiyle yarışmadan çekilmiştir. Malta Enzo Guzman'ı "Sing Your Song, Country Boy" adlı şarkısıyla seçmesine rağmen bilinmeyen sebeplerden dolayı yarışmadan çekilmiştir. Türkiye ise 1974 Kıbrıs Harekâtı nedeniyle Yunanistan'ın protestoları dolayısıyla yarışmadan çekilmiştir. Lihtenştayn Biggi Bachmann'ı "Little Cowboy" adlı şarkıyı seçmesine rağmen Televizyon kanalı bulunmadığı gerekçesiyle yarışmaya katılımına izin verilmemiştir. Her performansın orkestrasını yöneten bir orkestra şefi vardı. Önceki yarışmalarda katılmış bu yıl geri dönen dört katılımcı vardır: Fredi, 1967 yılında Finlandiya'yı temsil etmişti; Sandra Reemer, 1972 yılında Hollanda'yı temsil etmişti; Anne-Karine Strøm, 1974 yılında Norveç'i temsil etmişti ve Peter, Sue ve Marc, 1971 yılında İsviçre'yi temsil etmişti. Aşağıda finaldeki tüm 12 puanların bir özeti verilmiştir: Aşağıdaki tablo, 1976 yarışmasında oyların, kendi ülkelerinin oylarını duyurmaktan sorumlu olan sözcü ile birlikte verildiği sıralamayı göstermektedir. Her ulusal yayıncı, yarışmanın kendi ana dillerinde yer almasını sağlamak için yarışmaya bir yorumcu gönderdi. Temsilcilerin ve temsil ettikleri yayın organlarının detayları da aşağıdaki tabloda yer almaktadır. Each national broadcaster [with the exception of Israel] also sent a commentator to the contest, in order to provide coverage of the contest in their own native language. Tulûat Tulûat sözcüğü ile şunlardan biri kastedilmiş olabilir: TÃ¼rk Ceza Kanunu (1926) Türk Ceza Kanunu 1926 yılında, 1889 tarihli İtalyan Zanardelli Yasası esas alınarak hazırlanarak TBMM'de kabul edilen yeni ceza kanunudur. Türk Ceza Kanunu yürürlüğe girdiği tarihten itibaren çeşitli tarihlerde toplam 54 kez değişikliğe uğradı. Bunlardan en önemlisi 1936'daki değişikliktir. Türk Ceza Kanunu'na 141. ve 142. maddelerin eklenmesi bu maddelerin yürürlükten kaldırıldığı 12 Nisan 1991 tarihine değin pek çok aydının hüküm giymesine neden oldu. Yapılan son değişiklikler ile 5237 sayılı kanun Yeni Türk Ceza Kanunu olarak yürürlüğe girdi. Yeni Ceza Kanunu, Alman ceza doktrininden ve kanunundan esinlendi. NFC NFC yani "Near Field Communication" ve Türkçe ismiyle "Yakın Alan İletişimi", yeni nesil bir kablosuz iletişim teknolojisidir. NFC teknolojisi temelde, NFC standartlarına uyumlu elektronik cihazlar arasında yakın mesafeli haberleşmeyi sağlar. 2002 yılının sonlarında Sony ve Philips ortaklığında geliştirilmiş ve ISO/IEC tarafından 8 Aralık 2003 tarihinde standart olarak kabul edilmiştir. 18 Mart 2004 tarihinde Nokia, Sony ve NXP tarafından NFC Forum, NFC teknolojisinin geliştirilmesi ve yaygınlaştırılması için kurulmuştur. Benzer kablosuz iletişim teknolojileri IrDA, Bluetooth, Wi-Fi, ZigBee'den çok daha kısa mesafeli (2-4 santimetre kadar) bir menzile sahip olan teknoloji, Bluetooth ve WiFi gibi nispeten yeni iletişim teknolojilerinden daha düşük bir bant genişliği sunmaktadır. Bant genişliği ve menzilin darlığının temel nedeni kullanıcı tecrübesini iyileştirmektir. Zîrâ NFC teknolojisi, cihazların birbirlerine dokunacak kadar yaklaştıkları zaman etkin olmakta, ve cihazların birbirleri ile konuşabilmelerini ancak bu şartlar altında sağlamaktadır. Bu durum cihaz sahipleri için psikolojik rahatlık, kullanım kolaylığı ve de güvenlik sağlamaktadır. Şu anda NFC ile ilgili Dünya çapında kabul edilmiş iki standart bulunmaktadır: GeriÅŸ, Akseki Geriş, Akseki ilçesine bağlı bir mahalledir. Antalya iline 150 km, Akseki ilçesine 20 km uzaklıktadır. Yenice, Alanya Yenice, Antalya ilinin Alanya ilçesine bağlı bir mahalledir. Daha önceleri Antalya ilinin Gündoğmuş ilçesine bağlı olan Yenice, 6 Temmuz 2001 tarihindeki İçişleri Bakanlığı kararı ile Alanya ilçesine bağlandı. Antalya iline 147 km, Alanya ilçesine 33 km uzaklıktadır. Bayırkozağacı, Alanya Bayırkozağacı, Antalya ilinin Alanya ilçesine bağlı bir mahalledir. Daha önceleri Antalya ilinin Gündoğmuş ilçesine bağlı olan Bayırkozağacı, 6 Temmuz 2001 tarihindeki İçişleri Bakanlığı kararı ile Alanya ilçesine bağlandı. Antalya iline 162 km, Alanya ilçesine 48 km uzaklıktadır. Bayır, Alanya Bayır, Antalya ilinin Alanya ilçesine bağlı bir mahalledir. Daha önceleri Antalya ilinin Gündoğmuş ilçesine bağlı olan Bayır, 6 Temmuz 2001 tarihindeki İçişleri Bakanlığı kararı ile Alanya ilçesine bağlandı. Antalya iline 160 km, Alanya ilçesine 55 km uzaklıktadır. DeretÃ¼rbelinas, Alanya Deretürbelinas, Antalya ilinin Alanya ilçesine bağlı bir mahalledir. Antalya il merkezine 167 km, Alanya ilçesine 35 km uzaklıktadır. Aksaz, Simav Aksaz, Kütahya'nın Simav ilçesine bağlı bir köydür. Köyün tarihi ve adının nereden geldiğiyle ilgili bilgi yoktur. Köy, Kütahya iline 175 km, Simav'a 24 km uzaklıktadır. Delice Delice, Kırıkkale ilinin kuzeydoğusunda yer alan bir ilçesidir. Delice İlçesi Doğu'da Sungurlu (Çorum) ve Yerköy (Yozgat), Batı'dan Keskin (Kırıkkale) ve kısmen Balışeyh (Kırıkkale) ve kısmen de Sulakyurt (Kırıkkale) ilçeleriyle sınırlıdır. Bu sınırların sadece doğusunu Delice Irmağı çizmektedir. Başkaca bir tabi sınırı bulunmamaktadır. Çok arızalı olan bu kesimlerde sınır tepelik alanlardan geçmektedir. Kesin bir sınırlama yapmak oldukça güçtür. 750 km²'lik bir alana sahip olan Delice İlçesi 34 derece doğu boylamı ile 40 derece kuzey enleminin kesiştiği noktada yer almaktadır. Yüksekliği 750 metredir. Yüzey şekilleri bakımından Delice ırmağı, Kılıç Özü Vadileri, kuru dereler ve tepelik alanlardan olmak üzere üç grupta incelenebilir. Sahilkılıçlı, Kaş Sahilkılıçlı, Antalya ilinin Kaş ilçesine bağlı bir mahalledir. Antalya iline 182 km, Kaş ilçesine 23 km uzaklıktadır. Yaylakılıçlı, Kaş Yaylakılıçlı, Antalya ilinin Kaş ilçesine bağlı bir mahalledir. Mahallenin adı adı daha önce Sıçak Köyü olup, yaklaşık 10 sene önce Yaylakılıçlı olarak değiştirilmiştir. Antalya iline 165 km, Kaş ilçesine 80 km uzaklıktadır. Delice Irmağı Delice Irmağı, İç Anadolu bölgesinde Kızılırmak'ın en uzun kolu; ıralaması 426 km, akaçlama havzası 17.228 km². Sungurlu, Kula köyü yakınında Kızılırmak'a kavuşur. Rejimi düzensizdir. Uzunluğu 426 km olan Delice Irmağının takriben 42 km uzunluğundaki bir kısmı Delice İlçe alanından geçmektedir. Delice Irmağının bir kolu olan Kılıçözü ile birleştiği noktadan ilçe merkezine kadar olan kısımda vadi tabanı geniştir. Irmak Oligosen jipsli seyri takip ederek yatağını kolayca aşındırmıştır. Vadi yamaçları simetriktir. Yüksekliği doğu ve Batı’da 650 metreden başlar 750 metrede son bulur. İlçe merkezi yakınında vadi derinliği 100 metredir. Irmağın Delice İlçesinden (Merkez) Karaköseli köyüne kadar devam eden bölümündeki vadi tabanı daralarak 1 km’lik bir genişlik gösterir. Karaköseli civarında bu genişlik 800 metredir. Yatağı kuarternere ait eski alivyonlardan ibarettir. Karaköseli köyü yakınında bölgemizi terk eden ve 650 metre yükseklikte akan Delice ırmağı bölgeyi terk ederek, kuzeyde Kula köyünde Kızılırmağa karışır. İlçe merkezi yakınında Delice Irmağının her iki tarafında şekiller görünür. Takriben 675 metre yükseklikteki bu şekiller çakıl ve kumlardan ibarettir. Yamaç yüksekliği 650-750 metre arasında değişmekte olup, vadi derinliği Didiri (Sungurlu) köyü civarında 100 metredir. AltÄ±n Safran Belgesel Film Festivali "Uluslararası Altın Safran Belgesel Film Festivali", her yıl eylül ayında, Safranbolu Belediyesi tarafından düzenlenen, özellikle Türkiye'nin kültürel mirasına sahip çıkmak amaçlı hazırlanan belgesellere yönelik uluslararası bir festivaldir. 2000 yılından beri düzenlenen festivalde yarışmaya katılacak filmler profesyonel ve desteklenmesi gereken filmler olmak üzere 2 kategoride değerlendirilmektedir. Xavier de Planhol Xavier de Planhol (1926, Paris - 17 Mayıs 2016), Paris Üniversitesi Collège de Sorbonne'un Coğrafya alanında çalışmış olan Ordinaryüs Profesör'lerindendir. Özellikle İslam dünyası üzerine yaptığı çalışmalarla bilinir. Ovacuma, Safranbolu Ovacuma, Karabük ilinin Safranbolu ilçesine bağlı bir belde. Bölgede Türkiye'nin en uzun 2. yaylası olan Uluyayla bulunmaktadır. Bölge dağcılık sporu ve av sporu için oldukça elverişlidir. Belde Belediyesi Doğal Av Alanı oluşturmak için çalışmalar yapmaktadır. Endemik bitkilerdenden olan "İstanbul Kardeleni" bölgede yetişmektedir. Bölgede bulunan halk geçimini tarım ve hayvancılık ile sağlar. Karabük ve Bartın illeri arasında bulunan uğrak bir bölgedir. Türkiye'nin en büyük yaylalarından olan Ulu Yayla ve turistlerin uğrak mekanı olan ağaç tünel bu bölgede bulunur. Bölgede Batı Karadeniz iklimi görülür. Karabük'ün Safranbolu ilçesine bağlı olan beldede başlıca geçim kaynakları tarım ve hayvancılıktır. Bölgenin en ünlü yemeği Bandırma denilen lezzetli tavuk yemeği ve Pölüşke denilen bir tür makarnadır. Aydın Boysan Aydın Boysan (17 Haziran 1921, İstanbul - 5 Ocak 2018, İstanbul), Türk mimar ve gazeteci. Öğretmen Nevreste Hanım ile muhasebeci Esat Boysan'ın çocuğu olarak dünyaya geldi. 1939 yılında Pertevniyal Lisesi'ni, 1945'te İstanbul Devlet Güzel Sanatlar Akademisi'ni bitirdi. Mesleğini 1999'a kadar ara vermeden sürdürdü. Türkiye Mimarlar Odası'nın kurucuları arasında yer aldı; yönetim kurulu üyesi, ilk genel sekreteri ve İstanbul şube başkanı oldu. 1957-1972 yıllarında İstanbul Teknik Üniversitesi'nde ders verdi. Ulusal ve uluslararası mimarlık yarışmalarında ödüller kazandı. Kendi kitaplarını basmak için Bas Yayınları'nı kurdu (1984-1993). Aralıksız olarak on yıl "Hürriyet" ve üç yıl "Akşam" gazetelerinde köşe yazıları yazdı. 5 Ocak 2018'de oyuncu Münir Özkul ile aynı gün hayatını kaybetti. Cenazesi 2016'da kaybettiği eşinin yanında Ortaköy Mezarlığı'na defnedildi. 1945 yılında başladığı mimarlık mesleğine 2000 yılına kadar fiilen devam eden Aydın Boysan, mimar olarak çalıştığı 55 yıl boyunca 1.5 milyon metrekare bina tasarlamıştır. Boysan'ın imzasını attığı bazı projeler şunlardır: Lenin Barış Ödülü Uluslararası Stalin Ödülü ya da Uluslararası Stalin Barış Ödülü (Rusça:Международная Ленинская премия «За укрепление мира между народами») olarak bilinen Uluslararası Lenin Barış Ödülü; SSCB tarafından Nobel Barış Ödülü'ne alternatif olarak sunulan ödüldür. Sovyet hükûmeti tarafından dünya çapında barış çalışmalarına katkıda bulunduklarına kanaat getirilenlere verilen ödüldür. Uluslararası Stalin Barış Ödülü, 21 Aralık 1949 yılında Josef Stalin'in yetmişinci yaş gününde, onun onuruna oluşturuldu. Uluslararası Lenin Barış Ödülü, Dünya Barış Konseyi tarafından verilen Uluslararası Barış Ödülü ile karıştırılmamalıdır. Stalin ödülü (daha sonra SSCB Devlet Ödülü olarak isimlendirilmiştir) 1941 yılında Sovyet yazar, sanatçı ve bili insanlarına verilmek üzere oluşturuldu. Nektar Nektar, çiçeklerin ürettiği, şekerce zengin, böcek ve kuş benzeri tozlaşmaya yardımcı hayvanları kendine çeken salgıdır. Nektar ayrıca balın şeker kaynağıdır. Bunun yanı sıra sinek kuşu gibi hayvanların beslenmesinde de önemli rol oynar. Bitkilerin çiçeklerinin dip tarafında bulunan bezler tarafından salgılanan tatlı sıvıya nektar veya bal özü adı verilir. Kızıl sinek kuşu Kızıl sinek kuşu ("Selasphorus rufus"), küçük bir sinek kuşudur. Yaklaşık 8 santimetre civarında, düz ve çok ince bir gagaya sahiptir. Dişi, erkekten biraz daha büyüktür. Fotoğrafta görüldüğü gibi erişkin erkek bireyin, beyaz bir göğsü ve pas rengi bir yüzü vardır. Üst parçalar, böğrü, kuyruğu ve boğazı yanardöner bir portakal rengi-kırmızı yamaya sahiptir. Bazı erkeklerin, arkası veya tacı yeşildir. Dişinin, üst kısmı yeşil, alt kısmı beyazdır. Boğazın merkezinde bazı yanardöner portakal rengi tüyleri vardır. Koyu renk, uçları beyaz ve pas rengi kuyruğa sahiptirler. Dişileri ve nadir yeşil-arkalı erkekleri, "Selasphorus sasin" türünden ayırmak aşırı derecede zordur. Bu kuş, herhangi bir sinek kuşundan daha kuzeyde yuva yapar. Dişi, bir funda veya kozalaklı ağaçta korunan bir yerde bir yuvayı inşa eder. Erkek saldırgan bir tutumla, beslenme bölgesi içindeki yerleri savunur. Aynı erkek, birkaç dişiyle çiftleşebilir. Küçük boyutlarından dolayı, böcek-yiyen kuşlar ve hayvanlara karşı korunmasızdırlar. Sık beslenirler, gün esnasında aktif halde olurlarken, geceleri ve yemek az olduğunda metabolizmalarını yavaşlatıp, enerjiyi korumak için uyuşukluk içersine girebilirler. Çoğaldıkları habitatlar, batı Kuzey Amerika, güney Alaska'dan Kaliforniya'ya, açık alanlar ve orman kenarlarıdır. Göçmendirler. Kayalık dağlar boyunca göç ederler. Birçokları kır çiçeği mevsiminden faydalanmak için Temmuz ve Ağustos'ta ovalara yakın bulunurlar. Kuluçka (embriyoloji) Kuluçka, kanatlı hayvanların nesillerini devam ettirebilmek için gösterdikleri doğal ve fizyolojik arzu hali. Halk dilinde kuluçka dönemindeki tavuğa 'gurk', kuluçka dönemine girmiş tavuğu kuluçkalatmaya 'gurka bastırma' denir. Kanatlı hayvanlarda kuluçka süreleri: Kuluçka; doğal kuluçka ve yapay kuluçka (kuluçka makinesi ile ) olmak üzere ikiye ayrılır. Kuluçka Kafalılar, M.Fethi: "Kuluçka Makineleri ve Kuluçkacılık", Sayfa 9,Tarım ve Orman Bakanlığı,1983 Yazıkent, Bozdoğan Yazıkent, Aydın'ın Bozdoğan ilçesine bağlı bir mahalle. Develi, SaruhanlÄ± Develi, Manisa ilinin Saruhanlı ilçesine bağlı bir mahalledir. Mahallede develerin çok olması sebebiyle mahallenin adının "Develi" olmasına karar verilmiştir. Manisa il merkezine 27 km, Saruhanlı ilçesine 8 km uzaklıktadır. Kin HanedanÄ± (1115-1234) Kin Hanedanı (Çince: 金; 1115 - 1234), Curçen Hanedanı (Çince: 女真) olarak da bilinen hanedan, yaklaşık 500 yıl kadar önce Çin Hanedanı'nı kuran Mançuların, ataları olan Curçen'lerin, Vanyan (完顏 Wányán) kabilesi tarafından kurulmuştur. İsmi bazen, Latin harfleriyle aynı yazılan, daha önceki Jin Hanedanı'ndan ayırabilmek için "Jinn" şeklinde de yazılır. Rafya Rafya, büyük gövdeli, yaprakları uzunca bir palmiye türü, Amerika ve Afrika'da görülür. Yaprakları tekstilde kullanılır. Ayrıca hediye paketlemekte kullanılan bir tür plastik süs ipinin bilinen adıdır. Kongre Kütüphanesi Amerika Birleşik Devletleri Kongre Kütüphanesi (Library of Congress) ABD'nin ulusal kütüphanesidir. Dünyanın en büyük ve en önemli kütüphanelerinden olan kongre kütüphanesi Washington'da bulunmaktadır. Ayrıca ABD’de yer alan en eski federal kültür yapısıdır. Koleksiyonunda 470 dilde, 38 milyondan fazla kitap ve diğer yayınlar, 70 milyon el