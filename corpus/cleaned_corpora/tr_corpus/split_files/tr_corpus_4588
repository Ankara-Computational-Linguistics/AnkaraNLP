Trace Cyrus'un da bulunduğu Metro Station adlı grupta çalmakta. "Hannah Montana"'da yakın arkadaşı Miley Cyrus ile birlikte oynamaktadır. Phineas and Ferb çizgi filminde Jeremy Johnson'u seslendirmektedir. Kral Brady olarak Bir Çift Kral dizisinde rol almıştır. Musso, kendi adını taşıyan ilk albümü Walt Disney Records tarafından 2 Haziran 2009 tarihinde yayımlanmıştır. Albüm Billboard 200 sayısı 19 numaradan giriş yapmıştır. "Brainstorm"Â (2010) Alfa Cygni değişeni Alfa Cygni değişenleri, GCVS tanımlamasına göre yüksek ışınım güçlü ve ışık değişimi gösteren B ve A üstdev yıldızları. Bu grupta sadece B ve A türü süperdevler değil, aynı evrimsel duruma sahip oldukları gerekçesiyle, O türü büyük kütleli yıldızlar ve daha geç tür yıldızlar da yer almaktadır. MK tayf sınıflamasına göre sahip oldukları ışınım sınıfları, artan ışınım gücü sırasıyla Ib, Iab, Ia ve Ia+ dır. H-R diyagramında yer alan en parlak üstdevlere "üstündevler" denir ve değişen yıldızlar olarak "Parlak Mavi Değişenler (LBV)" adı ile anılır. Buna göre Ia üstdevleri LBV-öncesi cisimler olarak da adlandırılmaktadır. Çok sayıda araştırmacı O, B ve A türü üstdevlerin tamamının değişen yıldız olduğunu göstermişlerdir. Bu üstdevlerden en parlak olanlarının göstermiş oldukları ışık değişim genlikleri, LBV'lerin sakin evrelerinde gösterdikleri mikrodeğişimlerle benzerdir. Değişim düzeyi tüm tayf türleri için artan ışınım gücü ile beraber artış göstermektedir. Zonklamalardaki kararsızlıklar, bu yıldızlarda izlenen yarı-düzenli ışık değişimlerinin kaynağıdır. Bu değişimlere ilişkin genlikler, değişimin artan zaman ölçeği ile artış göstermektedir. HD 57060 = UW Canis Majoris ve HD 167971 bu grubun mikrodeğişimler gösteren iki ilginç üyesidir. HD 57060, kilitli (synchronous) yörüngede 4.39 günlük dönemle birbirleri etrafında dönen O veya B tayf türünden bir anakol yıldızı ile O8 türü bir üstdevden oluşmuş çift bir sistemdir. Sistem beklentilerin ötesinde güçlü mikrodeğişimler göstermektedir. Bu değişimlerin, Roche şişimini doldurmuş üstdev bileşendeki aşırı şekil bozulmalarından kaynaklandığı düşünülmektedir. HD 167971, iki O türü anakol yıldızından oluşma etkileşen bir çift sistemdir. Bu sisteme fiziksel olarak bağlı olduğu henüz belirlenememiş O8 tayf türünde 3. bir bileşenden de ışık katkısı gelmektedir. Sistemin yörünge dönemi 3.33 gündür. Şekil 31 de ışık değişimi görülen HD 168625 ise, H-R diyagramında LBV türü HD 168607 ye çok yakın konumda bulunan, yüksek ışınım güçlü bir üstdev olmasına rağmen gösterdiği düşük ışık değişim genliği nedeniyle α Cyg değişeni olarak dikkate alınmaktadır. α Cyg değişenleri, H-R diyagramında bulundukları kritik bölgeler ve gösterdikleri ışık değişim karakterleri dikkate alınarak, LBV'lerle yüksek ışınım güçlü normal anakol yıldızları arasındaki geçiş cisimleri olarak dikkate alınmaktadırlar. α Cyg türü bir değişen olan ζ1 Sco (HD 152236), Humpresy & Davidson'un ortaya koyduğu kriterlere göre aynı zamanda bir LBV olarak da dikkate alınabilir. Ancak yeterince gözlemi olmaması, gözlenmiş bir püskürmesinin bulunmaması ve sadece mikrodeğişimlerin varolması nedeni ile şimdilik α Cyg türü bir değişen olarak dikkate alınmaktadır. Bazı α Cyg değişenleri içinde yer aldıkları çoklu yıldız sistemlerinin doğasına bağlı olarak diğer türlere ait değişimler de gösterebilmektedir. Bu duruma çarpıcı bir örnek olarak, O9.7 Iab türü bir süperdev ile bir nötron yıldızından (veya karadelik) oluşma, kuvvetli x-ışın kaynağı Cyg X-1 gösterilebilir. Bu sistem sadece bir x-ışın kaynağı değildir. O yıldızının bileşenine bakan yüzeyinin nötron yıldızından gelen güçlü x-ışınları ile ısıtılması sonucu aynı zamanda bir eliptik değişendir. Zonklayan beyaz cÃ¼ce "Yıldız için bakınız: GD 358" Zonklayan beyaz cüce veya ZZ Ceti değişenleri, çapsal olmayan zonklamalar yapan beyaz cücelerdir. Işık değişim dönemleri 30 saniye ile 25 dakika arasında değerlere sahiptir. V bandında ışık değişim genlikleri 0.2 kadir mertebesine kadar ulaşabilmektedir. ZZ Ceti değişenleri gösterdikleri tayf türlerine göre GCVS de 3 alt gruba ayrılmışlardır: Basınç-modlarının (p-mod) aksine, çekim-modları (g-mod) yüzey boyunca hareket eden dalgalar oluştururlar. ZZ Ceti yıldızlarının çok-renk ışıkölçüm gözlemleri, çapsal olmayan g-modlarında zonkladıklarını göstermektedir. Çok sayıda zonklama dönemi aynı anda uyarılmış durumdadır ve bunlara ait frekanslar, eksenleri etrafındaki yavaş dönme sonucu birbirine yakın çiftlere ayrılmış durumdadır. Dönemleri son derece kararlıdır ve gösterdikleri değişimler "ΔP/P = 10" sadece mertebesindedir. Beyaz cüceler ortalama olarak 0.6 M civarında kütleye sahip, merkezlerinde C,O çekirdekleri bulunan ve dışta ince bir H (DA) veya He (DB) katmanına sahip yıldızlardır. Değişim gösteren ZZA ve ZZB türü beyaz cücelerin yüzeyinde kısmen iyonize olmuş ince bir H (ZZA) veya He (ZZB) katmanı bulunmaktadır. ZZO türü beyaz cücelerin ince yüzey katmanı kısmen iyonize C ve O içermektedir. Bu durumda Sefeid türü yıldızlara benzer olarak kısmen iyonize bir dış katmana sahip beyaz cücelerde de κ-mekanizması ile zonklamalar gerçekleşmektedir. Ayrıca bu fikre alternatif olarak tüm türlerin zonklamalarının, sahip oldukları ince bir CO-konveksiyon katmanından da kaynaklanabileceği öne sürülmektedir. Zonklayan beyaz cücelerin genel özellikleri aşağıdaki tabloda verilmiştir. İlk zonklayan beyaz cüce Landolt tarafından, beyaz cüce adayı yıldızların fotometrik gözlemleri sırasında keşfedilmiştir. GCVS de beyaz cüce olarak listelenen 22 tane cisim bulunmaktadır. Bunlardan beşi nova-benzeri veya cüce nova sistemleridir. Geri kalan 17 tane cisim ise büyük çoğunlukla ZZA türüne aittir. Midnattsol Midnattsol, Almanya ve Norveç kökenli bir senfonik metal ve folk metal grubudur. Grubun sound'u folk etkileri içeren senfonik metal olarak tanımlanabilir. Grubun sound'u senfonik metal olarak sınıflandırılabilmekle birlikte, grup kendi sound'unu şarkılarındaki folk unsurları ve Norveççe sözler nedeniyle 'Nordic folk metal' olarak tanımlamaktadır. Grubun şarkı sözleri Norveççe halk hikâyelerine dayanmaktadır. Albümün "Where Twilight Dwells" adını taşıyan ilk tam uzunluklu stüdyo albümü 2005 yılında piyasaya sürüldü. Grubun ikinci stüdyo albümü olan "Nordlys", 28 Mart 2008'de raflardaki yerini aldı. 2011 yılının başında grup yeni albümlerinin adının The Metamorphosis Melody olacağını duyurmuştur. İrina İlçenko İrina Anatolevna İlçenko-Smirnova (Rusça: Ирина Анатольевна Ильченко-Смирнова) (d. 3 Ağustos 1968-İvanovo,Moskova) Rus voleybolcu. Irina Smirnova ulusal takım formasını ilk kez 1987 yılında giydi. Sovyetler Birliği, Bağımsız Devletler Topluluğu ve Rusya ulusal takımlarında toplam 446 kez yer aldı. 1996 Atlanta Olimpiyat Oyunları’ndan sonra ulusal takımı bıraktı. Uraloçka Sverdlovsk takımıyla 1987, 1989 ve 1990 yıllarında Avrupa Şampiyon Kulüpler Kupası şampiyonluğu; 1986 yılında Avrupa Kupa Galipleri Kupası şampiyonluğu yaşadı. 1988 Seul Olimpiyat Oyunları’nda, 1989 Avrupa Şampiyonası’nda, 1990 Dünya Şampiyonası’nda, 1991 Avrupa Şampiyonası’nda Sovyetler Birliği formasıyla; 1993 Avrupa Şampiyonası’nda Rusya formasıyla şampiyonluğa ulaştı. Eşi Aleksandr ile evlendikten sonra Irina Ilçenko olarak tanınmaya başlandı. Kseniya adında bir kızı olan Irina, İtalya, Hırvatistan ve Türkiye liglerinde oynadı. Anakol öncesi yıldız Anakol öncesi yıldız yıldızlararası ortamdaki (Yıldızlararası madde - Interstellar Medium – ISM) maddelerden yeni oluşmuş ve merkezlerinde nükleer tepkimeleri başlatacak sıcaklığa henüz erişmemiş yıldızlardır. Dolayısıyla çekimsel büzülme sonucu sıkışan yıldız maddesinin sağladığı enerji ile ışınım yapmaktadırlar. Anakol öncesi yıldızların ışınım enerjisini sağlayan bu büzülme türüne Kelvin-Helmholtz büzülmesi denmektedir. PMS yıldızları genellikle püsküren değişenler olarak dikkate alınmış ve GCVS de çok sayıda alt gruba bölünmüştür (FU, IN, INA, INB, INT, INYY ve diğerleri). Ancak bu sınıflama tamamen gösterdikleri fotometrik özelliklere göre yapıldığından, oldukça karmaşık (homojen olmayan) bir gruplama ortaya çıkmıştır. Fiziksel anlamda birbirinden pek de farklı olmayan bazı yıldızlar ayrı alt gruplar oluşturmuşlardır. Örneğin RW Aur türü değişenler (GCVS de IS kodlu) ile T Tauri yıldızları olarak adlandırılan (GCVS de INT kodlu) düşük kütleli PMS yıldızları arasında fiziksel açıdan hiçbir fark yoktur. FU Ori türü değişenler (GCVS de FU kodlu) ise evrimlerinin özel bir safhasında yer alan T Tauri yıldızlarıdır. Bu türden değişenlere bazen genel olarak "Orion Değişenleri" veya "Orion Popülasyonu" da denmektedir. Çünkü Orion yıldız oluşum bölgesinde, bahsedilen tüm türlerden yıldız bulabilmek mümkündür. Bu yıldızların çoğu hâlen oluştukları bulutsuların içinde yer aldıklarından “Bulutsu değişenleri” olarak da adlandırılmışlardır. Günümüzde PMS yıldızları için fiziksel anlamı olan sınıflama, kütlelerine göre yapılmaktadır. Buna göre; T Tauri Yıldızları adı verilen düşük kütleli "(M ≤ 3M)" PMS yıldızlarından oluşan bir grubun yanında, “Herbig Ae/Be Yıldızları” olarak adlandırılan ve kütleleri "4M ≤ M ≤ 8M" arasında olan ikinci bir grup ortaya çıkmıştır. İki grup arasında keskin bir geçiş yoktur, ancak Herbig Ae/Be yıldızlarına oranla T Tauri yıldızları sayıca daha çoktur. Bilinen 1000'i aşkın T Tauri yıldızına karşılık, gözlenmiş Herbig Ae/Be yıldızı sayısı henüz 50'yi geçmemiştir. T Tauri yıldızları ilk kez Taurus-Auriga Karanlık Bulutsusu'nda, Joy tarafından 1942 yılında gözlenmiştir. Genelde geç tayf türünden yıldızlardır. Tayflarında, Güneş'in tayfında gözlenen kromosferik salma çizgilerine benzer yapılar izlenmektedir. Joy bu yıldızlara, grubun en parlak üyesi olan T Tauri'nin ismini vermiştir. T Tauri yıldızlarının fiziksel doğasını ilk kez 1947 yılında Ambartsumian açıklamış ve bu yıldızların henüz anakola erişmemiş oldukça genç yıldızlar olduğunu söylemiştir. T Tauri yıldızları bu fiziksel doğaları gereği karanlık bulutsu komplekslerine yakın bölgelerde gözlenirler. Tayflarında genel süreklilik üzerinde geç tür (G-M) yıldızlara ilişkin soğurma yapıları izlenir. Sürekli ışınımları bazı dalgaboyu aralıklarında normal yıldızlardan beklenenden çok daha şiddetli olabilmekte ve bu bölgelerde soğurma yapılarını örtebilmektedir. T Tauri'lerin tayfını karakterize eden en önemli özelliklerden biri, Güneş tayfında görülen kromosferik salmalara benzer salma çizgileri içermeleridir. Gözlenen en güçlü salma çizgileri hidrojenin Balmer serisi çizgileri ve CaII, FeII gibi metallere ait iyonizasyon çizgileridir. Ayrıca nötral He çizgileri de görülmektedir. Bazı T Tauri yıldızlarının tayfında, çevrelerini saran ince gaz yapıların varlığını işaret eden "yasak çizgiler" de gözlenmektedir. Salma çizgileri oldukça karmaşık profil yapıları göstermektedir. Bu durum yıldızı çevreleyen maddede rastgele yönlerde kütle hareketleri olduğuna işarettir. Yıldızı çevreleyen maddede bol miktarda "toz" oluşunun doğal sonucu olarak, kızılötesi ve milimetre-altı (sub-millimeter) dalgaboylarında şiddetli "artık ışınım" gözlenmektedir. T Tauri yıldızlarının çok genç cisimler olduğuna en iyi kanıt ise, tayflarında λ6707 Å da gözlenen Li soğurma çizgisinin varlığıdır. Lityum, kozmik bolluk açısından evrende çok az bulunan bir elementtir ve yıldız atmosferlerinde çok hızlı tüketildiğinden, yaşlı yıldızların tayfında kendini gösteremez. Ã‡ukurova, Adana Çukurova, Adana ilinin bir ilçesidir. Çukurova Adana'nın merkez ilçelerinden birisidir. Seyhan'dan ayrılarak ilçe olmuştur. Yüzölçümü 240 km²'dir. Adını Türkiye'de verimli topraklarıyla ünlü olan Çukurova'dan almıştır. 2008'de merkez ilçe olan Seyhan'dan ayrılarak ilçe statüsüne kavuştmuştur. Adana'nın 4 merkez ilçesinden (Seyhan, Yüreğir, Çukurova, Sarıçam) biridir. Çukurova'nın doğusunda Sarıçam, batısında Tarsus, kuzeyinde Karaisalı, güneyinde ise Seyhan ilçeleri yer almaktadır. İlçenin özellikle kuzey kesimleri engebeli ve ormanlık yapısıyla dikkat çeker. Salbaş köyünden doğuya, Seyhan Baraj Gölü'ne uzanan Çakıt Deresi boyunca tarım yapılmaktadır. Çukurova, Akdeniz ikliminin etkisi altındadır. Yazları sıcak ve yağışsız, kışları ise ılık ve yağışlıdır. En sıcak ay ortalaması 28.1 C, en soğuk ay ortalaması 9,3 C'dir. Bugüne kadar saptanan en yüksek sıcaklık 1958 yılı 24 Ağustos'unda 45.6 C, en düşük sıcaklık 1964 yılı 20 Ocak tarihinde -8.4 C'dir. Yıllık yağış tutarı 647 mm dir. Bu miktarın yaklaşık yarısı kışın alınırken, % 4'ü yazın, geri kalanı İlkbahar ve Sonbaharda alınır. Yaz mevsimindeki nem oranı oldukça fazladır. Doğal bitki örtüsü 1.500 metre yükseltiye kadar bodur makilerdir. Denize yakın bölgelerde kumcul ve tuzcul bitkilere de rastlanır. İlçe, 2008 yılında kurulan Çukurova Belediyesi tarafından yönetilmekte, Çukurova Kaymakamlığı ile ise merkeze bağlı olarak idare edilmektedir. Bu ilçede yapılan seçimlerde Cumhuriyet Halk Partisi'nin bariz üstünlüğü göze çarpmaktadır. CHP; yapılan ilk yerel seçim olan 2009 yerel seçimlerinde yüzde 40.20 ile, ilk genel seçim olan 2011 seçimlerinde yüzde 42.66 ile, 2014 yerel seçimlerinde yüzde 43.8 ile, 7 Haziran 2015 yılında yapılan genel seçimlerde yüzde 40.80 ile ve 1 Kasım 2015 genel seçimlerinde ise yüzde 43.2 ile ilçede birinci parti olmuştur. 2010 referandumunda yüzde 67.82 ile hayır oyu verilen ilçede; 2014 Cumhurbaşkanlığı Seçimleri'nde yüzde 67.63 oy oranıyla Ekmeleddin İhsanoğlu, 2018 Cumhurbaşkanlığı Seçimleri'nde ise yüzde 52,36 ile Muharrem İnce tercih edilmiştir. 2014 yerel seçimlerinde seçilen Soner Çetin, 2019 yılında yapılan yerel seçimlerde de oyların yüzde 58,37'sini alarak yeniden belediye başkanı seçilmiştir. 2009 seçiminde seçilen ve ilçenin ilk belediye başkanlığını yapan isim ise Yıldıray Arıkan'dır. Çukurova'nın 27 mahallesinin 14'ü merkezde bulunmaktadır. Merkez mahallelerinde 357.731 kişi (% 98,2) yaşamaktadır. En uzak mahallesi ise 30,6 km uzaklıktaki Bozcalar'dır. Merkez mahalleleri dışında nüfusu en fazla olan, 1.570 kişi ile Karahan mahallesidir. Çukurova'nın nüfusu 2018 yılında % 0,44 artmıştır. * Km, Kurttepe Mahallesi'nde bulunan kaymakamlığa olan uzaklıktır. 80'li yılların başında şimdiki yerleşim yerleri sık ağaçlarla kaplı olan ilçe, özellikle Mahfesığmaz, Turgut Özal Bulvarı, Süleyman Demirel Bulvarı, Kenan Evren Bulvarı ve 100. Yıl Mahallesi gibi semtleriyle anılmaktadır. Yeni bir yerleşim yeri olmasından dolayı geçmişi pek de eskilere dayanmayan ilçe'de çok katlı yerleşimler çok sık görülmektedir. Ayrıca villa tipi evler de bilhassa Güzelyalı mahallesinde bulunmaktadır. Yeni yerleşim olmanın sonucu olarak, Çukurova ilçesinde, Adana'nın merkezi kabul edilen Büyük Saat ve çevre yerleşimlerdeki "Adanalı" kültüründen ziyade daha modern bir kültürel ortam görülmektedir. Lüks kebapçılar, restaurantlar, kahveciler ve eğlence mekanları ilçenin çeşitli yerlerinde halka hizmet vermektedir. Özellikle Turgut Özal Bulvarı ve Süleyman Demirel Bulvarı'nın gece hayatı, Adana'nın önemli eğlence mekanlarına ev sahipliği yapmaktadır. Yine birçok ulusal ve uluslararası marka, ilçedeki çeşitli bulvar ve caddelerde halka alışveriş imkânı sunar. Adnan Menderes Bulvarı, gerek göl kenarında olması gerekse ormanlık bir alan olması nedeniyle hem piknikçiler, hem de hoş bir manzaraya karşı eğlenmek isteyen aile ve gençler için uğrak bulvarlardan bir tanesidir. Mutfağı ile meşhur olan Adana'nın Çukurova ilçesi, her ne kadar yeni sayılabilecek bir yerleşim yeri olsa da, gastronomi konusunda bol imkânlara sahiptir. Başta kebapçılar olmak üzere şırdancılar, fast food restaurantları, kokoreççiler, midyeciler, çorbacılar ve hot dog (sosisli) satan mekan ve tablalara ilçenin belirli yerlerinde rastlamak mümkündür. Bu açıdan bakıldığında Çukurova, diğer semt ve merkez ilçelerde olduğu gibi insanlara gündüz ve gece hizmet veren gastronomi mekanlarıyla kent sakinlerine bol seçenekler sunmaktadır. Kent içi ulaşım bakımından ilçe çeşitli seçenekler sunmaktadır. Adana Metrosu, ilçe içerisinde 4 istasyona (Hastane, Anadolu Lisesi, Huzurevi, Mavi Bulvar) sahiptir ve şehrin merkezi ile doğu yakasındaki Yüreğir ilçesine ulaşımı sağlar. Belediye otobüsleri kentin çeşitli noktalarından doğu batı ve kuzey güney aksında hizmet verirken, dolmuşlar ise yine merkezden ilçenin çeşitli mahallelerine hizmet vermektedir. Taksiler, duraklara bağlı olarak ve Adana Büyükşehir Belediyesi'nin hizmete soktuğu transit taksi durakları bünyesinde ilçe sakinlerine hizmet vermektedir. 2016 yılı başlarında dönemin Adana Büyükşehir Belediye başkanı Hüseyin Sözlü, Turgut Özal Bulvarı'ndan Balcalı'ya ilerleyecek olan bir tramvay projesini dile getirmiştir. İlçe sınırları içerisinde çeşitli hastane, üniversite yerleşkesi ve Anadolu Liseleri mevcuttur. Özel Avrupa Hastanesi, Estetik Ağız ve Diş Sağlığı Polikliniği, Kenan Evren Bulvarı'nda bulunmaktadır. Turgut Özal Bulvarı'nda Ekrem Tok Ruh ve Sinir Hastalıkları Hastanesi, Özel MedLine Hastanesi, Dermancan Tıp Merkezi, Özel Adana Cerrahi Tıp Merkezi hizmet vermektedir. Kurttepe'de Seyhan Uygulama ve Araştırma Hastanesi, 100. Yıl Mahallesinde Adana Ağız ve Diş Sağlığı Merkezi, Adnan Kahveci Bulvarı üzerinde ise Fatma Kemal Timuçin Ağız ve Diş Sağlığı Merkezi bulunmaktadır. Adana'nın önemli liselerinden Adana Anadolu Lisesi, ilçe sınırları içerisindedir. Ayrıca Özel Gündoğdu Okulları ve Özel Bilfen (Mektebim) Koleji, Özel Final Okulları ile Adana Bilim ve Teknoloji Üniversitesi'nin Kurttepe Kampüsü de ilçe sınırlarındadır. Çukurova ilçesi'nde amatör ve profesyonel birçok spor etkinliği için tesisler mevcuttur. Yüzme, tenis, yamaç paraşütü, futbol başta olmak üzere birçok spor etkinliği, ilçede aktif biçimde gerçekleştirilmektedir. Adana Tenis Dağ ve Su Sporları Kulübü bünyesindeki tenis kortları, birçok tenis sporcusunun da antrenman alanı olarak faaliyet göstermektedir. Ünlü tenisçi Çağla Büyükakçay, bu spor kulübü bünyesinde ilk çalışmalarını yürütmüştür. Ayrıca Hayal Park'ta yüzme ve çeşitli savunma sporları ile Adana Büyükşehir Belediyesi Spor Parkı'nda koşu, basketbol sporları için uygun alanlar mevcuttur. İlçe sınırları içerisindeki Osman Yeşeren Spor Tesisleri, uzun süredir Adanaspor kulübü futbol takımının antrenman tesisi olarak hizmet vermektedir. FIBA standartlarına uygun, 2500 seyirci kapasiteli Adana ASKİ Atatürk Spor Salonu da, başta basketbol olmak üzere önemli spor müsabakalarına ev sahipliği yapmaktadır. İlin önemli futbol takımı Adanaspor bu ilçededir. Ayrıca Adana İdmanyurdu Spor, Adana Akdeniz Demirspor, Adana Sporcu Eğitim (ASEM), Adana Çukurova Voleybol ve Adana Karespor da ilçe sınırlarında çalışmalarını sürdürmektedir. Yelena Zarubina Elena Mihaylovna Plotnikova (Rusça: Елена Михайловна Плотникова) (d.26 Temmuz 1978-Moskova) Rus voleybolcu. İlk antrenörü N. Tolkova’ydı. Ulusal takımda 1998 yılından itibaren yer almaya başladı. Rus ulusal takımıyla 1999 Avrupa Şampiyonası, 1999 World Grand Prix, 2001 Avrupa Şampiyonası ve 2002 World Grand Prix’de şampiyonluk yaşadı. İtalya ve Türkiye liglerinde oynadı. İnönü Stadyumu (anlam ayrımı) Pehlivan (anlam ayrımı) Pehlivan, güreş tutan sporcudur. Şu anlama da gelebilir: Miguel Alcubierre Miguel Alcubierre Moya' (d. 1964), Meksikalı teorik fizikçi. Meksiko’de dünyaya geldi. “Universidad Nacional Autónoma de México” (UNAM)’da kuramsal fizik üstüne dereceler aldı. 1990 yılında University of Wales'e (Galler Üniversitesi) girmek için Cardiff’e taşındı. 1994 yılında Numerical Relatitivy dalında doktora yaptı. 1996 yılında Gallerden ayrıldıktan sonra bir süre Potsdam Almanya’da bulunan Max Planck Fizik Enstitüsünde çalıştı. Burada çalıştığı süre içinde geliştirdiği yeni Numerical teknikleri kara delikleri, fiziki olarak tanımladı. 2002 yılından beri UNAM’a bağlı Nükleer Bilimler Enstitüsünde "numerical relativity" üstüne araştırmalar ve ilk olarak Albert Einstein tarafından ortaya konan denklemlerin bilgisayarlar yoluyla çözülmesi üzerine çalışıyor. Alcubierre’nin “tekillik dalgası” Einstein’ın alan denklemlerine beklenmedik olasılıklar deneylerle genel relativity’nin alansızlık ve kuantum mekaniği ile ispatlanabileceğini gösterdi. Bunun neticesinde kuantum alansızlığının, relativitenin matematiksel yapısınının tamamen terk edilmesini gerektirdi. Alcubierre’nin en çok bilinen eseri Mayıs 1994'te “Classical and Quantum Gravity” adlı bilimsel yayında çıkan “The Warp Drive: Hyper Fast travel within general relativity” (Warp sürücüleri: Rölativite ile hiper hızlarda yolculuk) yazısında tarif ettiği “Alcubierre sürücüsü”dür. Teorik olarak, ışık hızından hızlı yolculukların teorik olarak mümkün olduğunu, fizik yasalarını çiğnemediğini belirtmiştir. Uzay-zaman da böyle bir bozulma oluşturmak için gereken en önemli şey “egzotik maddedir”. Egzotik madde karanlık enerji hassaslığına sahiptir. Normal iki parça birbirine yaklaştıkları zaman birleşirler, egzotik maddeler birbirlerini uzaklaşırlar. Star Trek üstüne hazırlanan “How William Shetner Changed the World” programına özel konuk olarak katılan Miguel Alcubierre Warp sürücüsü üstüne fikirlerini belirtmiş, daha sonra da Star Trek Memory Alpha adlı makalede bunları tekrar dile getirmiştir. Mavi ışık değişeni Mavi ışıklı değişenler (ayrıca S Doradus değişenleri olarak da bilinir), genel olarak kütle atımları "püskürmeler" olarak gözlenen üstün devlerdir. Gözlemsel H-R diyagramının bir üst parlaklık limiti vardır. Bu parlaklık limiti için oluşan sınırın konumu sıcaklığa bağlıdır. Bu sınır civarında evrenin en büyük kütleli (~150 M) ve en parlak (~106 L) yıldızları yer alırlar. H-R diyagramının bu noktasındaki yıldızlara "üstündevler" denmektedir. Bu yıldızlardan bazıları ani (ve dramatik) kütle atımları ve bu atımları takip eden “sakin” evreler gösterirler. Genel olarak kütle atımları kendini "püskürmeler" olarak göstermektedir. Bu değişenler; Parlak Mavi Değişenler (LBV) veya S Dor yıldızları olarak adlandırılmışlardır. Her ne kadar adlarında "mavi" kelimesi varsa da, bu tür değişimler sadece erken tür hiperdevlerle sınırlı değildir. de Koter galaktik LBV sayısının teorik olarak 60 civarında olması gerektiğini söylemiştir. Ancak gözlemsel olarak bu sayının daha düşük olduğu bilinmektedir. En iyi bilinen örnekleri P Cygni, Eta Carinae, HD 160529 (164 G Sco) ve WRA 751 dir. Bunlardan başka gökada dışı bilinen çok sayıda LBV de vardır. Büyük Macellan Bulutu'nda (BMB) bilinenler S Dor, R71, R127 dir; R66, R81 ve R110 ise en güçlü adaylardır. Ayrıca Hubble ve Sandage tarafından M31 ve M33 gökadalarında keşfedilmiş ve "Hubble-Sandage değişenleri" olarak adlandırılan yıldızlar da S Doradus (veya LBV) türü değişenlere en güzel örneklerdir. Püskürme anında bu yıldızlar, süpernovalardan sonra görünen "en parlak" cisimlerdir. Bu nedenle gökada dışı "uzaklık göstergesi" cisimleri olarak önemli bir yere sahiptirler. LBV’ler arasında çok uzun süre izlenmiş ilginç bir diğer örnek ise P Cygni'dir. İlk kez 1600 yılında gösterdiği ani parlaklık artışı ile görünür hale gelen bu yıldız oldukça düzensiz bir parlaklık değişimine sahiptir. V=6 kadir limiti altına sıkça inip çıkmıştır. Aslında parlaklık değişim mekanizmasının, novalarınki ile hiçbir ilgisi olmamasına rağmen Nova Cygni 1600 olarak da adlandırılmıştır. B2pe tayf türünden olan bu yıldız şu sıralar 5 kadir yöresindedir. Eta Carinae yapı olarak LBV'lerin en ilginç örneklerinden biridir. Kızılötesi dalgaboylarında gökyüzünün bilinen en parlak cismidir. 1800'lerin başında 2-4 kadir arasında değişim gösterirken, 1843 yılında aniden 1 kadire ulaşmıştır (O yıllarda Sirius'tan sonra ikinci parlak yıldız). Bunu takip eden 14 yıl boyunca biraz daha da parlayan Eta Carinae, 1857 de yine ani olarak parlaklığını azaltmış ve 8 kadire kadar inmiştir. Bu parlaklık düşüşüne neden, kütle atımı sonrası çevrede oluşan toz zarfın yarattığı donukluk etkisidir. LBV'lerin tayflarında görülen ortak özellik, hidrojen ve helyum çizgilerinde görünen "P Cygni profilleri"dir. Oldukça genişlemiş bir salma çizgisinin mavi kanadına binmiş dar bir soğurma çizgisi olarak görülen bu yapılar, çevresinde yaygın halde ve hızla genişleyen madde bulunduran yıldızların tayfında görünen ortak özelliklerdendir. Bu türden profil yapısı gösteren tayflara genel olarak "Nebular tayf" da denmektedir. LBV'lerde izlenen fotometrik değişimler genel olarak 3 grupta incelenmektedir: LBV'lerin yukarıda özetlenen fotometrik karakteristikleri için genel olarak izlenen önemli bir özellik vardır: zaman ölçeği daha uzun olan değişimlere gidildikçe, izlenen ışık değişim genliği artmaktadır. Ayrıca ışık değişimi genlikleri kısa dalgaboylarına gidildikçe artış göstermektedir. Momo (yemek) Momo (Tibetçe:མོག་མོག་, Wylie: mog mog, Nepali: म:म:, ayrıca momo-cha) bir tür Tibet hamur köftesidir. Yiyecek, Moğol buuzu, Çin jiaozisi, Orta Asya mantısı, Rus pelmenisi ve İtalyan raviolisine benzemekte ve tüm Güney Asya'da sevilmektedir. Tibetçe "momo" sözcüğü, Çince "mómo" 馍馍 sözcüğünden gelmektedir. Momolar, un ve suyun katıldığı hamurdan yapılır ve zaman zaman maya ya da soda da kullanılır. Hamur aşağıdaki biçimlerde doldurulur. Hamur, küçük yuvarlak dilimlere bölünür. Dolgu, yarım ay ya da hilal biçiminde çevrelendikten sonra köfteler yüksek ateşte pişirilir. Köfteler pişirildikten sonra tavada da kızartılabilirler. Hint turşusu, köfte ile birlikte sunulur. Momo; Tibet, Nepal, Bhutan, Sikkim ve Ladakh'ın geleneksel tatlarındandır. Nepal'deki Kathmandu Vadisi'nin en beğenilen yemeklerinden olan momo, Tibetlilerin varlıklarını sürdürdüğü Assam, Manipur, Nagaland, Meghalaya, Himachal Pradesh ve Batı Bengal gibi yerlerde de tüketilmektedir. Momo, son yıllarda Kalküta, Siliguri, Guwahati, Delhi ve Chandigarh gibi Hint kentlerinde sokaklarda da satılmaya başlamıştır. Momonun C-momo, Kothey momo, Momo çorbası ve kızartılmış momo gibi farklı türleri bulunur. C-momo; soğan ve kırmızı biber kullanılarak hazırlanan, genellikle kasede sunulan sıcak bir momo türüdür. Kızartılmış momo, momonun pişirildikten sonra kızartılmasıyla elde edilirken momo çorbası, momoların et sulu çorba içinde pişirilmesiyle hazırlanır. Burada adı geçenler, Tibet ve Nepal restoranlarında en yaygın bulunan türlerdir. En ayd覺nl覺k y覺ld覺zlar dizini Aşağıdaki liste mutlak bolometrik parlaklıklarına göre aydınlatma gücü en yüksek olan yıldızların listesidir. SS-BrigadefÃ¼hrer Brigadeführer 1932 ve 1945 yılları arasında Nazi Almanyası'nda kullanılan SS rütbesiydi. "Grup Lideri" anlamını taşır ve "Tümgeneral" rütbesine denktir. SS dışında SA (Sturmabteilung)'ta SA-Brigadeführer olarak ve NSKK (Nationalsozialistisches Kraftfahrkorps)'de NSKK-Brigadeführer olarak kullanılmıştır. Waffen SS'de ise buna denk gelen Generalmajor der Waffen-SS rütbesi, SS-Brigadeführer rütbesiyle birlikte verilmiştir. Pascal Quignard Pascal Quignard (d. Nisan 23, 1948). Fransız yazar. Verneuil-sur-Avre'da (Fransa) doğdu. Dilbilim ve müzisyenlerin olduğu bir aileden gelmektedir. 1955-1958 yılları arasında Havre'de yaşadı. Liseyi Sévres kentinde okudu. Felsefe üzerine yükseköğrenim yaptı. İlk kitabı 1969'da yayımlandı. 1969-1994 arasında Gallimard yayınevinde editörlük ve diğer kademelerde çalıştı. Deneme, roman, opera, masal, inceleme tÃ¼rlerinde eserler verdi. Yazarlığın dışında, müzikle de uğraşmıştır. 2000 yılında Monako Edebiyat Ödülü ve Fransız Akademisi Büyük Roman Ödülü'nü aldı. 2002'de Goncourt Ödülü'nü kazandı. R Coronae Borealis değişeni R Coronae Borealis değişeni (kısaca RCB) ani olarak 9 kadire ulaşan parlaklık azalmaları gösteren patlayan değişen yıldız. En parlak üyesi R Coronae Borealis'in adı ile anılan bu gruptaki yıldızlar sayıca çok az olup, iyi bilinen örneklerinin sayısı 30'u geçmemektedir. Işık değişimlerinin en temel karakteristiği, uzun süre maksimum parlaklıkta kaldıktan sonra ani olarak 9 kadire varan parlaklık azalmaları göstermeleridir. Bu karaktere güzel bir örnek, RY Sgr'dir. Kabaca 25 günde 4 kadirlik büyük bir hızla başlayan parlaklık azalmasını, 120 günde 3 kadir hızla genelde daha yavaş bir azlama izlemekte ve minimum parlaklığa ulaşılmaktadır. Minimum parlaklığa ulaşıldıktan hemen sonra artış başlamaktadır ve maksimum parlaklığa geri dönüş süresi 1-3 yıl kadar olabilmektedir. Birçok R CrB yıldızında maksimum parlaklığa çıkışlar sırasında ikincil parlaklık azalmaları da gözlenmiştir. Birbirini takip eden iniş-çıkışlardaki parlaklık azalma miktarı ve hızı genelde sabit olmayıp düzensiz değişimler göstermektedir. R CrB türü değişen yıldızlar karbonca zengin, hidrojence fakir yıldızlardır. Göstermekte oldukları ani parlaklık azalamaları, atmosferlerinden zaman zaman dışarı doğru püskürttükleri maddelerce oluşturulan karbon bulutlarıdır. Bu bulutların yıldız yüzeyinden olan uzaklıkları konusunda ciddi bir belirsizlik söz konusu olup yıldız atmosferinin hemen üzerinden, 20 yıldız yarıçapı uzaklıklara varan farklı değerler literatürde yer almaktadır. Yakın-kızılöte gözlemleri, RCrB yıldızlarının bu doğasını anlayabilmek açısından çok önemlidir. Bu gözlemler, bir püskürme sırasında, oluşan karbon bulutunun tüm yıldızı çevrelemediğini ve sadece bakış doğrultusu boyunca meydana gelenlerin, görünen parlaklık azalamalarını oluşturduğunu göstermiştir. Sonuç olarak R CrB yıldızları püskürmelerini rastgele doğrultularda ve eş-yönlü olmayan bir karakterde gerçekleştirmektedir. Kızılöte gözlemler, bu yıldızların çevresinde yine karbonca zengin düşük sıcaklıklı (800 °K) toz kabuklar bulunduğunu da göstermiştir. Toz kabukların kızılöte ışınım güçleri 1000-2000 günlük yarı-dönemli yapılarla değişim göstermektedir. R CrB yıldızlarının çoğu, görsel dalgaboylarında, birkaç 0.1 kadir yöresinde ve hafta mertebesinde yarıdüzenli karakterde tekrarlayan ışık değişimleri gösterirler. RY Sgr için görülen bu değişimin genliği 0.5 kadir ve dönemi yaklaşık 38 gündür. Dikine hız gözlemleri bu değişimin kaynağının zonklamalar olduğunu, kızılöte gözlemler ise bu değişimin, görsel bölgede izlenen parlaklık azalmalarında dahi kesintisiz devam ettiğini göstermektedir. R CrB'lerin tamamının zonkladığı ve zonklamalarda oluşan kararsızlıkların püskürmeleri doğurduğu kabul edilmektedir. Parlaklık azalmalarının başlangıç zamanlarının, belirli zonklama evreleri ile bazı korelasyonlar göstermesi bu fikrin ortaya çıkmasına neden olmuştur. Küçük Macellan Bulutu'nda (KMB) gözlenen 3 tane R CrB'nin, mutlak görsel parlaklıkları –5 kadir civarında üstdevler oldukları anlaşılmıştır. R CrB yıldızları genelde tayfsal sınıflamanın sonundaki F,G,K yıldızları ile aynı yüzey sıcaklığına sahip soğuk yıldızlardır. Sayıca az olmalarına rağmen A ve B tayf türünde örneklerine de rastlanmaktadır. Çok kesin olmamakla birlikte R CrB yıldızları, evrimin en hızlı gerçekleştiği kritik bir aşamadadırlar. H-R diyagramında bu bölge, gezegenimsi bulutsularla Asimtotik Dev Kol’un (AGB) üst bölgeleri arasında kalan yerlerdir ve genelde zonklayan yıldızların yer aldığı kararsızlık kuşağının içindedir. Dolayısıyla, R CrB yıldızlarının H-R diyagramı üzerindeki konumları da bu yıldızların zonklayan yıldızlar olmasını gerektirmektedir. SS-StandartenfÃ¼hrer Standartenführer (SS-Standartenführer / anlamı: ""Alay Önderi""), Nazi Almanyasında, NSDAP (Nazi Partisi)'ne bağlı kuruluşlardan SS'de kullanılan rütbe olup "Albay" rütbesine denktir. SS dışında SA (Sturmabteilung) ve NSKK (Nationalsozialistisches Kraftfahrkorps) gibi NSDAP'a bağlı örgütlerde de kullanılmıştır. BY Draconis değişeni BY Draconis değişenleri tayflarında hidrojen salma çizgileri ile karakterize olan, dKe ve dMe tayf türünden geç tür cüce yıldızlardır. Bu yıldızlarda izlenen parklaklık değişimi, tekdüze olmayan yüzey parlaklık dağılımlarından kaynaklanmaktadır. Fotosferlerine oranla daha soğuk olan güneş benzeri leke bölgelerinin, yıldızın yarımkürelerinden birinde daha fazla yer alması halinde, dönme modülasyonu etkisiyle ışık değişimi ortaya çıkmaktadır. BY Draconis değişenleri ileri düzeyde kromosferik etkinliğe sahip yıldızlardır. Hem tek hem de çift sistem üyesi olabilmektedirler. Bu türden yıldızların kromosferik etkinlik gösterebilmeleri için ekvatoryal dönme hızlarının 5 km/sn değerinin üstünde olması gerekmektedir.. BY Draconis yıldızlarının çoğu, UV-Ceti türü flare etkinlikleri de göstermektedir. Grubun prototipi BY Dra'nın, ışık değişimine sahip olduğu ilk kez 1966'da Cugainov'un gözlemlerinden anlaşılmıştır. Cugainov, gözlenmekte olan ışık değişiminin karanlık lekelerden kaynaklandığını da ortaya koymuştur. 1926’da keşfedilen YY Gem bir örten çift olarak sınıflandırılmıştır. Aslında bileşenlerinin tayf türleri dM1e+dM2e olan çift bir BY Dra değişenidir. Kron 1952'de, tutulmalar dışında kalan ışık değişiminin, leke kökenli dalga biçimindeki bozulmadan kaynaklandığını göstermiştir. SS-ObersturmbannfÃ¼hrer Obersturmbannführer (SS-Obersturmbannführer), NSDAP (Nazi Partisi)'ne bağlı örgütlerinden SS'de kullanılan bir rütbeydi. "Yarbay" rütbesine denktir. SS dışında SA (Sturmabteilung)'ta da SA-Obersturmbannführer olarak kullanılmıştır. NSKK (Nationalsozialistisches Kraftfahrkorps)'ta ise NSKK-Oberstaffelführer rütbesi kullanılmıştır. Algol değişeni Algol değişenleri veya Algol türü ikililer örten çift yıldızların ışık eğrisi biçimlerine göre yapılan sınıflamanın bir grubunu teşkil etmektedirler. Tutulmalar dışındaki ışık şiddetleri kabaca sabittir ve izlenen ufak değişimler basıklık ve yansıma etkilerinden kaynaklanmaktadır. Buna bağlı olarak tutulma başlama ve bitiş zamanları, gözlenen ışık eğrileri üzerinden doğrudan hesaplanabilmektedir. Aralarında çok farklı minimum derinlikleri gösteren sistemler bulunmaktadır (0.01 kadirden birkaç kadire kadar). Genelde minimum derinlikleri eşit değildir. Ancak minimum derinlikleri neredeyse birbirine eşit olan Algol türü sistemler de mevcuttur. Bazı örneklerinde ikinci minimum derinliği son derece sığdır (yıldızlardan birinin çok soğuk olması nedeniyle), veya hiç görünmez (yüksek yörünge basıklığından dolayı). Algol türü ışık eğrileri, genelde her ikisi de küresel şekilli veya biri belirli düzeyde elipsoid şekil bozulmasına uğramış bileşenlere sahip örten çiftler tarafından üretilmektedir. GCVS'de EA olarak kodlanan Algol türü değişenlerin bilinen örneklerinin yarısı, Roche şişimini doldurmuş bir bileşene sahiptir. Bu bileşen oldukça sönüktür ve sistemin toplam ışınımına katkısı çok azdır. Toplam ışık değişimine katkısı ancak kızılötesi dalgaboylarında kayda değer olarak hissedilebilir. Bu koşullar altında tanımlanan EA grubu, çok farklı evrim durumuna sahip çift sistemler içermektedir: Yukarıda tarif edilen üçüncü evrim durumundaki yıldızlar yarı-ayrık sistemlerdir. Bir bileşeni anakolda, diğeri ise evrimleşmiş bir altdev veya devdir. Evrimleşmiş bileşenden anakol bileşene doğru bir madde aktarımı söz konusudur. Literaturde "Algol-türü yıldızlar" veya "Algol-benzeri yıldızlar" terimi genelde bu sistemler için kullanılmaktadır. Tutulma gösteren örnekleri GCVS'de EA veya EB olarak kodlanan çift sistemlerin ışık eğrilerine benzer ışık değişimi gösterirler. Hiç tutulma göstermeyen örnekleri de mevcuttur. EB türü ışık eğrisi biçiminin prototipi olarak kabul edilen Beta Lyrae (β Lyrae), aslında Algol-türü bir değişendir. Keşfedilen ilk EA türü değişen, grubun aynı zamanda prototipi olan Algol= Beta Persei (β Persei)'dir. Işık değişimi gösterdiği bundan yaklaşık 2000 yıl önce antik Çin'de biliniyordu. 1783'te John Goodricke, Algol'ün ışık değişiminin son derece düzenli bir döneme (2.867 gün) sahip olduğunu belirleyen ilk kişidir. Gözlenen ışık değişiminin tutulmalardan kaynaklandığını da ilk kez öneren kişidir. Algol, parçalı tutulmalar gösteren yarı-ayrık bir çifttir ve bileşenler arası kütle aktarımına sahiptir. Yoldaş bileşeni kromosferik aktivite gösteren geç tayf türünden bir yıldız olup radyo dalgaları ve x-ışını da yaymaktadır. Ayrıca 3'lü bir sistemdir. Yörünge dönemleri, bir günden daha kısa değerlerden birkaç yıla kadar çok geniş bir aralığa dağılmıştır. Bu konuda uç örnek olarak yörünge dönemi 27 yıl olan ε Aurigae gösterilebilir. EA türü bir ışık eğrisininin oluşabilmesi için bileşenlerin yarıçapları, bileşenler arası uzaklığın ufak bir kesri olması gerekmektedir. Bu koşul, ayrık veya yarı-ayrık sistemler olmasını gerektirmektedir. Uç örnek olarak ε Aur'da parlak bileşenin bir süperdev olmasına karşın, yörünge o derece geniştirki (yarı-büyük eksine uzunluğu 6000R), bu koşul hâlen sağlanabilmektedir. EA türü örten değişenlerin yörünge dönemleri, ışık eğrilerinde oluşturdukları keskin tutulmalardan son derece duyarlı olarak tespit edilebilmektedir. Birçoğu belirgin dönem değişimi göstermektedir. Dönem değişimini yaratan fiziksel mekanizmalar çok çeşitlidir. Eksen dönmesi (eliptik yörüngeli ve eş-dönmeye sahip olmayanlar), ilave cisim varlığı, kütle aktarımı veya kaybı ve Güneş benzeri manyetik çevrimler, izlenen dönem değişimlerinin temel nedenleridir. Grubun prototipi Algol'ün yörünge döneminde izlenen 1.783 yıllık çevrimsel değişim, sisteme fiziksel olarak bağlı üçüncü bir yıldızdan kaynaklanmaktadır (Algol C). Bunun yanında manyetik çevrim kökenli 32 yıllık bir değişim daha göstermektedir. SS-SturmbannfÃ¼hrer Sturmbannführer (SS-Sturmbannführer), NSDAP (Nazi Partisi)'ne bağlı kuruluşlardan SS'da kullanılan bir rütbeydi. Sturmbannführer "Binbaşı" rütbesine denktir. SS dışında SA (Sturmabteilung)'ta da SA-Sturmbannführer olarak kullanılmıştır. NSKK (Nationalsozialistisches Kraftfahrkorps)'te ise NSFK-Staffelführer rütbesi kullanılmıştır. SS-HauptsturmfÃ¼hrer Hauptsturmführer (SS-Hauptsturmführer), 1933 ve 1945 yılları arası Nazi Almanyası'nda Nazi Partisi'ne bağlı kuruluşlardan SS'de kullanılan rütbesiydi. Hauptsturmführer "Yüzbaşı" rütbesine denktir. SS dışında NSKK (Nationalsozialistisches Kraftfahrkorps)'te de kullanılmıştır. SA (Sturmabteilung)'ta ise SA-Sturmhauptführer rütbesi kullanılmıştır. Beta Lyrae değişeni Beta Lyrae değişenleri GCVS'de EB olarak kodlanan bu alt grup, ışık eğrisi biçimine göre yapılmış sınıflamanın bir ürünüdür. Tutulmalar dışındaki ışık değişiminde kesikli yapılar yoktur ve sürekli bir değişim söz konusudur. Bu koşullar altında tutulma başlangıcı ve bitişini ışık eğrisinden kestirebilmek oldukça zordur. GCVS'deki önerilere göre, EB ve EW türleri arasındaki ayrım, birinci ve ikinci minimum derinlikleri arasındaki farka bakılarak yapılmaktadır. Buna göre EB türü sistemlerin baş minimum derinlikleri, yan minimum derinliklerine göre oldukça fazladır. Yörünge dönemleri genelde 1 günden daha uzundur. Baskın tayf türü B-A arasındadır. EB türü ışık eğrileri, bileşenlerinden en az biri ileri düzeyde elipsoid şekil bozulmasına uğramış çift sistemler tarafından üretilmektedir. Bileşenlerinden birinin kritik Roche şişimini doldurmuş olduğuna dair güçlü deliller gösterirler. EB türü değişenler arasında da çok farklı evrim durumunda yıldızlar bulunabilmektedir: EB olarak sınıflandırılmış bazı sistemler aslında tutulma göstermemektedir. Göstermekte oldukları ışık değişiminin tamamı ileri düzeydeki basıklaşmaya sahip bileşenlerin modülasyon etkisinden kaynaklanmaktadır. Daha şiddetli şekil bozulmasına sahip yıldızın, bileşine bakan yarımküresinde daha fazla kenar kararması etkisi göstermesinden oluşan iki minimumun derinlikleri farklı olmaktadır. Keşfedilen ilk EB türü sistem, grubun prototipi olan β Lyrae'dir. Algol'ü keşfeden John Goodricke bir yıl sonra 1784'te β Lyr'in ışık değişimi gösterdiğini bulmuştur. Gösterdiği ışık değişimi Algol'den daha karmaşık ve ilginçti. Parlak olan bileşeni Roche şişimini doldurmuş ve karşı bileşenine büyük oranda madde aktarmaktadır. Bu yoğun madde transferi, karşı bileşen çevresinde hem optik hem de geometrik olarak kalın bir yığılma diski oluşturmaktadır. Bu koşullar altında madde alan bileşen, yığılma diski tarafından tamamen sarılmakta ve yıldız görünmez olmaktadır. Madde aktarımının bu derece şiddetli olması, yörünge döneminin göreli olarak büyük bir hızla artmasına neden olmaktadır. Goodricke'in 1784 yılındaki keşfinden bu yana, yörünge dönemi 12.8925 gün değerinden 12.93845 gün değerine %35 gibi bir artış göstermiştir (yaklaşık 210 yılda). EB türü ışık eğrisine sahip çift sistemlerden seçilmiş örnekler: SS-ObersturmfÃ¼hrer Obersturmführer (SS-Obersturmführer), NSDAP (Nazi Partisi)'ne bağlı kuruluşlardan SS'da kullanılan bir rütbeydi. Obersturmführer, "Üsteğmen" rütbesine denktir. SS dışında SA (Sturmabteilung) ve NSKK (Nationalsozialistisches Kraftfahrkorps) gibi NSDAP'a bağlı örgütlerde de kullanılmıştır. SS-UntersturmfÃ¼hrer Untersturmführer (SS-Untersturmführer), Nazi Almanyası'nda Temmuz 1934'te ilk defa uygulanan SS subayı rütbesidir. Untersturmführer "Teğmen" rütbesine denktir. Untersturmführer rütbesi sadece SS'de kullanılımış ve SA (Sturmabteilung)'ta SA-Sturmführer, NSKK (Nationalsozialistisches Kraftfahrkorps)'ta ise NSKK-Sturmführer rütbesi kullanılmıştır. W Ursae Majoris değişeni W Ursae Majoris değişeni ışık eğrilerinde izlenen neredeyse eşit derinlikli iki minimum ve süreklilik gösteren ışık değişimleri ile karakterize edilmektedirler. Eşit minimum derinlikleri, bileşen yıldızların eşit yüzey sıcaklığına sahip olduklarının bir göstergesidir. "değen çiftler" olarak da bilinen bu sistemlerin bileşenleri birbirine çok yakındır. Bunun doğal sonucu olarak birbirlerine uyguladıkları ileri düzeyde karşılıklı tedirginlik kuvvetleriyle, küresellikten önemli ölçüde sapmış bileşenler içermektedirler. Yörünge dönemleri oldukça kısadır ve 7 saat – 1 gün arasında değerlere sahiptir. Bu sistemler için hesaplanan kütle oranları daima 1'den farklıdır. Bu durumda merkezlerinde hidrojen yakan anakol yıldızları için ortaya konan kütle-ışınım-yarıçap bağıntısı dikkate alındığında, iki bileşenin yüzey sıcaklıklarının farklı olması gerekmektedir. Bu koşul ışık eğrisinde izlenen iki minimum derinliklerinin farklı olmasını ve bu tür örten çiftlerin EB-türü grupta yer almasını gerektirmektedir. Neredeyse eşit derinlikli minimumlara sahip ışık eğrileri veren W UMa'ların bu aykırı durumu, ancak "değme" olgusunun dikkate alınması ve bir "ortak zarf" ile sarılmış olmaları halinde açıklanabilmektedir. Konvektif yapıya sahip bu zarf boyunca, etkin bir ısı dağıtımının var olması sayesinde iki bileşen yaklaşık olarak aynı yüzey sıcaklığında görünmektedir. Bu sürecin modellenmesi oldukça güçtür. Teorik araştırmalar, W UMa zarflarında izlenen "ısısal değme" yapısının zaman zaman bozulduğunu göstermektedir. Bu durumun gerçekte var olduğuna dair en önemli kanıt, yaklaşık W UMa'larla aynı yörünge dönemine ve bileşen kütlelerine sahip EB-türü sistemlerin gözlenmesidir. Aslında W UMa bileşenlerinin, doğrudan tek anakol yıldızları ile karşılaştırması yapılamaz. Çünkü her iki bileşenleri de, birbirleri arasındaki ışınım aktarımından dolayı standart kütle ışınım bağıntısına uymazlar. Göreli olarak kısa olan yörünge dönemleri, W UMa yıldızlarını, fotometrik gözlemlerin en fazla tercih edilen hedefi durumuna getirmiştir. Literatürde mevcut gelişmiş ışık eğrisi sentezi modelleriyle (Wilson-Devinney yöntemi gibi), ışık eğrileri çözümlenebilmekte ve bileşenlere ait kesirsel geometrik parametrelerin yanı sıra, yörünge eğimi, kütle oranı ve bileşenlerin yüzey sıcaklıkları belirlenebilmektedir. Bu analiz sonuçlarının dikine hız eğrisi çözümleriyle birleştirilmesi durumunda, bileşenlerin salt boyutları da hesaplanabilmektedir. Bileşenlerin yüksek yörünge hızlarına sahip olmaları nedeniyle tayfsal çizgileri oldukça genişlemiştir. Bu nedenle dikine hız hesaplamalarında ""çapraz korelasyon (cross-correlation)"" tekniklerinin yanında ""genişleme fonksiyonu (broadening function)"" yaklaşımları daha sağlıklı sonuçlar vermektedir. W UMa türü değişenler gösterdikleri belirgin fiziksel farklılıklarına göre W ve A türü olmak üzere iki alt gruba ayrılmaktadır. İki alt grup arasındaki temel farklılıklar şöyle sıralanabilir: A ve W türü arasında birkaç ay veya yıl zaman ölçeğinde tür değişimi gösteren örnekler de mevcuttur (TZ Boo, 44i Boo gibi). W UMa çiftleri için iyi tanımlanmış bir dönem-renk ilişkisi mevcuttur. Daha kırmızı olan W-türü sistemler daha düşük yörünge dönemleri gösterirken (0.22-0.4 gün), daha mavi A-türü sistemler daha uzun yörünge dönemlerine (0.4-0.8 gün) sahiptir. Hemen hemen tüm EW sistemlerinde dönem değişimi gözlenmektedir. İzlenen dönem değişimlerini büyük ölçüde baş bileşenden ana bileşene aktarılmakta olan kütle (ışınım) doğurmaktadır. Ayrıca 3. bileşenin varlığından kaynaklanan çevrimsel yapılı dönem değişimleri ve manyetik etkinlik kökenli kaotik değişimler de izlenmektedir. Düşük ışınım güçleri nedeniyle daha çok Güneş komşuluğundaki yakın galaktik örnekleri bilinmektedir. Ancak son yıllarda gelişen tekniklerle küresel kümelerde ve yakın dış galaksilerdeki (BMB, KMB) örnekleri de keşfedilmeye başlanmıştır. Gökadamız için yapılan teorik hesaplamalar sonucu, tayf türü geç A ile erken K türü arasıdaki tüm anakol yıldızlarının 500 de birinin W UMa türü yakın çift sistemlerin üyesi olması gerekmektedir. Yörünge eğimi kökenli seçim etkisinden arındırılmış galaktik dağılımlarından, ağırlıklı olarak yaşlı disk popülasyonu üyesi oldukları ortaya çıkmıştır. Ortalama yaşları 10 yıl mertebesindedir. Bileşenleri anakol yıldızı olan kısa dönemli RS CVn’lerin W UMa çiftlerinin atası olduğu düşünülmektedir. W UMa'ların çoğunda izlenen sistemden kütle ve açısal momentum kaybı ile ileride "Mavi Aykırılar (Blue Stragglers)" olarak adlandırılan yaşlı ve büyük kütleli anakol yıldızlarına veya hızlı dönen (çift çekirdekli oldukları iddia edilen) lekeli FK Comae türü dev yıldızlara evrimleşecekleri düşünülmektedir. İlk keşfedilen W UMa-türü örten çift S Antlia'dır. Işık değişimi gösterdiği ilk kez Paul tarafından 1888’de bulunmuştur. GCVS’de listelenen EW türü sistem sayısı 750'nin üzerindedir ve bu sayı hızla artmaktadır (Hipparcos uydusu gözlemlerinin bu sayıya önemli ölçüde katkısı olmuştur). Seçilmiş örnekler: FK Comae Berenices değişenleri FK Comae Berenices değişenleri hızlı dönen dev yıldızlardır ve ışık değişimleri, yüzey parlaklık dağılımlarının tekdüze olmamasından kaynaklanmaktadır. Yüzey parlaklık dağılımını tekdüzelikten saptıran temel etki soğuk, güneş benzeri fotosferik lekelerdir. Geç tür hızlı dönen dev yıldızlardır ve bu nedenle ileri düzeyde kromosferik etkinlik de gösterirler. Grubun prototipi FK Comae Berenices'in hızlı dönmesi göz önüne alınarak, W UMa türü değen çift yıldızların birbirleri içine girmesi sonucu oluştuklarına inanılmaktadır. Bu birleşme sonrasında yıldızı saran optik kalın bir zarf oluşmaktadır. Bu grup içine alınmış olan bazı yıldızlar yüksek dönme hızlarına sahip değildirler ve büyük olasılıkla tek A-türü yıldızların evrimleşmesi sonucu oluşmuşlardır. FK Com 2.4 günlük dönemi ile grubun en hızlı dönen yıldızıdır. GCVS’de listelenmiş sadece 4 tane FK Com türü yıldız bulunmaktadır. Son yıllarda yapılan çalışmalarla bu sayıya birkaç tane daha eklenmiştir. Gözlenen genlikleri birkaç 0.01 kadir ile birkaç 0.1 kadir arasında yer almaktadır. FK Com değişenleri için seçilmiş örnekler: Beta Cephei değişenleri Beta Cephei değişenleri kısa dönemli ışık ve dikine hız değişimi gösteren, erken B türü dev ve altdevlerden oluşma bir gruptur. 2-7 saat arasında değerlere sahip dönemleri, dönme ve/veya çift sistem hareketleri ile açıklanamayacak derecede kısadır ve tek geçerli açıklama zonklama olmaktadır. Bu grubun, yıldız astrofiziği ve zonklama kuramı açısından ayrıcalıklı bir yeri vardır. Çünkü β Cephei değişenlerinin zonklamalarını doğuracak ve devam ettirecek teoriler yakın tarihe kadar tutarlı bir düzeye erişmemiştir ve kuramcıları hâlen uğraştırmaktadır. Grubun prototipi Beta Cephei (β Cephei)'nin dikine hız değişimi gösterdiği 20. yüzyılın başında Frost tarafından keşfedilmiştir ve dönemi 4sa34dk olarak verilmiştir. 6 yıl sonra Guthnick, dikine hız değişimine, aynı dönem ve 0.05 genlikli bir ışık değişiminin de eşlik ettiğini bildirmiştir. 1908 de ise Albrecht, β CMa'nın da benzer değişimler gösterdiğini açıklamıştır. Başlangıçta grubun en çok çalışılan yıldızı olması nedeni ile bu tür yıldızlara uzunca bir süre β CMa türü değişenler denmiştir ancak bugün ilk keşfedilen örneğinin ismi ile β Cephei değişenleri ismi tercih edilmektedir. Bilinen β Cephei türü değişen sayısı 50 den biraz fazladır. Genel özellikleri ve bugün için teorilerinde ulaşılan son aşamalar, Sterken & Jerzykiewicz'in son derlemesinde detaylı olarak açıklanmıştır. β Cephei’lerin ışık değişim genlikleri görsel bölgede 0.1 kadirden daha küçüktür (BW Vul hariç), dikine hız değişim genlikleri ise 50 km/sn nin altındadır (σ Sco ve BW Vul hariç). Değişimler genelde "yarı-sinüsel" ışık eğrileri veren "tek-dönemli (monoperiodic)" yapılara sahiptir, ancak bazı örneklerinde "temel-dönem" ve bunun yanında "harmonikleri" de gözlenebilmektedir. Harmoniklere (ikincil dönemler) ilişkin genlikler daha düşüktür. β Cephei'lerin büyük çoğunluğu tayf çizgi profillerinde de değişim göstermektedir. Işık eğrilerinin iniş koluna denk gelen evrelerde çizgi profilleri en geniş şeklini almaktadır. Bu profil değişimlerine bazı durumlarda çizgi yarılması da eşlik etmektedir. Işık değişim genliklerinin çok düşük olması nedeniyle uzunca bir süre V=6.5 kadirden daha sönük β Cephei değişeni keşfedilememiştir. Sönük β Cephei'lerin keşfi, bu yıldızlar için yapılan sistematik gözlemlerle gerçekleşmiştir. Bilinen örneklerinden sadece ikisi, HD 92024 ve 16 Lac, örten çift yıldız bileşenidir. Dış galaksilerde, BMB ve KMB'de henüz keşfedilmiş β Cephei değişeni yoktur. Işınım güçleri ve tayf türleri gereği H-R diyagramında dar bir bölgeye sıkışmışlardır. Bu bölge genelde "β Cep kararsızlık kuşağı" olarak bilinir. Bu bölgede bazı Be türü yıldızlar da bulunmaktadır. Bir süre β Cephei olarak görünen bazı yıldızlar diğer zamanlarında Be türü bir yıldıza dönüşebilmektedir. En güzel örnek grubun prototipi β Cep'in kendisidir, 1990 yılında beklenmedik bir şiddette tayfında Hα salması izlenmeye başlanmıştır. Buna karşılık çok iyi gözlenmiş bir Be yıldızı olan EW CMa (27 CMa), 1987 ile 1990 yılları arasında belirgin zonklamalar göstermiştir. BW Vul (B2III, V=6m.55), β Cephei'ler arasında bilinen en büyük ışık değişim genliğine ve dikine hız değişimine sahip olanıdır. Işık eğrisinin çıkış kolu üzerinde ışığın sabit kaldığı ve "durağan evre" olarak adlandırılan bir bölge bulunmaktadır. Maksimum seviyeden 0.05 kadir daha aşağıda gerçekleşen bu olgunun "durağanlık süresi" 0.03 gün mertebesindedir. Görsel bölgede 0.2 kadir olan toplam ışık değişim genliği morötesi bölgede 1.2 kadire ulaşmakta, kızılötede ise hızla düşmektedir. BW Vul'un dönemi yaklaşık olarak 5 saatir ve yüzyılda 2 saniyelik bir artışla dönem değişimi de göstermektedir. Christy 1966'da, He+ iyonizasyon katmanına sahip yıldızların, bu katmandaki ani donukluk değişimleriyle denge durumlarından saparak kararsız bir hale gelebileceklerini göstermiş ve zonklamaya ilişkin modern teorilerin temelini atmıştır. Donukluk değişimine dayalı bu mekanizmaya κ-mekanizması denmektedir. Klasik Sefe'ler, δ Scuti'ler, RV Tauri'ler, ve RR Lyrae'ler için bu mekanizma çalışırken, He+ iyonizasyon bölgesi bulundurmadıklarından β Cephei'lerde geçerli bir mekanizma olamamıştır. β Cephei’lerin zonklama mekanizmaları için tutarlı teoriler, ancak Iglesias vd.'nin "OPAL" adı verilen yeni donukluk hesaplarını yayınlamaları ile geliştirilmeye başlanmıştır. Iglesias vd. donukluk hesaplarında daha önce hesaba katılmayan, element atomlarındaki elektronların spin-yörünge etkileşimlerinin donukluğu önemli ölçüde arttırıcı rol oynadığını ve bu etkinin β Cephei'lerde de zonklamaları başlatabilecek bazı bölgelerde gerçekleşebileceğini göstermişlerdir. Iglesias vd.'nin bu çalışmasından hemen sonra çok sayıda araştırmacı, yeni OPAL donukluk değerleri ile kurguladıkları teorileriyle, β Cephei'lerde gözlenen temel ve harmonik zonklama modlarının açıklanabilir olduklarını göstermişlerdir. Be yıldızı Be yıldızı O6-B9 tayf türü aralığında, ışınım sınıfı V ile III arasında olan ve tayflarında hidrojenin Balmer serisi salma çizgilerinde şiddet değişimi gösteren yıldızlardır. Bu değişimi dönemli olarak gösterenlerine γ Cas veya λ Eri yıldızları da denmektedir. Balmer salma çizgileri, bu yıldızları saran ve hızla dönen zarf veya kabuktan kaynaklanmaktadır. Baade bu tanımı biraz daha daraltarak bir Be yıldızı için şu ek kriterleri de ileri sürmüştür: Be yıldızları H-R diyagramında genel olarak β Cephei ve 53 Per/orta-B yıldızları ile aynı bölgeyi paylaşmaktadır. Bazı β Cephei yıldızları aniden salma çizgileri gösterir ve Be yıldızı haline gelir, buna karşılık bazı Be yıldızları belirli zamanlarında zonklamalar gösterir. Ayrıca EW CMa gibi bazı Be yıldızları zonklamaya başlamadan hemen önce birkaç hafta süren ani parlaklık düşüşleri de göstermektedir. EW CMa da birbirini takip eden yarıdönemli zonklamaların dönemi kabaca 10-20 gün arasındadır. Çoğu Be yıldızı kısa veya orta zaman ölçekli ışık değişimleri göstermektedir. Bu değişimlere ilişkin dönemler 0.4 – 3 gün arasında olup çoklu dönemler ve ışık eğrilerinde çift dalga yapıları izlenmektedir. Işık değişim genlikleri ise 0.01 – 0.3 kadir aralığında çeşitli değerlere sahiptir. Tayflarında görülen belirgin salma çizgilerindeki şiddet değişimi ile ışık değişimleri genelde birbirleri ile uyumlu korelasyonlar göstermektedir. Bu açıdan ilgi çekici iki örnek γ Cas ve V744 Her'in salma çizgilerindeki şiddet değişimi ile ışık değişimleri ters korelasyonlar göstermektedir. Be yıldızlarının uzun-dönemli değişimleri Harmanec tarafından iki ayrı kategoride tarif edilmiştir: Balona, Be yıldızlarının çizgi profili ve ışık değişim dönemlerinin, dönme dönemlerine çok yakın olduğunu göstermiş ve buna bağlı olarak değişimlerin kaynağının çapsal olmayan zonklamalar yerine, yıldızın ekseni etrafında dönmesi sonucu ortaya çıkan modülasyonlardan kaynaklandığını söylemiştir. İlginç bir Be yıldızı olan η Cen'in çok az rastlanan 3 dalgalı ışık değişiminin dönemi P=1.927 gündür. Ancak daha sonra ışık değişiminin P=0.642424 gün ile tek bir sinüs dalgası olarak ifade edilebildiği görülmüştür. Işık eğrisi, az da olsa simetriden sapmış sinüs biçimli bir dalgadır ve genliği strömgren y,b,v bantlarında ortalama 0.05 kadirdir. u bandında ise 0.1 kadir yöresindedir. Dolayısıyla β Cep yıldızlarında görülen, azalan dalgaboyu ile artan genlik özelliği η Cen'de de izlenmektedir. Ancak HD 50123'de durum bunun tam tersidir. v bandında değişim genliği son derece düşük, b ve y de sırası ile 0.05 ve 0.08, u bandında ise değişim görülmemektedir. Bu garip durum Sterken vd. tarafından açıklanmıştır. HD 50123, B6Ve+K0III tayf türüne sahip bir çift yıldızdır, yörünge eğimi tutulma oluşturamayacak derecede düşüktür ve izlenen ışık değişimi, sadece karşılıklı çekim etkisi sonucu basıklaşmış ve sistemin toplam ışınımında baskın olan Be yıldızının ekseni etrafında dönmesi sonucu oluşmaktadır. Dolayısıyla HD 50123'de izlenen ışık değişimi, elipsoid değişenlerin gösterdikleri türdendir. Beech'in 27 adet elipsoid değişenden oluşma listesinde, sistemlerin yörünge dönemleri 0.8 – 5.6 gün aralığındadır ve tayf türleri O ile G2 arasında bulunan cüce yıldızlardır. HD 50123, elipsoidal değişenler arasında 28.6 günlük dönemi ile biraz uç bir noktadadır ve Roche şişimini doldurmuş bileşene (K0 devi) sahip bilinen tek örnektir. HD 50123 gibi sistemler aslında sayıca az olmamalıdır, ancak genliklerinin düşük ve dönemlerinin uzun olması, keşfedilmelerinin önündeki en önemli engeldir. HD 50123 genel konfigürasyonu açısından W Serpentis türü çift sistemlerle özdeştir. "Uzun dönemli Algoller" olarak da adlandırılan W Ser sistemleri, büyük kütleli bileşenleri etrafında kalınca bir disk, tuhaf ve düzensiz tekrarlayan ışık eğrileri, tayflarında belirgin optik bölge salma çizgileri ve uzun zaman aralıkları içinde gösterdikleri dönem değişimleri ile karakterize edilmektedirler. HD 50123 ile güçlü etkileşen ve tutulma gösteren W Ser türü SX Cas (B7+K3III) arasındaki benzerlikleri bozan tek olgu, düşük yörünge eğimi nedeniyle HD 50123 de tutulma izlenmemesi ve bu sayede yığılma diskinin, etrafında bulunduğu B türü ana bileşenin ışığına engel olmamasıdır. Be yıldızlarının ışık değişim karakterlerine ilişkin diğer bir ilginç örnek ise HR 2517'de izlenen yapılardır. 10 yıl boyunca strömgren-uvby bantlarında mikrodeğişimler gösteren bu Be yıldızı, son 2 yıldır tekrarlayan nitelikte 0.1 kadir üzerinde flare benzeri parlamalar göstermektedir. Zaman ölçekleri farklı olmak üzere benzer yapılar κ CMa’da da izlenmektedir. Balona, bu yapıları yüzey parlaklık dağılımında oluşan ani değişimlere bağlamakta ve böylece Be yıldızlarının ışık değişiminin sadece radyal olmayan zonklamalardan kaynaklanmadığını ileri sürmektedir. Balona, yüzey üzerinde ani parlamalar gösteren bu bölgelerin, yıldızın ekseni etrafında dönmesi sonucu, ışık eğrisinde ve tayfsal çizgi profillerinde modülasyonlara neden olduğunu ileri sürmektedir. Sterken ve Manfroid, ışık eğrisinde flare benzeri yapılar olarak izlenen bu değişimlere alternatif bir açıklama getirmişlerdir. Buna göre HR 2517, eliptik yörüngeli ve büyük kütleli bir yakın çift yıldız sistemidir. Başlangıçta büyük kütleli olan bileşen, kütlesini büyük oranda kaybederek düşük kütleli şıkışık bir cisme dönüşmüş durumdadır. Karşı bileşen ise optik bölgede baskın ışınımı görülen bir Be yıldızıdır ve yoğun madde kaybına sahiptir. Hızlı dönme sonucu kaybedilen kütle Be yıldızının ekvator düzleminde çevresini saran bir disk şeklinde organize olmuştur. Yörünge geometrisi böylesi bir cisimde, sıkışık bileşen eliptik yörüngesi boyunca hareket ederken, enberi noktası civarında Be yıldızını çevreleyen yoğun diskin içine periyodik olarak girip çıkmaktadır. Sıkışık yıldız disk içinde hareket ederken madde yığmakta ve X-ışın bölgesinde ışınım salmaktadır. Bu tür x-ışın kaynaklarına, "geçici x-ışın kaynakları" denmektedir. Bu dönemli yapının zaman içerisinde sönümlenmesi veya tekrar başlaması, Be yıldızının kütle kaybında oluşan değişimler sonucu disk boyutlarının küçülüp büyümesi ile açıklanmaktadır. Ca' Pesaro Ca' Pesaro, Venedik'te Büyük Kanal'a bakan barok stili mermer saraydır. 17nci yüzyıl ortasında Baldassarre Longhena tarafından dizayn edilmiş ve yapımı 1710 yılında Gian Antonio Gaspari tarafından tamamlanmıştır. Çok sütün kullanımı, Longhena'nın daha şık Ca' Rezzonico sarayı ile zıtlık teşkil eder. Saray Giambattista Pittoni tarafından fresklere sahiptir ("Jüpiter ve Minerva ile Adalet ve Barış" ve "Jüpiter Adalet, Barış ve Bilim'i korur") ve Giambattista Tiepolo. Yapı bugün Venedik şehrinin Modern Sanatlar müzesidir, Klimt, Bonnard, Chagall, Kandinsky, Klee, Rouault, Matisse, Moore, Morandi, De Chirico, Boccioni ve diğerlerinin tablo çalışmalarını içerir. Üst kat 30.000'in üzerinde esas olarak Japon objelerine (silah deposu, kaplar, minyatür heykeller, Koryusai, Harunobu, Hokusai ve diğerlerinin tablolarını içerir), ayrıca Çin'den ve Endonezya'dan da dahil olmak üzere ayrılmıştır. Bu doğuya ait objelerin koleksiyonu Prince Henry of Bourbon-Parma, Count of Bardi'nin Asya'da bulunduğu sıradaki dönüşünden getirilmiştir. 19ncu yüzyılın sonunda, objeler vasiyet yoluyla İtalyan devletine geçmiştir. Palazzo Foscari Palazzo Foscari (Venedik'te Ca' Foscari olarak bilinir) İtalya, Venedik'te bir saraydır. Yaklaşık 1452 yılında Venedik dükası Francesco Foscari tarafından şehrin Büyük Kanal sahil arsası üzerine inşa edildi. Kendisi sarayın dizaynının kendisinin zenginliğini ve gücünü göstermesini istiyordu. Saray ayrıca aile mirasının sonuncusu olması için inşa ve dizayn edildi. Ca' Foscari, Büyük Kanal'ın 'Volta' olarak bilinen kıvrımı üzerinde durmaktadır. Sarayların mimarsal olarak ayrımının üçlüsünden biridir. Diğer ikisinden biri 1590 yılında yapılan Ca' Balbi ve ötekisi de yaklaşık 1452 yılında yapılan Ca' Giustinian'dır. Bugün, Ca' Foscari orijinal parlaklığını kaybetmiştir (gerçi çökme ve bozulmalar Modern Venedik'e çekicilik ekler). Onun mimari değeri hala Gotik mimariye ilham vermiş olan Bizans mimarisine güzel bir örnektir. Bu durum onu Rönesans döneminde Büyük Kanal üzerinde inşa edilmiş uzayıp giden sarayların pek çoğundan ayırır. Yapı sorunlu bir tarihe sahiptir. 1854 yılında Venedik Belediyesince satın alınmış. 1859 yılında bir hastane olarak kullanılmış ve 19'ncu yüzyıl Avusturya İmparatorluğu işgali döneminde askeri kışla olarak kullanılmıştır. Bu zamandan sonra yapı birbirini izleyen ihmale katlandı. Bugün ne dış cepheyi kaplayan zengin sıva ve alçı işçiliğinin kalıntısı ne de avludan birinci kata girişi sağlayan çok süslü merdivenin kalıntısı vardır. Saray (Venedik Üniversitesi ana ikâmetgâhı) 1997 - 2005 yılları arasında bir restorasyon geçirdi. Asteriks Galya Turu René Goscinny ve Albert Uderzo'in kitabıdır. Romalılar bir türlü yenemediği Galyalıları, köylerine hapsetmeye karar verir. Köyün çevresine büyük bir duvar inşa ederler. Asteriks ve Oburiks, bu duvarın kendilerini durduramayacağını ve Galya'nın her köşesine istedikleri gibi gidebilecekler üzerine Romalılarla bahse girerler. Böylece bir Galya Turu başlar. Yazlık sinema Yazlık sinema ya da açık hava sineması, bir bina içerisinde olmayan ancak etrafı dışarıdan seyredilmeyecek şekilde duvar ve perdelerle engellenmiş olan sinemalar. 1914 yılında Erenköy'de kurulan yazlık Erenköy Sineması, Kadıköy'deki ilk sinema olarak bilinmektedir. 1980'li yıllarda televizyonun sinemaya etkisi ortaya çıkmadan önce, Türkiye'de özellikle havaların ısınması ile birlikte genelde Mayıs'tan Eylül'e kadar çalıştırılan, tahta sandalyelerin perdenin önüne dizilmesi ile oluşturulmuş sinemalardır. Daha sonra sinemaların televizyon karşısında kan kaybetmesine paralel olarak yazlık sinemalar da yok olmaya başlamıştır. Son dönemlerde bu kültürün canlandırılması için girişimler bulunmaktadır. Dünyada otomobilin yaygınlaşması, özellikle ABD'de, yazlık sinemaların daha çok otomobil ile girilen açık hava sinemaları şeklinde ortaya çıkmasına yol açmıştır. Birleşik Kıbrıs Partisi Birleşik Kıbrıs Partisi (BKP) Kuzey Kıbrıs Türk Cumhuriyeti'nde bulunan bir siyasi partidir. Genel Başkanı İzzet İzcan'dır. Merkezi Lefkoşa'da bulunmaktadır. Cumhuriyetçi Türk Partisi'nin Sosyalist ideolojiden uzaklaşması neticesinde CTP eski başkanı Özker Özgür dahil, sosyalizme sahip çıkanlar tarafından kurulmuştur. Ap ve Bp yıldızı Ap ve Bp yıldızları, yüzeyinde lekeler halinde aşırı Fe, Si, Cr, Sr ve Eu bolluğu bulunan lokal bölgelere sahip, buna karşılık yüzey genelinde He elementi açısından ciddi bolluk azlığı gösteren özel yıldızlar. Genel olarak tarif etmek gerekirse; "kimyasal-tuhaf yıldızlar" veya "özel yıldızlar", B2 F tayf türü aralığına dağılmış, tayflarında bazı alışılmışın dışındaki elementlerin bolluk fazlalığını gösteren yıldızlardır. Genel olarak tayflarında çok güçlü Demir ve "nadir-toprak (rareearth)" elementlerinin çizgileri ile, aynı tayf türünden olağan yıldızlardan farklılık gösterirler. Büyük birçoğunluğu güçlü iki-kutuplu genel (global) manyetik alanlara sahiptir. Bunlardan "HgMn yıldızları" ve "metalik çizgili Am yıldızları" kayda değer genel manyetik alanlar göstermezler. Bazı araştırmacılar bu yıldızlarda karmaşık yapıda organize olmuş çok sayıda yerel manyetik alanların var olduğunu, ancak yıldız genelinde bu yapıların birbirlerini sönümlemesi sonucu genel manyetik alan gözlenemediğini öne sürmektedir. Özel yıldızların bir alt grubunu oluşturan Ap yıldızları, 0.3-30 kG yöresinde genel manyetik alanlara sahiptirler (Güneş'in manyetik alanının 1000 katı). Bu yıldızlarda izlenen etkin manyetik alan şiddeti, "eğik-dönücü (oblique-rotator)" modelinin önerisine göre dönme ekseni ile manyetik eksen arasındaki açıya ve yıldızın dönme hızına son derece bağımlıdır. Ap yıldızlarında görülen değişimlerin zaman ölçeği oldukça geniş bir aralığa dağılmaktadır ve dakika mertebesinden birkaç on yıl mertebesine kadar olabilmektedir. Ap yıldızları göreli olarak yavaş dönen yıldızlardır. Sıcak olanları soğuk olanlarına oranla daha hızlı dönmektedir. Dönme dönemleri, yüzeylerindeki leke benzeri kimyasal farklılık gösteren yapıların, ışık eğrilerinde oluşturduğu modülasyon etkilerinden hesaplanabilmektedir. Bu dönemler kabaca bir gün ile bir hafta arasındadır. Çift sistem üyesi olma veya zonklama nedeniyle ek değişimler gösteren örnekleri de vardır. Bazı uzun dönemli örneklerde, 100 gün mertebesindeki dönemler yavaş dönme ile açıklanabilirken, yıl veya birkaç on yıl mertebesinde dönemlilik gösterenlerin değişim kökeni dönme olamaz. Yüzeylerinde yer alan kimyasal farklılaşmış bölgeler ve manyetik yapıları, oldukça uzun zaman aralıklarında durağan yapılar sergilemektedir. TW Col, 0.5 evresi civarıdan gösterdiği küçük çukurluğun, leke dönme modülasyonu ile uyuşmaması nedeni ile ilgi çekici bir örnektir. Catalano vd., kimyasal tuhaf yıldızların kızılöte bölgede de değişimler gösterdiklerini ve bu değişimlerin evrelerinin, manyetik alan değişimi evreleri ile korelasyonlara sahip olduğunu açıklamışlardır. Buna göre manyetik alan değişim ekstremumları, kızılötesi ışık değişim ekstremumları ile çakışıktır. Bir başka ilginç örnek ise, AO Vel örten değişen çift sistemidir. Bileşenlerinden biri Ap yıldızı olan çok az sayıda (5 tane) örten çift sistem bilinmektedir. AO Vel, üçlü bir sistem olup, ayrık bir yakın çift sistem oluşturan iki yıldızından biri Ap yıldızıdır. Bu yıldız Ap türü yıldızların alt grubu olan Si türündendir. Tayfında izlenen Si çizgileri anormal yüksek bolluk değerlerini işaret etmektedir. AO Vel'in ışık eğrisi analizinden bileşenlerinin fiziksel parametreleri oldukça duyarlı olarak hesaplanmıştır. Hızlı salınımlar gösteren (rapidly oscillating ro) Ap yıldızları, soğuk manyetik Ap-SrCrEu yıldızlarıdır ve kısaca "roAp" şeklinde adlandırılmaktadırlar. Bu alt grubun örnekleri yüksek harmoniklerde ve düşük dereceli çapsal olmayan modlarda zonklama gösteren yıldızlardır. Zonklama dönemleri 5-20 dakika arasındadır. Işık değişim genlikleri son derece düşük olup birkaç mili-kadiri geçmemektedir. Ap yıldızlarında görülen zonklamalar, yüksek şiddette genel manyetik alanlar tarafından güçlendirilmektedir. Zonklamaların genlikleri dönme dönemi ile modüle olmuştur. Bu modülasyon, manyetik alan modülasyonu ile eşevrelidir. Bu durum iki modelle açıklanmaktadır: roAp yıldızlarının bilinen sayısı 30 civarındadır ve HR diyagramdaki Delta Scuti (δ Scuti) kararsızlık kuşağının hemen altındaki bölümlerde yer alırlar. roAp yıldızlarının yakın zamanda keşfedilmiş diğer bir değişimleri ise, birkaç yüz gün ile yıl arasındaki dönemlerle çevrimsel frekans değişimleri göstermeleridir. Bu durumun roAp yıldızlarındaki manyetik çevrim ile oluştuğuna inanılmaktadır. Avrupa Yayın Birliği Avrupa Yayın Birliği (AYB) (EBU; , ), 1950'de kurulmuş olan Avrupa televizyon ve radyo yayıncıları birliğidir. 12 Şubat 1950 tarihinde 23 Avrupalı yayın kuruluşu ve Akdeniz tarafından Devon, İngiltere Torquay, kıyı beldesinde bir konferansta oluşmuştur. 1993 yılında, Uluslararası Radyo ve Televizyon Kurumu (OIRT), Orta ve Doğu Avrupa'dan yayın bir eşdeğer kuruluşu, EBU ile birleştirilmiş oldu. Üyesi olan kamu yayıncılarına bu konuda Teknik ve program destekleri Sağlayan Birlik, Eurovision ve Euroradio Adında iki kolektif ile Televizyon ve Radyo kuruluşlarına ayrı ayrı yayın girdisi sağlamayı amaçlamaktadır. üye kuruluşlar, birbirleri ve birlik ile program alışverişi, teknik hizmet ve personel desteği ve diğer yayıncılık konularında fikir alışverişinde bulunabilmektedir. Euroradio'nun Klasik müzik yayını yapan 12 Kamu radyosunda aynı anda yayınlanan Gece yayın kuşağı Notturno, TRT Radyo 3 de her gece 24.00 - sabah 07.00 saatleri arası yayınlanmaktadır 1964 yılında ilk yayınını takiben 1970'li yılların sonunda ilk birlik toplantısına gözlemci üye sıfatı ile katılan TRT, 1988'de tam üye olarak birliğe katılmıştır. tüm kamu yayıncılarının olduğu gibi TRT de bu üyelikle gelen avantajlardan yararlanmaktadır. ilk yıldan beri kesintisiz olarak Eurovision şarkı yarışmalarına da iştirak etmektedir. TRT, oylama sisteminin adil olmadığı düşüncesi ile 2012 yılında yarışmadan çekilinmiş ve tekrar katılmama kararı almıştır. Avrupa Yayın Birliği'ne 56 Avrupa, Kuzey Afrika ve Levant ülkesinden 79 kuruluş üyedir. Dipnot: KaynakÃ§a: Danmarks Radio Danmarks Radio ya da DR, Danimarka ulusal yayın kuruluşudur. Bir kamu hizmeti kuruluşu olarak 1925 yılında kurulan kurum, bugün kurumsal ortamda Danimarka'nın en eski ve en büyük kuruluşudur. 1950 yılında Avrupa Yayın Birliği tarafından kurulmuş yirmi üç yayın kuruluşundan biridir. AM Herculis AM Herculis, kutup veya AM Herculis yıldızı olarak da bilinen kataklizmik değişen kategorisinin prototipidir. Herkül takımyıldızında bulunur ve 1923 yılında Alman gökbilimci Max Wolf tarafından keşfedilmiştir. Casino (film, 1995) Casino, 1995 Amerikalı ortak yapımı drama türünden bir sinema filmidir. Yönetmenliğini Martin Scorsese yaptığı filmin yapımcılığını Barbara De Fina üstlenmiştir. Nicholas Pileggi'nin aynı isimli romanından, Pileggi ve Scorsese tarafından senaryoya uyarlanmıştır. Başrollerinde Robert De Niro, Sharon Stone ve Joe Pesci yer almaktadır. Scorsese'nin 1990 yapımı büyük yankı uyandıran "Goodfellas" filminin benzeridir. Ace Rothstein, önceleri usta bir spor bahisçisidir ve bahislerde elde ettiği başarılar sonucunda mafyanın dikkatini çeker. Bir süre sonra kendisine Las Vegas'ta kumarhane yöneticiliği teklif edilir. Ancak Ace daha önce karıştığı çeşitli yasadışı bahislerden dolayı kendisine kumarhane yöneticiliği izninin verilmeyeceğinin farkındadır ve bu sebepten dolayı teklifi başlarda geri çevirir. Yalnız mafya baronların ısrarına dayanamayarak kumarhane yöneticiliğini kabul eder. Ace görevi üstlenir üstlenmez kumarhanenin içinde spor bahisçileri için de yer ayırarak kumarhanenin karını ikiye katlamayı başarır ve patronların takdirini kazanır. Aynı zamanda Ace'in işini ciddi yapan, disiplinli yapısı da dikkat çeker. Bu sırada küçüklüğünden beri en yakın arkadaşı olan Nicky de Ace'in tüm karşı koymalarına karşın Las Vegas'a yerleşir. Nicky başlarda işletmenin çalışanlarına ve zaman zaman da müşterilere göz kulak olmaktadır. Ancak bir süre sonra ikilinin ilişkileri bozulmaya başlar. Nicky'nin Las Vegas'a gelmesinin asıl amacı tüm kumar piyasasını eline geçirmek ve bol para kazanmaktır. Bunun için bir süre sonra karanlık işlere karışır ve neredeyse Vegas'ta işlenen her suçta onun adı geçmektedir. Nicky artık patronların karanlık işlerini yürüten bir kişidir ve suç dosyası giderek kabarmaya başlamıştır. Bu sırada Ace de işi kumarhanede müşteri ayartmak olan Ginger'a aşık olur ve kısa bir süre sonra da evlenirler. Ancak Ginger'ın başlardan beri sahip olduğu bazı kötü davranışları devam etmektedir. Ginger bol miktarda içki içip uyuşturucu kullanmakta ve aynı zamanda kadın satıcısı olan eski sevgilisiyle görüşmeye de devam etmektedir. Bu durum kısa bir süre sonra çiftin arasının açılmasına sebep olur ve Ginger bir gün Ace'in bankada ortak bir hesaba yatırdığı para ve mücevherilerin çoğunu alarak eski sevgilisine kaçar. Karıştıkları yasa dışı olaylardan dolayı patronlarında başı FBI ile derttedir. FBI onları suçüstü yakalamak için çalışmalara başlar ve kısa süre sonra da gerekli delilleri elde ederek onları mahkemeye teslim eder. Bunun üzerine patronlar olayların tanıklarını tek tek ortadan kaldırmaya karar verirler ve bunun için pek çok adamlarını öldürtürler. Bunların içinde kendi karanlık işlerini işlettirdikleri Nicky de vardır. Ace'i de ortadan kaldırmak için plan yaparlar yalnız Ace arabasında sürücü koltuğunun altındaki küçük bir plakanın olmasından ötürü patlamadan hafif sıyrıklarla kurtulur. Artık Las Vegas eskisi gibi değildir ve pek çok şey değişmektedir. Ace de bir süre sonra Miami'ye yerleşir ve eski işi olan spor bahisçiliğine devam eder. Martin Scorsese, Casino'da 1970'lerin Las Vegas'ının ışıltılı yüzünün arkasındaki karanlık olayları ve ilişkileri beyaz perdeye taşıyor. Yönetmen, Casino'dan beş yıl önce çektiği Sıkı Dostlar filminde de mafya dünyasındaki hiyerarşiyi ayrıntılarıyla gözler önüne seriyordu. Açısal frekans Açısal frekans periyodik harekette birim zaman içinde kaç radyan olduğunun ölçüsüdür. Bir çemberin yarıçapı ile çevresi arasındaki ilişki denklemiyle verilir. Bir çemberde, yarıçap uzunluğundaki yay parçasını gören merkez açıya radyan denilir.Radyan rd kısaltmasıyla gösterilir. Periyodik harekette, çemberin bir periyodu birim zaman cinsinden T ise, her radyanın süresi ( T / 2л ) dir. Her periyotta 2 • л radyan olduğundan, saniyedeki radyan sayısı saniyedeki periyot sayısının 2 • л mislidir. Çember çevresi 360 derece veya 400 gradlık açıya sahiptir. Çevre aynı zamanda 2 • л adet radyana eşit olduğuna göre, radyan ile derece arasında sabit bir oran olmalıdır. Bir oranın derece cinsinden değeri, Frekans periodik harekette birim zaman içindeki periyot sayısıdır. Şayet periyodik harekette her periodun süresi T ile veriliyorsa; Açısal frekans ise, birim zamandaki radyan sayısıdır. (Gerçi derece veya grad da açı birimleridir. Ancak, açısal frekans denilince, aksi belirtilmedikçe, birim zaman içindeki radyan sayısı söz konusudur.) Açısal frekans ω simgesiyle gösterilir. Denklemlerde açısal frekans şu şekilde gösterilir: Periyodu 1 mikrosaniye (1μs) olan bir periyodik hareketin frekansı; Μikro öneki ve μ simgesi milyonda bir anlamına geldiğine göre μs bir saniyenin milyonda biri anlamına gelir. Şayet bu hareket sinüzüdal bir hareket ise; Fizikte açısal frekans çok yaygın olarak kullanılır.Benzer denklemlerle ifade edilen mekanikteki kütle-yay ve elektromanyetikteki kapasitans-indüktans problemlerinde açısal frekans şu şekilde yer alır: Burada, Burada da Saadet zinciri Saadet zinciri, 1990'lı yıllarda ortaya çıkmış bir para kazanma sistemi olan piramit sistemin halk arasındaki ismidir. İngilizce ismi "pyramid scheme"dir. Sadece piramidin en üstündekilerin çok para kazandığı ve satılan bir ürün veya hizmetin görünürde olmadığı bu sistemde her bir kişi altındakinden para kazanıp üstündeki para kazandırır. Piramit sadece bu görünürde olmayan ürün veya hizmetin satın alınması konusunda ikna edilen kişiler tarafından alınması ile beslenir. Klasik çok katlı pazarlama (multi level marketing) sisteminin devşirilmiş bir modeli olarak da adlandırılabilir. Ağ pazarlama veya MLM'nin aksine ortada bir ürün veya hizmet bulunmamaktır. Tamamen para ile para kazanma metodu üzerine kurulmuştur. Bu sistemlerde mutlaka bir katılım ücreti bulunmaktadır. Bu katılım ücretleri belli bir havuzda birikerek daha sonra hak sahiplerine bulundukları pozisyonlara göre dağıtılır. Üçgen şeklinde oluşturulan bu sisteme, üçgenin alt sağ veya sol köşesinden giriş yapılır. Bir kişi bu köşeden giriş yaptığında önündeki herkesin bir kademe ileri gitmesini sağlar. Böylelikle üçgene daha önce girmiş ve köşesine gelmiş olan kişi, bir üst kademeye çıkarak piramidin yöneticileri tarafından belirlenen miktardaki parayı, belirlenen periyotlar aralığı ile kazanmaya başlar. Üye, her kademe atladığında havuzdaki paradan daha fazla para almaya hak kazanır ve piramidin en üst tepesine çıktığında ise en yüksek hakkı alır ve piramitten çıkar. Genel olarak bu sisteme üye bulma işi ya kurucular ya da üyeler tarafından devam ettirilir ve her üye sistem içerisindeki yerini, ilerleme aşamalarını mutlaka birebir görebilmelidir. Türkiye'de sadece Titan saadet zinciri isimli piramit sistem kurulmuştur. Bu sistem üyelerinin şikayeti üzerine devlet tarafından tamamen yasaklanmıştır. 1998'de Titan Saadet Zinciri'ni kuran kişi Kenan Şeranoğlu ve Ahmet Hakan Baz tutuklanarak hapis cezasına çarptırılmış ve 2008 yılında serbest bırakılmıştır. Bu sisteme üye olanlar önemli düzeyde para kazanmışlardır ancak hiçbirisi vadedilen kazancı elde edememişlerdir. Bunun sebebi sistemi başka kimsenin görememesi üzerine kuran Kenan Şeranoğlu'nun, kendisi ve 7 arkadaşını piramitten hiç çıkarmamasıdır. Dolayısı ile örneğin; 3 kademede olması gereken kişi 2 kademeye ancak ulaşmıştır ve hiçbir zaman piramidin tepesine ulaşamayarak piramitten çıkarılmıştır. Aynı Qnet (Quest.net) gibi Hong Kong merkezli olan Mega Holdings'in Ağustos 2011'de kurulmasıyla Türkiye'deki piramit sistemlerin kendini Ağ pazarlama (network marketing) şeklinde göstererek ve kişisel gelişim uzmanlarının da yer aldığı seminerler ve konferanslar ile girişimcilik eğitimleri de yaparak Titan'ın aksine ortaya sanal da olsa somut bir ürün koymasıyla dışarıdan yasal olarak gözüken bir organizasyon hâline getirdiği görülmektedir. Dünyada birçok ülkede yasal olan bu sistem; Arnavutluk, Avustralya, Avusturya, Brezilya, Kanada, Çin, Kolombiya, Danimarka, Dominik Cumhuriyeti, Estonya, Fransa, Almanya, Hong Kong, Macaristan, İzlanda, İran, İtalya, Japonya, Malezya, Meksika, Nepal, Hollanda, Yeni Zelanda, Norveç, Filipinler, Polonya, Portekiz, Romanya, Rusya Federasyonu, Güney Afrika, İspanya, Sri Lanka, İsveç, İsviçre, Tayvan, Tayland, İngiltere ve Amerika Birleşik Devletleri'nde yasaktır. Türkiye'de de Piramit satış sistemleri 6502 sayılı Tüketicinin Korunması Hakkında Kanun’un 80 inci maddesinde düzenlenmiş ve yasaklanmıştır. Asteriks ve Kleopatra René Goscinny ve Albert Uderzo'in kitabıdır. Diğer Asteriks kitaplarında, Hopdediks'in sihirli iksiri içmesine izin verilmez, fakat piramidin içindeki büyük taş kapının açılması gibi sıradışı ihtiyaç nedeniyle, Büyüfiks bir istisna yapar. Hopdediks bir fark görmez ama sonraki kitaplarda içmek için talepte bulunmaya devam eder. Hopdediks'in köpeği, İdefiks, adının geçtiği ve önemli bir rol oynadığı ilk kitaptır. Kahramanlarımızı, piramidin içindeki labirenttten kurtarır. 1968 yılında Asterix and Cleopatra adıyla çizgi filmi çekilmiştir. 2002 yılında adıyla sinemaya uyarlanmıştır. SS-OberfÃ¼hrer Oberführer (SS-Oberführer), Nazi Almanyası'nda kullanılan SS rütbesiydi ve "Kıdemli Lider" anlamını taşır. Oberführer "Tuğgeneral"rütbesine denktir. SS dışında SA (Sturmabteilung) ve NSKK (Nationalsozialistisches Kraftfahrkorps) gibi NSDAP (Nazi Partisi)'ne bağlı kuruluşlarda de kullanılmıştır. Nazi Partisi'ne özgü bir rütbe olup Heer (Nazi Almanyası'nın Kara Kuvvetleri), Kriegsmarine (Nazi Almanyası'nın Deniz Kuvvetleri) ve Luftwaffe (Nazi Almanyası'nın Hava Kuvvetleri)'de bu rütbenin karşılığı mevcut değildi. GÃ¶loba Göloba şu anlamlara gelebilir: Bir Bisikletlinin Ölümü Bir Bisikletlinin Ölümü 1955 İspanya - İtalya ortak yapımı dramatik filmdir. Özgün adı Muerte de un Ciclista olan film uluslararası festivallerde Death of a Cyclist adıyla gösterime sunulmuştur. Çevrildikten üç yıl