Kralı Barbarosa'nin "Ben İtalya'nın gelecekteki kaderiyim." dediğini öğrenirler. Alman ordusu gelip Milano şehrini kuşatma altına alır ve Barbarosa ilan aleyhinde çeşitli tehditler yapmaktadır. Alman Kralı Arrigo ve Rolando'nun Milano'ya giderek o şehrin kendine teslim olmasını sağlamalarını ister. "Sahne 1: Santa Ambrogio Basılıkası" Lida’nın kendisine verdiği sözü tutmayarak en yakın dostuyla evlenmesine pek üzülen Arrigo «Ölüm Şövalyeleri» adlı birliğe girmiştir. Bu birliğin görevi en tehlikeli anlarda savaşa atılmak ve ölünceye kadar dövüşmektir. Lida eski sevgilisine bir mektup yazarak hizmetçisi İmelda’ya verir. İmelda yola çıkmadan Rolando şatoya dönerek ertesi gün yapılacak savaş için karısı ve oğluna veda etmek istemiştir. Lida, salondan çıkınca Arrigo’ya eğer savaşta ölürse karısı ve oğluna bakmasını, onları korumasını rica eder. Arrigo arkadaşına söz verir. Delikanlı salondan çıkarken Rolando’nun yanına Marcovaldo yaklaşarak karısının önü en yakın arkadaşıyla aldattığını söyler. Hizmetçinin elinden aldığı mektubu gösterir. Bu Lida’nın Arrigo’ya yazdığı mektuptur. Lida, mektupta Arrigo’yu ölümden vazgeçirmeye çalışmakta, onunla buluşmasını rica etmektedir. Rolando her ikisinden de öç almak için yemin eder. Arrigo, yenilgi veya esir olma yerine ölünceye kadar savaşmayı kendine şiar edinmiş kişilerden oluşan bir grup olan "Ölüm Şövalyeleri" birliğine katılır. Herkes birleşip İtalya birliği davasını destekleyeceklerine dair bir yemin ederler. ("Giuriam d'Talia por fine ai danni" - "Biz, hepimiz, İtalya'ya yapılan kötülükleri sona erdirmeye yemin ediyoruz."). "Sahne 2: Rolando'nun ÅŸatosu" Arrigo, şatonun en üst katındaki odada annesine veda mektubu yazmaktadır. İçeri Lida girerek ona böyle acı şeyler yazmaması için yalvarır. Halbuki, Arrigo sevilmediğini anladıktan sonra yaşamamaya karar vermiştir. Bir an Rolando’nun Arrigo’yu çağıran sesi duyulur. Lida balkona saklanır. Rolando odaya girer, şüpheli bakışlarla Arrigo’yu süzer sonra balkon kapısını açar Lida’yı görür. İki sevgili, hiçbir zaman onun şerefini lekelemediklerini söylerler. Rolando kararını vermiştir; onları odaya kapatacak, bu suretle Arrigo’nun ölüm şövalyelerinin arasına katılmasını engelleyecektir. Kapıyı kilitleyerek uzaklaşır, dışarıda savaşa giden Milano’lu askerlerin sesleri duyulmaktadır. Arrigo kapıyı açarak kulenin en üstünden kendisini aşağıya bırakır, ya ölecek yahut kurtulup savaşacaktır. Lida Arrigo'nun "Ölüm Şövalyeleri"'ne katıldığını duymuştur. Onunla görüşmek için ona bir not yazıp bu notu hizmetkarı Imelda'nın ona götürmesine karar vermiştir, İmelda tam ayrılmak üzereyken Ronaldo Lida'ya ve oğluna elveda etmek için gelir ve oğlunun hemen kendi yanına getirilmesini söyler. İmelda notu hemen saklar ve odadan hemen ayrılır. Ronaldo Lida'ya kendi vatanına olan sevgi hislerini oğluna da geçirmesini ve oğlunu ana vatanını çok seven bir kişi olarak yetiştirmesini istediğini bildirir.("Dıgli ch'e sangue italico" - "Söyle ona onun kanı İtalyandır"). Rolando Arrigo tarafından çağrılmıştır. Rolando Arrigo'nun "Ölüm Şövalyeleri" grubuna katıldığını bilmemektedir ve onun Milano'yu savunmakla görevli muhafızlar birliğine katılmış olduğunu sanmaktadır. Arrigo'dan Rolando eğer kendi ölürse karısına ve oğluna bakmasını ister.("Se al nuovo dì pugnando" - "Yarının savaşa giriştiğimiz zaman"). Rolando Arrigo'nun yanından ayrılırken Marcovaldo ortaya çıkar ve Rolando'ya şerefiyle oynandığı için ikaz eder. Harp esiri habercinin elinden Lida'nın Arrigo'ya yazdığı gizli pusulayı almıştır. Bunu Rolando'ya verir. Rolando çok öfkelenerek intikam alacağına yemin eder.("Mi scoppa il çor" - "Kalbim sanki patlayacak."). "Sahne 3: Kulede bir oda" Arrigo tek başınadır. Lida, Arrigo'ya gönderdiği nota cevap almadığı için birden Arrigo'yu görmeye gelir. Arrigo ile Lıda birbirlerini sevdiklerini tekrarlarlar. Arrigo Lida'dan hiçbir not almadığını ona söyler. Tam bu sırada Rolando'nun odaya hemen girmek üzere olduğunu anlarlar. Lida hemen balkona çıkar. Odaya giren Rolando Arrigo'yu karşına çıkarak "Ölüm şövalyeleri"ne verdiği yeminden haberdar olduğunu bildirir. Rolando sonra balkonun kapısını açar ve orada Lida'yı görür. Lida buraya gelmeye kendinin karar verdiğini bildirir. Arrigo ve Ronaldo birbirleriyle sözle atışmaya başlarlar. Rolando kızgınlıkla odadan çıkar ama odanın kapısını dışarıdan kilitler. Hemen komuta ettiği askeri birliğin başına geçerek muharebe meydanına gitmek için ayrılır. Muharebeye gitmek isteyen Arrigo odanın kilitlenmiş olduğu için ancak balkondan seyretmek zorunda kalır. Ama balkondan atlayarak kendi birliğinin askerine katılır. Lida acılar içinde yalnız kalmıştır. "Milano'da bir meydan" Mılano ahalisi sokaklara dökülmüş ve zafer için bağırarak şarkılar söylemektedirler, İsmelda Lida'yı Arrigo'nun harp meydanından sağsalım çıktığını görenler olduğuna inandırır. Lida onları sağsalim kalması için duaya başlar: "Ah se di Arrigo e Rolando" - "Ah! Arrigo ve Ronaldo'yu senin korumana bırakıyorum." Zafer kazanıldığı zaman söylenen bir ilahi duyulmaya başlanmıştır; şehir yetkileri gelerek zaferin kazanıldığını teyit ederler. Sonra da Barbarasçso'nun Arrigo tarafından öldürüldüğünü açıklarlar ve kiliseye girerler. Birdenbire "Ölüm Şövalyeleri" birliğinden bir grup ölümcül yaralar almış ama hala yaşayan Arrigo'yu taşıyarak meydana getirirler. Ronaldo onun yanına gelir ve Arrigo Ronaldo'ya ölmekte olduğunu ve kendisi ile karısını hiçbir vakit onun şerefini lekelemediklerini yemin ederek söyler. Lida kocasına kendini af etmesi için ağlayarak yalvarır. Rolando'yu Marcovaldo’nun yalanlarının olanlara sebep olduğuna inandırır. Zafer alayı ile Milano'lu idareciler gözükür. İtalyan bayrağını göğsüne bastıran Arrigo "İtalya kurtarıldı" diye söylenirken son nefesini verir ve perde iner. Not: "Cat:" Yay覺nlayan firman覺n katalog numaras覺d覺r. Albizzi ailesi Albizzi ya da Albizi ailesi, 1199 yılında resmi kayıtlara geçen İtalya’nın soylu ailelerinden biridir. 13. ve 14. yy.larda, aile Guelfolar’ın başı olarak Floransa Cumhuriyeti’nde önemli mevkiler elde etmiştir. Piero degli Albizzi, Guealfolar’ın şiddet yönetimi zamanından, sonucunda ölüme mahkûm edilmiş olduğu, tekstil çalışanlarının çıkardığı, 1378 yılında Haziran’dan Ağustos’un sonuna kadar devam eden ve Floransa’yı sarsan Ciompi Ayaklanmasına kadar büyük rol oynamıştır. 1382 yılında aile Diktatör Salvestro de’ Medici’nin düşürülmesi ile oligarşik bir koalisyon kurarak şehir yönetimini yeniden ele geçirir. 1393 yılında Maso degli Albizzi Gonfaloniere makamına seçilir ve Yün Loncası’nda (Arte della Lana) sahip olduğu önemli mevkii sayesinde 1417 yılındaki ölümüne kadar neredeyse Floransa Başkanı olarak kalır. Albizziler sonraki iktidar mücadelelerini Medici’lere bırakmak zorunda kalmışlardır. 1433 yılında Floransa yönetimi Signoria seçiminde Rinaldo delgi Albizzi yönetimindeki Albizzi taraftarları daha ağır basmıştır ve ilk olarak diğer aday olan Cosmio de Medici önce tutuklanmış, sonra da başarısız olan bir suikast girişiminden sonra Urbino şehrine sürgüne gönderilmiştir. Fakat Cosmio de Medici bu karara itiraz etmiş ve aile bankasını da beraberinde taşıyarak Venedik’e sürgüne gitmiştir. Albizzi’lerin adaletsiz vergi politikası ve papalığın müdahalesi sebebiyle Cosmio de Medici 1434 yılı başında Floransa’ya geri dönebilmiştir. Albizzi taraftarları da suikast girişimi veya ölüm cezası olmadan sürgün edilmişlerdir. Albizzi’ler, Medici’lere boyun eğmek, iktidarı yeniden onlara bırakmak zorunda kalmışlardır. 1508’de Giovanni delgi Albizzi, Givera de Medici ile evlenmiş, böylece 1537 yılında Belediye Başkanı Alessandro de Medici’yi öldüren Lorenzo de' Medici’nin dayısı olmuştur. Bu dönem içerisinde, 1411 yılında iki yeni komite oluşturulması dışında anayasada önemli değişiklikler olmamıştır. Bu yeni komite, savaş ve barış gibi konulara karar vermek için oluşturulmuştu. Maso degli Albizzi grubu yeni oluşturulan komitelere başkanlık etmiştir, fakat 1417 yılında Maso’nun ölümünden sonra başkanlık görevini Niccolò da Uzzano grubu devralmıştır. 1421 yılında Giovanni de Medici’nin Gonfaloniere della Giustizia’ya (adalet yasası) seçilmesi, zengin Medici ailesinin gücünün belirginleştiği anlamına gelmekteydi. Aynı yıl içerisinde Floransa Cumhuriyeti, Cenevizlilerden Livorno şehrini 100.000 Florin karşılığında satın aldıktan sonra deniz ticaretini kontrol etmek için yeni bir komite oluşturdu. Floransa, önceki savaşlarda 11.000.000 Florin harcamış olmasına rağmen, sonraları ticaretini geliştirerek giderek zenginleşti. Filippo Maria Visconti, Lombardiya’nın büyük bir kısmına 1421 yılında hâkim oldu. Bu hâkimiyet Floransalıların kendi topraklarını tehdit niteliği taşımaktaydı. Giovanni de Medici barış yanlısı bir tavır sergilemesine rağmen Floransalılar Visconti’ye savaş ilan ettiler. Yapılan savaş Floransalılar açısından başarısızlıkla sonuçlandı ve Floransalılar birkaç kez yenilgiye uğratıldı. Sonuç olarak Floransa’nın ekonomisi sarsılarak bazı önemli büyük ticarethaneler iflas etti. Daha sonra Venediklilerin araya girmesiyle Visconti sonunda yenilgiye uğratılarak barış şartlarını kabul etmek zorunda kaldı (1427). Devlet gelirlerinin yükselmesiyle eski sistem Cumhuriyet’in ihtiyaçlarını karşılayamaz hale geldi. 1336 yılında farklı devlet kredileri ulusal borçta (monte) birleştirildi. Buradan krediler ile büyük oranda harcama yapıldı. Bu durum alt sınıflar arasında memnuniyetsizliğe yol açtı. 1427 yılında da catasto (toprak kayıt sistemi) oluşturuldu. Herkesin gelirine göre kredi dağıtılarak yoksullara aşırı borç yüklenmesinin önüne geçilmek için önlemler alındı. Toprak kayıt sistemi (catasto) 1429 yılında ölen Giovanni de Medici tarafından hazırlanan ve onun popülaritesini arttıran bir sistemdi. Floransa, Lucca şehrini fethetmeye çalışırken, Milano ile savaş içerisinde olan Venedik ile bir birlik oluşturdu (1432–1433). Savaş sırasındaki bu kötü yönetim aristokrat grubun lideri Rinaldo degli Albizzi ile halk grubunun lideri Cosimo de Medici (Giovanni’nin oğlu) arasında bir tartışmaya neden oldu. Rinaldo, Medici grubunu kırmak için Cosimo’yu sürgüne gönderme kararı aldı. Albizzi’ler, otoritelerini güçlendirmek için capitano del popolo’nun (halk kaptanı) yetkilerini kendi üzerine çekmeye çalıştıysa da Medici’ler halk arasında daha fazla destek gördü. Rinaldo’nun hükümet darbesi yapma planı kendi grubu içerisinde destek görmedi. Rinaldo’nun tüm bu çabalarına rağmen Medici ailesi 1434 yılında Signoria’ya (senyörlük yönetimi) seçildi. Böylece hâkimiyetin yarısı Medici’lerin eline geçti. Rinaldo 800 silahlı taraftarını topladığında; Rinaldo ve diğer grup liderleri, devlete karşı komplo düzenledikleri iddiasına cevap vermek için mahkemeye çağrıldılar. İhtilal, o zamanlar Floransa’da bulunan Papaz IV. Eugen’nin araya girmesiyle önlendi. Parlamento toplanarak seçilen iktidar, Cosimo de Medici’nin geri dönmesine ve Eugen’lerin Rinaldo degli Albizzi, Rodolfo Peruzzi, Niccolò Barbadori ve diğer liderleri korumalarına rağmen bu kişilerin sürgüne gönderilmesine karar verdi. 6 Ekim 1434 yılında Cosimo Floransa’ya geri döndü. Sonraki üç yüz yıl boyunca bu şehrin tarihini Medici ailesi belirlemiştir. Cosimo, Floransa Cumhuriyeti’ne hâkim oldu. Kendisine karşı gelen herkesi sürgüne yolladı. Belediye meclislerini tayin ederek yasal düzenlemelere uygun davrandı. 1437 yılında Floransa ve Venedik Visconti ile tekrar savaşa girdi. Visconti’nin komutanı Niccolò Piccinino Toskana bölgesinde 1440 yılında yaptığı Anghiari Savaşı’nda Floransalıları göç etmeye zorladı. Böylece Floransalılar savaştan yenik ayrıldılar ve sonraki yıllarda barış sağlandı. Kötüye kullanılan toprak kayıt sistemi (catasto) ortadan kaldırıldı. Genellikle Medici destekçilerinden oluşan yoksulları rahatlatmak için ilerici bir gelir vergisi (decima scala) hazırlandı. Fakat vergiler çok yüksek olduğundan halk Cosimo’ya karşı baskı yapmaya başladı. Cosimo, Milano Dükü olan Francesco Sforza’ya yardım ettikten sonra kendi hâkimiyetini güçlendirdi (1450). Venedik’e karşı yapılan savaşta tarafsızlığını korudu (1452–1454). Cosimo yaşamının son yıllarında kibirli ve hırslı birisi olan Gonfaloniere Luca Pitti, Podestà ve Capitano’nun görevlerini sınırlandırarak birçok değişiklik yaptı. Cosimo bu duruma karşı çıktıysa da sonradan kabul etmek zorunda kaldı. Cosimo 1464 yılında öldüğünde yerini -muhalefetten birisi değil de- çok zayıf ve gut hastalığı olan oğlu almıştır. Anti–Medici Grubu’nun önderleri Luca Pitti'nin evi bir tepe üzerinde yer aldığından bu gruba, Del Poggio; Medici Grubu’nun lideri Piero'nun evi şehrin aşağısında yer aldığından bu gruba da Del Piano denilmekteydi. Diğer muhalefet liderleri Dietisalvi Neroni ve Agnolo Acciaiuoli'ydi. Piero’ya karşı farklı farklı komplolar düzenlese de onun umulmadık gücü karşıtlarını yıldırmıştır. Sforza’nın ölümü Milano’da bir veraset savaşına neden olmuştur. Floransalı sürgünler tarafından kışkırtılan Venedikliler Toskana üzerine yürümüşlerdir. Savaş, sonuç alınamayan bir sürü çarpışmanın sonrasında Papa II. Paul’un araya girmesiyle 1468'de sona ermiştir. Piero 1469 yılında ölmesi ile birlikte arkasında iki erkek çocuk bırakmıştır: Lorenzo (1449–1492) ve Guiliano (1453–1478). Lorenzo, hükümeti eline geçirdikten sonra ne Cosimo'nun ne de Piero'nun hiçbir zaman denemediği bir şekilde Floransa’nın hükümdarı olmuştur. Senyörlükten, “accoppiatori”den (hükümran) ve hepsinin Medici taraftarı olduğu beş yılda bir değişen 240 üyeden oluşan balia (yönetim) kurulmuştur (1471). Volterra taraftarları üzerine 1472 yılında bir tartışma çıktığında Lorenzo kente sefer düzenlemiştir, şehir yerle bir edildikten sonra şehir sakinleri katledilmiştir. Birçok neden yüzünden Lorenzo ile Papa IV. Sixtus arasında düşmanlık ortaya çıkmıştır. Papa suç ortağı olmasa da Pazzi komplosuna en azından sırdaş olmuştur (1478). Komplonun sonucunda Giuliano öldürülmüş olsa da Lorenzo konumunu pekiştirdikten sonra düşmanlarının büyük bir kısmını idam ya da sınır dışı ettirmiştir. Napoli Kralı Ferdinand ile birlikte ona karşı savaşa giren Sixtus tarafından aforoz edilmiştir. Tarafların hiçbirinde ilk olarak bir başarı görülmemiştir; buna rağmen Floransalılar, Poggio İmperiale’de (Poggibonsi) mağlup edilmiştir ve böylece şehir de tehlike altına girmiştir. Lorenzo’nun konumu kritikleşmiştir, fakat Napoli’ye gittikten sonra kralla barış yapabilmiş, bu olay Papa ile arasının düzelmesine yol açmıştır (1479–1480). Floransa’ya geri geldiğinde heyecanlı bir şekilde karşılanarak durumun mutlak hakimi olmuştur. 1480'de bir balia (yönetim) oluşturduktan sonra yönetimin en önemli kararı consoglio dei settana adında bir konsey oluşturmaktır. Bu konsey beş yıllığına oluşturulsa da varlığını korumuştur. Bu konseyin üyelerinin hepsi Lorenzo’nun arkadaşlarıydı. Bu zamandan ölümüne kadar şehir mevcut gerçek despotluğu altında grup kavgalarından uzak kalmıştır. Bu yılda gerçekleştirilen bir komplo sonunda konsey, Lorenzo'nun hayatına yönelik saldırıları en büyük ihanet olarak açıklayan bir yasa çıkarmıştır. Politikadaki etkinliğinden dolayı Lorenzo kendi firmasının iş çıkarlarını arka plana iterek yüksek düzeydeki zararını telafi etmek için, kamu parasından kendisine tahsis etmiştir. Parlak, fakat pahalıya mal olan dış politikası yeni zorunlu krediler gerektirmiştir ve o sigorta ortaklığına, kızlarının çeyizi için maddi destek sağlayan Monte delle Doti'ye (çeyiz fonu) el uzatmıştır. Venediklilerin Ferrara’yı işgal etme girişimleri, Floransalıların Venedikliler karşısında yer aldığı İtalya'da genel bir savaşa neden olmuştur. 1484 yılında barış yapıldığında Floransa Cumhuriyeti birkaç avantaj elde etmiştir. Bir sonraki yıl Papa VIII. Innozenz’in etkin bir biçimde destek verdiği Napolili baronların Kral Ferdinand’a karşı isyanı ortaya çıkmıştır; Lorenzo, bu kez tarafsız kalmış, fakat onun denge politikası yüzünden Ferdinand’ı tamamen yenilmiş görmek istememekteydi. Kral Floransa’da sevilmemesine karşın desteklenmiştir. Papa uzlaşmaya hazır olduğunda 1486 yılında barış sağlanmıştır. Cenova'nın Floransalılardan dokuz yıl önce aldığı Sarzana'yı Lorenzo, 1487 yılında geri almıştır. İtalya'daki genel karışıklık ve dinmeyen entrikalar Lorenzo'nun sürekli dikkatli olmasını gerektirmekteydi. Bu zamanda Dominikli Girolamo Savonarola Floransa’da bulunmaktaydı. Kilisenin içindeki ve Floransalıların arasındaki karışıklık, şehri sarmaktaydı. Halkın ahlaksızlığının kaynağı olarak Lorenzo yönetimine karşı muhalefet etmekteydi ve ona karşı önemli ölçüde kamusal fikir ortaya çıkarmıştır. Hastalanan Lorenzo, hasta yatağına çağırdığı Savonarola, Floransalıların özgürlüğünü yok sayan bu adamın günah çıkarmasını kabul etmemiştir. 1492 yılında ölen Lorenzo’nun hükümdarlığında Floransa, Avrupa’da sanatın ve edebiyatın en önemli merkezlerinden biri olmuştur. Rinaldo degli Albizzi (d.1370 Floransa – ö. 1442 Ancona) Mediciler ile giriştiği güç savaşında tamamen mağlup olan, Floransa’nın önde gelen ailelerinden Albizzi ailesinin bir üyesidir. Floransa, 1432 ile 1433 yıllarında Venedik ile ittifak kurarak Milano’ya karşı çok masraflı bir savaş yürütmüştür. Savaş alanında yaşanan başarısızlık, başta savaşı destekleyen iki taraf arasında, Rinaldo degli Albizzi tarafından yönetilen aristokratlar ile Cosmio de Medici tarafından yönetilen Halk Partisi arasında sorunların çıkmasına neden olmuştur. Rinaldo degli Albizzi, Medici tarafını alt etmeye karar vermiş ve Cosimo de Medici’yi sürgüne göndermeyi başarmıştır. Ayrıca Albizziler Capitano del Popolo’ya (Halkın Başkanı’na) özel yetkiler yükleyerek mevkilerini korumaya çalışmışlar; fakat Mediciler sahip olduğu büyük halk desteği nedeniyle bunu başaramamışlardır. Rinaldo’nun hükümeti ele geçirme planı kendi partisinden destek görmemiş ve 1434 yılında yapılan seçimlerde Medici yanlısı bir hükümetin kurulmasına engel olunamamıştır. İlerleyen zamanda Rinaldo ve partinin diğer yöneticileri devlete karşı gizli plan yaptıklarına ilişkin söylentilere yanıt vermeleri amacıyla mahkemeye çağrılmışlar, fakat Rinaldo bu çağrıya 800 silahlı taraftarını bir araya getirerek yanıt vermek istemiştir. Rinaldo’nun bu girişimle yapmak istediği hükümet darbesi o sırada Floransa’da bulunan Papa IV. Eugone’in müdahalesi ile önlenmiştir. Bu olaylar üzerine parlamento toplanmış ve seçilen yeni yönetim (Balia) Cosimo’nun geri dönmesine, Rinaldo degli Albizzi, Rodolf Peruzzi, Niccolo Barbadori ve diğerlerinin sürgün edilmesine ve Papa Eugen’in kendilerini korumasına karar vermiştir. Piero degli Albizzi (ö. 1378), Albizzi ailesinin başı ve Guelfolar’ın (Parte Guelfa-Guelfo Partisi’nin) lideridir. Guelfolar, Floransa’da baskıcı yönetim sürdükleri sıralarda yasalar yoluyla Ghibellionların yargılanmadan cezalandırılmalarına neden olmuştur. Eski partilerin yetkilerinin ellerinden alınmış oldukları papaya karşı yürütülen savaştan sonra 1375–1378 yıllarında, Lapo da Castiglionchio ve Piero degli Albizzi tarafından yönetilen Guelfoların partisi (Parte Guelfa) seçimlere izinsiz müdahale ve ammozioni adı verilen, ispiyonlama niteliği taşıyan bildirgeler dağıtarak yeniden güç elde etmeye çalışmıştır. Her zaman Parte’ye karşı olan Salvestro de’Medici yaptığı bütün oyunlara rağmen Gonfaloniere’ye (Floransa yönetiminde en üst mevkilerden biri) seçilmiş ve ammozioni’nin kaldırılması için bir yasa tasarısı sunmuştur. Yasa 18 Haziran 1378 yılında kabul edilmiş ve halk tarafından genel anlamda kabul görmüştür. 21 Temmuzda hükümet konağının yün dokumacıları tarafından basıldığı Ciompi Ayaklanması gerçekleşmiş, bunun üzerine Salvestro de’Medici desteği ile anayasa değiştirilmiştir. Fakat bu değişiklik yün dokumacılarını yatıştırmamış ve süren gerginlikte Piero degli Albizzi ve birçok yönetici ölümle cezalandırılmışlardır. Datagram Datagram varış saati, düzeni ve teslimi garanti edilemeyen paket anahtarlamalı bir ağ ile ilişkilendirilmiş temel bir aktarım ünitesidir. Datagramlarda başlıkta datagramı internet üzerinde yönlendirebilmek için gerekli bilgiler bulunur. Hedef ve kaynak adresleri datagram başlığında birer alan olarak bulunur. Eğer bir datagram aynı ağ içerisinde bulunan bir bilgisayara gönderilmediyse, ağ geçidi üzerinden belirtilen noktaya ulaşmak üzere gönderilir. Datagramda taşınan veri miktarı sabit değildir. Kullanım amacına göre veri miktarını gönderen belirler. Eğer datagramın boyutu MTU' yu aşarsa veri parçalanır. Orijinal yani parçalanmamış olan datagramın Fragment Offset kısmı 0' dır ve parçalandıkça Fragment Offset değeri artar. Bir datagram en fazla 8192 parçaya ayrılır. Veri karşı tarafta bu numaraya göre birleştirilir. Genelde datagram ve paket kavramları aynı anlamda kullanılsa da aralarında farklar vardır. İlk olarak datagram kavramı genelde güvenilmez bir servisin paketleri için ayrılırken, paket kavramı paket olarak biçimlendirilmiş herhangi bir mesaj için geçerlidir. Datagramınn karşı tarafa iletilip iletilmediği güvenilmeyen servislerde kullanıcıya bildirilmez. Örnek olarak, IP kendisi güvenilmez bir hizmet vermektedir ve IP üzerinden UDP de güvenilmez servislerden birisidir. Bu yüzden UDP paketleri genelde datagram olarak adlandırılır. İkinci olarak, eğer bir datagram parçalanırsa, datagramın parçaları artık datagram olarak değil paket olarak anılacaktır. Sutta Pitaka Öğreti sepeti de denilen Sutta Pitaka (Pali: Sutta Pitaka), Buda’nın konuşmalarının ve diyaloglarının toplanmasıdır. Bazen “Üç Sepet”in önemli bir bölümü ve bütün Pali derlemelerinin yardımcısı olarak kabul görmüştür. Sutta (Pali dilinde) ya da Sutra (Sanskritçede) kelime olarak “iplik” anlamına gelmektedir. Bu kavramı Budizm’in sözlü geleneğinde düşünsel anlamda “bağlayıcı çizgi”yi, diyalogların ya da konuşmaların ana temasını belirtmektedir. Diyaloglar ve konuşmalar Sutta Pitaka’da 5 farklı gruba ayrılmıştır. Vinaya Pitaka (Pali ve Sanskritçede kelime anlamı “Disiplin Sepeti” olan), rahip ve rahibelerin uyması gereken kuralların toplanmasıdır. Pali derlemelerinin ilk bölümünü oluşturmaktadır. Budizm keşişliğinin temelidir. Rahip (Bhikkhu) ve rahibelerin (Bhikkhuni) gün boyunca uyması gereken kuralları ve ayrıca hem manastırda hem de din adamı olamayan bir toplulukla uyumlu bir şekilde birlikte yaşamanın sağlanmasını gerektiren görgü kurallarını kapsamaktadır. Mark Shuttleworth Mark Richard Shuttleworth (d. 18 Eylül 1973), Güney Afrikalı girişimci ve ikinci uzay turisti. Uzaya çıkan ilk Afrika ülkesi vatandaşı oldu. Mark Shuttleworth, Welkom - Orange Özgür Devleti, Güney Afrika'da doğdu. Babası bir cerrah, annesiyse hemşiredir. Shuttleworth, 1995 yılında Thawte firmasını kurdu. Dijital sertifika ve web güvenliği konularında uzmanlaşan firma, 1999 yılında Verisign'a 3.5 milyar Güney Afrika Randı'na (O günün rayiciyle 575 milyon dolar) satıldı. Shuttleworth, 1990'larda Debian'a geliştirici olarak katıldı. Aralık 2002'de Rus kozmonot eğitim programına katılarak Soyuz TM34 ile uzaya çıktı. Uzay yolculuğundan geri döndüğünde GNU/Linux dağıtımı olan Ubuntu'yu hayata geçirmek için Canonical firmasını kurdu. Şu anda Canonical Ltd. şirketinin sahibidir ve şirketin ücretsiz olarak çıkardığı Debian tabanlı bir Linux dağıtımı olan Ubuntu projesinin başındadır. Kişisel serveti 500 milyon ABD Doları civarındadır. Shuttleworth, şu anda Man Adası'nda yaşamakta olup, hem Güney Afrika hem de İngiltere vatandaşıdır. Oxford Caddesi Oxford Caddesi Avrupa'nın en büyük ve en yoğun alışveriş caddesidir. İngiltere'nin başkenti Londra'da bulunur. Londra'nin ilçesi Westminster'tadır. Caddedeki mağaza sayısı 548'dir. Page Hamilton Page Hamilton, Amerikalı gitarist, solist ve prodüktördür. En çok, kendi kurduğu Helmet grubuyla tanınır. Heavy Metal ve Hard Rock yapmasına karşın, jaz gitaristi olmak üzere eğitim görmüştür. 18 Mayıs 1960'ta, Portland, Oregon, ABD'de dünyaya geldi. Çocukluğu Oregon'da geçti. Sonra 1980'lerin başında jazz gitaristi olmak için New York'a taşındı. Burada Glenn Branca'yla çalıştıktan sonra, Band Of Susans grubuna geçti. Bu grupta bir tane albüm çalışması için gitaristlik yaptıktan sonra buradan ayrıldı ve Helmet grubunu kurdu. Bu grupla beraber, 90'lı yıllarda 4 albüm çıkardı. Grup, her albümünde Billboard 200 listesine girmeyi başardı. Ama bunun getirdiği zorluklardan dolayı grup, 1998 yılında dağıldı. Gurubun dağılmasıyla, Hamilton Gandhi Grubu adında başka bir grup kurdu. Ben Neill'in "Goldbug", Caspar Brötzmann'ın "Zulutime", ve Joe Henry'nin "Trampoline" adlı şarkılarında gitar çaldı. Sonra Heat filmi için "Wrote Some Music" adında soundtrack çıkardı. 2003 yılında, Charlie Clouser'la birlikte Underworld filmi için, "Throwing Punches" adındaki soundtrack'i çıkardı. 2004 yılında, eski grubu Helmet'ı tekrar kurdu ve "Size Matters" adındaki albümünü yayınladı. 2006 yılında, grupla "Monochrome" albümünü çıkardı. 2010 yılında "Seeing Eye Dog" adlı albümü yayınladı grupla. NGC 371 NGC 371, Tukan takımyıldızı yönünde ve Küçük Macellan Bulutu içinde bulunan bir açık yıldız kümesi. 1 Ağustos 1826 tarihinde James Dunlop tarafından keşfedilmiştir. NGC 376 NGC 376, Tukan takımyıldızı yönünde ve Küçük Macellan Bulutu içinde bulunan bir açık yıldız kümesi. 2 Eylül 1826 tarihinde James Dunlop tarafından keşfedilmiştir. NGC 383 NGC 383, Balıklar takımyıldızı yönünde yaklaşık olarak 230 milyon ışık yılı uzaklıkta bulunan merceksi bir radyo gökada. William Herschel tarafından 12 Eylül 1784 tarihinde keşfedilmiştir. Gökada, NGC 383 Grubu'nun merkezinde yer alır ve en parlak üyesidir. NGC 383 Grubu NGC 383 Grubu (ayrıca "LGG 18" veya "Balıklar Bulutu" olarak da bilinir), Balıklar takımyıldızı yönünde yaklaşık olarak uzaklıkta bulunan bir gökada grubudur ve temel olarak birkaç küçük gruptan oluşmaktadır. Beta Andromedae'nin üç derece güneyinde yer alan grup, Kahraman-Balıklar Süperkümesi'nin bir parçasıdır ve 22 üyesi olduğu tahmin edilmektedir. "Arp 331" olarak bilinen gökada zinciri, bu grubun merkezinde yer almaktadır. NGC 383 Grubu, NGC 507 Grubu ile birlikte Balıklar Kümesi olarak bilinir. Grubun ana çekirdeği, NGC 383 merkezli olarak çoğunlukla eliptik ve merceksi gökadaların oluşturduğu bir dizgedir. NGC 383, bir kuasarla birlikte bir çift radyo gökadadır. Kümenin merkezi, NGC 383 jetlerinin oluşturduğu relativistik elektronlardan geldiği düşünülen çok güçlü bir x-ışını kaynağıdır. Ana zincir 8 gökadadan oluşmaktadır ve hepsini gözlemlemek için 40 cm'den büyük bir teleskop gereklidir. NGC 406 NGC 406, Tukan takımyıldızı yönünde yaklaşık olarak 60 milyon ışık yılı uzaklıkta bulunan bir çubuklu sarmal gökada. John Herschel tarafından 3 Kasım 1834 tarihinde keşfedilmiştir. SakallÄ± yaban domuzu Sakallı yaban domuzu ("Sus barbatus"), domuzgiller (Suidae) familyasından yabani domuz türü. Kimileri Filipinler'de (Balabac, Palawan ve Calamian adaları) bulunan türü ("Sus ahoenobarbus"), alt tür olarak sakallı domuz türüne dahil eder. Boy uzunluğu 100–165 cm, omuz yüksekliği 72–85 cm, kuyruk uzunluğu 20–30 cm dir. Ağırlığı 150 kg gelir. Kürkü koyu kahverengiden griye kadar değişkenlik gösterir. Yaşayan bütün domuz türlerinden daha uzun kafası ve ince bedeni vardır. En ayırt edici özelliği yüzünde iki yanından çıkan sakallardır. Fillerinki gibi kuyruğun iki tutamlı olması familya içinde yalnız bunlarda görülür. Gebelik süresi 4 aydır ve her seferinde 2-8 yavru yapar. Yavrular çizgilidir. Ağaçtaki meyveleri bir iki kez kemirip yere atan makak ve jibon maymunlarını takip ederler ve yere düşen meyveleri yerler. Ana besini meyveler, bitki kökleri, solucan ve leştir. 100 kişilik sürüler halinde yıllık göçleri olur. Düşmanları arasında, kaplan, pars, bulutlu pars, piton ve insan sayılabilir. Yağmur ormanları, mangrov bataklıkları ve ikincil ormanlar ana yaşam alanlarıdır. Malezya ve Endonezya'da Riau Takımadaları, Sumatra, Bangka, Borneo, Karimata, Sulu Takımadaları (Sibutu ve Tawitawi adaları) yayılım gösterir. Yahudi mezarlığı Yahudi mezarlığı (, ""Beyt Olamin"") diğer mezarlıklar gibi ölülerin gömüldüğü yer olup Hristiyan mezarlarında bulunmayan niteliklere sahiptir. Yahudilik'te mezarlıklar kutsal bölgelerdir. Ölülerin gömüldüğü topraklar asla rahatsız edilmemeli ve mezarlar kaldırılmamalıdır. IAJGS Mezarlık sitesine göre mezarlıklar özel Yahudi gelenek ve görenekleri içerir. İbranice "bet kevarot" (kabirler evi) veya "bet olam" (sonsuzluk evi) olarak bilinen mezarlıklar kutsal kabul edilip buraya gömülecek olan Yahudiler son yolculuğa uğurlanırken özel takdis töreni düzenlenir. Bir Yahudi cemaatinin vazifelerinden en önemlisi bir Yahudi mezarlığı tahsis etmektir ve bu mezarlıklar genelde cemaat bütçesiyle satın alınıp desteklenir. İlk Yahudi mezarlıkları, ortaçağda diğer mezarlıklarda da görüldüğü gibi, şehir dışına inşa edilirdi. Geleneksel olarak ölünün ayakları Kudüs'e doğru çevrilirken bu kati bir kural değildir. Haskala döneminde Yahudi mezar taşlarına İbranice'nin yanı sıra bulunulan bölgenin dilinde de yazılar yazılmaya başlandı. Yine bu dönemde Hristiyan geleneğinin etkisiyle gösterişli mezar taşları dikildi. Nazi Almanyası döneminde Yahudi mezarlıkları yerle bir edildi. Avrupa'nın en büyük Yahudi mezarlıkları Budapeşte (Kozma Sokağı Mezarlığı), Łódź, Prag (Yeni Yahudi Mezarlığı), Varşova (Okopowa Sokağı Yahudi Mezarlığı) ve Berlin (Weißensee Mezarlığı)'de bulunur. Birçok Yahudi mezarlığıyla ilgili detaylı bilgi, misyonu dünyadaki Yahudi mezarlıklarını belgelemek olan International Jewish Cemetery Project (Uluslararası Yahudi Mezarlığı Projesi) sitesinde bulunur. Amerika sarıasması Amerika sarıasması ("Icterus"), Amerika sarıasmasıgiller (Icteridae) familyasından kuş cinsi. Eski Dünya'nın sarıasma ("Oriolus") türleriyle karıştırılmamalıdır. Bu iki farklı kuş cinsi arasındaki benzer beslenme, davranış ve renklenmeden dolayı Amerika'daki türler de "sarıasma" adını almıştır. Erkekleri genellikle siyah ve sarı ya da turuncu olup beyaz lekeleri vardır. Dişi ve gençleri, erkekler kadar gösterişli renge sahip değildir. Yılda bir tüy dökerler. Uzun kuyrukludur. Yuvayı dokumacı kuşlar gibi örerek yaparlar. Tropik ve tropik altı türler yerleşikken, ABD gibi daha kuzeyde bulunan türler göçmendir. Ana besinleri böcekler olmakla birlikte, nektar ve meyve de yerler. Bazı türler, bahçelere konulan kuş besleme tahtalarında, portakal ve üzüm jölesiyle beslenebilirler. MÃ¡laga ili Málaga İli, (İspanyolca:Provincia de Málaga) İspanya'nın, Endülüs Özerk Topluluğu'nun, sekiz ilinden birisidir. Başkenti, Málaga'dır. İspanya Parlamentosu'nda, 10 Kongre Üyesi ve 4 Senato Senatör'ü vardır. İlin başkanı, Salvador Pendón Muñoz'dur. Yüzölçümü, 7.308 km²'dir. (2.822 sq mi) ve 2009 sayımlarına göre nüfusu 1,587,840 kişidir. Böylece, nüfus yoğunluğu kilometrekareye 217 kişi olur. (563 /sq mi) Resmî dili, İspanyolca'dır. Bölgede yaşayan halk, Malagueñolar Malacitanolar ve İspanyollar olarak adlandırılır. İspanya içinde posta kodu, "29" 'dur. ISO Kodu ise " "ES - MA" " 'dır. Málaga İli, tüm İspanya topraklarının %3,40'ı kadardır. 30 Kasım 1833'te kabul edilen ve İspanya'nın 50 ile bölündüğü yasadan sonra, Malaga ili ortaya çıkmıştır. Malaga ilinin coğrafyasına bakıldığında, ilin batı kesiminde, yükseltinin daha fazla olduğunu görürüz. Ayrıca şehirleşme Akdeniz kıyılarında daha yoğun ve daha gelişmiştir. Málaga ilinin topoğrafyası incelendiğinde, doğuda San Bermeia Tepeleri vardır. Doğu kıyılarında ise yeşil bir bitki örtüsü vardır. İlin kuzeydoğusunda Ronda Çölü, Libar Tepeleri ve Sierra de las Nieves Sıradağları vardır. İlin doğusundaki en büyük şehir olan Marbella'nın kuzeyinde San Bermeia Tepeleri ve Blanca Dağı bulunur. Başkent, Malaga'nın doğusunda Saint de Miias Dağı, kuzeybatısında ilin en uzun sıradağları olan Malaga Sıradağları bulunur, şehrin kuzeyine doğru gidilince Malaga ve Las Nieves Dağları arasında Guadalhorcé Vadisi vardır. Bu vadiden sonra, ilin en kuzey kısmına ulaşılır. Burası tamamen Antequera Çölü ile kapsanmıştır ve üstünde birkaç büyükşehir bulunur. Malaga'dan batıya doğru gidilince, ilin batı kısmının en büyük şehri olan Vélez-Malaga'ya ulaşılır. Velez-Malaga'nın batısında Malaga Sıradağları vardır. Malaga Dağları'nın kuzeyinde ve Vélez-Malaga'nın kuzeybatısında Antequera Şehri ve Antequera Sıradağları bulunur. Vélez-Malaga Şehri'nin doğusunda Almilera Dağı, kuzeydoğusunda ise Tejeda Sıradağları vardır. Malaga ili tamamiyle, Subtropikal İklim Kuşağı'ndadır. Bu sebeple ortalama hava sıcaklıkları 13,5 °C ile 25 °C arasında değişir. İlin güney kesiti Akdeniz iklimi'nin de etkisindedir. Malaga İli'nin, toplam 100 belediyesi ve 9 ilçesi vardır. Malaga İli'nin 100 belediyesinden nüfus ve yüzölçümü bakımından en büyük 12 tanesi aşağıdaki tabloda gösterilmiştir. Malaga İli'nde 9 ilçe bulunmaktadır. Ayrıca, 1995'ten beri Melilla Özerk Topluluğu da ilin bir parçası sayılmaktadır. Malaga İli'nde nüfus kuzeyden, güneye doğru artarak dağılmıştır. En yoğun nüfus Malaga İlçesi, Costa del Sol Occidental İlçesi'nin doğusu ve Axarquia İlçesi'nin batısında bulunmaktadır. En fazla nüfusta yine aynı bölgelerdedir. İlin başkenti, Malaga, nüfus bakımından en büyük şehirdir. Ardından Marbella gelir. Daha sonra ise, Vélez-Malaga vardır. Ak göğüslü sıvacı kuşu Ak göğüslü sıvacı kuşu ("Sitta carolinensis"), sıvacı kuşugiller familyasına ait bir kuş türü. Ufak ve tıknaz bir kuştur. Boyu 13–14 cm, kanat açıklığı 20–27 cm ve ağırlığı 18-30 g gelir. Kafası büyük, kuyruğu kısa, gagası güçlüdür. Üst bölümleri soluk mavimsi gri, yüzü ve alt bölümleri ise beyazdır. Alt türlerinin hepsinin de renklenmeleri farklıdır. Ağaç gövdelerindeki böcekler ana besin kaynaklarıdır. Kış için ayrıca sonbaharda meşe palamudu ve hikori cevizi stoklar. Kuzey Amerika'da Kanada, ABD ve Meksika'da yayılım gösterir. UÄŸur Dikmen Uğur Dikmen, (d. 1947, İstanbul) Türk müzisyen; klavyeci, organist, besteci, aranjör ve orkestra şefi. Birçok ünlü sanatçının grubunda klavyeli çalgılar'ı çalıp, bestecilik ve aranjörlük yaptı. Bu sanatçılar arasında Durul Gence, Cem Karaca, Yasemin Kumral, Yeşim, Erol Duygulu, Osman İşmen, Edip Akbayram, Coşkun Demir, Nil Burak, Neco, İbo (İbrahim Sesigüzel), Grup Piramit, Grup 88, Feridun Hürel, Selda Bağcan, Serpil Barlas, Özdemir Erdoğan vardır. Dikmen müzik yapmaya 6 yaşında başladı. Hem Avusturya Lisesi'ni hem de konservatuvarı bitirdi. İlk grubunu 1961-62'de Cahit Berkay ve Seyhan Karabay ile "Siyah İnciler" adıyla kurdu. Profesyonel müzik hayatına ise "Genç Aslanlar" grubu ile başladı. Daha sonra "4 Haramiler" adını alan grup 1966'da Ali Atasagun'un arkasında müzik yapmaya başladı. Atasagun'a org çalan Dikmen ve arkadaşları James Brown gibi isimleri yorumluyorlardı. 1967'de Atasagun'dan ayrılıp Haramiler olarak solo olarak çalmaya başladılar. Dikmen, 1968'de İngiltere'ye gitti ve Türkiye'ye yeni müzik aletleri getirdi. 1968 Altın Mikrofon yarışmasına grupça katılıp 2. oldular. Uğur Dikmen ise yarışmanın en iyi organisti ödülünü kazandı. Bir 45'likte Erkin Koray'a eşlik etti. Bir sene sonra ise Haramiler dağıldı, Dikmen de bir süre eski vokalistleri Koray Oktay ile çalmaya başladı. Ağustos 1969'da Dikmen, Özdemir Erdoğan ile çalışmaya başladı. Bu birliktelik de 1 sene sürdü. 1970'te kısa bir süre Haramiler'i tekrar diriltti. 1971'de Durul Gence yedilisine geçti. Uzun süre bu grupla çalıştı. Bu grupta Doğan Canku, Atilla Özdemiroğlu gibi ünlü bestecilerle çalıştı. Bir süre Norveç'te kaldı. Bu dönemde "Asia Minor Mission" adıyla çalıştılar. 73'te grup Türkiye'ye döndü. 1974'te Cem Karaca kendine Dervişan grubunu kurdu. Dikmen de bu kurucu kadroda yer aldı. 1975'te yayınlanan "Tamirci Çırağı" şarkısı ile Dervişan büyük bir ün kazandı ancak Dikmen, grupla devam etmedi. Bir süre Yasemin Kumral ve Erol Duygulu Orkestrası ile çalıştı. 1976'da ikinci Dervişan dönemi başladı. Bu sefer daha politik bir müzik yapıyorlardı. Karaca'nın gerçek anlamda ilk uzun çaları olan Yoksulluk Kader Olamaz'ı kaydettiler. Bu dönemde Yeşim ve Ünol Büyükgönenç'e de eşlik etti. Ancak 1 Mayıs plağından sonra politizasyonu artan müzik tarzı sonucu Dervişan dağıldı. Ancak Dikmen, Karaca ile çalışmayı bırakmadı. Hasret albümünün kayıtlarını ve prodüksiyonunu yaptı. Uğur Dikmen'in aranjörlük dönemi 70'li yılların ikinci yarısından itibaren başlar. 1978'de Yeşim'in ilk albümü "Doğuş" LP'sinin aranjörlüğünü yapmıştır. Ünol Büyükgönenç'in "Dışarıda Kar Yağıyor" 45'liği ile 1979'da Edip Akbayram & Dostlar'ın "Eşkiya Dünyaya Hükümdar Olmaz / Gidenlerin Türküsü" 45'liğinde aranjör olarak katkıda bulunmuş aynı zamanda klavyeli çalgıları da çalmıştır. Bu dönemde Osman İşmen Orkestrası'nın "Diskomatik Katibim", "Disko Madımak", "Disko Türkü" LP'leri ile Selda Bağcan'ın "Vurulduk Ey Halkım" albümünde klavyeli çalgıları çalmıştır. 1980 yılında Cem Karaca'nın "Hasret" LP'sinin aranjörlüğünü yaptı. Cem Karaca'nın 1980 yılında Almanya'ya gitmesi üzerine Dikmen, Türk Pop müzik piyasasının değişik isimleri ile birlikte çalışmaya başladı. 1982'de Füsun Önal'ın orkestrasında yer aldı. Yine aynı yıllarda Feridun Hürel'in o dönem hazırlanıp piyasaya çıkmayan solo albümünün düzenlemelerini yaptı. 80'lerin ortalarında ise uzun süre beraber çalışacağı Nil Burak ile çalışmaya başladı. Nil Burak'ın 1984'te Benim Sevdam, 1988'de Zurna Kazım, 1989'da Oldu Olacak, 1992'de İşte Banko albümünlerinin aranjörlüğünü üstlendi. Aynı zamanda Nil Burak'a sahnede eşlik etti. 1990 yılında Selda Bağcan'ın "Koçero" albümünün aranjörlüğünü yaptı. 90'lı yıllarda Cem Karaca ile birlikte çalışmalarını sürdürürken aynı zamanda yaklaşık 5 yıl boyunca Selda Bağcan'ın konser grubunda şef ve klavyeci olarak yer aldı. 1984-1988 yılları arası Eurovision Şarkı Yarışması Türkiye Finallerinde yarışmış olan Selmi Andak bestelerinin aranjörü ve orkestra şefi olarak görev yaptı. 1995 yılında ise kendi bestesi ile yarıştı. Eurovision'da yıllara göre şu şarkılarda besteci, aranjör ve orkestra şefliği yaptı. "Güneş Bir Kere Doğdu" Türkiye Eurovision elemelerini kazanamasa da 1985 Akdeniz Şarkı Festivali birincisi oldu. Finalde orkestrayı Uğur Dikmen yönetti. 1986'da da yine aranjesini yaptığı Nil Burak şarkısı "I Still Love You", 1989 yılında İrlanda Cavan'da yapılan müzik festivalinde 3. oldu. Nil Burak ile çalışmalarına devam ederken, 1987'de eski dostu Cem Karaca, Türkiye'ye geri döndü. Döndüğü zaman onun konserlerinde yer almaya başladı. 1990'da ise Cahit Berkay'ı aralarına alıp, üçlü olarak 1990'da Yiyin Efendiler albümünü çıkardılar. Aynı yıl Altın Güvercin yarışmasının birincisi olan Karaca-Berkay bestesi "Kahya Yahya"'nın düzenlemesini Dikmen yapmıştı. Üçlü 1992'de Nerde Kalmıştık? albümünü de çıkardı. Uğur Dikmen, 1990-1993 yılları arası Cem Karaca'nın konserlerinde yer almak üzere Cahit Berkay'la birlikte Cem Karaca, Uğur Dikmen, Cahit Berkay ve Yol Arkadaşları (2002 yılında kurulan Yol Arkadaşları'ndan tamamen farklı bir gruptu) grubunu kurdu. 1993 sonlarında Uğur Dikmen, Cem Karaca ile çalışmayı bırakarak bu grubu dağıttı. 1995 yılı sonlarına doğru Cem Karaca ile Uğur Dikmen yeniden birlikte çalışmaya başladılar ancak bu sefer bir grupla değil 1996'dan 1999 yılı sonuna kadar ikili olarak sahne çalışmalarını sürdürdüler. "Cem Karaca & Uğur Dikmen Resitali" adıyla çeşitli konser ve bar programlarında yer aldılar. 1999'da yine ayrıldılar ve tekar bir araya gelmediler. 1998'de, 60'larda Dikmen'in grubundan bağımsız bir rock grubu olan Haramiler kuruldu. Dikmen, isim için izin isteyen genç müzisyenlere izin verdi. 1999'de Cem Karaca ile Bindik Bir Alamete... albümünü yayınladı. Bu dönemde o zamanlar beraber olduğu Serpil Barlas'la da çalıştı ve "Efkarım Tarumar" albümünü düzenledi. Son yıllarda eski müzik partneri Nil Burak ile Sen de Başını Alıp Gitme şarkısının bestesi konusunda tartışmaya girdiler. İkisi de bestenin kendilerine ait olduğunu iddia etti. 2005-2009 arası eski grubu Dervişan'ı tekrar diriltse de daha sonra gruptan ayrılıp yerini İskender Paydaş'a bıraktı. İlk film müziği çalışmalarını Cahit Berkay'ın 1975'te oluşturduğu film müzikleri grubunda yaptı. Cahit Berkay'ın 1975-1980 arası müziklerini yaptığı birçok filmde klavyeli çalgıları Uğur Dikmen çaldı, aynı zamanda düzenlemelere de katkıda bulundu. Ayrıca film müzikleri de besteledi. Kendine ait ilk film müziği çalışmasını 1985'te Ömer Kavur'un Amansız Yol filminin müziklerini besteleyerek yaptı. 1997'de Ağır Roman filminin müziklerine Atilla Özdemiroğlu ve Balık Ayhan ile imza attı. 1998'de Eski Fotoğraflar filmine yaptığı müzik ile Altın Portakal ödülü kazandı. 2000'de yayınlanan Kahpe Bizans filminin müziklerini Serpil Barlas ile besteledi ve düzenledi. Varant Varant; finans sektöründe, varant yatırımcısına bir dayanak varlığı, belirli bir fiyattan ve belirli bir vade içerisinde alma ya da satma hakkı veren finansal enstrümandır. Temel olarak ALIM varantları (dayanak varlığı alma hakkı) ve SATIM varantları (dayanak varlığı satma hakkı) olarak ikiye ayrılmaktadır. Varantlar menkul kıymetleştirilmiş opsiyon olarak da nitelendirilebilirilebilir. Opsiyonlardan temel farkı, opsiyonlar türev ürünler borsalarında işlem gören kontratlar olurken, varantlar menkul kıymetler borsalarında işlem gören bir ihraççı tarafından ihraç edilmiş olan ürünlerdir. Varantlar genel olarak gelişmiş ülke piyasalarında işlem görürken, Almanya, Hong Kong gibi bazı finansal piyasalarda yatırımcılar tarafından yoğun ilgi görmektedir. Türkiye’de de 2010 yılından bu yana Borsa İstanbul’da işlem görmektedir. Finansal piyasalarda “vanilla” olarak tabir edilen basit varantlarda iki çeşit varant vardır: Yatırımcıların piyasa beklentilerine göre ALIM ya da SATIM varantına yatırım yaparlar. Genellikle piyasanın değer kazanacağı beklentisi içerisinde olan yatırımcılar ALIM varantına yatırım yaparken, değer kaybedeceğini bekleyen yatırımcılar SATIM varantlarına yatırım yapar. Finansal piyasalarda basit varantlar genellikle Black and Scholes opsiyon fiyatlama modeli ile fiyatlanmaktadır. Genelleme yapmak gerekirse bu modele göre varantların fiyatına dayanak varlık spot fiyatı, beklenen oynaklık (içsel oynaklık), kullanım fiyatı, vadeye kalan gün sayısı, kullanım fiyatı, faiz oranı ve temettü beklentisi olarak beş temel faktör etki etmektedir. Görüldüğü üzere karmaşık olan varant fiyatlamasında birden fazla faktör etkili olmaktadır. Fakat belirtmek gerekir ki varantların fiyatına en çok etki eden faktörler dayanak varlığın hareketi ve oynaklığıdır. Varantlar başlıca aşağıdaki nedenlerden dolayı yatırımcılar tarafından tercih edilmektedir: Varantların vadeleri vardır. Piyasa beklentisi gerçekleşmediği takdirde vade sonunda tüm yatırım kaybedilebilir. Bu yüzden yatırımcıların sermayelerinin sınırlı bir kısmıyla kısa vadeli yatırım aracı olarak kullanılması daha iyi sonuç vermektedir. “Plain vanilla’’ olarak tabir edilen basit varantlara ek olarak yayılma varantı, Turbo varant, egzotik varant gibi çeşitli varantlar piyasalarda işlem görmektedir. Varantlar, 2010 yılında Deutsche Bank’ın gerçekleştirdiği ilk ihraç sonrasında Türkiye piyasasında işlem görmeye başladı.Borsa İstanbul’da işlem gören varantlar hisse senetleri piyasasının sürekli müzayede seansının açık olduğu 10:00 - 18:00 saatleri arasında alınıp satılabilmektedir. Yatırımcılar, hisse senetlerine yatırım yapar gibi aracı kurum ya da bankaları üzerinden varantları alıp satabilir. Piyasa yapıcılığı sayesinde gün içerisinde alınıp satılabilmektedir. Başlıca Türk şirketlerine ek olarak, BIST30 endeksi, uluslararası endeksler, petrol, altın gibi çeşitli dayanak varlıklar üzerine varantlar ihraç edilmektedir. Mohel Mohel (, çoğul: "mohelim") Brit Mila törenlerinde sünnet eden, konuyla ilgili eğitimini almış Yahudidir. Yahudiler için sünnet, Tora'da emredildiği için bir zorunluluktur: Tora'da sünneti yapacak kişinin bebeğin babası (avi haben) olması gerektiği emredilir. Fakat, birçok baba bu konuda rahat olmadığı ve işin eğitimini almadığı için bir moheli temsilci olarak seçer. Mohel, sünnet ile ilgili ve tören sırasındaki ibadetle ilgili eğitim almış kişidir. Çoğu mohel doktor, haham (bazen her ikisi de) veya hazandır. Fakat ana mesleği ne olursa olsun hem dini hem tıbbi eğitimini almış olmalıdır. Geleneksel olarak mohel makas yerine bıçak kullanır; cam asla kullanılmaz. Bugün, doktorlar ve ortodoks olmayan moheller deriyi kesmeden önce kıskaç kullanırlar. Kıskaç olası bir hatayı asgariye indirirken işi kolaylaştırır ve iyileşme sürecini hızlandırır. Fakat ortodoks moheller kıskaç kullanılmasına karşıdır çünkü deriyi kıskaçla ezmek bebeğe gereksiz acı verir ve kan akımını engeller ki bu çocuğun sağlığı açısından sakıncalı ve dini olarak yasaktır. Muhafazakâr Yahudilik'te kadınların da bu işi yapabileceği belirtilir ve bu kadınlara "mohelot" (çoğul: "mohelet") denir. Ortodoks Yahudilik'te ise sünnet edecek kişinin erkek olması şarttır. İnek kuşu İnek kuşu ("Molothrus"), Amerika sarıasmasıgiller (Icteridae) familyasından kuş cinsi. guguk kuşları gibi kuluçka asalağıdır. Dişiler yumurtalarını diğer kuşların yuvalarına bırakır ve yavruları konakçı kuş besler. Ana besin kaynağı böceklerdir. Kaya çit kuşu Kaya çit kuşu ("Salpinctes obsoletus"), çit kuşugiller familyasının monotipik "Salpinctes" cinsinden kuş türü. Boyu 12 cm dir. Üst bölümleri küçük beyaz ve siyah beneklerle bezeli gri-kahverengi, alt bölümleri ise açık kahverengidir. Gözünün üzerinde açık gri çizgi vardır. Güneyde yaşayanları yerleşikken, daha kuzeyde yaşayan popülasyonlar göçmendir. Yere yakın durarak, böcek ve örümcekleri avlarlar. Kayalık alanlar, kanyonlar ana yaşam alanlarıdır. Yuvasını kaya çatlaklarına ya da oyuklarına yapar. Güneybatı Kanada'dan Kosta Rika'ya kadar uzanan coğrafyada yayılım gösterir. Bataklık çit kuşu Bataklık çit kuşu ("Cistothorus palustris"), çit kuşugiller (Troglodytidae) familyasından kuş türü. Üst bölümleri kahverengi, göbeği ve kanatları açık kahverengidir. Sırtı beyaz çizgili siyatır. Kafasında siyah bir takke ve gözlerinin üstündede beyaz çizgi bulunur. Kısa ince bir gagası vardır. Yuvası, Typha ev Schoenoplectus cinsinden bataklık bitkilerine asılan oval yapıdadır. Genelde 4-6 yumurta bırakır. Erkek kendi bölgesinde çok sayıda kullanılmayan yuva inşa eder. Bitkiler üzerinde aktif olarak uçuşur ve böcekleri yakalarlar. Ayrıca, örümcek ve salyangoz da yerler. Bataklıklar ve tuzlu bataklıklar ana yaşam alanlarıdır. ABD ve Meksika'da yayılım gösterirler. Saz çit kuşu Saz çit kuşu ("Cistothorus platensis"), çit kuşugiller (Troglodytidae) familyasından kuş türü. Yuvasını, Spartina patens, Distichlis spicata ve Iva frutescens gibi bataklık ve çayır bitkilerine kurar. Bazen de bataklık çit kuşu ("Cistothorus palustris") gibi Typha cinsinden bitkilere de yuva kurabilir. Bitkiler üzerinde uçuşur ve böcekleri yakalarlar. Çayırlar ve tatlısu bataklıkları ana yaşam alanlarıdır. Kuzey, Orta ve Güney Amerika'da yayılım gösterirler. Haşimi Üniversitesi Haşimi Üniversitesi (İngilizce: Hashemite University, Arapça: الجامعة الهاشمية‎,) Üniversite kamu üniversitesi özelliği taşır. Üniversite kampüsü Zarqa içinde bulunmaktadır. Üniversitenin 18.000 (2010) öğrencisi bulunmaktadır. GÃ¶knur Göknur şu anlamlara gelebilir: Marmot Marmot ("Marmota"), sincapgiller (Sciuridae) familyasının yer sincapları oymağından kemirgen memeli cinsi. Yakın akrabaları olan gelengilerden ("Spermophilus") çok daha tombul olan marmotlar, en büyük yer sincaplarıdır. Kuzey Amerika'daki çayır köpeği marmotlara benzer. Sosyaldirler. Çok kalabalık koloniler oluşturular. Alarm olarak yüksek sesle ıslıksı ses çıkarırlar. Kış uykusuna yatarlar. Ana besin maddesi çayır otları, böğürtlensi meyveler, liken, yosun, kök ve çiçeklerdir. Kürkü için avlanırlar. Ayrıca etleri Moğol ve Sibirya Türklerince yenilmektedir. Avrasya ve Amerika'da yayılım gösterirler. Alim Kasımov Alim Hamza oğlu Kasımov (Azeri: Alim Həmzə oğlu Qasımov, 14 Ağustos 1957, Şamahı), Azeri ses sanatçısıdır. Dünyanın önde gelen muğam yorumcuları arasındadır. 1999 yılında Uluslararası Müzik Konseyi tarafından UNESCO Müzik Ödülüne layık görülmüştür. Fransa, İngiltere, Almanya, Belçika, İspanya, Brezilya, Hong Kong, Japonya, İran, ABD ve başka ülkelerde konserler veren sanatçı, Azerbaycan muğam sanatını tüm dünyada tanıtarak, Azerbaycan kültürünün dünyaya yayılmasında etkili olmuştur. Azerbaycan'ın klasik müziği olan muğamın etkili icracılarından olmasının yanında; sufi geleneğinden esinlenen müziği ile de dikkat çekmektedir. Azerbaycan'dan Amerika'ya uzanan geniş bir coğrafyada albümleri dinlenen sanatçıya yurtdışında en yoğun ilgiyi Fransa, Almanya ve ABD'de çekmektedir. Albümleri müzik piyasasına Alman müzik firması World Network tarafından pazarlanmaktadır. Azerbaycan`da âşık tarzı halk müziği geleneğini de içinde barındıran Alim Kasımov'un müziğine, Türk ve Fars edebiyatının önemli isimleri de kaynaklık etmektedir. Sanatçı; Fuzûlî, Hakani Şirvani ve Nizami Gencevi gibi Azerbaycan edebiyatının önde gelen şairlerinin sözlerini ya aynen alarak bestelemiş ya da onlardan esinlenerek söz yazmıştır. Sanatçının müzik kariyerindeki en önemli albümleri "The Legendary Art of Mugham" ve "Love's Deep Ocean" adını taşımaktadır. Albümlerinde Fuzûlî, Nizami Gencevi ve Aliağa Vahid'den gazeller bulunmaktadır. Kara tepeli baÅŸtankara Kara tepeli baştankara ("Baeolophus atricristatus"), baştankaragiller (Paridae) familyasından Kuzey Amerika'da görülen bir baştankara türü. Boyu 14–15 cm dir. Kanatları pasrengi, üst bölümleri gri, karnı ise beyazımsıdır. Erkeği genelde dik duran uzun siyah tepelik taşır. Dişinin tepeliği koyu renkte değildir. Ormanlar ve şehir kıyısındaki koruluklar ana yaşam alanlarıdır. Ana besin maddeleri böğürtlensi meyveler, cevizi örümcek, böcek ve böcek yumurtalarıdır. Yuvasını ağaç kovuklarına, telefon direkler, çit direkleri ve yapma kuş yuvalarına kurar. Mart ya da Nisan aylarında kırmızımsı-kahveregi 4-7 yumurta bırakır. ABD (Teksas, Oklahoma) ve Meksika'da yayılım gösterir. Uzaktan yordam çağrısı Uzak yordam çağrısı (ya da uzak prosedür çağrısı; İngilizce ), bir diğer adres uzayı (genelde ağ paylaşımlı bilgisayarlar) üzerinde programcı açıkça bu uzaktan etkileşim detayları kodlama olmadan çalıştırmak için bir alt yordam veya prosedürü sağlayan bilgisayar programına izin veren süreçler arası iletişim teknolojisidir. Sunucu üzerindeki servisleri kontrol ettiğimizde karşımızı çıkan RPC, arka plânda birçok şeyi gerçekleştiren bir servistir. RPC, temelde istemci ve sunucu arasında yapılan işlemlerin iletişimi için tasarlandı. Bir işlemin gerçekleşmesi için bir gönderici (sunucu) ve bir de istemci vardır. RPC (Remote Procedure Call) fikri 1976'ya, RFC 707'lerin tanımlandığı tarihe dayanır. RFC'nin ilk kullanımı Xerox adı altında “Courier” ile 1981'dedir. RFC'nin Unix'te ilk implemantasyonu Sun sistemledir (ONC RPC). Sun NFS için temel olarak kullanıldı. Bir başka Unix implemantasyonu ise Apollo Computer’in ağ sistemlerinde oldu (NCS). NCS, daha sonraları DCE/RPC alt dizininde OSF's Distributed Computing Environment (DCE)'de kullanıldı. On yıl sonra Microsoft DCE/RPC'yi alıp Microsoft RPC (MSRPC) olarak uyarladı ve onun içinde DCOM'u uygulamaya koydu. 1990'lı yılların ortalarında Xerox PARC'ın ILU'su, Object Management Group'un CORBA'sı, RPC tabanlı dağıtılmış nesneli türetim sistemlerinde kullanıldı. Bir RPC istemcisinin uzak bir sunucudan yordamı çalıştırarak istemde bulunmasıyla başladı. Cevap, uygulama devam ederken istemciye gönderildi. Birkaç çeşit RPC protokolü bulunmaktadır. Sunucu çağrıyı işlerken, istemci bloklanır (sunucuyu bekler). Uzaktan prosedür ile yerel prosedürün en önemli farkı, yerel prosedürün öngörülemeyen ağ problemlerinde hatayla karşılaşmasıdır. Paketlenmiş parametreler marshalling diye adlandırılır. Sunucuya farklı istemcilerin erişmeleri için standart RPC sistemleri oluşturulmuş olmalıdır. Çoğunda arayüz tanımlama dili (interface description language (IDL)) kullanılır. Arayüz tanımlama dili birçok platforma izin verir. Arayüz tanımlama dili (IDL) istemci ve sunucu arasındaki arayüz kodunu düzeltmede kullanılabilir. Bu iş için genelde RPCGEN kullanılır. Navaho sincabÄ± Navaho sincabı ("Sciurus aberti"), sincapgiller (Sciuridae) familyasının monotipik "Otosciurus" alt cinsinden bir kemirici türü. Boyu ve kuyruğu uzun ağaç sincabıdır. Boyu 46–58 cm, kuyruğu 19–25 cm, ağırlığı da 620 g dır. Erginlerin kış aylarındaki uzun kulak tüyleri Temmuz, Ağustos ve Eylül aylarında yaz kürküne büründüğü için kısalır. Kuzey Amerika sincapları içinde en güzel görünenidir. Rengi alt türüne bağlı olarak değişkenlik gösterir. Tek başına kurak Batı sarı çamı ("Pinus ponderosa var. scopulorum") ormanları ile bununla karışık orman oluşturan Douglas köknarı ("Pseudotsuga menziesii") ana yaşam alanlarıdır. Yiyecek ve barınak olarak bu ormanlara bağımlıdırlar. Orta Güney ABD ve Kuzey Meksika'da yayılım gösteren endemik türdür. Kızılderili Navaho coğrafyasında yaygın ve alt türlerinden ("Sciurus aberti navajo") birinin de adı olduğu için Navaho sincabı denmiştir. Navaholar "dlozishzhiin" ('kara sincap') adını verirler. Latince bilim adı, ABD askeri albay John James Abert'in adına ithaf edilmiştir. İngilizce adı da ("Abert's squirrel") buna paraleldir. Die Horen Die Horen, 1795-1797 yılları arasında Friedrich Schiller tarafından yayımlanmış dergilerden biridir. Die Horen Tübingen’deki Cotta yayınevi tarafından aylık olarak yayımlanmaktaydı. Almanya’da ileri gelen kültür temsilcileriyle ortak çalışma sayesinde Weimar Klasik’in kurulmasında temel unsur olmuş ve Alman düşünce tarihini de büyük derecede etkilemiştir. 1794 yılında yayımcı Johann Friedrich Cotta politik günlük bir gazete hazırlamayı düşünür. Ama Fransız Devrimi sürecini incelerken daima politikadan uzak durmuş olan Schiller, felsefe ve sanatın iç içe olduğu kozmopolit bir dergiyi amaçlar. Schiller ve Cotta iki projede birleşirler. Biri “Allgemeine Zeitung” olarak da bilinen, 19. yüzyılın en önemli gazetesi “Avrupa Yıllığı” (Europa Annalen) adlı politik bir gazetedir. Ancak Schiller kısa bir süre sonra bu gazeteden geri çekilir. Bir diğeri ise “Horen” için yaptıkları anlaşmaydı. Schiller iş arkadaşı olarak sadece Goethe’yi değil; ayrıca Johann Gottlieb Fichte’yi, Wilhelm von Humboldt’u, Karl Ludwig Woltmann’ı ve başka yazarları kazanmıştır. 1798 yılında basımı durdurulsa da “die Horen” dergi çalışmalarındaki en titiz model olarak hafızalarda kalır. Sık sık gazetelerde, Schiller'in dergisi üzerine karşılaştırmalar ya da kinayeler yapılır. 1794 yılında yayımlanan “Die Horen” dergisi için yaptığı bildiride Friedrich Schiller amaçlarını ve planlarını bir sonraki dergide açıklar. Schiller ilk başta o zamanlar için örneğin; toplumsal ve politik olaylar gibi tipik temaların farklılıklarına dikkat çekmeye çalışır. Bundaki amacı, dergisinde betimlediği temayı toplumla benzeştirmektir. Schiller; toplumu esas itibarıyla tamamen anlaşılır olarak, içinde dergilerini özel bir statüde karıştırdığı kitlenin bir organı olarak betimler; çünkü onlar sonunda geleneksel idealler olarak anımsanacaktır. Dergi; okura, içinde güncel, politik ya da dünya çapındaki olayların temalaştırılmadığı saf, ihtirassız bir eğlence ithaf etmelidir. Ancak Schiller gerçeklikten tamamen de uzaklaşmak istemez, aydınlanma döneminin tipik özelliği olan tarihi geçmiş vasıtasıyla tecrübe etmek ve geleceği insanlığa ışık tutmak için felsefe aracılığıyla tartışmak ister. Şimdiyi, yani günün aktüel durumunu, hedefleri için kale almaz Schiller. Diyaloglarla, mücadele ettiği fikirlere rastlamamak için yolunu değiştirir. Schiller şuna inanır: Eğer insan, felsefe ve tarihi mevcut ideallerle düşünürse bu otomatik olarak toplumda bir değişime neden olur. Schiller’in bir diğer gayesi de okuyucuya bu idealleri yaklaştırmak, onları kitlenin düşüncelerinden uzaklaştırmak ve kendi olaylarına karşı ilgisini toplumdaki bir birey olarak yönetmektir. Schiller ilk önce bu değişikliği bu amaç uğruna kurulmuş toplumsal, bilimsel ve politik devrimleri mümkün kılmak için mükemmel bir şekilde görmek ister. Ayrıca Schiller dergide “güzelin” ve bilgi dolu dünyanın birleşmesini tasavvur etmeye çalışır, hatta sanatı ve bilimi bir “daire” içinde birleştirmek ister. Açıkçası, dergi temalardan bariz bir şekilde ayrılmak, her biriyle tek tek ilgilenmek ister. Emmeline Pankhurst Emmeline Pankhurst ([ˈpæŋkˌhɜːst]; d. 14 Temmuz 1858, Manchester – ö. 14 Haziran 1928, Londra; önceki soyadı Goulden), radikal feminizm kuramcısı, süfrajet ve kadın hakları savunucusudur. Emmeline Pankhurst, Robert Goulden ve Sophia Crane’nin kızı olarak dünyaya gelmiştir. Köleliğe, tahıl yasalarına karşı ve kadınların seçme ve seçilme hakkı için Liberal Parti’nin desteklendiği, orta sınıf bir ailenin içinde büyümüştür. Henüz 14 yaşındayken kadınların seçme ve seçilme hakkı üzerine yapılan toplantıya katılmıştır. 1873- 1879 yılları arası Paris’te bulunan bir kız okuluna gitmiştir. Geri dönüşünde, aynı yıl 24 yaşında olan avukat Richard Marsden Pankhurst (1834–1898) ile evlenmiştir. Beş çocuğu olmuştur: Christabel Harriette (1880–1958), Estelle Sylvia (1882–1960), Frank (1884–1889; beş yaşındayken difteri hastalığına yakalandığından dolayı ölmüştür), Adela (1885–1961) ve Harry (1889–1910). Eşi Richard Pankhurst’un 1898’de vefatından sonra kendine ve çocuklarına nikâh memurunun cüzi miktardaki maaşı ile kıt kanaat bakmak zorunda kalmıştır. 10 Ekim 1903 tarihinde kızı Christabel ve dört arkadaşı ile birlikte Manchester’da radikal kadın hareketleri çerçevesinde Kadınların Sosyal ve Politik Birliği’ni (WSPU) kurmuştur. Şiddetsizlik Teorisini geliştirmiştir ve daha sonraları bu teori ABD’de kadın hareketleri, Hindistan’da Mahatma Gandi ’nin Britanya kolonilerine karşı yürüttüğü; ayrıca Martin Luther King’in öncülüğünü yaptığı Amerikan-İngiliz vatandaşlık hakları hareketi için kullanılmıştır. Kızları Sylvia ve Christabel de kadın hareketlerinde aktif bir şekilde çalışmışlardır. Hareketin yöntemi gittikçe radikalleşmiş, hatta yangınlar çıkarılmış, bombalı saldırılar düzenlenmiştir ve bu yüzden Pankhurst birçok defa tutuklanmıştır. 3 Nisan 1913 tarihinde Pankhurst Old Bailey Ceza Mahkemesi’nde Britanya Bütçe Başkanı David Llyod George’un villasına yapılan bomba saldırısının azmettiricisi olarak üç yıl hapis cezası almıştır. Bu karar kadın hakları savunucularının polis ile sokak çatışmalarına neden olmuş, resmi kurumlara ve eylemciler tarafından biber ve ölü bir kedi atılan başbakan Herbert Asquith gibi tanınmış kişilere saldırılar düzenlenmiştir. Protesto kundaklama ve bombalı saldırılar şeklinde bütün ülkeye yayılmış ve basında Terör Dönemi (Fransa’da, Fransız Devrimi’nin ardından on ay süreyle iktidarı ele geçiren Jakobenlerin yürüttüğü kanlı dönem) gibi görülmüştür. 12 Nisan 1913 tarihinde Holloway Hapishanesi’nde açlık grevi sebebiyle sağlık durumunun kötü olmasından dolayı Emmeline Pankhurst tekrar serbest bırakılmıştır. Bu arada ülkedeki karışıklık giderek güçlü bir hal almıştır. Bombalı saldırılar düzenlenmiş, posta kutularına asit dökülmüş, kiliseler kundaklanmış ve toplu taşıma araçlarına zarar verilmiştir. Sempatizanlar pazar ayinlerinde, ülkedeki birçok kilise yakılırken, St. Paul Katedrali ve Westminister Abbey’de “God save Emmeline Pankhurst” (Tanrı Emmeline Pankhurst’u korusun) şeklinde tempo tutturmuştur. Olaylar, 1 Haziran 1913 tarihinde Epsom’da düzenlenen at yarışında, kralın atının önüne atlayan, ağır yaralanan ve kısa bir süre sonra ölen süfrajet Emily Davison ’un ölümü ile doruk noktasına ulaşmıştır. Emily, Pankhurst tarafından kadın haklarının şehidi ilan edilmiş ve bildirilerinin manşetlerinde hipodromun meleği olarak gösterilmiştir. Aynı yıl, 1913'te parlamento, tutuklu süfrajetlerin artan açlık grevleri nedeniyle Kedi ve Fare Antlaşması adlı yasa tasarısını kabul etmiştir. Açlık grevi ve zorla beslenmelerine rağmen ciddi derecede hasta olan tutuklular serbest bırakılmışlardır. Sağlığına kavuşan tutukluların tekrar tutuklanması istenmiştir. Bu antlaşmayla sağlığına kavuşan Emmeline Pankhurst Şubat 1914'te tekrar tutuklanmış, bunun üzerine tekrar açlık grevine başlamış, hastalanmış ve tekrar serbest bırakılmıştır. 22 Mayıs 1914 tarihinde Birleşik Krallık hükümdarı V. George’a dilekçe vermeye çalışırken Buckingham Sarayı önünde tekrar tutuklanmıştır. Orada bulunan fotoğrafçılar, bağıran kadın hakları savunucusunun emniyet müdürü Rolfe’nin kollarındaki haliyle tutuklanmasını çekmiştir. The Suffragette dergisinin bildirdiğine göre, Pankhurst sevkiyatı sırasında durmadan “Arrested at the gates of the Palace. Tell the King!” (Sarayın kapsında tutuklandı. Krala söyleyin!) diye bağırmıştır. Fotoğraf aynı gün Londra’daki birçok gazetede manşet olmuş ve kadın hareketlerinin görsel ilk fotoğrafı olmuştur. I. Dünya Savaşı’nın ortaya çıkması ile radikal kadın hareketleri faaliyetleri durağanlaşırken Pankhurst propagandasını Britanya’nın savaş mücadelesine çevirmiştir. 1918 yılında Emmeline Pankhurst Muhafazakâr Parti’ye (İngilizce; Conservative Party) katılmış; fakat politik anlamda fazla aktif olmamıştır. Kasım 1918’den itibaren 21 yaş üstü kadınlar parlamentonun üyesi olabildiler; fakat seçme hakları yoktu. İlerleyen yıllarını kötü olan sağlık durumu nedeni ile Kanada ve Bermuda Adalarında geçirmiş ve 1925 yılında Birleşik Krallık’a geri dönmüştür. Emmeine Pankhurst 1928 yılında vefat etmiş ve aynı yıl kadınlar için genel oy hakkı yürürlüğe girmiştir. Manic Street Preachers Lifeblood (2004) adlı albümündeki Emily şarkısını ona ithaf etmiştir. Kadınların Sosyal ve Politik Birliği Kadınların Sosyal ve Politik Birliği (Women’s Social and Political Union/WSPU) Birleşik Krallık'ta kadın hareketleri çerçevesindeki öncü örgütlerden birisidir. Üyelerin süfrajet olarak tanımlandığı ilk gruptur. WSPU altı kadın tarafından 10 Ekim 1903 yılında Manchester'da kurulmuştur. Emmeline ve kızı Christabel Pankhurst bu örgütün önder karakterlerinden olan kurucu üyeleri arasında yer almaktadır. WSPU militan olmayan Ulusal Kadın Oy Hakkı Dernekleri Federasyonu (National Union of Woman's Suffrage Societies, NUWSS aynı zamanda “Oy Hakkı Talebinde Bulunan Kadınlar Ulusal Birliği” veya “Kadınlar Oy Hakkı Dernekleri Ulusal Birliği” adıyla da bilinir;) ile fazla verimli olmamasından dolayı ayrılmıştır. Bu örgütün taktiği, politikacıları konuşmalar yaparak ikna etmek olmuştur. Kurucu üyeler, sadece kadınlardan oluşan ve Bağımsız İşçi Partisi () ile işbirliği içinde sosyal reformları savunan bir örgüt kurmaya karar verdiler. Ayrıca kadınların oy hakkının genişletilmesi için de savaştılar. Militan yaklaşımlarını vurgulamak için “Deeds not Words” sloganını seçmişlerdir. 1905 yılında WSPU, Birleşik Krallık Parlamentosu üyelerinden birini, kadınlara oy hakkı için bir yasa tasarısını meclise sunmak için ikna etmiştir. Bu yasa tasarısı son anda düşmüş; fakat basının yankısı örgütün giderek güçlenmesine yardımcı olmuştur. Yasa tasarısının düşmesiyle oluşan hayal kırıklığı WSPU’nun yaklaşım tarzının değişmesine neden olmuştur. Örgüt, parlamentoda temsil edilen politik partileri etkilemeye çalışmış ve kadınlara oy hakkı verilmesi konusunda yoğunlaşmıştır. 1906 yılında WSPU yürüyüşlerle dikkat çekmeye başlamış ve bunun bir sonucu olarak da giderek artan grup üyeleri gözaltına alınmış ve tutuklanmıştır. Daily Mail gazetesinde haberci olan Charles Hands bu olaya ilişkin eleştirisinde ilk kez “süfrajet” tanımını kullanmıştır. Ayrıca örgüt 1907 yılında Votes for Women (Kadınlara Oy Hakkı) adlı aylık dergiyi çıkarmış ve “Kadınlar Parlamentosu” adı altında yapılacak olan birçok konferansın ilkini gerçekleştirmişlerdir. 1908 yılında WSPU’nun düzenlemiş olduğu mitinge Londra, Hyde Park'ta 500.000’den fazla kişi toplanmıştır. Grup üyelerinin giderek artan tutuklanma olayına karşılık tutuklananlar açlık grevi yapmışlar ve açlık grevi yapan kişilere karşı da hükûmet “zorla beslenme” kararı ile cevap vermiştir. Hedefi kadın haklarının genişletilmesi olan yeni yasa teklifi 1910 yılında parlamentoya sunulmuş; fakat gerekli olan desteği görememiş ve bunun üzerine WSPU gittikçe artan militan kampanyalar düzenlemiştir. Alış-veriş merkezlerinin camları kırılmış, çiftlikler yakılmış ve aralarında Westminster Abbey Katedrali’nin de bulunduğu birçok kamu binası bombalanmıştır. Bu olaylar birçok kadının örgüte katılmasını sağlamış ve resmî çevreden çoğu kişinin ilgisini çekmiştir. Örneğin besteci Ethel Smyth WSPU için The March of Women‘ı (Kadınların Marşı) yazmıştır. WSPU, varlığı süresince birçok ayrılık ve alt gruplaşmalar yaşamıştır. Sylvia Pankhurst önderliğinde temel olarak işçi sınıfından kadınların oluşturduğu bir grup örgütten ayrılmıştır. Giderek artan radikalleşmeler sonucu Christabel Pankhurst tutuklanma korkusu olmadan örgütü yönetebileceği Paris’e göç etmiştir. WSPU’nun yönetici düzeyinde gerçekleşen bu göç, örgütün giderek demokrasiden uzaklaşmasına yol açmış ve Christabel Pankhurst’un I. Dünya Savaşı’nın ortaya çıkmasıyla Britanya hükümetini destek kampanyalarını durdurmasını mümkün kılmıştır. Bu yüzden WSPU Britanya kamuoyunun desteğini bir süreliğine kaybetmiştir. 1917 yılında WSPU dağılmış ve bunun üzerine Christabel ve Emmeline Pankhurst Women's Party‘yi (Kadın Partisi) kurmuşlardır. Doktor Doxey'in Ä°ksiri Doktor Doxey'in İksiri, Belçikalı çizgi romancı Morris (Maurice De Bevere)'in senaryosunu yazıp resimlediği ve 1955'te yayımlanan Red Kit (Lucky Luke) albümüdür. Özgün adı L'Élixir du Dr Doxey olan ve Belçika'da Dupuis yayınevi tarafından özgün dili olan Fransızca olarak basılan albüm, Türkiye'de 1970'li ve 1980'li yıllarda Milliyet Yayınları'ndan çıkmıştı. Albüm özgün serinin 7. kitabıdır. Türkiye'de birçok kereler farklı formatlarda basılan albüm son olarak 2007 yılında Yapı Kredi Yayınları'ndan serinin 5. kitabı olarak çıktı.. Kalite olarak özgün haline en yakın baskı bu son baskıdır. Albüm İngilizce konuşulan ülkelerde Dr Doxey's Elixir adıyla bilinmektedir. Serinin tüm albümleri gibi Konusu 19. yüzyılda ABD'nin uzak batısında geçen bu western parodisi çizgi roman Morris'in henüz senarist René Goscinny ile birleşmemiş olduğu ve senaryosunu kendisinin yazıp yine kendisinin resimlediği ilk dönem eserlerinden biridir. Yalnız başına ürettiği dokuz albümden yedincisidir. Tüm ilk dönem albümlerinde olduğu gibi bu albümde yer alan maceralar da kitap haline getirilmeden üç yıl önce, 1952'de çizgi roman dergisi Spirou'da kısa bölümler halinde tefrika edilmişlerdi. Bu nedenle bu albümde de Red Kit'in iki macerası yer almaktadır. Dergi için makul uzunlukta sayılabilecek maceralar albüm için kısa kaldığı için albüme iki macera sığdırılmıştır. Albümde iki hikâye birden yer almaktadır: Vahşi Batı'yla ilgili popüler kültürde sıkça karşılaşılan basmakalıp karakterlerden biri de insanların saflık ve çaresizliklerinden yararlanan şarlatanlardır. Bu macerada karikatürize edilerek karşımıza çıkartılan Doktor Doxey de bu karakterlerin en tipik olanlarından biridir. Doxey sağlık hizmetlerinin pek ulaşmadığı 19. yy uzak batısında, insanlara her derde deva olduğunu ileri sürdüğü ama aslında hiçbir işe yaramayan uyduruk bir şurubu satarak geçimini sağlayan şarlatan bir dolandırıcıdır. İksirlerin hazırlanmasında ona yardımcı olan bir de adamı vardır. "Sıska" (Türkçedeki adı "Kazmadiş") lakaplı bu yardımcısı aynı zamanda iyi bir aktördür ve kasaba meydanlarında Doxey'in arabasının etrafına toplanan kalabalığın arasına karışarak hasta numarası yapar ve sözde satın aldığı iksirden bir yudum alır almaz iyileşir, böylece hiçbir işe yaramaz bu ilacın satışlarını teşvik eder. Doxey ve ortağının işleri mükemmel bir şekilde artarken karşılarına Red Kit çıkar ve her şey altüst olur. Red Kit Doxey'i hapse atar. İkinci hikâyede hapisten kaçan Doxey sakalını keser, kılığını ve adını değiştirerek yeni hileler peşinde koşmaya başlar. Uykudaki insanların yüzlerine boyayla kırmızı lekeler çizen Doxey ertesi gün onlara sunduğu kızamık iksiriyle bu lekeleri anında kaybeder. Ancak karşısındakinin Red Kit olduğunu unutmuştur. Kamışlı, Selim Kamışlı, Kars ilinin Selim ilçesine bağlı bir köydür. Köy, 1920'den beri aynı adı taşımaktadır. Köy, Kars il merkezine 40 km, Selim ilçe merkezine 10 km uzaklıktadır. Denizlispor 1966-67 sezonu Bu maddede Denizlispor Kulübü' nün profesyonel futbol branşındaki ilk yılı olan 1966-1967 sezonunda Türkiye 2. Futbol Ligi Kırmızı Grubu'nda mücadele sayımlamaları ve ilgili alandaki lazım gelen diğer bilgiler yer almaktadır. Denizlispor'un 14 Temmuz 1966 tarihinde Türkiye İkinci Millî Ligi'ne alınmasından hemen sonra yönetim transfer çalışmalarına başlamıştır. Ancak kulübün ilk sezonu olması sebebiyle gelir kaynakları kısıtlıdır. Bu yüzden dönemin Belediye Başkanı Mehmet Candoğan'ın girişimiyle kulübe Belediye'den 50.000 lira aktarılır. Ardından 4 Mayıs 1966 tarihinde Denizli Karagücü ve Fenerbahçe arasında oynanan Türkiye Kupası çeyrek final maçından elde edilen 11.000 lira gelir ile kulübün transfer bütçesi oluşturulur. Denizlispor'un ilk transferi Altınordu'dan 10.000 liraya alınan Adil olmuştur. Onu, İzmir'den M.Ali, Altay'dan Ali, Söke'den 12.500 liraya anlaşılan Muammer, Göztepe'den 45.000 liraya transfer edilen kaleci Nevzat izler. Bu transferler yönetim kurulunda yer alan Fuat Özen ve İlhami Sümer tarafından gerçekleştirilir. Kulübün kurulduğu yıllarda Fahri, İsmail, Orhan, İzmir Ülküspor'da oynayan İnanç Toker gibi Denizlispor'da oynayabilecek kapasitede olan Denizli kökenli futbolcular mevcuttur. Fakat Ülküspor'un İnanç Toker için 15.000 lira bonservis ücreti istemesi, Denizli'de futbol oynamakta olan Orhan'ın da transfer ucreti talep etmesi ve kulübün bu ücretleri karşılayamayacak durumda olmasından dolayı bu futbolcuların transferleri gerçekleşemez. Transfer çalışmalarının yürütüldüğü günlerde yönetim teknik direktör arayışlarına da başlamıştır. Yakup Ünel, Fuat Özen ve Attila Sayıner İzmir'e giderek Yeni Asır Gazetesi'nde spor yazarlığı yapmakta olan eski futbolculardan Altan Santepe ile teknik direktörlük için görüşürler. Görüşme sonunda Altan Santepe 30 maddelik şartları olduğunu söyler. Bunların zamana yayılması kabul edilince anlaşma sağlanır. Ancak takımı ilk zamanlarında birkaç günlüğüne Altan Santepe diğer günlerde ise Pamukkale Gençliğin yöneticisi Fuat Özen çalıştırmıştır. Bu arada sezon öncesi Altan Santepe şansız bir kaza yaşamış, içinde bulunduğu otomobil Denizli yolu üzerinde seyrederken hendeğe yuvarlanmıştır. Denizlispor profesyonel liglerdeki ilk sezonundaki kadrosu kalede; Nevzat, Miran, Minci defansta; Mehmet Ali, Mehmet, Erkan, Ati Göksu orta sahada; Güngör Selvan, Mustafa, İsmet, Bülent, Necati, Nurettin, Halil ve forvette; Ali, Bülent, Muammer, Tevfik, Recep, Ünver, Erol Akgün, Adil, Naci, Şükrü Özenoğlu'dan oluşuyordu. Takımın kuruluş yıllarındaki kaptanlık görevini ise kaleci Nevzat yürütüyordu. Denizlispor'un 4-4-2 dizilimini kullandığı 1966-67 sezonundaki genel maç dizilişi aşağıdaki gibidir: Denizlispor profesyonel liglerdeki ilk sezonunda 17 takımın mücadele ettiği Türkiye 2. Futbol Ligi Kırmızı Grupta yer aldı. Kulübün oluşmasında büyük emekleri geçen Vali Nezih Okuş ve yönetim kurulu üyeleriyle futbolcuların yanı sıra çok sayıda taraftar kitlesinin katılımıyla muhteşem bir sezon açılışı gerçekleştirilmiştir. Denizlispor ilk resmi maçını 11 Eylül 1966 tarihinde deplasmanda Beyoğluspor ile yapmıştır. Bu maç Beyoğluspor'un 3-1'lik üstünlüğü ile sonuçlanmıştır. Bu maçta Denizlispor'un tek golünü 20. dakikada Ati atarak Denizlispor'un resmi karşılaşmalardaki ilk golüne de imza atmış oldu. 2. hafta ise sahasında Altındağ'ı 1-0 yenerek tarihindeki ilk galibiyetini almıştır. 3. haftada Mersin İdman Yurdu karşısında alınan 2-0'lık yenilginin ardından Denizlispor, 16 Ekim 1966'da kendi sahasında ilk kez karşılaştığı ezeli rakibi Antalyaspor'u 1-0 yenmiştir. 6. haftada Zonguldakspor maçıyla birlikte 8 maçlık namağlubiyet serisi yakalanmış ve bu seri Sakaryaspor maçına kadar sürmüştür. Bu başarıyı ödüllendirmek için kulüp futbolcularına 200'er lira prim vermiştir. Ligin ilk yarısında Denizlispor başarılı bir grafik çizmiş ve 16 maç sonunda toplam 8 galibiyet, 2 beraberlik ve 6 mağlubiyet alarak 4. sıraya yerleşmiştir. Kulüp sezona başarılı bir şekilde başlarken diğer taraftan maddi sorunlarla uğraşmaktaydı. Bu maddi sorunları aşmak için yönetim kulübün 32 bin lira olan aylık gelirini 24 bin liraya indirmesini kararlaştırıldı. Ligin ikinci yarısına ise Türkiye 2. Futbol Ligi Kırmızı Grup lideri Beykoz ile oynanan maçta yaşanan olaylar damgasını vurmuştur. 26 Şubat'ta Denizli'de oynanan karşılaşmada maçın hakemi Veli Necdet Arığ kötü bir yönetim sergilemiş, grup liderliği mücadelesi veren Denizlispor'un Beykozsporlu oyuncuların dahi onayladığı golünü vermemiştir. Maçın ardından taraftarlar olay çıkarmış ve Beykozspor'un oyuncusu Mikro Mustafa'nın başından yaralanmasına sebep olmuşlardır. Olayların büyümesiyle Sarı-Siyahlı kulüp stadı ancak 20:30'dan sonra terk edebilmişlerdir. Futbol Federasyonu Başkanı Orhan Şeref Apak, maçtan sonra çıkan olaylar hakkında "Maalesef seyirciler terbiyeden yoksun oldukça bu böyle devam edecektir. Olayların daha vahim bir hal alması halinde takımların ligden ihracı yoluna gidilecektir" demiştir. Dönemin Denizli milletvekili Hüdai Oral olayları meclise taşımış ve maçın iptal edilmesini talep etmiştir. Diğer taraftan Beykozlu yöneticiler de maçın tekrar edilmesi gerektiği yönünde görüşlerini bildirmişlerdir. Olaylar böyle gelişirken, yönetim olağanüstü kongre kararı aldı. 26 Mart'ta yapılan seçimler sonrası yeni yönetim belirlendi ve Ahmet Baban Denizlispor Kulübü'nün yeni başkanı olarak seçildi. Ligin ikinci yarısında ortalama bir grafik çizen Denizlispor toplam 5 galibiyet, 5 beraberlik ve 7 mağlubiyet alarak ligi 33 puanla 7. sırada tamamlamıştır. Denizlispor profesyonel liglerde mücadele ettiği ilk sezonda özellikle kendi sahasında çok başarılı bir grafik çizmiş ve sahasında zor yenilen takım unvanını kazanmıştır. Carl Binder Carl Binder, Kanadalı televizyon yazarı ve televizyon yapımcısı. En çok "Stargate SG-1" ve "Stargate Atlantis" gibi televizyon dizileri ile bilinmekle birlikte, "Dr. Quinn, Medicine Woman" ve "Little Men" gibi yapımlarda da yer aldı. Binder şu an Vancouver, Britanya Kolombiyası'nda yaşamaktadır ve 1995 yapımı "Pocahontas" adlı sinema filminin yaratıcılarından biridir. Sinema filmini televizyona uyarlayan "Stargate SG-1" dizinin yapımcılarından Brad Wright ve Robert C. Cooper ile yeni "Stargate" dizisi "Stargate Universe"ün yönetici yapımcılarından biridir. "Stargate Atlantis"in beşinci sezon on altıncı bölümde, gizli bir bilim tesisinin salonun ismi "Carl Binder Memorial Theater" olarak geçmekteydi. Mark Bresciano Mark "Marco" Bresciano (d. 11 Şubat 1980, Melbourne, Avustralya) Avustralyalı eski futbolcudur. Avustralya millî futbol takımında da forma giymiştir. Gimn Velikomu gorodu Gimn Velikomu gorodu (Rusça: Гимн Великому городу / "Gimn Velikomu gorodu", anlamı: "Büyük şehrin ilahisi"), 2003 yılında Gimn Sankt-Peterburga (Гимн Санкт-Петербурга) adıyla Sankt-Peterburg şehrinin marşı seçilmiş şarkı. Şarkının tarihi Aleksandr Puşkin'in 1833 yılında okuduğu "Medni vsadnik: " (Медный всадник: Петербургская повесть, "Bakır süvari: Peterburg'un öyküsü") uzun bir şiirine kadar ve uzanır. Daha sonra 1945-48 yılları arasında şiirin bale uyarılaması, P. Abolimova'nın yazıldığı senaryo ve Reinhold Glière (Рейнгольд Моріцович Глієр)'in bestelediği "Medni vsadnik (Bakır süvari)" 'nin bir parçası olarak sunuldu. Oleg Çuprov (Олег Акимович Чупров)'un şiiri ve Grigori Korçmar (Григорий Овшиевич Корчмар)'ın aranjmanı 23 Nisan 2003 tarihli ve 165-23 sayılı "Sankt Petersburg'un resmî semboller ve bunların kullanımın ayrıntılı açıklamasına dair yasa", 13 Mayıs 2003'te Sankt Petersburg Yasama Meclisi tarafından onaylandı ve resmî olarak Sankt Petersgurg'un marşı oldu. Miroslav Stoch Miroslav "Miňo" Stoch (d. 19 Ekim 1989; Nitra), sol kanat mevkinde forma giyen Slovak Millî futbolcudur. Yunanistan ekiplerinden PAOK'da ve Slovakya millî futbol takımında forma giymektedir. Miroslav, henüz küçük bir çocukken dahi futbol dışında başka alanlara ilgi göstermezdi. Babası onun bu yeteneğini erken fark ederek yaşadıkları şehrin takımı olan FC Nitra altyapısına yazdırdı. Ailesinin Miňo takma ismiyle çağırdı genç yıldız, sahaya ayak basar basmaz diğer takım arkadaşlarından farkı olan gol atma yeteneğini sergilemeye başlamıştı.Küçük boyunun yanı sıra atığı çalımlarla dikkat çekilirdi. Altyapıda gösterdiği performans ile kısa sürede FC Nitra A takımına yükselen Stoch, ilk resmi maçına 16 yaşında çıkmış ve ünlü Avrupalı menajerler tarafından izlenmeye başlamıştı. Uluslararası müsabakalardan birinde Stoch'u izleten Chelsea, Slovak oyuncu OGC Nice ile sözleşme imzalamak üzereyken kendisine İngiltere'de deneme teklifinde bulundu. Bu deneme sürecinden sonra beğenilen genç yetenek 2006 yılında Chelsea futbol akademisine katıldı. 2006-2007 sezonunda Chelsea U-18'de sürekli olarak oynayan Stoch toplamda 11 gol kaydetti. Kanat oyuncusu olmasına rağmen o sezon ligde gol krallığını da elde etti. Stoch, Premier League'deki ilk maçına 30 Kasım 2008'de Stamford Bridge'de oynanan Arsenal maçıyla çıkmıştır. Stoch, 80. dakikada Deco'nun yerine oyuna dahil olurken Chelsea maçı 2-1 kaybetti. 16 Temmuz 2009'da Twente Stoch'u Chelsea'den kiralık olarak kadrosuna kattı. Eredivisie ekibiyle ilk maçına Sparta Rotterdam karşısında çıktı. İlk gollerini ise SC Heerenveen'i 2-0 mağlup ettikleri maçta kaydetti. 2009-2010 sezonunda Twente ilk Eredivisie şampiyonluğuna ulaşırken kadronun temel taşlarından biri olan Stoch sezonu 10 golle noktaladı. Stoch, Haziran 2010'da Fenerbahçe'yle "5,5 milyon €" ücret karşılığında 4 yıllık sözleşme imzaladı. Fenerbahçe adına ilk golünü UEFA Şampiyonlar Ligi'nde Young Boys takımına attı. Fenerbahçe, Stoch'un iki gol katkısı ile 2010-2011 sezonunda Süper Lig'de 18. şampiyonluğunu kazandı. Stoch 2011-2012 sezonunda attığı birbirinden guzel gollerle adından sıkça söz ettirdi.Stoch sezonu 10 golle tamamladı. İlk geldiği sezon 11 numaralı formayı giyen Slovak futbolcu, 2011-2012 sezonunda ise 9 numaralı formayı giymek istemiş ve 9 numaralı forma ile sezona başlamıştır. Fenerbahçe formasıyla 2011-2012 sezonunda Gençlerbirliği SK maçında Kaptan Alex de Souza'nın kullandığı korner atışında ceza sahası dışından vole vuruşu ile FIFA Puskás Ödülleri'ne seçilmiş ve en iyi 3 gol arasına girmiştir. 7 Ocak 2013'te Zürih'te yapılan Puskas Ödül Töreninde de bu ödüle layık görülmüştür. 2013 yılının Ağustos ayında PAOK kulübüne yabancı kontenjanı sorunu nedeniyle 1 yıllığına kiralandı. Çıktığı ilk 2 maçta