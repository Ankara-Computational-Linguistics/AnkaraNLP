Ray diğer yandan da aslında mahkemede gösterildiği gibi bir pedofil olmadığını, o zamanlar Una'ya gerçekten aşık olduğunu öne sürer. Una ise, olaydan sonra aynı yerde yaşamaya devam ettiğini, çevresinin tepkilerini tek başına karşılamak zorunda kaldığını anlatarak asıl cezayı kendisinin çektiğini savunur ve Ray'i yaptıkları için suçlar. Ancak Una'nın gelişindeki gizli neden, kendi kabul etmek istemese de, Ray'ın içinde ona karşı bir parça sevgi olup olmadığını görmektir. Şiddetli bir tartışma sonrasında birbirlerine yakınlaşan çift, Ray'in yeni sevgilisinin küçük kızının gelmesiyle yeniden ayrılmak zorunda kalır. Edinburgh International Festival tarafından hazırlatılan oyun ilk defa 2005'teki festivalde Peter Stein yönetiminde sahnelendi. Şubat 2006'da West End'de Albery Theatre'da başrollerinde Roger Allam and Jodhi May ile sahnelenmeye başladı.. Eleştirel anlamda başarılı görülen oyun sahnelenmesinin hemen ardından 2007'de, Tom Stoppard'ın "Rock'n'Roll" ve Peter Morgan'ın "Frost-Nixon" oyunlarını da geride bırakarak Laurence Olivier Award "En İyi Yeni Oyun" ödülüne layık görüldü. Oyunun temel başarısının, karakterlerin başlarından geçenlerin ""hem teatral, hem de duygusal anlamda tüm çıplaklığıyla"" anlatılması olduğuna dair yorumlar yapıldı. ""En güçlü dramatik iki kişilik oyunlardan"" biri olarak değerlendirilen oyun, bu açıdan David Mamet'in "Oleanna" oyunuyla karşılaştırıldı. Oyunun sahnedeki başarısının ardından Harrower film uyarlaması teklifleri aldı ancak bu teklifleri reddetti. Sebep olarak, oyun boyunca Una'nın çocukluğunun hiç görünmediğini, filmde ise mutlaka buna ilişkin sahnelerin ekleneceğini, bunun da oyundaki ""belirsizlik etmenini ortadan kaldıracağını"" öne sürdü. KarakuÅŸ Eklemeli sıralama Eklemeli Sıralama (İngilizcesi: "Insertion Sort"), bilgisayar bilimlerinde kullanılan ve sıralı diziyi her adımda öğe öğe oluşturan bir sıralama algoritmasıdır. Büyük dizilerle çalışıldığında hızlı sıralama, birleştirmeli sıralama ve yığın sıralaması gibi daha gelişmiş sıralama algoritmalarından daha verimsiz çalışır. Ancak buna karşın bazı artıları da vardır: İnsanlar herhangi bir şeyi (örneğin, iskambil kartları) sıralarken, çoğu durumda eklemeli sıralamaya benzer bir yöntem kullanırlar. Eklemeli Sıralama dizi içerisindeki bir girdinin ait olduğu yere oturtularak ilerlenmesi ve bu sayede her döngüde kontrol edilmesi gereken girdi sayısını azaltması prensibi ile çalışır. Bu durumu iskambil kağıtlarını elimizde dizmeye benzetebiliriz. İşaretlenen kağıt/girdi kendisinden önce ve kendisinden daha büyük bir sayı kalmayana kadar başa çekilir. Arkasında kalan bütün indisler ise birer adım geriye düşer böylece bu döngü içerisindeki her adım bize, işaretlenen tüm girdilerin kendi sıralarında, kendilerinden önce sadece bu girdiden küçük sayıların kaldığını garanti eder. 8 2 4 9 3 6 --- > Bu sırasız, ham dizimiz. 8* 2 4 9 3 6 --- > Dizinin ilk indisi olan 8 seçildi. Öncesinde başka bir değer olmadığı için bir sonraki aşamaya geçiliyor. 8 2* 4 9 3 6 --- > Dizinin ikinci indisi olan 2 seçildi ve dizinin daha önce şu an tuttuğumuz 2 sayısından daha büyük bir değer oldukça başa taşınacak ve 8 ile yer değişecektir. 2 8 4* 9 3 6 --- > Benzer işlemleri bütün indislere sırası ile uyguluyoruz. 2 4 8 9* 3 6 2 4 8 9 3* 6 2 3 4 8 9 6* 2 3 4 6 8 9 --- > Sıralanmış dizimiz. "Bu örnekte * ile işaretlenmiş sayılar elde tutulan ve gerisinde kalanlar ile kıyaslanan sayıyı ; _ ile işaretlenmiş indisler ise elde tutulan sayının çekilebildiği en geri indisi göstermektedir." Eklemeli sıralama algoritmasının zaman karmaşıklığı hesaplanırken, yapılan karşılaştırmalar ve yer değiştirmeler dikkate alınır. Eklemeli sıralama algoritması formula_2 elemanlı bir listede, ikinci eleman için en fazla 1 karşılaştırma ve 1 yer değiştirme yapar, üçüncü eleman için 2 karşılaştırma ve 2 yer değiştirme, dördüncü eleman için 3 karşılaştırma ve 3 yer değiştirme yapar. Bu şekilde son eleman için en fazla formula_3 karşılaştırma ve formula_3 yer değiştirme yapar. Listedeki bütün elemanlar için yapılan karşılaştırmaların ve yer değiştirmelerin toplamı formula_5yapar. Hesaplamalar sonucunda elde edilen formula_6değerinin asimptotik üst sınırı formula_7 değerini verir. En kötü başarım: Eklemeli sıralama algoritması en kötü durumda, örneğin liste tersten sıralıysa formula_7 karmaşıklıkla çalışır. En iyi başarım: Eklemeli sıralama algoritması en iyi durumda, örneğin liste sıralıysa sadece formula_3 karşılaştırma yapar ve formula_10 karmaşıklıkla çalışır. Ortalama başarım: Eklemeli sıralama algoritması ortalama formula_7 karmaşıklıkla çalışır. Ã–zel sermaye Özel sermaye kamu sektörlerinden farklı olarak bireysel kâr amacı güden sermaye türüdür. Patronların çıkarları dahilinde işler. Bununla birlikte, rekabetin varolduğu bir ekonomide bir patronun varlığını sürdürebilmesi maliyeti düşürmesine veya kaliteyi artırmasına bağlıdır. Galatasaray (futbol takımı) 1996-97 sezonu Galatasaray (futbol takımı) 1996-97 sezonu, Galatasaray'ın kuruluşundan itibaren 91. ve en üst seviye ulusal ligdeki 39. sezonudur. Funny How Time Flies (When You're Having Fun) Funny How Time Flies (When You're Having Fun), Amerikan R&B şarkıcısı Janet Jackson'ın 1986 çıkışlı Control albümünden çıkan yedinci ve son teklidir. Şarkı A&M Records tarafından yayımlandı. Şarkı sadece İngiltere'de ve Avustralya'da satışa sunuldu. Şarkıda, tüm "Control" albümünde katkıları bulunan Jimmy Jam ve Terry Lewis'in katkıları göze çarpmaktadır. Şarkının başında ve belirli bölümlerinde Fransızca konuşmalar, Fransız aristokrasisinin bir imgesidir. Şarkı her ne kadar ABD'de satışa sunulmasa da, radyolarda çalındı. Ancak bu ülkenin listelerinde veya girdiği herhangi bir listede yüksek bir başarı elde edemedi. Şarkı sadece Birleşik Krallık'ta elli dokuz, İrlanda'da yirmi dört numaraya kadar yükseldi. Her ne kadar yayımlandığı süre içinde parlak bir başarı elde edememiş olsa da, şarkı 2004'te yapılan bir ankette, Janet Jackson'ın en iyi üçüncü balad şarkısı seçildi. Making Love in the Rain Making Love in the Rain, 1987 Temmuz çıkışlı Janet Jackson ve Herb Alpert düetidir. Şarkı, Herb Alpert'in "Keep Your Eye on Me" albümünden çıkmıştır. Şarkı, her ne kadar önceki Herb Alpert ve Janet Jackson düeti "Diamonds"dan daha düşük bir başarı elde etse de, ABD listeleri olan Billboard Hot 100'de 35 numaraya kadar çıkmıştır. Özellikle Amerikan R&B listelerinde yedi numaraya kadar çıkmıştır. Herb Alpert Herb Alpert, (d. 31 Mart 1935) Amerikan trompet sanatçısıdır. 1980'lerde Janet Jackson ile yaptığı düetlerle tanınmaktadır. Sanatçı, grubu "Herb Alpert & The Tijuana Brass" ile daha çok tanınmaktadır. Sanatçının beş adet bir numara şarkısı, listelere giren yirmi sekiz albümü, sekiz Grammy ödülü, on dört platin sertifikalı albümü, on beş adet de altın sertifikalı albümü bulunmaktadır. Bununla beraber 1996 verilerine göre sanatçının dünya çapında yetmiş iki milyonluk albüm satışı bulunmaktadır. Jerry Moss ile birlikte adlarının başharflerini verdikleri A&M Records'u 1962 yılında kurmuştur. Anyone Can Play Guitar "Anyone Can Play Guitar", İngiliz rock grubu Radiohead'in ilk albümü "Pablo Honey"'den hemen önce çıkardıkları bir tekli albümdür. Grubun ikinci teklisidir ve geniş dinleyici kitlesine ulaşan ilk albümleridir. (İlk teklileri Creep birkaç ay önce sınırlı sayıda yayımlanmıştır. O sırada ilgi çekmeyen albüm, ancak grubun ünlenmesinden sonra tekrar yayımlandığında başarılı olmuştur.) Listelerde pek yükselemese de, "Anyone Can Play Guitar" grubun o dönemdeki konserlerinde sıklıkla seslendirdiği parçalardan biri haline gelmiştir. Ayrıca sınırlı sayıda 12 inç taş plak kaydı yayımlanmıştır. Diamonds (Herb Alpert şarkısı) "Diamonds", Herb Alpert'in "Keep Your Eye on Me" albümünden çıkan ikinci teklisidir. Sanatçıya vokallerde Janet Jackson ve Lisa Keith eşlik etmektedir. Şarkı Nisan 1987'de Herb Alpert'ın "Keep Your Eye on Me" adlı albümü için Janet Jackson ile iş birliği yapılarak piyasaya sürülmüştür. Janet Jackson'ın yanında Lisa Keith'in de bazı bölümlerde vokali bulunur. Şarkının videosunda Janet Jackson bulunmasa da onun gölgesine atfen başka birilerinin gölgesi bulunur. The Pleasure Principle The Pleasure Principle, Amerikalı R&B şarkıcısı Janet Jackson'ın 1986 çıkışlı Control albümünden çıkan altıncı şarkıdır. Şarkı A&M Records tarafından yayınlanmıştır. Şarkı, özellikle koreografi ve dans figürleriyle dikkat çekmektedir. Şarkının video-klibi, 1988'de MTV Video Müzik Ödülleri'nde "En İyi Koreografi" dalında ödül kazanmıştır. Ayrıca "Yılın Kadın Şarkısı" dalında "Soul Train" ödülüne aday gösterilmiştir. Let's Wait Awhile Let's Wait Awhile, Amerikalı R&B şarkıcısı Janet Jackson'ın 1986 çıkışlı Control albümünden çıkan beşinci teklidir. Şarkının klibi metropol bir şehirde geçer. Şarkı, 6 Ocak 1987'de, Control albümünün beşinci teklisi olarak satışa sunuldu. Şarkı, Melanie Andrews, Jimmy Jam, Terry Lewis ve Janet Jackson tarafından yazılmış ve bestelendi. Şarkıda ağır ballad ritimleri bulunmaktadır. Şarkı, Janet Jackson'ın gençlerin cinsellik adına beklemenin yararlı olduğu mesajını veren bir eseridir. Şarkı bu iletiden sonra, sonraki Rhythm Nation 1814 albümünde "Someday Is Tonight" adlı yayınlanmayan şarkıyla, o zaman hazır olduğunu vurgulamıştır. Şarkıdan bazı örnekler, 2007 yılında Jibbs'in "Go Too Far" adlı şarkısında kullanılmıştır. Güney-Kuzey Hanedanları Güney-Kuzey Hanedanları dönemi (Çince: 南北朝 pinyin: nán běi cháo, 420 - 589 ya da 439 - 589), Çin tarihinde 420'de Çin'in güneyinde Liu Song (劉宋 liú sòng; 420-479) hanedanının Doğu Jin Hanedanı (東晉 dōng jìn; 317 - 420)'nın yerini almasıyla başlayarak 589’de Siyenpilerin (Sien-pi) Puliuru boyuna (普六茹 pǔliùrú) mensup olan Yang Jian (楊堅 yáng jiān)'nın Sui’yi kurmasına kadarki bir dönem. Güney ve kuzey kesimlerinde ayrı hanedanların bulunduğu için bu ad verilmiştir. 439'de Sien-pi (Çince: 鮮卑 Xiānbēi) Tuoba (Çince: 拓跋部 Tuàbá bù) boyunun Bei Wei (北魏, běi wèi; Kuzey Wei; 386-534)'nin kuruluşunu bu dönemin başlangıcı olarak sayan tezler de yaygındır. Güney Çin’de Liu Song (劉宋 liú sòng; 420-479), Nan Qi (南齊 nán qí; 479-502), Nan Liang (南梁 nán liáng; 502-557) ve Nan Chen (南陳 nán chén; 557-589) başta olmak üzere dört hanedanı kurulup yıkılmıştır. Üç Krallık döneminde güney Çin’de kurulmuş Wu (孫吳 sūn wú, 東吳 dōng wú; 222 - 280) ile Doğu Jin Hanedanı (東晉 dōng jìn; 317 - 420) ile birlikte Altı Hanedanı (六朝 Liù Cháo) olarak adlandırılmıştı. Kuzey Çin’de Sien-pi'lerin Tuoba boyunun kurduğu Bei Wei (北魏, běi wèi; Kuzey Wei; 386-534), Beş Barbar Onaltı Krallık dönemine son vermişti. 534'te Dong Wei (東魏 dōng wèi: Doğu Wei; 534 - 550) ile Xi Wei (西魏 xī wèi: Batı Wei; 535 - 556), 550'de Bei Qi (北齊 běi qí: Kuzey Qi; 550 - 577), Doğu Wei'nin, 557'de Bei Zhou (北周 běi zhōu: Kuzey Zhou; 557 - 581) Batı Wei'nin yerlerini almıştır. 577'de Bei Zhou, Bei Qi'yi yıkarak Kuzey Çin’i birleştir. 581'de Yang Jian (楊堅 yáng jiān) Bei Qi’den imparatorluk tahtasını emanet edilerek Sui'yi kurmuş ve güneydeki Nan Chen’i yıkarak bütün Çin’i birleştirmişti. Turuncu Devrim Turuncu Devrim Ukrayna'daki 21 Kasım 2004 Cumhurbaşkanlığı seçimleri döneminde, Kasım 2004'ten Ocak 2005'e kadar yaşanan politik olaylara verilen genel addır. "Turuncu" denilmesinin sebebi başkan adaylarından olan ve seçimlere hile karıştığını iddia eden Viktor Yuşçenko'nun seçim kampanyası dönemince bu rengi kullanmasıdır. Seçimlerde Viktor Yuşçenko ve Viktor Yanukoviç aday olmuşlardır. Seçim sonucu olarak Yuşçenko'nun 46,69 oy oranına karşılık Yanukoviç'in 49,42 ile seçimleri kazandığı ilan edilmiştir. Yuşçenko Donetsk ve Lugansk bölgelerinde seçime hile karıştırıldığını belirterek taraftarlarından Kiev'de gösteri düzenlemesini istemiştir. Gösteriler ilk olarak Kiev'deki Bağımsızlık Meydanı ve Ukrayna Parlamentosu olan Verkhovna Rada'nın önünde başlamıştır. Gösterilerin büyümesi üzerine 429 milletvekilinden oluşan Verkhovna Rada seçimleri 255 oyla geçersiz ilan etmiş ve 26 Aralık 2004'te seçimler tekrarlanmıştır. Tekrarlanan seçimlerin sonucunda, 10 Ocak 2005'te Ukrayna Merkez Seçim Komisyonu katılımın %77 Yuşçenko'nun %51,99 Yanukoviç'in %44,20 oranında oy aldığını resmi olarak açıklamıştır. Yanukoviç'in Yüksek Mahkemeye yaptığı itiraz bir sonuç vermemiş ve Viktor Yuşçenko 23 Ocak 2005 tarihinde yemin ederek cumhurbaşkanlığı görevine başlamıştır. KarahÄ±taylar Karahıtaylar (Çince: 西遼 pinyin: xī liáo; anlamı: "Batı Liao", 黑契丹 "hēi qìdān"; anlamı "Kara Kitan", Moğolca: Хар Хятад; Kara Kitad, Farsça: قرا ختاى Qarā Hitāy; 1125 - 1211), Orta Asya'da Hıtay (Kitan)lar tarafından kurulan Moğol devleti. Başkenti Balasagun (Çince: 八剌沙衮 Farsça: بلاساغون Balāsāghūn, غزباليغ Ghuzz-Balïğ, başka isimleri; "Karabalsagun", "Koz Ordu", "Koz Uluş") idi. Tarih sahnesine ilk defa 4. yüzyılda çıkan ve Orhun kitabelerinde “doğudaki Türk düşmanı kavim” şeklinde tanıtılan Moğol asıllı Hıtaylar’ın (Kıtaylar-K’itan) anavatanları Mançurya’nın güneyidir. 10. yüzyılın başında Yehlü Apaochi (Apaoki) adlı Hıtay reisi, kavminin bütün boylarını itaat altına alarak Moğolistan’ın büyük bir kısmına hakim oldu ve 916 yılında kendini hükümdar ilan etti. Onun oğlu Te Kuang (926-947) Kuzey Çin’in bir kısmını ele geçirerek orada Çinliler’in Liao hanedanı dedikleri devleti kurdu. Kuzey Çin’de iki yüzyıldan fazla hüküm süren Liao İmparatorluğu’nun güney sınırları Chili eyaletinin kuzeyinden şimdiki Pekin dahil- Shanhsi’ye kadar uzanıyordu; ayrıca bütün Moğolistan ve Mançurya halkları, hatta Kırgızlar da bu devlete bağlanmıştı. Hıtaylar 1009’da batıya yöneldiler ve Uygurlar’la Karahanlılar’ı tehdit etmeye başladılar. Fakat Karahanlılar tarafından Balasagun yakınlarında bozguna uğratılarak (1016) batıya ilerleyişleri bir yüzyıl geciktirildi. Liao hanedanının yıkılışından sonra Hıtaylar’ın büyük bir kısmı Tunguz kavmine mensup olan Curcenler’in hakimiyetini kabul ederken Liao İmparatorluğu’nun kurucusu Apaochi’nin sekizinci göbekten torunu olan Prens Yehlü Taşi (Çince: 耶律大石 yélǜ dàshí), yönetimi altındaki küçük bir grup ve Batı Moğolistan’daki birçok kavmin desteğini sağladıktan sonra Türkistan’a doğru ileri harekata geçti. 1121-1126 yıllarında İslam alemiyle temasa geçen Yehlü Taşi kumandasındaki Karahıtay ordusu 1128 yılında Balasagun, Hoten ve Kâşgar bölgesine ilk girdiğinde Doğu Karahanlı Hükümdarı Arslan Han Ahmed b. Hasan tarafından mağlup edildi. Fakat 1130 baharında Yenisey boyundaki Kırgız topraklarını geçtikten sonra tekrar güneybatıya yönelerek Tarbagatay’ da İmil şehrini kuran Yehlü Taşi, Karluklar’la Kanglı boyları tarafından sıkıştırılan Karahanlı hükümdarının yardım istemesi üzerine herhangi bir mukavemetle karşılaşmadan Balasagun’a kadar geldi ve bu fırsattan yararlanarak Kaşgar, Beşbalık ve Hoten’i de kendine tabi kılıp başşehri Balasagun olan Karahıtay Devleti’ni kurdu (1130). Yehlü Taşi’nin Liao İmparatorluğu’na mensup olmasından dolayı Çin kaynakları bu devleti Hsi Liao (Batı Liao) adıyla zikretmişlerdir. Türk-İslam kaynakları ise büyük bir ihtimalle Hıtâ (Hatâ) dedikleri Kuzey Çin’deki Liao İmparatorluğu’ndan ayırt etmek için bu devlete Karahıtay adını vermişlerdir. Bundan sonra “gürhan” unvanıyla anılan Taşi (1130-1142), önce eski yurtlarını geri almak için Kuzey Çin topraklarına bazı seferler düzenlediyse de pek başarılı olamadı. Bunun üzerine batıya yönelerek Maveraünnehir’e ve Doğu İran’a saldırdı. 531’de (1137) Hucend yakınlarında Selçuklu Sultanı Ahmed Sencer tarafından tayin edilen Batı Karahanlı Hükümdarı Mahmûd b. Muhammed’i mağlup eden Yehlü Taşi daha sonra da Sultan Sencer’i Katvan Savaşı' da ağır bir bozguna uğrattı (9 Eylül 1141). Böylece karşılarında rakip kalmayan Karahıtaylar, Ceyhun ırmağının sağ kıyısına kadar bütün Maveraünnehir’i ele geçirdiler ve Buhara’da kendilerine direnen Burhan ailesinden Sadr Hüsâmeddin Ömer b. Abdülazîz işgal sırasında şehit edilince yerine Alp Tegin adlı birini vali tayin ettiler. Semerkant’ta ise Batı Karahanlı tahtına Tamgaç Buğra Han III. İbrâhim b. Muhammed’i oturttular ve vergi toplamak üzere memurlar görevlendirip geri çekildiler. 1198 yılında Gurlular’dan Bahâeddin Sâm b. Muhammed’in Karahıtaylar’a bağlı bir Türk beyi tarafından idare edilen Belh şehrini alması üzerine Karahıtay ordusu Tayangu’nun kumandasında Ceyhun ırmağını geçerek Cûzcân’ın bir kısmını ve civar vilayetleri yağmaladı. Fakat daha sonra yapılan savaşta Gur ordusuna yenildi. Bu yenilginin sebebini Hârizmşahlar’a yükleyen Karahıtaylar onlardan tazminat istediler; reddedilince de başşehirleri Gürgenç’i kuşattılar ancak şehri ele geçiremediler. Karahıtaylar da eski güçlerini yitirdikleri için kendilerine bağlı bölgeleri eskisi gibi kontrol altında tutamamaya başladı. Hârizmşah Muhammed b. Tekiş önce Semerkant ve Buhara’yı ele geçirdi; daha sonra da Seyhun ırmağını geçerek Tayangu’nun ordusunu İlâmış sahrasında (veya Talas’ta) mağlup edip kendisini esir aldı. 1209’da Karahıtaylar’a bağlı Uygur Hükümdarı İdikut Barçuk, Cengiz Han’a bağlandı. Bu sırada Harizmşahlar, Moğol Naymanlar’ın hükümdarı ve Gürhan Ch’eluku’nun damadı olan Küçlüğ Han ile anlaşarak ayrı yönlerden saldırdılar. Önce Küçlüğ, arkasından Hârizmşah Muhammed b. Tekiş ve sonra tekrar Küçlüğ zafer kazandılar. Böylece Karahıtaylar’a son darbeyi vuran Küçlüğ kayınpederi Ch’eluku’yu esir ederek bu devlete 1211 yılında son verdi. Karahıtay Devleti’nin sınırları en geniş olduğu dönemde doğuda Çin’in batısındaki Hsihsia’ya, kuzeyde Altay dağlarındaki Nayman ülkesine, batıda Ceyhun ırmağına, güneyde ise Belh, Tirmiz ve Hoten’e dayanıyordu. Doğuda Beşbalık’tan başlayarak Turfan, Karaşar ve Kuça’da oturan Uygur Türkleri, kuzeyde Aşağı İli’de oturan Karluklar, güneybatıda Maveraünnehir ve Kuzey Afganistan halkları, Doğu İran’da da müslüman Türkler ve diğer bazı kavimler Karahıtaylar’a bağlıydılar. Müslüman yazarlar tarafından putperest olarak tanıtılan Karahıtaylar’ın dinleri Budizm ile Şamanizm karışımı bir mahiyette idi. İbnü’l-Esîr ilk hükümdarlarını Maniheist olarak göstermiştir. Karahıtaylar, İslamiyet’i kabul etmemekle birlikte genelde bütün din ve inançlara karşı hoşgörülü davrandılar; son Gürhan Ch’eluku’nun gizlice müslüman olduğu da rivayet edilmiştir. Çin hece sisteminden uyarlanmış özel bir yazıya sahip olan Karahıtaylar sürekli kendi kültürlerine dayanarak eski Liao İmparatorluğu’ndan getirdikleri gelenekleri ve idare sistemini muhafaza etmişlerdir. Devlet idaresinde Yehlü ve Hsiao adlı iki aile büyük rol oynamıştır. Beş hükümdardan ikisi kadındır. İpek yolu güzergahını elinde bulunduran Karahıtaylar doğu ile olan ticari ilişkilerini daha da güçlendirdiler. Karahıtaylar’ın yıkılmasından sonra hanedana mensup Barak Hâcib (Kutluğ Han) 1222 yılında Kirman’da Kutluğhanlılar adıyla bilinen bir devlet kurmuştur. Gameshow Gameshow 1990'larda Türkiye'de çıkan bir bilgisayar oyun dergisidir. Dergi, bilgisayar oyunlarına odaklanmıştır, ancak bilimkurgu ve fantastik edebiyat ve rock müzik içeren sayfaları da bulunur. Derginin pek çok yazarı gençlerden oluşmaktadır. Mali olarak yeterince desteklenemediği için kapanmak zorunda kalmıştır. Gameshow dergisini hazırlayan ekip şu kişilerden oluşmaktaydı; Sanal dünyada Mavra Board isimli forum ortamında ve www.kamernet.com/forum adresinde bu sitenin birkaç yazarını ve dergi fanlarını bulmak mümkündür. Dergi hakında detaylı bilgiler buradan edinilebilir. Sol Campbell Sulzeer Jeremiah Campbell (d. 18 Eylül 1974, Plaistow) İngiliz eski millî futbolcudur. Futbol kariyerine 1989 senesinde Tottenham altyapısında başlamıştır. 1992'ye kadar Tottenham altyapısında kalan futbolcudur. 1992-1993 sezonunda Tottenham ile profesyonel kariyerine başlangıç yapmıştır. 2001 başında Arsenal'e transfer olan futbolcu 2006'ya kadar başarılı bir şekilde burada kalmıştır. 2006'da ise yine bir Premier League takımı olan Portsmouth'a geçmiştir. 3 sezonda burada kalan oyuncu 2009'da alt ligde mücadele veren Notts County takımına transfer olmuştur. Ancak 1 maç oynamış ve kontratını fesh etmiştir. Serbest kalan Campbell 2010 yılında eski takımı Arsenal'e transfer olmuştur. İndüksiyon yüzey sertleştirme İndüksiyon yüzey sertleştirme parçanın tamamında sertlik istenmediği durumlarda kullanılan alternatif bir ısıl işlem türüdür. Özellikle otomotiv sanayinde yoğun olarak tercih edilir. İndüksiyon yüzey sertleştirmede, parça teknik resmine göre sertlik istenen bölgeler elektriksel manyetik alan ile hızlı bir şekilde sertleştirme sıcaklığına çıkarılır ve ani olarak soğutulurlar. Soğutma ortamı olarak su veya yoğunluğu ayarlanmış yağ kullanılır. Bu sayede parçaların istenen bölgeleri sertleştirilirken diğer bölgeler ise yumuşak kalır. Lucius Antonius Lucius Antonius Marcus Antonius'un küçük kardeşi ve aynı zamanda destekçisi Romalı politikacı. Lucius, Gaius Marius'un yandaşları tarafından MÖ 86 yılında öldürülen hatip Marcus Antonius Orator 'un oğlu Marcus Antonius Creticus ve Jül Sezar'ın kuzeni Julia Antonia'nın oğludur. Gençliği, büyük kardeşleri Marcus Antonius ve Gaius Antonius'la birlikte kötü şartlarda Roma'yı dolaşarak geçti. Plutarch, gençlerin arkadaşlarıyla birlikte vahşi bir hayat sürdüğünden ve sık sık kumarhanelere gidip çok fazla içtiklerinden bahseder. Lucius, her zaman Markcus Antonius'un iyi bir destekçisi olmuştu. Antonius'un konsüllük yaptığı ve Jül Sezar'ın suikaste kurban gitti M.Ö. 44 yılında, Lucius Pleblerin tribünü olarak Sezar'a Roma'da olmadığı zamanlarda kendi yerine bir baş magistra atama hakkı veren kanun teklifi hazırlamıştı. Sezar'ın öldürülmesinden sonra kardeşi Marcus'u desteklemeye başladı. Halk ve Sezar'ın emekli askerleri için bir tarım yasası hazırladı ve Mutina'daki operasyonlarda görev aldı (MÖ 43). MÖ 41 yılında Publius Servilius Vatia ile birlikte onun küçük ortağı olarak Konsül seçildi. Aynı yıl, kocasını Kleopatranın sarayından çağırmak konusunda şüpheleri olan Marcus Antonius'un karısı Fulvia'nın topladığı sekiz lejyonundan oluşan orduyla Octavian'un rahatsızlık yaratan politikalarına karşı verdiği mücadelede ona yardımcı oldu. Antonius, Roma'ya yürüdü Lepidus'u kovarak halka üçlü hükümdarlığın kaldrılması gerektiğini söyledi. MÖ 41 yılında Octavian'ın yaklaşması sonucu Perusia'ya çekildi ve üç ordu tarafından kuşatılınca mecburen teslim oldu. Şehir tahrip edildi ancak onun hayatı bağışlandı ve Octavian tarafından vali olarak Hispanya'ya gönderildi. Ölümü ya da ölüm tarihi hakkında hiçbir bilgi yoktur. Sıfır altı işlem Sıfır altı işlem ya da kriyojenik işlem, yüksek aşınmaya maruz kalan takımlarda aşınma direncini artırma amaçlı uygulanan modifiye edilmiş bir soğutma işlemidir. Takım çeliklerine uygulanan geleneksel sertleştirme yöntemlerinde çelik östenitleme işleminin ardından çelik cinsine bağlı olarak çeşitli soğutma ortamlarında minimum mümkün sıcaklık olan oda sıcaklığına kadar soğutulur ve martenzitik yapı elde edilir. Yüksek alaşımlı çeliklerde ise sertleşmeyi sağlayan martenzitik dönüşüm belirli bir sıcaklıkta (150-300 C) başlar ve oda sıcaklığında sona ermez. Oda sıcaklığına kadar yapılan konvansiyonel soğutmayla bu tür çeliklerin bünyesinde yüksek oranda kalıntı östenit olarak adlandırılan metastabil faz bulunur (1.2379 çeliğinde sertleştirme sıcaklığına bağlı olarak kalıntı östenit miktarı %12-20 arasında değişim gösterir). Takımın aşınma direnicini kötü etkileyen kalıntı östenit fazını gidermenin en etkili yolu konvansiyonel soğutma ardına sıfır altıişleminin uygulanmasıdır. Sıfır altıişleminde parçalar sıvı azotun buharlaştırılmasıyla -185 C'ye kadar soğutularak maksimum oranda aşırı doymuş martenzitik yapı elde edilir. Sıfır altı işlemini takiben uygulanan menevişleme işleminde ise konvansiyonel sertleştirme işleminde gözlenmeyen eta karbürler çelik matrisinde çökelir, hem artık östenitin giderilmesi hem de eta karbür çökelmesine bağlı olarak yüksek alaşımlı çeliklerde maksimum aşınma direnci kazanımı sağlanır. Sıfır altı işlemi paslanmaz çeliklerin korozyon direncini bozmadan dayanımının artırılmasında ve yüksek boyutsal stabilite istenen ölçü aletlerine yaygın olarak uygulanır. Endüstriyel uygulamaların dışında trompet, trombon gibi müzik enstrümanlarına elektro ve akustik gitar tellerine subzero işlemi uygulanarak metalin rezonans frekansı artırılır ve daha canlı tınılar elde edilir. Ulusal cami Bazı müslüman ülkelerde, ulusal cami olabilir. Bunlar aşağıdadır: Marcus Claudius Marcellus (Julio-Claudian HanedanÄ±) Marcus Claudius Marcellus (MÖ 42-MÖ 23), Augustus'un kız kardeşi Küçük Octavia ve eski bir konsül olan Gaius Claudius Marcellus Minor'un en büyük oğlu. Babası tarafından İkinci Pön savaşının ünlü generali Marcus Claudius Marcellus ile akrabadır. Augustus'un oğlu olmadığından, en yakın akrabalarından biri olarak Marcellus, amcasının Sextus Pompeius ile yapacağı barış için henüz üç yaşında Sextus'un kızlarından biriyle nişanlandı (Sextus Pompeius'un yenilmesi üzerine bu akit unutuldu). Zamanla aralarından amcasının Marcus Antonius ve Kleopatra'ya kazandığı zaferin onuruna yapılan geçit töreni de dahil olmak üzere pek çok toplumsal etkinlikte Augustus'a eşlik etmeye başladı. MÖ 25 yılında, Marcellus Augustus'un tek kızı Yaşlı Julia ile evlendi. Dio'ya göre, bu sıralarda Augustus'un ölümcül derecede hasta olduğuna ve bu sebeple de yerine Marcellus'u hazırladığına inanılıyordu. Augustus, zamanla Marcellus'un politik kariyerini hazırlamaya başladı ve MÖ 23 yılında ona senatör olma hakkı verdi. Bu hak ona teamüllerden on yıl önce Konsül seçilme ve aynı yıl aedile seçilme hakkı sağlayacaktı. Bu seçimi kutlamak için onun adını taşıyan bir tiyatro yaptırdı. Marcellus tiyatronun tamamlandığını göremedi. Aedile olarak görev yaptığı yıl hastalandı ve kısa bir süre sonra Baiae'de öldü. Augustus, Marcellus'un "Hermes Logios" formunda cenaze heykelini yaptırdı. Agrippa, Marcellus'un ölümü üzerine Asya'dan hemen döndü ve bir süre sonra Marcellus'un dul karısı Julia ile evlendi. CinecittÃ Cinecittà (İtalyanca "Sinema Şehri" anlamına gelir ve Türkçe okunuşu "Çineçitta"dır.), İtalya Roma'da bulunan büyük bir sinema stüdyosudur. 1937 yılında Faşist diktatör Benito Mussolini tarafından kurulmuştur, II. Dünya Savaşı sırasında Batı Müttefikleri tarafından bombalanmıştır. 1950'li yıllarda, Cinecittà "Ben-Hur" gibi birçok büyük çaplı Amerikan yapımlara ev sahipliği yapmıştır. Daha sonra Federico Fellini ile en yakın ilişki kuran stüdyo olmuştur. Bir dönem sonra, 1980'lerde iflas etmesinin ardından Italyan hükûmeti tarafından özelleştirilerek satılmıştır. 1991 Eurovision Şarkı Yarışmasına evsahipliği yapmıştır. Liao HanedanÄ± Liao (Çince: 遼 pinyin: liáo, 916 - 1125), bugünkü İç Moğolistan ve Çin’in kuzey kesminde hakimiyetini kuran Karahitayların (Kidan 契丹 qìdān) kurduğu hanedan. Liao nehrinin etrafında ikamet eden Hıtay'lardan Yelü Abaoji (耶律阿保機 Yēlǜ Ābǎojī), 907'de Hıtay Kağan'ı olmuş ve 916'da kendini "Tanrı İmparatoru" (天皇帝 tiān huáng dì) ilan etmiş ve Büyük Kitan (大契丹 dà qìdān) kurmuştu. 947'de ikinci imparatoru Taizong (太宗 Tàizōng, aslı adı: Yelü Deguang 耶律德光 Yēlǜ Déguāng) ülkenin adını "Liao" olarak değiştirdi. Ülkenin adı 983'de tekrar "Kidan", 1066'da yine "Liao" olmuştu. Antonio Sabàto, Jr. Antonio Sabàto, Jr., (d. 29 Şubat 1972, Roma), İtalyan-Amerikalı oyuncu ve modeldir. 1997 yılında ABD vatandaşlığına kabul edilmiştir. 1990'lı yıllarda çıktığı dizilerle ve Janet Jackson ile oynadığı "Love Will Never Do (Without You)" klibiyle ün kazamıştır. Antonio Sabato Jr., şu an Calvin Klein'da iç giyim modeli olarak çalışmaktadır. Mustafa TÃ¼rkeÅŸ Mustafa Türkeş, (d. 1962, Avanos, Nevşehir) öğretim üyesi, profesör. ODTÜ Senatosu İktisadi ve İdari Bilimler Fakültesi seçilmiş üyesi ve Uluslararası İlişkiler Bölümü Öğretim Üyesidir. 1979 Yılında Avanos Lisesi'nden mezun olan Türkeş, Lisans eğitimini 1985 yılında Hacettepe Üniversitesi Edebiyat Fakültesi Tarih Bölümünde tamamladı. 1990 ve 1993 yılları arasında aldığı T.C. Türkiye Cumhuriyeti Millî Eğitim Bakanlığı burslarıyla, Yüksek Lisansını ve Doktorasını University of Manchester'da tamamladı. 1994'te ODTÜ Uluslararası İlişkiler Bölümü'nde Yrd. Doç. Dr. unvanıyla göreve başlayan Türkeş, 2000 Yılında Doçent, 2005 yılında Profesör unvanı kazandı. A. Gökdağ, (BEK Yayınları: Çorum-Ankara), ss. (7-12). https://web.archive.org/web/20070722154646/http://www.diplomacy.bg.ac.yu/mpro_sa05_3.htm Atatürkçülük ve Modern Türkiye, SBF Yayınları, ss. (129-142). Tarih Ã‡evresi, 12., ss.(25-30) Middle Eastern Studies, 30/1, pp.(123-144) VIII. Mihail VIII. Mihail, "Megas Domestikos" ("Bizans ordusu komutanı") görevini yapan "Andronikos Doukas Komnenos Paleologos" ile "Theodora Angelina Paleologina"nin oğludur. Anne tarafından eski Bizans İmparatoru III. Aleksios'un torunudur. Bizans'ın en tanınmış ailelerinden birine mensup olup cedleri içinde en aşağı 11 imparator bulunmaktaydı. Eski hükümdar ailelerinden Dükaslar, Angeloslar ve Komnenoslar ile akrabalık bağı vardı. Genç yaşlarında tanınmaya ve İznik İmparatorluğu içinde hızla yükselmeye başlamıştır. III. İoannis'in bir büyük yeğeni olan Theodora Dukaina Vatatzina ile evlenmiştir. 1256'da Mihail Anadolu Selçuklu Devleti hükümdarı olan II. İzzeddin Keykavus'un temsilcileri ile bir hükûmet darbesi planlanlamaktan dolayı suçlandırılmıştır. Konya'daki II. İzzeddin Keykavus sarayına ya kendi isteğiyle gitmiştir veya sürgün olarak gönderilmiştir. 1258'de temize çıkarılıp geri çağrılmış ve Frank asıllı paralı askerler birliğinin komutanı (yani "Megas Kontostaulos") olarak atanmıştır. 1258'de II. Theodoros ölmüş ve tahta 8 yaşında yetişkin olmayan IV. İoannis çıkartılmıştır. İlk olarak çok nüfuzlu bir bürokrat olan Georgios Mouzalon ve Patrik I. Arsenius'u taht naipleri olarak görev yapmışlardır. Ancak (sonradan imparatorluğu gasp eden) Mihail, Mouzalon'un bir suikaste maruz kalıp öldürülmesini ve Arsenius'un ise keşiş olarak bir manastıra çekilmesini sağlamıştır. Mihail imparatorluk idaresini önce taht naibi olarak eline geçirmiştir. 1 Ocak 1259'da ise Ceneviz Cumhuriyeti yardımı ile VIII. Mihail adı ile Nympaion'da ortak imparator ilan edilmiştir. 25 Temmuz 1261 İzmit İmparatorluk orduları general Aleksios Strategopulos idaresi altında Konstantinopolis'i almis ve son Latin İmparator olan II. Baudouin'i ve Latin idarecilerini oradan kovmuştur. VIII. Mihail, Konstantinopolis'e 15 Ağustos'ta girmiştir. Orada hem kendi ve hem de daha küçük çocuk olan oğlu II. Andronikos için taç giyme töreni yapılmıştır. VIII. Mihail oradan imparatorluk idaresine başlamış, ortak imparator olan genç IV. İoannis Laskaris'i İznik'te bırakmıştır. Aralık ayında ise tam 11 yaşına girdiği zaman IV. İoannis Laskaris'i tahttan indirmiş; gözlerini kör ettirmiş ve bir manastıra keşiş olarak göndermiştir. Bütün hükümdarlığı boyunca, Latin İmparatorluğu'nu yeniden kurmak isteyen rakipleriyle mücadele etmek zorunda kaldı. Bizans'ın son Latin imparatoru II. Baudouin, diplomasi ve evlilik yoluyla Fransa kralı Aziz IX. Louis'nin kardeşi Charles d'Anjou ile ittifak kurdu. Yetenekli bir diplomat olan Charles papanın çağrısı üzerine Güney İtalya'ya girdi. Hohenstaufen Hanedanının son temsilcileri Manfredi ve Konradin'i yenilgiye uğrattı, Palermo ve Napoli'yi ele geçirdi. Nüfuz alanını Balkanlar'ın içlerine kadar genişleten Charles, Konstantinopolis'i tehdit etmeye başladı. Charles'ın girişimleri papalık için de bir tehdit oluşturuyordu. Papayla Mihail arasında Charles'a karşı ittifak oluşturmak amacıyla yürütülen görüşmeler yaklaşık 20 yıl sürdü. Sonunda varılan anlaşmaya göre papa, Charles'ın Konstantinopolis'e saldırmasını önleyecek, buna karşılık Mihail de Rum Ortodoks Kilisesi'nin Roma ile birleşmesini sağlayacaktı. Mihail'in böyle bir söz vermesi Bizans halkının çoğunluğunun şiddetli tepkisine yol açtı. Papanın dinsel üstünlüğünü kabul etmek istemeyenler, Latinlerin siyasi ve kültürel egemenliğinin bu yolla yeniden kurulmasından korkuyorlardı. Bütün bu engellere karşın, 1274'te toplanan İkinci Lyon Konsili'nde birlik ilan edildi. Bütün Doğu patriklerinin ya da temsilcilerinin konsile katılmadığı, iki kiliseyi birbirinden ayıran sorunlara ilişkin hiçbir tartışmanın yapılmadığı ve ondan sonraki hiçbir konsilin Lyon Konsili'ni ekumenlik ilan etmediği gerekçesiyle Rumlar konsile karşı çıktılar. Mihail gene de siyasal nedenlerle birliğin korunması için mücadeleyi sürdürdü. Ama 1281'de Charles d'Anjou'nun adayı IV. Martinus papa seçilince Mihail'i hemen aforoz etti; ayrıca Charles'ın Konstantinopolis'e hazırladığı saldırıyı ayrılıkçı Rumlara karşı Kutsal Haçlı Seferi olarak nitelendirdi. Böylece Charles'ın Bizans'ın doğusunu ele geçirmek için oluşturduğu geniş ittifak ağına Sicilya, İtalya'nın bazı bölümleri, Laskaris yanlıları, Baudouin, Fransa ve Venedik Cumhuriyeti'in amacı Latin imparatorluğu sırasında yararlandığı geniş ticari ayrıcalıkları yeniden elde etmek ve ezeli düşmanı olan Cenevizleri zengin Rum pazarlarından kovmaktı. Charles ve Mihail arasındaki diplomatik çekişme yoğunlaşırken, Charles ordu ve donanmasını savaşa hazırlamaya başladı. Fransız general Sully komutasında Adriyatik kıyısındaki Berat'a (bugün Arnavutluk'ta) bir saldırı düzenlediyse de Mihail tarafından geri püskürtüldü. Bu arada Mihail, diplomatik girişimleri sonucunda bir süre için papalığın desteğini kazanmış, Sicilya'daki Hohenstaufen yandaşlarıyla gizli bir anlaşma yapmış, Cenova'nın desteğini almış ve en önemlisi Manfredi'nin damadı Aragon kralı III. Pedro'yla gizli bir ittifak kurmuştu. 30/31 Mart 1282'de Sicilya'da Vesperum Ayaklanması patlak verdi. Charles'ın hükümdarlığının sonunu haber veren bu ayaklanmada Fransızlar katledildi. Böylece Bizans, ikinci bir Latin işgalinden kurtuldu. Mihail bundan kısa süre sonra öldü. Mihail'in dikkatini yalnızca Avrupa'yla sınırlaması, Osmanlıların Anadolu'da kolayca yayılmasına ve sonunda Konstantinopolis'in de düşmesine ortam hazırladı. Mihail'in yeÄŸen oldu Theodora Palaiologina Synadene. Aosdána Aosdána (İrlandaca: "Sanat insanları"), İrlanda'da sanat alanında ün ve başarı elde etmiş kişilerin oluşturduğu bir topluluktur. 1981'de Arts Council of Ireland'ın desteğiyle, bir grup yazardan oluşan inisiyatifçe kuruldu. Üyelik mevcut üyelerin davetiyle olur ve 250 bireyle sınırlıdır. 2005'ten önce bu sınır 200'dü. Bazı üyeler, Arts Council of Ireland'dan "Cnuas" adı verilen bir maaş alır. Amaçlanan, bu maaşı alan kişilerin tam zamanlı olarak sanat için çalışmalarını sağlamaktır. 2006 yılında maaşın miktarı, €12,180 idi. Saoi (bilge, usta) unvanı, "Aosdána" üyelerine verilebilecek en büyük onurdur. Yaşayan 7'den fazla üye aynı anda bu unvanla onurlandırılamaz. "Aosdána", sanata verdiği destekle tanınan "Taoiseach" (Başbakan) Charles Haughey'in önerisiyle yazar Anthony Cronin tarafından oluşturuldu. Fintan O'Toole ise, bunun Haughey'in politik hamlelerine getirilen eleştirilerin yön değiştirmesine de hizmet ettiğini iddia eder. Üyeliğe alınma tamamıyla, üyelerin yeni üyeleri teklif etmesine dayanır. Sanatçının kendisinin başvurması yasaklanmıştır. Birçok sanatçı, devlet destekli bir organizasyona üyeliğin, sanatçı olarak "uzlaşmaları" anlamına geleceği görüşündedir. 2001'de Irish Times'ta yayımlanan bir yazıda, üye olmayan pek çok sanatçının yorumuna başvuruldu. Şair Thomas Kinsella, üyeliğe baktığında, kendi standartlarının daha yüksek olduğunu düşündüğünü belirtti. Brendan Kennelly, "Bilinsizce ya da bilinçaltı düzeyde, üye olmakla, uzlaşmış olacağımı hissediyorum." sözlerini kullandı. Ressam Hughie O'Donoghue, kendisine teklif edilirse üyeliği kabul etmeyeceğini, çünkü "bir sanatçı olarak en çok ihtiyaç duyduğu şeyin bağımsızlık olduğunu" söyledi. Şair Eavan Boland, "oluşumun yok olmasına tanık olmayı hiç istemediğini" belirtmesine rağmen, sözlerine "üye olsaydım, ki şu anda değilim, dokunulmazlıkların olduğu bir yapının içinde bulunmak düşüncesinden rahatsız olurdum" diyerek devam etti. The Irish Independent'ın baş eleştirmeni gazeteci Bruce Arnold, "Örneğin yazıya, Aosdána adıyla bilinen ve sanatçılara onur unvanları veren arkaik bir enstitünün hizmet ettiğini sanmıyorum, ki diğer sanat dallarına hizmeti de çok küçüktür." sözleriyle oluşumu eleştirdi. Öte yandan, üyelerden şair Pearse Hutchinson Aosdána'yı, yazmaktan vazgeçmek zorunda kaldığı bir zamanda yazmaya devam etmesini sağlayan "bir mucize ve büyük bir şans" olarak tanımlar. Besteci Roger Doyle da oluşumun yarattığı farkı, "Aosdána'ya 1986'da seçildim. Bu bana, devletten her yıl, tüm zamanımı beste yapmaya ayırmamı sağlayan küçük bir maaş alma imkânı verdi. Bu hayatımı iyi yönde ve tamamen değiştirdi ve o zamandan bu yana durmaksızın beste yapıyorum." sözleriyle açıkladı. Mart 2007'de İskoç Devleti, Aosdána'yı model alan yeni bir sanat grubunun kurulduğunu duyurdu. Control (şarkı) "Control", Amerikalı R&B şarkıcısı Janet Jackson'ın 1986 çıkışlı "Control" albümünden çıkan dördüncü teklidir. Şarkının söz yazımı Jackson, James Harris III ve Terry Lewis tarafından; yapımı ise Jimmy Jam ve Terry Lewis tarafından üstlenildi. Şarkının yapısı karmaşık bir ritmik temel üzerine kuruludur. Bu da zamanına göre ileri bir tekniktir. Şarkının konusu, sonunda hayatını kontrol etmeyi başaran bir Jackson hakkındadır. Şarkıda geçen "When I was seventeen, I did what people told me." (Türkçe: ""Ben on yedi yaşındayken, insanlar bana ne dediyse onu yaptım."") sözleri, sanatçının hayatı kontrol etmede eski ve o anki farkları göz önüne sermektedir. Yine şarkıdaki giriş konuşması, 1991 yılında Kylie Minogue tarafından yayımlanan "Let's Get to It" albümündeki "Too Much of a Good Thing" adlı şarkıda kullanıldı. 1988 yılında şarkı, Michael Jackson, Whitney Houston ve Jody Watley gibi isimleri geride bırakarak "En İyi Yeni R&B/Soul veya Rap Müzik Videosu" dalında Soul Train Müzik Ödülü elde etti. Şarkı, janet. Turnesi dışındaki tüm turnelerde sanatçı tarafından seslendirildi. 1986 yılında yayımlanan şarkı, Amerikan müzik listesinde beş numaraya kadar yükseldi. Böylece Jackson, kariyerinde bu listede ilk ona giren dördüncü şarkısını elde etti. Şarkı ayrıca Amerikan R&B listesinde ve dans listesinde bir numaraya kadar yükseldi. Yıl sonunda listelerinde şarkı, otuz yedinci sırada yer aldığı gibi, R&B yıl sonu listelerinde ise beş numarada yer buldu. Şarkı için çekilen müzik videosu Mary Lambert tarafından yönetildi. Videonun başlangıcında Jackson'ın anne ve babasıyla yeni eve çıkma isteği yüzünden tartıştığı görüntüler gelir. Evden çıkan Jackson, evin önündeki yolda içinde Jimmy Jam, Terry Lewis, Jellybean Johnson ve Jerome Benton'un bulunduğu araba onu alır ve klübe götürür. Şarkının video sürümü ile albüm sürümü birbirinden faklıdır. Videoda Jackson'ın annesini oynayan Ja'net Dubois, sanatçının 1970'lerde rol aldığı "Good Times" dizisinde beraber oynadığı oyunculardan biridir. Ayrıca dokuz dakikalık bu video, iTunes'da 27 Nisan 2007 tarihinde erişilebilir hale geldi. Nasty (Janet Jackson şarkısı) "Nasty", Amerikalı R&B şarkıcısı Janet Jackson'ın 1986 çıkışlı Control albümünden çıkan ikinci teklidir. Şarkı, Janet Jackson adını dünyaya duyurmuş şarkılardan biridir. Şarkıda geçen "My first name ain't baby, it's Janet, Miss Jackson if you're nasty" (Türkçe: İsmim bebek falan değil, Janet. Bayan Jackson, eğer sen terbiyesizsen.) sözleri, Janet Jackson'ı bir seksenler simgesi yaptı ve bu sözler de uzun bir süre insanların aklında yer etti. Şarkı ayrıca VH1'in düzenlediği "Son 25 Yılın En İyi 100 Şarkısı" listesinde 30. sırada, "1980'lerin En İyi 100 Şarkısı" listesinde 45. sırada ve Rolling Stone'un "En İyi 100 Pop Şarkısı" listesinde 79. sırada yerini aldı. Bununla birlikte şarkı, Amerikan Müzik Ödülleri tarafından "Favori R&B/Soul Müzik" ödülüyle şereflendirildi. Şarkının videosunda, önceki teklide olduğu gibi Paula Abdul koreografileri kullanıldı. Bunun yanında şarkının doğuşuyla ilgili Jackson, aşağıdaki yorumu yaptı: "Nasty" ayrıca 1990 yılında yayına giren "Nasty Boys" adlı dizinin de tema şarkısı olarak kullanıldı. Ancak dizide şarkının özgün sürümü yerine, gösteriye uygun sözlerle Lisa Keith'in söylediği sürümü kullanıldı. Jackson, bu şarkıyı tüm turlarında söyledi. Ayrıca şarkı, sanatçı tarafından "The Oprah Winfrey Show", "The Ellen DeGeneres Show" ve Billboard Müzik Ödülleri töreni gibi yerlerde seslendirildi. Ateş Kralı Sozin Ateş Kralı Sozin dizisinin bir karakteridir. Büyük yüz yıl savaşını başlatmıştır. Avatar Roku'yu ölüme terk eden kişidir. Dünyadanın en iyi ateş bükücüsü olan Sozin, Avatar Roku ile çok yakın arkadaşlardı( Roku o zaman Avatar değildi).Aynı günde doğmuşlar ve nerdeyse birçok şeyi paylaşıyorlardı. 16. yaş günlerinde Roku'nun Avatar olduğunu öğrendi. Roku Dünyayı dolaşıp elementleri öğrenirken o da gizli gizli savaş planları yapıyordu. 12 yıl sonra arkadaşı dönünce planını ona açıkladı. Ama Avatar Roku bunu kabul etmedi. Dostlukları sarsıldı. Aradan birkaç yıl geçtikten sonra Roku bir Toprak Krallığı şehrinin Ateş Ulusu tarafından işgal edildiğini görünce Sozin'i görmeye gitti. Kısa bir savaş oldu. Avatar Roku kazandı ama eski dostluklarının hatırına onun canını bağışladı. Aradan uzun yıllar geçmişti. Sozin bayağı güçlü bir krallık kurmuştu. Bir gün Roku'nun adasındaki volkan patladı. Roku volkanla uzun süre kapıştı.Ve sonunda ikinci volkan patladı. Sonra Sozin yardıma geldi. Ama daha sonra Roku geçici körlük yaşadı ve Sozin onu ölüme terk ederek oradan uzaklaştı. Yeni Avatar'ın bir Hava Bükücü olacağını biliyordu. Bu yüzden bir hava bükücü dışında kimsenin bulamayacağı hava tapınaklarını Afiko isimli hain bir hava bükücü tarafından öğrenerek bütün Hava Tapınakları'nı yerle bir etti. Ama Avatar Aang kaçmıştı. Arayışı boşa gitti. Yıllar sonra uykusunda huzur içinde öldü. Behind the Screen (film, 1916) Behind The Screen, Charles Chaplin'in Mutual Film Corporation'la 1916 yılında çektiği sessiz filmlerin yedincisidir. David (Chaplin) bir sinemada Goliath (Cambell) adlı dekorcunun yardımcısı olarak çalışmaktadır. Aslında Goliath bütün işi yardımcısı David'e yaptırıp yan gelip yatmakta, patronu uğradığı sıralarda da çalışıyor görünmektedir. Bu sırada patronun kaba tavırlarına sinirlenen işçilerin bir kısmı bir grev başlatır. Goliath bu greve katılmaz ve sinemadaki bütün işleri üstlenir; yani bir anlamda hepsini David'e yükler. Bu sırada daha önce orada aktris olarak iş arayan ve bulamayan Edna kargaşadan yararlanıp erkek kılığına girer ve dekorcu olarak çalışmaya başlar. David onun genç bir kız olduğunu anladığında Edna'yı öper fakat bu durumu gören Goliath onun genç bir erkeği öptüğünü sanır. Bu yüzden de David onu tekmeleyene dek aşırıya kaçan kadınsı hareketler yapıp onunla alay edecektir. Filmin sonunda grev yapan işçilerin sinemaya koydukları bomba Golith'ın da içinde olduğu bir dekor içinde patlayacak ve her yer yıkılacaktır. Bu durum Edna ve David'in keyfini kaçırmaz, onlar yine bir arada ve mutludur. Filmin geneli slapstick tarzdaki esprilerle örülüdür. Bülent Kılınç Bülent Kılınç, (1965, Malatya, Türkiye), Türk bürokrat. İstanbul Üniversitesi Siyasal Bilgiler Fakültesinden mezun oldu. 1988 yılında Ankara'da Kaymakam adayı olarak göreve başladı. Daha sonra sırasıyla Edremit, Bayat, Çıldır, Akdağmadeni ve Of ilçelerinde kaymakamlık yaptı. İki yıl İngiltere'de “Türk Avrupa Topluluğu İlişkileri” konusunda inceleme ve araştırma çalışmaları yaptı. 12 Kasım 1999 depremi sırasında 3 ay süreyle Düzce Kriz Merkezinde görev yaptı. 2003 yılında Mülkiye Müfettişi ve Başmüfettiş oldu. 2004 yılından itibaren 2,5 yıl süreyle İçişleri Bakanlığı Özel Kalem Müdürü olarak görev yaptı. 2007 yılından itibaren dokuz ay süreyle Mahalli İdareler Genel Müdürlüğü görevinde bulundu. Bu görevi yürütürken 28 Ocak 2008 tarih ve 13185 Sayılı Bakanlar Kurulu Kararı ile Düzce Valiliğine atandı, 2010 yılında Merkeze alınmıştır. 2 Mart 2011 tarihinde Cumhurbaşkanı Abdullah Gül tarafından Danıştay üyeliğine atanmıştır. Danıştay 17. daire üyesi olmuştur. Temmuz 2016'da Danıştay üyeliği son bulmuştur. Evli ve iki çocuk babasıdır. İleri derecede İngilizce bilmektedir. Sütleğen, Kaş Sütleğen, Antalya ilinin Kaş ilçesine bağlı bir mahalledir. Mahallenin adının Sütleğen bitkisinin çok olması nedeniyle konduğu düşünülmektedir. 1952 yılında Akörü mahallesinden ayrılmıştır. Mahallede Likyalılardan kalma bir antik kent vardır. Antalya iline 174 km, Kaş ilçesine 65 km uzaklıktadır. Patka Ördekgiller (Anatidae) falmayasının "Netta" ve "Aythya" cinsinden bazı kuş türlerinin ortak adı. Nevzat Turhan Nevzat Turhan, (d. 1948, Akçakoca, Düzce), Türk bürokrat. 1972 yılında İstanbul Üniversitesi Hukuk Fakültesi'nden mezun oldu. 1973 yılında Samsun Kaymakam Adayı olarak göreve başladı. Durağan, Küre Kaymakam Vekillikleri, Bozkır, Alucra, Varto, Yatağan Kaymakamlıkları, Mülkiye Müfettişliği, Teftiş Kurulu Başkan Yardımcılığı, Mülkiye Teftiş Kurulu Başkanlığı, 1999-2006 yılları arasında Kars valiliği yaptı. 2006 yılında Kilis Valiliğine atanmış ve 2009'a dek bu görevi sürdürmüştür. 2013 yılında yaş haddinden emekliye ayrılmıştır. Demokratik Halk Partisi (TÃ¼rkiye) Demokratik Halk Partisi (kısaca DEHAP), Kürtlerin 1980'li yılların sonlarına doğru Türkiye'de siyasal yaşama katılmak amacıyla girişimde bulundukları (HEP-DEP-HADEP vb.) siyasal parti denemelerinin 2005 yılı itibarı ile en sonuncusudur. DEHAP, DTP'nin kurulması sürecinde kendisini feshederek DTH sürecine katılmıştır. Saoi Saoi (çoğulu: "saoithe"; anlamı: bilge, usta; tarihi anlamı: şairlik okulu müdürü), İrlanda'da sanat alanında ün ve başarı elde etmiş kişilerin oluşturduğu bir topluluk olan Aosdána üyelerine verilen en büyük onur unvanıdır. Üye olmak için mevcut üyelerce davet edilmek gerekir. Yaşayan 7'den fazla üye aynı anda bu unvanla onurlandırılamaz. "Saoi" unvanı, Aosdána üyelerinin yaptığı bir seçimin ardından İrlanda Başkanınca verilir ve ömür boyu geçerlidir. Her bir Saoi'ye başkan tarafından altın bir kolye ("torc") verilir. Harpte Ne YaptÄ±n? Harpte Ne Yaptın? 1966 ABD yapımı savaş komedi filmidir. Özgün adı What Did You Do in the War, Daddy? olan film Türkiye'de Eylül 1968'de gösterime verilmiştir. Film Türkiye'de sonraki yıllarda TRT televizyonunda Savaşta Ne Yaptın? adıyla da gösterilmişti. Senaryosunu William Peter Blatty'nin, Blake Edwards ve Maurice Richlin'in birlikte yazdıkları bir hikâyeden uyarlayıp yazdığı filmin yapımcısı ve yönetmeni de Blake Edwards'tır. Başlıca rollerinde James Coburn, Dick Shawn, Sergio Fantoni, Aldo Ray, Harry Morgan ve Giovanna Ralli'nin oynadıkları filmin müziklerini Henry Mancini yapmıştır. II. Dünya Savaşı sırasında Müttefikler İtalya'nın Sicilya adasını işgal etmeye hazırlanırken Yüzbaşı Lionel Cash (Dick Shawn) ve Teğmen Christian'ın (James Coburn) başlarında olduğu bir birliğe küçük ama stratejik olarak önemli bir köyü ele geçirme görevi verilir. Birlik Valerno adlı bu köye girdiğinde bir sürprizle karşılaşır, köy sakinlerinin ve köyde konuşlanmış İtalyan askerlerinin savaşmaya filan niyetleri yoktur. Onların bütün derdi geleneksel şenliklerini yapmak ve futbol maçıdır. Kuralcı ve disiplinli bir subay olan yüzbaşının tüm direnmelerine rağmen şenlik yapılır. İşgalciler de eğlenceye katılırlar. Ara sıra keşif yapmak için üstlerinden geçen uçaklar olunca da iki taraf cansiperane bir şekilde savaşır gibi yaparlar. Bu arada Almanların da aynı köyü işgale hazırlandıkları duyulunca birleşerek direnmeye karar verirler. Fulvia Fulvia (d. MÖ 77 - ö. MÖ 40), MÖ 1. yüzyılda yaşamış olan Romalı kadın. Fulvia, bir Roma sikkesi üzerine resmi basılan ilk mitolojik olmayan kadındır. Fulvia, Fulvia Flacca Bambula ya da bazen kullanılan Fulvia Bambaliae adıyla Roma ya da Tusculum'da doğmuştur. Pleb kökenli bir aileden gelen Fulvia'nın ailesine mensup çok sayıda konsül ve senatör vardır. Fulvia, Marcus Fulvius Flaccus Bambalio ve Sempronia Gracchae'nin tek çocuğudur. Babası Marcus Fulvius Flaccus, konuşma güçlüğü çekmesi nedeniyle Bambalio lakabını almıştır. Annesinin MÖ 63 yılında ölmesi üzerine, Gracchi mülklerinin varisi olan Fulvia çok zengin olmuştur. Babası henüz sağ iken ünlü demagog Publius Clodius Pulcher ile ilk evliliğini yapmış, onun ölümünden sonra ise etkili ve güçlü bir tribün olan Gaius Scribonius Curio ile evlenmiştir. Curio MÖ 43 yılında öldürülmüştür. Fulvia'nın üçüncü evliği Romalı Triumvir Marcus Antonius ile olmuştur. Plutarch'ın anlattıklarına göre politik olarak etkili bir koca arayan Fulvia için Antonius biçilmiş kaftandı. Aynı zamanda Antonius da politik kariyeri için bu yeni eşin mali yardımını kabul etmekten mutluluk duymuştu. Hatta Antonius, Eunemia ya da Eumeneia adından bir antik Yunan şehrinin adını eşinin onuruna Fulvia olarak değiştirtmiştir. Fulvia ve Antonius'un iki oğlu olmuştur: Marcus Antonius Antyllus (MÖ 47- 1 Ağustos MÖ 30) ve Jullus Antonius (MÖ 45-MÖ 2). Antonius, Jül Sezar'ın 15 Mart MÖ 44'te öldürülmesi üzerine, Octavian ve Marcus Aemilius Lepidus ile birlikte İkinci üçlü hükümdarlığı oluşturdu. Politik ittifakı güçlendirmek için Fulvia kendi kızı Clodia'yı, genç Octavian'a eş olarak teklif etti. Antonius ele başlığını Marcus Tullius Cicero'nun yaptığı politik düşmanlarının peşine düştü ve Cicero'nun başını kestirerek Forumdaki "rostra" üzerinde teşhir ettirdi. Fulvia, hem şimdiki kocası Antonius hem de Cicero'nun keskin nutuklarının kurbanlarından ilk kocası Publius Clodius Pulcher adına Cicero'dan intikam alınmasına çok sevinmişti. Triumvirler arasında başlayan sürtüşmeler sırasında, Mısır'da bulunan kocası Marcus Antonius'un haklarını savunmak için sekiz Lejyondan oluşan bir ordu ve Antonius'un küçük kardeşi Lucius Antonius'un yardımı ile Octavian'a karşı mücadeleye başlayan Fulvia, kısa bir süre için Roma'yı işgal etmiş olsa da sonradan Perusia'ya çekilmiş ve burada Ocatavian tarafından kuşatılmıştır. Şehrin düşmesiyle yakalanan Fulvia Sicyon'a sürgüne gönderilmiş ve kocası onunla buluşmak için yola çıktığı sırada hastalanarak ölmüştür. Lucius Scribonius Libo Lucius Scribonius Libo MÖ 1. yüzyıl'da yaşamış olan senatoryal bir aileye mensup Romalı. Lucius, Pompeia Magna'nın (triumvir Pompey'in üçüncü karısı Mucia Tertia'nın kızı) ve senatör Faustus Cornelius Sulla'nın (diktatör Lucius Cornelius Sulla'nın oğlu) kızı Cornelia Sulla ile evlenmiştir. Cornelia'nın Lucius'tan iki çocuğu olmuştur; Roma İmparatoru Augustus'un ikinci karısı Scribonia ve Lucius Scribonius Libo adında aynı adı taşıyan bir oğlan. Atlet Atlet aşağıdaki anlamlara gelebilir: Publius Clodius Pulcher Publius Clodius Pulcher (d. MÖ 92 civarı, ö. 18 Ocak MÖ 52), Daha çok Titus Annius Milo ve Marcus Tullius Cicero ile olan ücretsiz tahıl dağıtımıyla ilgili husumeti ile tanınan Roma'lı politikacı. Pulcher'in Fulvia ile yapmış olduğu evlilikten doğan kızı Clodia Pulchra, geleceğin imparatoru Octavian'ın ilk karısıdır. Publius Clodius Pulcher, Milo'nun adamları tarafından Via Apria Yolu üzerinde çıkan çatışmada katledilmiştir. Luther Vandross Luther Ronzoni Vandross, Jr (20 Nisan 1951 - 1 Temmuz 2005), Amerikalı şarkıcı, şarkı sözü yazarı ve yapımcı. Hayatı boyunca 25 milyonluk bir albüm satışı yakalayan Vandross, "En İyi Erkek R&B Şarkıcısı" unvanı almıştır, 2004 yılı sonuncusu olmak üzere defalarca Grammy ödülü almıştır. Peçeli baykuş Peçeli baykuş, peçeli baykuşgiller (Tytonidae) familyasından "Tyto" cinsini oluşturan renkleri, beyaz veya kahverengi olan baykuş türlerinin ortak adı. Janet. janet., ünlü R&B şarkıcısı Janet Jackson'ın 1993 çıkışlı albümüdür. Albümde "That's the Way Love Goes", "If", "Any Time, Any Place" gibi hitler bulunur. Albüm Mayıs 1993 ve Haziran 1993 arasında tam 6 hafta 1 numarada kalarak Janet Jackson'ın en çok satan albümü olmuştur. Bunun yanı sıra albüm kapağı büyük bir ilgi görmüş, 90'lar popunun ve 90'lar medyasının bir simgesi olmuştur. Bu kapakta sanatçının göğüsleri üzerindeki eller ise, sanatçının o sıralardaki eşi René Elizondo'nun elleridir. Uzun süren Jimmy Jam ve Terry Lewis işbirliklerinden sonra, albüm, tarihte bir numaraya ilk haftasında oturan ilk bayan albümü oldu. Albüm, ABD'de altı hafta bir numarada, otuz altı hafta ilk onda ve toplamda yüz altı hafta listede kaldı. Albüm ABD'de ilk haftasında 350.000'lik bir satışı elde etti. Albüm Janet Jackson'ın en çok satan albümlerinden oldu. Albüm, içeriğindeki altı tane ilk ona giren şarkısıyla, yılın sonunda; Grammy Ödülü, MTV Video Müzik Ödülü, Billboard Müzik Ödülü ve Soul Train Müzik Ödülü gibi ödülleri kazandı. Aynı şekilde Amerikan Müzik Ödülleri, Akademi Ödülleri ve Altın Küre Ödülleri'ne aday gösterildi. Albüm kapağı, yine albüm kadar olaylı olmuş ve büyük tepki çekmiştir. Albümün kapağında, Janet Jackson, çıplak durumdayken, iki el, sanatçının arkadan göğüslerini kapatır. Bu eller, sanatçının eski eşi Rene Elizondo'ya aittir. Bu kapağa benzer başka kapaklar, sonraki yıllarda sürekli olarak gündeme geldi. Albümün kırpılmış versiyonu, ünlü magazin dergisi Rolling Stone'un Eylül 1993 sayısında kullanılmıştır. If If, Amerikan R&B şarkıcısı Janet Jackson'ın 1993 çıkışlı janet. albümünden çıkan ikinci teklidir. Şarkıda yoğun olarak gitar örnekleri hakimdir. Şarkı, "Diana Ross & The Supremes"in 1969 yılı hiti "Someday We'll Be Together"dan örnekler barındırmaktadır. Şarkı, ABD listelerinde dört numaraya kadar çıktığı gibi, dans listelerinde bir numaraya oturmuştur. Sanatçı şarkıyı "That's the Way Love Goes" hitiyle beraber bir ilahi şeklinde "1993 MTV Video Müzik Ödülleri" gecesinde sergilenmiştir. Şarkının videosu ise Dominic Sena tarafından yönetilmiştir. Klip, Jackson'ın en bilinen videolarından biridir. Again (Janet Jackson şarkısı) Again, Amerikan R&B şarkıcısı Janet Jackson'ın 1993 çıkışlı janet. albümünden çıkan üçüncü teklidir. Şarkıda yoğun olarak yavaş tınılı piyano örnekleri ve basık bir melodi hakimdir. Kaybedilmiş bir aşkın konu olarak işlendiği şarkıda, aynı duyguyu bir kez daha tatmak istemediğini içeren sözler mevcuttur. Şarkı 1993'te vizyona giren, Tupac Shakur ve Janet Jackson'ın başrollerinde oynadığı Poetic Justice adlı filmin film müziği olmuştur. Bununla beraber şarkı iki hafta ABD listelerinde zirveye oturmuştur. Şarkı böylece Jackson'ın yedinci zirveye oturan şarkısı olmuştur. Ãœniversal mekanik salmastra Üniversal mekanik salmastralar, dinamik ekipmanlarda akışkan sızıntılarının giderilmesi için kullanılan elemanlardır. Aynı zamanda istenmeyen akışkan ve partikellerin ortama girmelerini önler. Üniversal mekanik salmastra; makine veya pompa gövdelerine tespitlenmiş sabit eleman karşısında dönen mile bağlı olarak baskı altında kalmış bir baskı elemanı ve yüzeysel kaçakları engellemek için elastomerler ve yardımcı destek elemanlarından oluşur. Üniversal mekanik salmastra yüzeylerinde oluşan basınçlara göre balanslı ve balanssız olarak iki gruba ayrılır. Balanslı mekanik salmastraların avantajları: Üniversal mekanik salmastra seçimi yapılırken elastomerlerin servis sıcaklıkları iyi değerlendirilerek yapılmalıdır. Any Time, Any Place Any Time, Any Place, Amerikan R&B şarkıcısı Janet Jackson'ın 1993 çıkışlı janet. albümünden çıkan beşinci teklidir. Şarkıda oldukça basık ve yavaş tınılı bir ritim bulunmaktadır. Janet Jackson bu şarkının klibinde cinsel fantezilerini dile getirir. janet. albümünün beşinci teklisi olarak yayınlanan ve Jackson'ın uluslararası anlamda en büyük başarılarından biri olarak görülen "Any Time, Any Place", Jackson'ın cinsel özgürlüklerini ele almaktadır. Şarkıdaki aşırı basık ve ballad ritimler ile betimlenen cinsel fanteziler, Amerikan müzik tarihindeki en iyi tasvir edilen cinsel fantezi simgelerinden biri olarak görülmektedir. Şarkı, liste bakımından ABD başta olmak üzere bir hit olmuştur. Billboard Hot 100'de iki numarada yer alan şarkı, R&B listelerinde ise on hafta zirvede yer alarak, o zaman için bir rekor kırmıştır. Ancak bu rekor daha sonra eşitlenmiş ve en sonunda kırılmıştır. Şarkının B yüzünde, kimi bölgelerde sonraki tekli olan "Throb" ve "And on And On" adlı şarkılar yer almaktadır. Şarkı daha sonra, 1994'te "Cesur ve Güzel" adlı dizide kullanılmıştır. Throb Throb, Amerikan R&B şarkıcısı Janet Jackson'ın 1993 çıkışlı janet. albümünden çıkan altıncı şarkıdır. Şarkıda cinsel sözler yer almaktadır. Resmi olarak yayınlanmasa da, şarkı dans hiti olmuş ve diskolarda 1994 boyunca yerini almıştır. Şarkıda Jackson, baştan sona cinsel ilişki temalı seslerle şarkıyı söylemektedir. Şarkı "Saturday Night Live"da söylenmiştir. Jackson bu cinsel temalı sesleri çıkarmak için sahnede mastürbasyon benzeri hareketlerde bulunmuştur. Şarkı için herhangi bir müzik videosu bulunmamaktadır. Gazi Şimşek Gazi Şimşek, (d. 1959, Alaca, Çorum, Türkiye), Türk bürokrat. 1978 yılında Ankara Üniversitesi Siyasal Bilgiler Fakültesi'ni bitirdi. Ticaret Bakanlığında Şube Müdürü iken, İçişleri Bakanlığı Kaymakam adaylığı sınavını kazanarak Kayseri’nin Develi ve Pınarbaşı ilçelerinde Kaymakam Vekilliği, Ortaköy, Şırnak, Keban, Divriği ilçelerinde kaymakamlık görevinden sonra 1992 yılında İçişleri Bakanlığı Mülkiye Müfettişliğine atandı. Bu görevde iken Millî Güvenlik Akademisini bitirdi. Müfettişlik görevi uhdesinde olmak üzere 1995 yılından itibaren İçişleri Bakanlığında Bakan Danışmanı olarak görev yaptı. 24 Eylül 1999 tarihinde Gümüşhane Valiliğine atandı. 30 Ocak 2003 tarihinde ise Kütahya Valiliğine atandı. Daha sonra vekaleten Denizli’de göreve başladı. 1 Aralık 2003 tarihinde Denizli Valisi olarak ataması yapıldı. 2006 yılında merkez valiliğine atanmıştır. Evli, 2 çocuk babasıdır. Leyla'nın Evi Leyla'nın Evi, Zülfü Livaneli'nin Mutluluk'tan sonra 2006 yılında çıkardığı romanıdır. Kitap Bosnalı Yalısı'nın mirasçısı Leyla Hanım'ın yalının yeni sahibi Ömer Cevheroğlu ve karısı Necla tarafından çıkarılmasıyla başlar. Kitap bir İstanbul romanıdır. Kitabın en büyük özelliği ise birbirini tanımayan ve tamamen birbirinden bağımsız karakterdeki üç kişinin hayatının birleşmesi ya da kesişmesidir. Livaneli bu üç kişinin hayatını en ince ayrıntısıyla sentezleyerek okuyucusuna sunmuştur. Romanın baş karakteri Leyla gelenek ve göreneklerine bağlı, toplumdan bir bakıma dışlanmış bir karakterdir. Dışlanmasının nedeni ise gayrimüslim bir babadan doğma olması ve annesinin erken ölümünün, dedesinin felcinin sebebi olduğunun Leyla'ya hep hatırlatılmasıdır. Roxy yani Rukiye de yapıtın bir başka karakteridir ve Leyla ile ne kadar farklı olsalar da ortak noktaları vardır. Roxy de toplumdan dışlanmış ve yalnız büyümüştür. Asi, başkaldıran ve umursamaz bir karakterdir. Yalnız büyümek Leyla için bir zorunluluk fakat Roxy için bir tercihtir.Türkiye'de Almancı Almanya'da Türk kızı diye dışlanır. Ailesinden özellikle de babasından nefret eden Roxy daha küçük yaşta seks modelliği yapar ve kendi parasını kazandığını düşünerek sevinir. Aidiyetsizlik (mülksüzlük) kavramı romanın ana izleğidir. Göç kavramına da dikkat edilmelidir. Uzam eserin sürecinde çok önemlidir. Cihangir'e alışmak için çaba harcayan Leyla yine de toplumun bu halini çok garipser. Travestiler, sokak çalgıcılar, eşcinseller, uzun tırnaklı fahişeler ona ne kadar alışık gelmese de onları anlamaya ve onlara alışmaya çalışır. Leyla bir düzenbazlıkla, toplumun önde insanlarının yaptığı sahtekarlıklarla kaç yıllık yerinden edilir, evinden çıkartılır. Leyla için deli raporu hazırlanmıştır ve gazeteci Yusuf aynı zaman da Leyla' yı tanıyan ve çok seven onun eski hizmetkarının oğlu olan bu genç adam olayı anlamasına ve yazmak istemesine rağmen ona da engel olunur böylece Yusuf Leyla'yı hayatından kopararak Cihangir'e kendi evine götürür. Yusuf'un birlikte olduğu kadın Roxy ile Leyla o zaman tanışır. En başta Leyla' dan pek haz almayan ve onu zaten küçücük olan bu evinde istemeyen Roxy sonralarında Leyla'yı çok sever. Kültürlü, müzik eğitimi almış Leyla'nın Roxy ve arkadaşlarının piyanodaki hatalarını düzeltmeye başlayınca herkes evde oturan bu yaşlı kadını önemsemeye başlar. Leyla aynı zamanda maddi açıdan çok zor durumda olan Yusuf ve Roxy'e maddi yardımda bulunur ve bundan önemsiz bir şey gibi bahseder. Bu Roxy ve Yusuf'u çok etkiler. Zamanla birbirlerine daha çok ısınan bu iki kadın toplumun farklı kültürlerini simgeler. Eserin sonu iyi bitmektedir Leyla kendi evine döner, Roxy adını geri Rukiye yapar ve çocuğunun adını Leyla koyar. Miras (film) Miras, yönetmenliğini Aydın Sayman ve Tarkan Özel'in yaptığı, Kaan Girgin'in yapımcısı olduğu, başrollerinde Gökhan Mumcu, Shweta Aggarwal, Suniel Shetty, Haldun Boysan, Kaan Girgin, Haldun Boysan'ın oynadığı aksiyon filmdir. 14 Mart 2008'de vizyona girmiştir. Filmde; Hint, Kanadalı, Türk ve İngiliz yıldız oyuncular başrolü paylaşıyorlar. Filmin başında sarayda Yahudi sözcülerini bir sadrazamla konuşurken görürüz. Abdülhamit (Altan Erkekli)'in karşısındalar, konuşmalar, Yahudiler Filistin'den toprak istiyorlar, Osmanlı’nın tüm dış borcunu ödeyip, hazineyi dolduracaklarını söylüyorlar. Abdülhamit karşı çıkıp: - Kanla kazanılmış vatan toprağı, parayla değil ancak kanla geri verilir. Adamlar çıkar, Sadrazamla gizli, gizli konuşuyorlar, onları bir göz izliyor. Abdülhamit Beylerbeyi sarayına acil gider, Mahmut paşayı çağırır. Mahmut’a bir komploya kurban edileceğini, tahttan indirileceğini düşündüğünü söyler, Yahudilerin bir ülke kurmak için operasyon yaptığını ve bu plana göre Osmanlı, Türk topraklarını da alacaklarını, ülkeyi böleceklerini söyler. Mahmut paşanın da Musul, Kerkük’te toprağı olduğu için onu uyarır, çok dikkatli olmasını ve mümkünse bu toprakları güvenilir bir kişiye teslim etmesini tavsiye eder. Mahmut, o bölgedeki arazilerini eşinin abisi Hint Gururaja devreder ve ondan zamanı geldiğinde bu arazilerin gelirinin Osmanlılara verilmesini ister. Hareket ordusu gelip Abdülhamit’i tahttan indirir, İngilizler gelip Mahmut paşadan Musul Kerkük’teki arsalarını ister, Mahmut da bunu Hint eniştesine sattığını söyler. İngiliz şirket Hint enişteyi bulur, ona ortaklık teklif ederler, Hint işletemediği için 99 seneliğine İngiliz şirketle anlaşır, kendi hissesine düşen parayı da, Mahmut Paşa'dan aldığı direktiflerle Türkiye’deki bir şirkete aktarır, şirkette bunu Teşkilat-ı Mahsusiye’ye. Teşkilat-ı Mahsusiye bayrağı altında toplanan eski Osmanlıları görürüz, yemin ediyorlar, bu görevi gelecek nesilleri başarı ile aktaracaklarını söylerler. Hindistan’daki görev başarıyla tamamlanmış olduğu konuşulur. Teşkilat-ı Mahsusiye bayrağından günümüze geliriz. Günümüzde Türkiye’sindeki şirketin sahibi Kaya, Mahmut paşanın torunudur, Erdal’da Kaya’nın oğlu, bayrağın altında günümüzdeki mahsusiye üyelerini görürüz, “Ortadoğudaki savaş şiddetini arttırdı, oradaki kaynağımızı kesmek istiyorlar, bir şeyler yapmamız gerek, petrolün kullanım hakkını tamamı ile kendimize almalıyız 99 yıllık kontrat bitiyor, düşmanda tetikte çok dikkatli olmalıyız” der. Petrol kuyularını işleten İngiliz şirket Hint baba (MİTABH) ile anlaşmaya çalışır, Mitabh Gururajın torunudur, Mitabh dedesine verdiği sözü tutacağı için anlaşmaz. Konuşmalar yapılırken yan odada Mİ5 Başkanı vardır, Mitabh çıkınca odaya Robert girer, Şirket sahibi hedefin bu olduğunu ve onu ya ikna etmelerini, ya ikna etmelerini söyler. İngri, İngiltere’de, Türk arkadaşı İrem(Yıldız Çağrı Atiksoy) ve Hint arkadaşı Balaji (Şafak Güçlü) ile mezun olup ayrılır, birbirini çok seven üç arkadaş, İngri’ninde koruması Suniel ona deliler gibi aşıktır. You Want This You Want This, Amerikan R&B şarkıcısı Janet Jackson'ın 1993 çıkışlı janet. albümünden çıkan yedinci şarkıdır. Bu şarkı ayrıca ABD'deki son janet. albümü şarkısıdır. Şarkı, aynı albümden çıkan Any Time, Any Place adlı parçayla cinsellik bakımından benzerlik gösterir. Şarkı 11 Ocak 1994 tarihinde, janet. albümünün yedinci şarkısı olarak satışa sunuldu. Şarkı Janet Jackson, Jimmy Jam ve Terry Lewis tarafından yazılmakla beraber, şarkı içinde The Supremes'in "Love Child" ve Kool and the Gang grubunun "Jungle Boogie" adlı eserlerinden alıntılar bulunmaktadır. Şarkı, "70s Love Groove" adlı şarkıyla beraber satışa sunulmuştur. Video, Keir McFarlane tarafından yönetilmiştir. Konu olarak Jackson'ın merkezinde olduğu bir kız topluluğu ve iki adam arasında yaşananlardır. Videonun sonlarına doğru, dans ve koreografi bir rutin halini alır. Yayınlandığı tarihte siyah-beyaz olan video, All For You ve Damita Jo adlı albümlerin DVD'lerinde renklendirilmiştir. Şarkı nispeten başarılıdır. Birçok ülkenin listesinde ilk otuza girmeyi başarmıştır. Whoops Now / What'll I Do Whoops Now ve What'll I Do, Amerikan R&B şarkıcısı Janet Jackson'ın 1993 çıkışlı janet. albümünden çıkan sekizinci ve dokuzuncu şarkılardır. Her iki şarkı da Yeni Zelanda'da bir numarada yerini almıştır. Whoops Now, yapımcılığı Jellybean Johnson ve Janet Jackson tarafından yapılmış bir şarkıdır. Şarkı, içerdiği piyano ile göze çarpmaktadır. Ayrıca şarkı için video-klip çekilmiştir. Klipte Jackson bir tatilde görünmektedir. Şarkı Yeni Zelanda'da zirveye otururken, dünya çapında geniş başarılar elde etmiştir. What'll I Do, yapımcılığı Jellybean Johnson ve Janet Jackson tarafından yapılmış bir şarkıdır. Şarkıdaki punk ögeleri ve gitar "riff"leri dikkat çekmektedir. Şarkıya herhangi bir video-klip çekilmemiştir. Şarkı kendi başına sadece Avustralya ve Yeni Zelanda'da satışa sunulmuştur. Şarkı, "Whoops Now" gibi, Yeni Zelanda'da zirveye oturmuştur. LÃ¼tfi Uraz L端tfi Uraz, (d. 1918, Trabzon, T端rkiye), T端rk b端rokrat. 1951-1953 yılları arasında Elbistan kaymakamlığı, 1960-1961 yılları arasında Tunceli, 1961-1964 yılları arasında Denizli, 1965-1966 yılları arasında Tekirdağ, 1970-1972 yılları arasında Hatay, 1972-1975 yılları arasında Afyonkarahisar ve 1978-1979 yılları arasında Kırşehir valilikleri yapmıştır. Diktatör (Roma) Diktatörlük, Roma Cumhuriyeti'nde siyasi bir makamdı. Diktatör kelimesi Latincede emir veren, dikte eden anlamına gelir. Roma Cumhuriyeti'ne özgü bir siyasi kurum olan bu makam normal magistraların yetkisinin üzerinde olağandışı görevler üstlenen olağandışı bir magistralıktı ("magistratus extraordinarius"). Resmî adı "Magister Populi" ("Halkın Efendisi"), "Praetor Maximus" ("Yüksek Praetor") ve "Magister Peditum" ("Piyadelerin Efendisi") idi. Hussein Bassir Hussein Bassir, Giza Piramitleri'nin kazı çalışmalarına katkıda bulunmuş Mısırlı arkeolog. Bahariya Oasis’teki Valley of the Golden Mummies kazı çalışmalarında saha direktörü olarak görev yapmaktadır. Mısıroloji alanındaki lisans derecesini Kahire Üniversitesi'nden aldı. Baltimore, Maryland'deki Johns Hopkins Üniversitesi'nde Yakın Doğu Çalışmaları alanında yüksek lisans yaptı. Bu üniversitede doktora çalismaları çercevesinde halan araştırmalarını sürdürmektedir. "In Search For Khnum" ve "The Old Red Hippopotamus" gibi Mısır konulu birçok kitap yazdı. Amerika'ya gitmeden önce Dr. Zahi Hawass'ın arkeoloji takımında çalıştı. Çalismaları arasında Arap edebiyatı, Arap sinemasi, Mısır uygarlığı ve arkeoloji bulunmaktadır. Mısır Kültür Bakanlığı bünyesinde yer alan Antikite Kurulu'ndaki görevini halan sürdürmektedir. Ghost Rider (motosiklet s端r端c端s端) Ghost Rider (Patrik Furstenhoff) İsveç yollarında yasadışı hareketler yapıp bunların görüntülerini yayınlayan bir motosiklet sürücüsüdür. Ghost Rider bu hareketleri trafiğe açık alanlarda yapmaktadır. Ghost Rider, motosikletine farklı açılarda kameralar yerleştirerek kalabalık yollarda, polisleri provoke ederek yüksek hızlarda kovalama yaşanmasına neden olmaktadır. Ghost Rider'ın motor konusunda ilk tercihi Suzuki GSX-R1000'dir. Ghost Rider filmlerde bu aracın farklı versiyonlarını kullanmaktadır. Ghost Rider "Goes Crazy in Europe"ta tamamen karbondan yapılmış GSX-R1000 K4 kullanırken, "Ghost Rider Goes Undercover" filminde 280 beygirden fazla güce sahip, turboşarjlı Ghost Rider GSX-R1000 K5 kullanmaktadır. Ghost Rider otomobil, bisiklet, mini-motosiklet ve kar motosikleti de kullanmaktadır. Her filmde Ghost Rider yüklü ve turboşarjlı bir Suzuki Hayabusa kullanmtakadır. "Ghost Rider: The Final Ride" filmindeki Hayabusa 417 beygir iken, daha sonraları 499 beygirlik Hayabusa kullanmaktadır. "Ghost Rider: The Final Ride filminde", Stockholm'den Uppsala'ya 68 km'lik yolu yoğun trafikte 14 dakka 55 saniyede gitmiştir. Ortalama hızı 273,1 km/sa'dir. "Ghost Rider Goes Crazy in Europe" filminde kendi rekorunu daha hızlı bir motor kullanarak 2 saniye geliştirmiştir. Otomobil dinamosu Otomobil dinamosu, otomobillerde motora ilk hareketi veren marş sistemini beslemekte kullanılan akümülatörün şarj edilmesinde kullanılır. Üretilen elektrik diyot köprüsü ile doğru akıma çevrilerek akümülatörü şarj eder. En yüksek eski yapılar listesi Yüksekliklerine göre eski yapılar listesi Ä°zmit Saat Kulesi İzmit Saat Kulesi, İzmit Kemalpaşa mahallesi'nde Kocaeli sınırları içerisinde yer alan bir saat kulesi. 34. Osmanlı Padişahı Sultan II. Abdülhamit'in tahta çıkışının 25. yıldönümü nedeniyle İzmit mutasarrıflığı denetiminde İzmit Belediyesi tarafından yaptırılmıştır. Kulenin temeli 19 Ağustos 1900’de atılmış, Abdülhamit cülusunun 26. yılı olan 1901’de tamamlanmıştır. Projesi Mimar Vedat Bey; uygulama ise başkaları tarafından değişikliklerle yapılmıştır. Kimi kaynaklar kulenin mimarını Bahçecik, İzmitli bir Osmanlı Ermenisi olan Mihran Azaryan olarak vermektedir. Saat kulesinin üç tarafında bulunan sebillerin alınlığında ve kapısının üzerinde kitabeler bulunmaktadır. Bu kitabelerde "1318 (M. 1900/1901) Belediye etti inşa bu kule ile çeşme-i Seyit Kamari'ye" yazmaktadır. Orta kattaki çember şeklindeki kartuş içerisinde de II. Abdülhamit'in tuğrası bulunmaktadır. Saat kulesinin giriş kapısının yanı başındaki Türkçe bir kitabeden de SEKA tarafından 1970'lerde onarıldığı yazılıdır. Saat kulesi, köşelerinde ikişer sütun ve kenarlarında çember şeklindeki kemerli sebiller bulunan kare bir kaide üzerinde yükselmektedir. Sebiller basık yuvarlak niş şeklinde olup, silmelerle çevrilidir. Ayrıca bu sebillerin profilli birer teknesi bulunmaktadır. Gövde genişliğine üç silme ile dört kata bölünmüş, her katında farklı mimari uygulamalar denemiş, farklı süslemeler kullanılmıştır. Birinci kat, çeşmelere yer verilen bölümdür. Çeşme aynalığında yay içerisinde ay yıldız, ay yıldızın altında da çelenk bulunmaktadır. İkinci katta kaide ile gövde arasına bir balkon yapılmıştır. Demir korkuluklardan yapılan balkon, devrin üslup özelliklerini yansıtır. Kulenin 3. katında her cephe yüzeyinde kaş kemerli pencerelere yer verilmiştir. Pencerelerin alt kısımlarında, mermer madalyonlar içerisinde II. Abdülmamid’in tuğrası bulunmaktadır. Dördüncü katta dört yöne yönelik birer saat kadranı yerleştirilmiştir. Saatlerin üst kısımlarda üçer pencere kuşağı bulunmaktadır. Dört katın üzeri ince sivri bir külah ile örtülmüştür. Saçak sistemi oldukça taşkın yapılmıştır. Kulenin her bir köşesinde silmeli, ince uzun birer pencere bulunmaktadır. 1971 yılında Seka Genel Müdürlüğü'nün katkılarıyla, 2006 yılında da Kocaeli Büyükşehir Belediyesi tarafından restore edilmiştir. 2013 yılının sonunda arızalan saat 2014 yılının Aralık ayında Millî Sarayların saatçisine onarım için gönderildi. Tamiri tamamlanan saat 2015 yılının Nisan ayında tekrar çalışmaya başladı. Osman Nuri Tekeli Osman Nuri Tekeli, (1893 (Rumi 1309), İbradı, Antalya - 3 Şubat 1976, Ankara), Türk bürokrat. Rumi 1332 yılında yılında Hukuk Mektebini bitirmiştir. Pavli mülkiye müdürlüğü, Sürmene, Nazilli, Keşan kaymakamlıkları, Çorum, Kocaeli, Niğde, Erzincan, Denizli, Bilecik, Afyonkarahisar, Diyarbakır ve Kahramanmaraş valilikleri ile İçişleri Bakanlığı Teftiş Kurulu Başkanlığı yapmıştır. 3 Şubat 1976'da hayatını kaybeden Tekeli Ankara Karşıyaka Mezarlığı'na defnedildi. Hair (film) Hair, 1979 yapımı Alman - Amerikan ortak sinema filmi. Müzikal türde çevrilen filmin yönetmenliği, Milos Forman'a ait. Başrollerini John Savage, Treat Williams, Beverly D'Angelo, Annie Golden gibi sanatçıların üstlendiği film, 1968 kuşağını oluşturan Woodstock festivalinde; yağmurla birlikte tüm gençliğin hep bir ağızdan söylediği şarkıyla, öyküsünü anlatmakta olup, dünya sinema tarihinin klasikleri arasında yer almaktadır. Hippi gençliğinin bir yansıması olan "Hair", ""Kaplumbağa"" tipi Volkswagen arabaların "hit" olduğu, anarşist dönemi yansıtmaktadır. Türkiye dışında müzikal ve sinema filmi olarak sergilenen yapıt, cinsellik ve uyuşturucunun, idealist gençliğe nasıl yön bulduğunun bir anlatımıdır. Hair, Türkiye'de 11 Ocak 1982 tarihinde gösterime girmiş olup Engin Cezzar tarafından Türkçleştirilmiş haliyle, müzikal oyun olarak da sergilenmiştir. Yapıtın müzikal oyun hali, Mart - Nisan 2006'da İstanbul Bilgi Üniversitesi öğrencilerinin kurduğu Tiyatro Candela tarafından da bir rock müzikali olarak sergilenmiştir. Savaşa ve militarizme karşı olan; barış ve sevgi dolu özgür bir dünya hayal eden çiçek çocukların “olmayan ülkelerinde”, kalbinin sesini arayan bir savaş yolcusunun hikâyesini anlatan filmde; Beyaz Saray önünde Vietnam savaşını protesto eden binlerce insanın görüntüleriyle birlikte sunulan "Let the Sun Shine in - Bırak Güneş içeri Girsin" şarkısı temelinden hareket edilmiştir. Stoyan Zagorçinov Stoyan Zagorçinov (Стоян Загорчинов; 3 Aralık 1889, Filibe, Bulgaristan Prensliği – 31 Ocak 1969, Sofya, Bulgaristan Halk Cumhuriyeti) Bulgar yazar. Bulgaristan'ın ilk sosyo-tarihi romanı olan "The Last Day - The God's Day" 'in yazarıdır. Zagorçinov aynı zamanda oyun, deneme, makale ve anılar yazmıştır. Stoyan Zagorçinov 1889 yılında Filibe, Bulgaristan'da doğdu. Doğum günü bilinmemekle birlikte bazı kaynaklarda 3 Kasım ya da 3 Mart olarak geçmektedir. Sofya Üniversitesi'nde tarih eğitimi gören yazar, Cenevre, İsviçre'de , felsefe eğitimi aldı. Daha sonra tekrar Sofya Üniversitesi'nde tarih ve Fransız Dili üzerine lisans üstü eğitim gördü. Zagorçinov 1969 yılında Sofya'da hayatını kaybetti. Ölüm günü bilinmemekle birlikte bazı kaynaklarda 3 Ocak ya da 31 Ocak olarak geçmektedir. Todd Babiak Todd Babiak, Kanadalı yazar, gazeteci ve senarist. Edmonton, Alberta'da yaşayan yazar, "Edmonton Journal" 'a da yazmaktadır. İlk romanı "Choke Hold" "Rogers Writers' Trust Fiction Prize" ödülünde finalist olmuş, "Henry Kreisel Award" ödülünü ise kazanmıştır. İkinci romanı "The Garneau Block" ile "Scotiabank Giller Prize" ödülüne aday olmuştur. Ölüm Kitabı Ölüm Kitabı 1990 ABD yapımı korku gerilim filmidir. Özgün adı Misery olan film 1 Şubat 1991'de Türkiye'de sinemalarda gösterilmiştir. Senaryosunu William Goldman'ın Stephen King'in 1987'de yazdığı aynı adlı romanından uyarlayıp yazdığı filmin yönetmenliğini ve yapımcılığını Rob Reiner üstlenmiştir. Filmin başlıca rollerinde James Caan, Kathy Bates, Lauren Bacall ve Frances Sternhagen oynamışlardır. Kathy Bates bu filmdeki performansı ile o yıl En İyi Kadın Oyuncu Akademi Ödülü'nü ve aynı dalda Altın Küre ödülünü kazandı. Filmde bir roman yazarının psikopat bir hayranı tarafından rehin tutularak onun istediği tarzda yeni bir roman yazmaya zorlanması anlatılmaktadır. Stephen King'in romanı Türkiye'de 1995 yılında Altın Kitaplar'dan Sadist adıyla ve Gönül Suveren'in çevirisiyle çıkmıştır.(ISBN 975-405-013-9) Popüler seri romanlar yazan Paul Sheldon (James Caan) arabası ile karlı bir dağ yolunda giderken kaza yapar.Tenha bir bölgede meydana gelen kazada yolun dışına savrulan araba yoldan görülmeyecek bir şekilde kalır.Sheldon gözlerini açtığında kendisini kutarıcısı olan Annie Wilkes (Kathy Bates) 'ın evinde kırık bir ayakla yatarken bulur.Wilkes onun romanlarıdaki baş kadın karakter olan "Misery Chastaine" in fanatik bir hayranı çıkar.Eski bir hemşire olan Wilkes kendi imkânları ile Paul'un yaralarını sarar,ona birtakım ilaçlar içirir.Nekahat dönemi boyunca da Paul'un yeni bitirdiği henüz basılmamış son romanının tekstini ona okur,ancak kitabın sonunda Paul'un onun en sevdiği karakter olan "Misery" yi beklenmedik bir şekilde öldürdüğünü okuyunca birden çılgına döner.İstediği gibi sonu olan bir roman yazmaya zorlamak için de Paul'un ayağını tekrar kırarak onu iyice yatağa bağlar.İronik bir şekilde "Misery" kelime olarak "Acı,ızdırap" anlamına gelmektedir. Kazandığı Ödüller: Adaylıkları: Filmin özgün müziğini Marc Shaiman bestelemiştir. Soundtrack albümü Ocak 1991 tarihinde Bay Cities etiketi ile CD formatında çıkmıştır. Albümde yer alan parçalar şunlardır: Bunlar dışında filmde kullanılan diğer müzik parçaları şunlardır: Başak Özel Başak Özel (22 Mart 1971), tiyatro, sinema ve dizi oyuncusu. Sanat hayatına "Ankara Sanat Merkezi"`nde aldığı tiyatro kurslarıyla başlayan Başak Özel, daha sonra Ankara Sanat Tiyatrosu ve "Ali Hünal Kabare Tiyatrosu"'nda oyunculuk deneyimini geliştirdi. Çeşitli bankaların çocuk tiyatrosu topluluklarında, Ankara Halk Tiyatrosu ve Ankara Ekin Tiyatrosu'nda görev yaptı. Tiyatronun dışında kamera karşısına da geçerek, sinema ve dizi filmlerde rol aldı. Çasod üyesi olan sanatçı, şiir ve öykü yazmakta, redaksiyon ve seslendirme yapmaktadır. Sinop Kalesi Sinop