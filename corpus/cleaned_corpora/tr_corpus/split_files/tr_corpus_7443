Ertuğrul Sağlam döneminde Muhammet Demir ile beraber A takıma dahil edildi. Muhammet Demir'le beraber Bursaspor ile sezon sonu bitecek sözleşmelerini uzatmadıkları gerekçesiyle sezon sonuna kadar kadro dışı bırakılmışlardır. Ligin devre arsında Galatasaray'la anlaşacağına kesin gözüyle bakılmasına rağmen sezon sonu Trabzonspor'a transfer olmuştur. 2011-2012 sezonu devre arasında Orduspor'a kiralanmıştır. 2012-13 sezon başında 1461 Trabzon'a kiralanan Eren Albayrak devre arasında bonservisiyle birlikte Çaykur Rizespor'a transfer olmuştur. 94 kez millî takımlara çağrılan Eren Albayrak, 1 kez Türkiye U-15, 22 kez Türkiye U-16, 20 kez Türkiye U-17, 12 kez Türkiye U-18, 19 kez Türkiye U-19, 2 kez Türkiye U-20 ve 4 kez de Türkiye U-21 forması olmak üzere toplam 80 kez millî formayı giymiştir ve müsabakalarda 22 gol kaydetmiştir. Güzelköy, Mut Güzelköy, Mersin ilinin Mut ilçesine bağlı bir mahalledir. Mersin merkezine 182, Mut merkezine ise 17 km uzaklıktadır. GÃ¼zelyurt, Mut Güzelyurt, Mersin ilinin Mut ilçesine bağlı bir mahalledir. Mersin merkezine 205, Mut merkezine ise 45 km uzaklıktadır. HacÄ±ahmetli, Mut Hacıahmetli, Mersin ilinin Mut ilçesine bağlı bir mahalledir. Mersin merkezine 211, Mut merkezine ise 51 km uzaklıktadır. Jeff Loomis Jeff Loomis, (d. 14 Eylül 1971) progressive metal grubu Nevermore ve Arch Enemy'nin lead gitaristi ve bestecisi. Etkilendiği gitaristler arasında; Eddie Van Halen, Yngwie Malmsteen, Jason Becker ve Marty Friedman gösterilebilir. Serdar Aziz Serdar Aziz (d. 23 Ekim 1990, Osmangazi), stoper mevkinde görev yapan Türk millî futbolcudur. Süper Lig takımlarından Fenerbahçe'de forma giymektedir. Aziz, Osmangazi'de doğdu. Babası Makedonya'da doğmuştur ama Türk kökenli bir ailedir. Annesi de Bursa'da doğmuştur. Bir erkek kardeşi ve bir kız kardeşi vardır. Aziz'in babası Bursa'da bir amatör futbolcuydu. Aziz 10 yaşına geldiğinde Bursa'da futbol okuluna gitmeye başladı. Bursaspor ile gençlik sözleşmesi imzaladı. Aziz kısa boylu olduğundan başlarda orta sahada oynadı. Ancak, teknik kapasitesi orta sahada oynamak için yeterli olmadığından hocası Aziz'i defansta oynatmaya karar verdi. 2007-08 sezonunda Merinosspor'a 1 yıllığına kiralandı. 25 Ekim 2008 tarihinde Fenerbahçe'ye karşı ilk lig maçını oynadı. Maç 5-2 yenilgisiyle sonuçlandı. 2009-10 Süper Lig şampiyonluğunu kazanan Bursaspor'da önemli oyuncular arasında yerini aldı. Süper Lig Süleyman Seba Sezonu'nda, Şenol Güneş Bursaspor takımı teknik direktörü oldu.Serdar Aziz bu dönemde gelişim gösterdi. Millî takıma seçildi. Renato Civelli ile stoper de başarılı oldular. Sezonun en çok gol atan takımı, en iyi futbol oynayan takımı olarak ödül de aldılar. Serdar Aziz sezonu 34 maçta 2 gol 1 asist, 11 sarı, 1 tane direkt kırmızı kart, 1 tane de 2. sarıdan kırmızı kart görerek tamamladı. Türkiye Kupası'nda finale yükseldiler. Finalde Galatasaray kupayı alan takım oldu. Süper Kupa finalinde de yine rakipleri Galatasaray oldu. Kupayı maçı Yasin Öztekin'in golüyle 1-0 kazanan Galatasaray kaldırdı. Süper Lig Hasan Doğan Sezonu'nda, teknik direktör Şenol Güneş, Beşiktaş'a transfer oldu. Bursaspor'un yeni teknik direktörü Ertuğrul Sağlam oldu. Devre arasında bir hoca değişikliği daha yaşandı. Ertuğrul Sağlam görevi bıraktı. Galatasaray'dan ayrılan Hamza Hamzaoğlu yeni teknik direktör oldu. Çalıştığı hocaların ilk tercihi oldu. Sezonda sakatlıklar peşini bırakmadı. Süper Lig, Süper Kupa ve Türkiye Kupası olmak üzere toplam 23 maçta 2 gol 3 asist yaptı. 6 da sarı kart gördü. 2015-16 sezonu ara transfer döneminde Galatasaray ve diğer kulüplerin transfer gündeminde olan Serdar Aziz, sezon bitiminden sonra Galatasaray ile 4 yıllık sözleşme imzaladı. Serdar Aziz 4.5 milyon € + Sercan Yıldırım, Furkan Özçal ve Bilal Kısa'nın bonservisleriyle Bursaspor takımına verilmesi karşılığında Galatasaray takımına transfer oldu. 2018-2019 sezonu ara transfer döneminde, bonservisi elinde bulunan futbolcu Fenerbahçe tarafından 3.5 yıllık sözleşme imzalandı. Serdar Aziz, 2 kez Türkiye U-16, 13 kez Türkiye U-17, 7 kez Türkiye U-18, 18 kez Türkiye U-19, 2 kez Türkiye U-20, 15 kez de Türkiye U-21, 1 kez A2 millî takımı ve 9 kez de A millî takımı forması olmak üzere toplam 67 kez millî formayı giymiştir ve müsabakalarda 2 gol kaydetmiştir. A millî takımı formasını ilk kez 16 Kasım 2014 tarihinde Kazakistan karşısında giydi. Sakatlığı sebebiyle, 2016 Avrupa Futbol Şampiyonası'nda 23 kişilik Türkiye millî takımı kadrosunda yer alamadı. Trabzonspor (erkek hentbol takımı) Trabzonspor Erkek Hentbol Takımı, Trabzonspor'un 2010 yılında kurulan ve Türkiye Erkekler Hentbol Süper Ligi'nde mücadele eden hentbol takımıdır. Trabzonspor, 1984'te kentteki hentbol kulüplerini birleştirerek bir takım kurmayı planlamıştır, ancak daha sonra bundan vazgeçmiştir. 2009-10 sezonunda ise Türkiye Erkekler Hentbol Süper Ligi'ne yükselen 24 Şubat Hentbol Takımı'nı bünyesine katarak bu branşta faaliyetine başlamıştır. 6 Eylül 2010 tarihinde teknik ekip ve sporcular Trabzonspor Kamp ve Eğitim Tesisleri'nde basına tanıtılmıştır. Tarihindeki ilk maçını, 18 Eylül 2010'da İstanbul Bahçeşehir Koleji'yle oynamıştır. Takım, 2010-11 sezonlarından bu yana Türkiye Erkekler Hentbol Süper Ligi'nde mücadele etmektedir. Sami GÃ¶kmen Sami Gökmen (doğum 24 Mart 1935, Fethiye), Türk siyasetçi. Cumhuriyet Halk Partisi Türkiye Büyük Millet Meclisinde 16. dönem Muğla milletvekili olarak görev yapan Sami Gökmen, daha önce TRT'de program yazarı ve yöneticisi olarak çalıştı. Sami Gökmen, 1935 yılında Muğla'nın Fethiye ilçesinin Arpacık Köyü’nde doğdu. İlkokulu kendi köyünde tamamladı. Bundan sonraki öğrenim yılları çok zor koşullar içinde geçti. Sınavla Antalya Aksu Köy Enstitüsüne girdi. Kişiliğini ve kimliğini oluşturan her şeyi Köy Enstitülerinin o özgün kurumlarında kazandı. Beş ay kadar Mardin ili Nusaybin ilçesi Dala köyünde ilkokul öğretmeni ve müdürü olarak çalıştı. Yükseköğrenime devam etmek için öğretmenlikten ayrıldı. İstanbul Eğitim Enstitüsü, (bugünkü Marmara Üniversitesi Fen Edebiyat Fakültesi Türk Dili ve Edebiyatı Bölümü) bitirdi. Aynı fakültede Türkiye Millî Talebe Federasyonu öğrenci birliği başkanı görevlerinde bulundu. Hacettepe Üniversitesi Sosyal ve İdari Bilimler Fakültesini bitirdi. Hacettepe Üniversitesi’nden Bilim Uzmanlığı (Yüksek Lisans) diploması ve Ankara Üniversitesinden Bilim Doktorası diploması aldı. Sami Gökmen Cumhuriyet Halk Partisi’nden 16. dönem Muğla milletvekili seçilerek 1977 yılında Türkiye Büyük Millet Meclisi’ne girdi. CHP grubu içinde basının “sol kanat” olarak adlandırdığı dinamik grubun içinde yer aldı. Türk siyasal yaşamının önemli isimleri Kemal Anadol, Süleyman Genç ve Ertuğrul Günay ile aynı grupta ülke sorunlarının gündeme getirilmesi ve çözümü konusunda Parlamentoda çok önemli yasa tasarılarının çıkarılmasında önemli etkinlikleri oldu. Bu dönem CHP’nin 23 ay iktidar olmasının da avantajıyla Muğla İlinin her yönden en yoğun devlet hizmet ve yatırımlarını aldığı yıllar oldu. Sami Gökmen’in bu aktif politik yaşamı yüzünden 12 Eylül 1980 Askeri Darbesi’nde Cumhuriyet Halk Partisi’nden hapse alınan 34 Milletvekilinden biri oldu. 1960-1964 yılları arasında lise edebiyat öğretmenliği ve müdürlüğü görevlerinde bulundu. Niğde'de bu görevleri yaptığı yıllarda resim öğretmeni Yüksel Taylak ile evlendi. Yedek subaylığını önce Tuzla Piyade Okulunda okudu, buradan piyade teğmen rütbesiyle ayrılarak Amasya 6. Tugayda inzibat askerliğini bitirdi. 1967-1977 yılları arasında, TRT’de yayın yaşamını sürdüren Ocakbaşı–Tarla Dönüşü program dizilerinde radyo program yazarı ve yöneticisi olarak çalıştı. 1977-1980 yılları arasındaki Muğla milletvekili görevinden sonra, turizm iş kolunda ticaret yapmaya başladı. Fethiye yöresinde planlı ve örgütlü bir turizm hareketinin gelişmesine öncülük etti. Turizm işletmeciliği ve yöneticiliği yaptı. Yüksel Taylak'la evlidir. Bilgehan ve Pelin isimili iki çocuğu vardır. Oğlu Bilgehan, Jennifer Eaton adlı Amerikalı yazarla evlidir. Gazete ve dergilerde yayımlanmış yazıları, bilimsel tezleri, "Cumhuriyet" ve "Keskin Dönemeçler" adlı basılmış kitapları vardır. Ä°slam ve antisemitizm İslam ve antisemitizm, Yahudilere ve Yahudiliğe karşı İslami öğretiler ve İslam hakimiyeti altındaki Yahudilere yapılan muamelelerle ilgilidir. 7. yüzyılda Arap Yarımadası ve ötesinde İslamın hızla yayılmasıyla Yahudiler (ve diğer halklar) Müslüman liderlerin hakimiyeti altına girdi. Liderlerin, hükûmet yetkililerinin, ruhban sınıfının tavırları dönemden döneme ve kişiden kişiye farklılıklar göstermiştir. Reuven Firestone'a göre "kendinden önce gelen dinleri olumsuz görme ve hatta o dini ve mensuplarını ayıplama her üç dinde (Yahudilik, Hristiyanlık ve İslam) de mevcuttur." Bu madde İslam düşüncesi ve toplumları altındaki Yahudilere yapılan muameleleri ve bunun günümüz dünyasındaki etkilerini incelemektedir. Antisemitizmin doğası ve çapı Orta Doğu ve İslam öğrencileri arasında sıcak bir tartışma konusudur. Konu İslam ve antisemitizm olunca, İslam ve Arapça semitik olduğundan etimolojik olarak "antisemit" kelimesi çelişkilidir. Bu fenomeni açıklayacak en uygun terim "anti-Yahudi"dir. Kur'an'da 43 farklı yerde ""Beni İsrail"" (İsrailoğulları) referansı bulunur. "Yahudi" anlamına gelen "yahud" kelimesi 11 kez ve "Yahudi olmak" filli "hada" 10 kere Kuran'da geçer. Khalid Durán'a göre olumsuz pasajlarda "Yahūd", olumlu pasajlarda da "Banī Isrā’īl" kelimeleri kullanılmıştır. Muhammed'in Mekke öncesine ait dönemlerdeki ayetlerde ise Yahudilerden bahsedilmez. Bernard Lewis'e göre, Yahudiler fazla kapsama alınmamıştır. Kuran'da Yahudiler ile ilgili kaynaklar farklı yorumlanmaktadır. Frederick M. Schweitzer ve Marvin Perry'e göre bu kaynaklar "çoğunlukla olumsuz"dur. Tahir Abbas'a göre kaynaklar genelde Yahudiler lehinedir ve sadece bazı grup Yahudiler ağır eleştirilmiştir. Bernard Lewis'in de içinde bulunduğu bazı bilimadamlarınca, Kuran'ın ilk ayetleri Yahudilere genelde sempatiyle yaklaşmıştır. Muhammed onları monoteist olduğu için takdir etmiş, yandaş olarak görmüş ve ibadetlerinde Yahudilik modeli uygulamıştır. Örneğin, öğlen duaları, Cuma duaları, Ramazan orucu (Yahudilikteki Yom Kippur gibi) uygulanmış ve hatta 623 yılına kadar ibadetlerini Mekke yerine Kudüs yönüne dönerek yapmıştır. Muhammed, 622'deki ilk hicretinde dini hoşgörünün olmadığı Mekke'den çıkıp 'sosyal belge' hazırladığı Yesrib'e vardı, buranın adı "Peygamberin şehri" anlamına gelen "Medina al-Nabi" olarak değiştirildi. Bu hazırladığı belge 'Medine Sözleşmesi' olarak bilinir. "Sahife" (sayfa/yaprak) olarak da bilinen bu belgede belli şartlar altında Müslümanlar, Yahudiler ve Hristiyanlara dini özgürlük ve barış içinde birlikte yaşama hakkı verilip ümmet yapıldı. Medine homojen değildi. Muhammed'i takip edip gelen Muhacirun denen 200 küsur göçmen, Medine Sadıkları ('yardımcılar'), Arap paganlar, üç Yahudi kabilesi ve bazı Hristiyanlar bulunuyordu. Sözleşmenin 16. paragrafında "O Yahudiler, bize yanlış yapmadıkları ve bize karşı (düşmanlarımıza) yardım etmedikleri sürece, yardımlarımızda ve desteklerimizde hak sahibidirler" der. 37. paragrafta da "Yahudiler kendi masraflarıyla, Müslümanlarda kendilerininkiyle. Bir saldırı sırasında bu belgede hakları korunan halklar birbirlerine yardım etmeli. Samimi dostluk, iyi öğüt takası, adil tutum olmalı, ihanet olmamalı" der. Yerel Yahudi kabileleri Banu Nadir, Banu Kureyza ve Banu Kaynuka idi. Muhammed'in bu kabilelere karşı bir önyargısı yoktu ve verdiği mesajın Yahudilerin Sina'da aldığıyla aynı olduğunu savunuyordu. Kabile politikaları ve Yahudilerin Muhammed'i peygamber olarak görmemenin Muhammed'e verdiği düş kırıklığı sebebiyle Muhammed bu kabilelerle bağını kopardı. Burada dil farklılığından kaynaklanan bir şanssızlık da söz konusu olabilir. Kabilelerden biri 624'te Medine'den çıkarıldı. Banu Nadir de 625'te kovuldu. Son olarak, Mekke'nin Medine'yi 627'te kuşatması sırasında orada kalan son büyük Yahudi kabilesi Medine'yi korumak için Müslümanlara yardım etti fakat sonradan Mekke'nin pagan ordusuna yardım edip Müslümanlara ihanet edince Müslümanlar Yahudileri kuşattı. Tora'da ihanetin cezası idam olduğundan tüm yetişkin erkekler öldürüldü, çocuklar ve kadınlar köle olarak alındı (sonradan serbest bırakıldılar). Bu zamandan sonra ibadet yönü Mekke'ye döndü ve Kuran'da Yahudiler hakkında olumsuz ayetler yer almaya başladı. Laqueur'e göre, özellikle İslami fundamentalizmin yükseldiği zamanlarda, Kuran'daki Yahudiler ile ilgili çelişkili ayetler Müslümanların Yahudilere karşı tavrını etkiledi. Bernard Lewis'a göre, Müslüman teolojisinde (tek bir istisna hariç) Yahudiliği reddetme veya anti-Yahudi saldırılar yoktur. Lewis ve Chanes genelde, çeşitli sebeplerden dolayı, Müslümanların antisemit olmadığına kanaat getirir. Kuran, Yahudilik gibi, Müslümanlara katı monoteizmi sunar. Yahudileri İsa'nın ölümünden sorumlu tutan İncil hikâyeleri Müslüman eğitim sisteminde yoktur. Kuran, İncil gibi Tevrat'ın tamamlayıcı devamı olduğunu değil, tersine, orijinal mesajın yinelenişi olduğunu iddia eder dolayısıyla Yahudilik ve İslamın yorumlanmaları çakışmamalıdır. Ayrıca Lewis, Kuran'da batı geleneğinde bulunan "suçluluk duygusu ve ihanet" kavramlarının yer almadığını savunur. Rosenblatt ve Pinson ise Yahudilik monotesitik olduğundan Kuran'ın Yahudiliğe karşı hoşgörüyle yaklaşılmasını öğrettiğini belirtir. Lewis'e göre Yahudilik ve Hristiyanlığa eklenen olumsuz sıfatlar dini ve sosyal amaçlıdır; etnik ve ırksal olarak kullanılışı nadiren görülür. Bu sıfatlar genelde kuvvetlidir; hakaret içeren lakaplar genelde Yahudiler için "maymun" ve Hristiyanlar içinse "domuz"dur. Lewis bunun Kuran ayetlerinden kaynaklandığını belirtir. Bu tip gizemli ayetlerin tefsiri epey karmaşıktır. Goitein'e göre, Şabat'ı bozan Yahudilerin maymuna dönüşme hikayesi Yemen midraşlarından etkilenilerek üretilmiştir. Firestone, Kureyze kabilesinin Şabat'ta Muhammed'e saldırması sebebiyle maymuna dönüşme hikayesinin Müslüman kaynaklarda bulunduğunu belirtir. Stillman'a göre Kuran Musa'yı över ve İsrailoğullarını ilahi lutfun alıcıları olarak resmeder. Leon Poliakov, Kuran'ın birçok ayetinde İbrani peygamberlerin yüceltildiğini belirtir ve Enam suresinden örnek verir: Biz ona İshak'ı ve Yakub'u armağan ettik. Hepsini hidayete erdirdik. Daha önce Nûh'u da hidayete erdirmiştik. Zürriyetinden Dâvud'u, Süleyman'ı, Eyyub'u, Yûsuf'u, Mûsâ'yı ve Hârûn'u da. İyilik yapanları işte böyle mükafatlandırırız. Zekeriya'yı, Yahya'yı, İsa'yı, İlyas'ı doğru yola erdirmiştik. Bunların hepsi salih kimselerden idi. İsmail'i, Elyasa'ı, Yûnus'u ve Lût'u da hidayete erdirmiştik. Her birini âlemlere üstün kılmıştık. Leon Poliakov, Walter Laqueur, ve Jane Gerber'e göre bazı Kur'an ayetlerinde Yahudilere Muhammed'i Tanrı'nın bir peygamberi olduğunu kabul etmedikleri için sitem etmektedir. "Kuran, Yahudiler içindeki günahkarları ele alıp onlara Yeni Ahit'teki şekliyle saldırır." Müslüman kutsal metinleri, özellikle İslami fundamentalizmin arttığı dönemlerde, Yahudilere karşı Arap ve Müslüman tavrını belirler. Walter Laqueur'a göre, Kuran yorumcularının Yahudiler hakkında çelişkili epeyce yorumu vardır. Yahudiler hain ve hipokrattırlar ve onlardan dost edinilmemelidir. Frederick M. Schweitzer ve Marvin Perry, Kuran'da Yahudilerle ilgili ayetlerin genellikle olumsuz olduğunu belirtir. Kuran'da anlatıldığına göre, Yahudiler, Allah'ın vahiylerine inanmadıkları ve peygamberleri öldürdükleri için Allah'ın lanetini almışlardır ve sefildirler. Onlara yasaklanmış olmasına rağmen tefecilik yapıp başkalarının mal varlığını hileyle ele geçirdikleri için ıstırap dolu bir ceza hazırlanmıştır. Kuran, onların "alçaklık ve sefalet"inin kelle vergisi olan cizye ile ödenmesini hüküm sürer. Tanrı Yahudileri "kâfir" oldukları için lanetlediğinden Yahudiler maymun ve domuza dönüşüp puta tapacaklardır. Martin Kramer'e göre, Kuran, Yahudiler hakkında olumsuz konuşur ve Yahudilerin İslam peygamberi Muhammed'e yaptığı ihanetleri bildirir. Fakat İslam Muhammed'e ihanet eden Yahudileri arketipleştirmedi ve bunu her zaman her yerde Yahudiler üzerinde somutlaştırmadı. Kuran ayrıca Muhammed'in Yahudilerle barışçıl ilişkilerinden de bahseder. İslami görüşteki gelenekçi dini süpremasizmin Yahudilere karşı rolü Hristiyanlara ve diğer garyimüslimlere olan rolleriyle aynıdır. İslami geleneğe göre Yahudiler ehl-i kitap olduğundan şeriat kurallarınca hoşgörüyle davranılmalıdır. Kuran, Yahudilerin İsa'yı öldürdüğü iftirasını reddeder. Ayrıca, Tora'nın İslami metinlere karışmadığı ve "faziletli Müslümanlar"ın "kibirli ve suçlu Yahudiler" ile ters düşmediği belirtilir. Kuran'ın Bakara suresinde 61. ayeti şöyledir: "Böylece zillet ve yoksulluk onları kapladı. Onlar, Allah'ın gazabına uğradılar. Bunun sebebi, onların; Allah'ın âyetlerini inkâr ediyor, peygamberleri de haksız yere öldürüyor olmaları idi." Çoğu dinbilimcisine göre Kuran'da Yahudilerle ilgili ayetler o dönemin bazı Yahudileri için geçerli olup Yahudilerin geneli için ırkçı veya dinsel bir önyargıda bulunulmamaktadır bu da Kuran'a meşruluk verir: "Şüphesiz inananlar ile Yahudiler, Sabiîler ve Hıristiyanlardan 'Allah'a ve ahiret gününe inanan ve salih ameller işleyenler için hiçbir korku yoktur. Onlar mahzun da olmayacaklardır'" Kuran, Yahudilerin İsa'yı öldürme komplosuna karşı güven vermektedir, "Onlar tuzak kurdular. Allah da tuzak kurdu. Allah tuzak kuranların en hayırlısıdır." İslami görüşe göre İsa'nın çarmıha gerilmesi bir illüzyondu dolayısıyla Yahudilerin planı başarısızlığa uğramıştır. Gerber ise Kuran'da birçok ayetin Yahudilerin kutsal kitaplarını tahrif ettiğini ifade eder. Fakat Kuran "iyi ve kötü" Yahudiler arasında ayırım yapar, hikâyelerindeki hedefler Yahudi halkı veya dini değildir. Eleştirdikleri Yahudiler içindeki günahkarlardır ve onlara Yeni Ahit modeliyle saldırırlar. Kuran ayrıca Yahudileri yüceltir de. Tanrı'nın kutsamasına şükretmeyen Yahudiler ağır eleştirilmektedir fakat bu Yahudilerin içindeki bazı gruplar için geçerlidir. Yahudileri, atalarının yaptıklarından sorumlu tutmak Kuran dışı bir görüştür. Ali S. Asani Kuran'ın farklı din ve kültürlerin destekçisi olduğunu, bunun da tarih boyunca Müslümanların dini azınlıklara karşı tavrını belirlediğini savunur. Kuran'ın plurizm destekçisi olmasının sonucu Yahudilere karşı Holokost gibi antisemitik vahşet ortaçağ ve modern Avrupa'da görülüp İslam hakimiyeti altında görülmemiştir. Kuran'daki bazı ayetler Yahudi dini mensuplarına hoşgörüyle yaklaşılmasını öğütler. Kramer, İslami geleneğe göre Yahudiler ehl-i kitap olduğundan şeriat kurallarınca hoşgörüyle davranılması gerektiğini belirtir. Martin Kramer, İslami geleneğin İslami antisemitizmin kaynağı olduğunu belirtir. Bunu sebebi olarak da İslam düşünürlerinin Batı'da zaman geçirip antisemitizmi benimsemeleri olduğunu söyler. Modern metinler, Kuran'ın yanı sıra "Siyon Protokolleri" gibi kitapları da kaynak gösterek Kuran'da anlatılanları çarpıtır. Bu sebeple Kramer, İslami gelenekte Kuran'da seçici davranılıp ayetler çarpıtıldığı zaman antisemitizmin körüklendiği sonucuna varır. Muhammed zamanında, başta Medine'de olmak üzere, Arap Yarımadasında Yahudiler yaşamaktaydı. Koppel Pinson ve Samuel Rosenblatt'a göre, başlangıçta dostça barış içinde olan Yahudiler sonraları Muhammmed ile alay edip dalga geçtiler ve cahillikle suçladılar. Pinson, Rosenblatt ve F.E. Peters, Yahudilerin, (barış anlaşması imzalanmış olmasına rağmen) Mekke'deki Muhammed'in düşmanlarıyla gizlice işbirliği yapıp ona darbe yapmayı planladıklarını belirtir. Her büyük muharebeden sonra Muhammed bir Yahudi kabilesini suçlayıp onlara saldırdı. İki Yahudi kabilesi kovuldu biri de yok edildi. Bu olaylar sadece Yahudilere yapılan bir politikanın parçası değildi; pagan Araplara, monotesit yabancılara yaptıklarından fazlasını yaptı. Buna ek olarak, Muhammed'in Yahudilerle ihtilafı önemsiz bir detay olarak görülür. Lewis'e göre, Muhammed zamanında Yahudilerle Müslümanlar arasındaki çatışma çabucak Müslümanların zaferiyle sonuçlandığı için Kilisenin yarattığı antisemitizm gibi bir antisemitizm Müslümanlar tarafından oluşmadı. Ayrıca, Yahudilerin Hristiyanlık ile Müslümanlık mesajlarını reddedişi arasında fark vardır çünkü Muhammed hiçbir zaman Mesih veya Tanrı'nın oğlu olduğunu belirtmemiştir. Muhammed'in ölüşünün arkasında bir Yahudi olmaması önemli bir konudur. Muhammed'in Yahudi arkadaşları ve bir de karısı (Safiye) vardı. Poliakov'a göre, "Muhammed'in her dine karşı gösterdiği saygı dikkat çekicidir." Muhammed'in komşu Yahudi kabilelerleki ihtilafı halifeler üzerinde iz bırakmamıştır. İlk halife, tavrını Kuran ayetlerinde belirtilen hoşgörü üzerine kurmuştur. Klasik yorumlar Muhammed'in Yahudilerle olan olaylarını küçük episotlar olarak görürler, fakat bu modern zamanda dış etkenler sebebiyle değişti. Poliakov, Muhammed'in hareketleri ve öğretileri sayesinde daha açık ve uzlaşmacı bir toplum yarattığını düşünmektedir, bu sebeple Müslümanların, Yahudilerin dinlerini ve hayatlarını koruma vazifesi olduğu fikrine sahiptir. Hadislerde hem "Banu İsrail" hem de "Yahud" kelimeleri geçmektedir, ikincisi gelenellikle olumsuz olarak kullanılır. Norman Stillman'a göre: "Tanrı'nın havarisini hedef alan fesat ve kindar Yahudiler" Medine'de dışlandı. Bu metinlerde "Yahud" kötü niyetli, dolandırıcı, korkak ve çözüm üretmekten yoksun kişiler olarak resmedilir. Fakat ortaçağ Hristiyan metinlerindeki gibi şeytani olarak gösterilmez. Sıkça kaynak olarak kullanılan aşağıdaki hadis Hamas bildirgesinin de bir parçasıdır: Schweitzer ve Perry'e göre hadislerdeki metinler Kuran'dakine kıyasla daha da serttir: Onlar Tanrı tarafından ebediyen alçaltılmış, lanetlenmiş ve aforoz edilmiştir, asla tövbe edip affedilemezler; hilekâr ve haindirler; küstah ve inatçıdırlar; peygamber katilidirler; kitapları tahrif eden yalancılardır; rüşvet alırlar; bir kâfir olarak temiz değildirler, onlardan pis kokular yükselir. Şu da ihtiyatla bilinmelidir ki bu kadar çok hadisin kaynakları doğrulanamamaktadır. İslam bilimcisi ve yorumcu Rıza Aslan'a göre kaynağı belirsiz 700,000 hadis vardır, bunlar 10. yüzyılın sonlarında toparlanmıştır. Çoğu hadis, yazıldığı dönemdeki toplumun kültürünü ve bakış açısını yansıtmaktadır. Jerome Chanes, Pinson, Rosenblatt, Mark Cohen, Norman Stillman, Uri Avnery, M. Klien ve Bernard Lewis modern İslam öncesi antisemizmin nadiren görüldüğü ve modern zamanlarda su üstüne çıktığı konusunda hemfikirdirler. Lewis'e göre duygusal sebeplerle Yahudilere veya diğer gruplara olan saldırılara ait işaretler az görülmektedir ve bunlar antisemit hareketler olarak tanınamazlar. Bazı olumsuz tavırlar kesinlikle olmuştur, bu, baskın bir toplumun diğer gruplara karşı olan "normal" duygularıdır ve her toplumda görülür. Müslümanların nefreti antisemitizm değil, "kâfir"lere karşı olan genel bir tavırdı. Lewis'e göre klasik İslam görüşünün ön plana çıkan bir özelliği Yahudilerin önemsizliğiydi. Dini, filozofik ve edebi İslami yazıtlarda Yahudiler dikkate alınmamış daha çok Hristiyanlık üzerinde durulmuştur. Yahudilere bazen biraz saygı gösterildi bazen de hatalardan onlar sorumlu tutuldu ama hiç Yahudi komplosundan ve hakimiyetinden korkulmadı; şeytani amaçlar güdüldüğü, kuyuları zehirledikleri söylenmedi ve hatta Osmanlılar Yunanlardan 15. yüzyılda öğrenene kadar kan iftirasına maruz kalmadılar. Ünlü İslam teologu el Gazali Yahudilerin Tanrı hürmetinden dolayı onlara saygı gösterdi ve onları "imanda sebatkar" olarak tanımladı. Poliakov'un yazılarında ortaçağ Müslüman edebiyatında Yahudilerin imanları bir örnek teşkil ettiği ve bu erdem İsrail'in kaderi olduğu anlatılır. Dediğine göre Binbir Gece Masalları'nda Yahudiler dindar, erdemli ve Tanrı'ya sadık resmediliyordu. Fakat Müslüman edebiyatında Yahudilere farklı şekillerde muamelle ediliyordu, bunun didaktik bir amacı yoktu, sadece eğlence amaçlıydı. Yahudi İbn Nagraela, çelişkileri ortaya çıkarıp Kuran'a saldırınca Moor İbn Hazm onu şiddetle eleştirdi. İbn Hazm, İbn Nagraela için "nefret dolu" ve "alçak ruhunun kibirli" olduğunu yazdı. Schweitzer ve Perry, on ve onbirinci yüzyıllardaki edebiyatta Yahudilerin "güvenilmez, hain baskıcılar, Müslümanları istismar edenler" olarak gösterdiğini belirtir. Bu propaganda zaman zaman Yahudilere karşı saldırılara dönüştü. 11 yüzyılda bir Moor şair Yahudiler için "suçlu insanlar" deyip toplumsal çürümeye sebep olmak, Müslümanlara ihanet etmek ve yemek ve suları zehirlemekle suçladı. Martin Kramer'in yazdığına göre, İslami gelenekte Yahudiler Hristiyanlığın aksine arketipleştirilmedi. Müslüman hakimiyeti altında yaşayan Yahudiler ve Hristiyanlar "zimmi" olarak bilinir, bu statü sonradan Şih gibi diğer gayrimüslimlere de verildi. Bir zimmiye hoşgörüyle yaklaşılmalıydı, onların korunma ve "ümmet" kaynaklarından yararlanma hakları vardı. Bunun karşılığında Kuran'a uygun olarak "cizye" ödemeleri gerekmekteydi. Lewis ve Poliakov Müslüman hakimiyetini kabul ettikten sonra gelen hoşgörü ve kısıtlı haklardan Yahudilerin memnun olduğunu belirtir. Hakları yasallaşmış ve yürürlükteydi. Zimmilere yapılan kısıtlamalar şunlardır: yüksek vergi; bazı yerlerde gayrimüslim olduklarını belirten giysi veya işaret takmak; bazen devlet memurluğundan ihraç; silah edinememe ve ata binememe; Müslümanların bulunduğu bir ortamda şahitlik yapamama; bazı yer ve zamanlarda yeni ibadethane dikememek veya eskisini onaramamak; İslam dışı bir din yaymak. Sonradan Arap ismi edinme, Kuran çalışma, alkollü içki satma sınırlamaları da getirildi. Abdul Aziz Said'in yazdığına göre zimmi konsepti, uygulandığı zaman, diğer kültürlerin gelişmesine ve antisemitizmin durmasına yardımcı olur. Schweitzer ve Perry ilk Müslüman antisemitizmiyle ilgili örnekler sunar: 9. yüzyılda "zulüm ve saldırılar patlak verdi"; 10. ve 11. yüzyıllarda "Yahudileri güvenilmez, hain baskıcılar ve Müslüman istismarcıları" olarak gösteren antisemitik propagandalar yapıldı. Bu propaganda sonucu Mısır'da patlak veren saldırılarda ölümler gerçekleşti. 11. yüzyılda Moor şair Yahudileri suçlu ilan edip Yahudileri "Yahudi varlığı ve hakimiyeti için toplumu çökertmek, Müslamanlara ihanet ve onları istismar etmek; şeytana tapmak, doktorların hastalarını zehirlemek ve Yahudilik gereği su ve yemekleri zehirlemek" ile suçladı. İslam hakimiyeti altındaki Yahudilere işkence, onları kovma ve dinlerini değiştirmeye zorlanma olaylarına ender rastlandı, ikametgâhlarını ve mesleklerini seçmekte nispeten özgürdüler. Özgürlükleri ve ekonomik durumları zamandan zamana ve yerden yere farklılıklar gösterdi. Zorla din değiştirme olayları Mağrip'te, özellikle mesihçi iddiaları bulunan ve militan bir hanedan olan Muvahhidler döneminde ve Sunnilere oranla daha az hoşgörülü olan Şiilerin kontrolündeki İran'da gerçekleşti. İkametgâh özgürlüklerinin ellerinden alınmasının ender örneklerinden biri Fas'ta Yahudilerin 15. ve 19. yıllarda gettoya benzeyen mellahlarda yaşamalarına zorlanmalarıdır. Leon Poliakov'a göre Fatımi hanedanlığı halifeleri Filosemitliğiyle bilinirler. Kudüs hahamlık akademisine düzenli olarak maddi destekte bulunurlardı. Bakanlarının ve danışmanlarının önemli bir kısmı Yahudilerden oluşuyordu. 12. yüzyılın meşhur Yahudi seyyahı Tuleda'lı Benjamin, Halife el Abbasi'yi "İsrail'e hoş davranan... büyük kral" olarak tasvir eder. Müslüman ve Yahudilerin, iki dinde de peygamber sayılan Ezekiel'in mezarını ziyaret etmek gibi, ortak ibadetleri vardı. Müslümanların İber Yarımadasını fethetmesiyle İspanya'da Yahudilik birkaç asır boyunca gelişti. Bu nedenle kimileri buna "Yahudilerin altın çağı" der. Bu dönemde Müslümanlar (en azından İspanya'da) Yahudilik dahil diğer dinlere hoşgörüyle yaklaşıp heterodoks bir toplum yarattılar. Fakat, İspanya'da Yahudilerle Müslümanların ilişkisi her zaman barış içinde devam etmedi. 1011'de Córdoba'da ve 1066'da Granada'da Yahudilere karşı pogromlar düzenlendi. 1066 Granada katliamında, Müslüman kalabalık Yahudi vezir Joseph ibn Naghrela'yı çarmıha gerip 4000 Yahudiliyi katletti. Müslümanların şikayetleri içinde Yahudilerin varlıklı olmaları ve bazılarının güçlü pozisyonlarda olmaları bulunmaktaydı. İspanya'da darbeyle başa gelen Muvahhidler Hristiyan ve Yahudilere din değiştirme veya ülkeden çıkma seçenekleri sundu; 1165'te hükümdarlardan biri tüm Yahudilerin din değiştirmesini aksi takdirde cezasının ölüm olduğunu duyurdu (Bu sebeple Rambam ülkeden kaçmadan evvel din değiştiriyor numarası yaptı.) Mısır'da Rambam Yahudiliğini açıkça uyguladı fakat önceden din değiştirmiş olduğu için sahtecilikle suçlandı. Rambam'ın yardımına Selahaddin'nin baş idarecisi yetişip baskı altında din değiştirmesi sebebiyle bunun geçersiz olduğunu belirtti. Gezintisi sırasında Rambam, Müslüman hakimiyeti altında zulüma uğrayan Yemen Yahudilerine bir mektup yazdı. Bu mektupta Müslüman eli altındaki Yahudilere yapılan muameleyi aktardı: Mark Cohen, Haim Hillel Ben-Sasson'dan alıntı yaparak Rambam'ın İslam'ı kınayışındaki sebebini iyi anlamak gerektiğini belirtir. Rambam 12. yüzyılda ağır saldırılar altında ve Hristiyan topraklardaki Yahudilerin yaşadıklarından bihaber olarak yazdığı hatırlanmalıdır. Cohen, Hristiyan topraklarda Yahudilerin hayatının Müslüman topraklardakine oranla daha zor olduğunu belirtmektedir. Müslüman devletler düşüşe geçmeye başladığı zaman Osmanlı İmparatorluğu yükselişe geçip "tarihin en büyük Müslüman devleti" haline geldi. Schweitzer ve Perry'e göre İmparatorluk ile Yahudilerin gelişimi doğru orantılıydı. Osmanlılar Yahudilere karşı hoşgörüyle davranıp ekonomik gelişmelerini desteklediler. Yahudiler tüccarlık, finansörlük, devlet memurluğu ve zanaatkarlıkta ilerlediler. Lewis'e göre Hristiyan antisemitizminin aksine Müslümanlar Yahudilerden korkmuyor, onları küçümsüyorlardı. Bu hor görme Hristiyanlara ve bazen de Yahudilere saldıran birçok polemik edebiyatında da görülmektedir. Olumsuz sıfatlar dini ve sosyal amaçlıdır; etnik ve ırksal olarak kullanılışı nadiren görülür. Bu sıfatlar genelde kuvvetlidir; hakaret içeren lakaplar genelde Yahudiler için "maymun" ve Hristiyanlar içinse "domuz"dur. Gerek konuşmada gerek mektuplaşmalarda Müslümanlara ve gayrimüslimlere hitap şekli farklıdır, Ayrıca Osmanlı döneminde Müslümanların kullandığı isimleri gayrimüslimlerin kullanması yasaktı. Schweitzer ve Perry'e göre İslam altındaki Yahudiler denince iki ayrı görüş vardır, bunlar geleneksel "altın çağ" ve revisyonist "zulüm ve pogrom" görüşleridir. Bu görüşlerden ilki 19. yüzyılda Hristiyanların Yahudilere olan muamelesine cevap vermek için Yahudi tarihçiler tarafından duyurulmuştu, ve bu ideoloji Arap Müslümanlar tarafından 1948'den sonra "Arap İslamcılarının İsrail mücadelesine karşı ana silah olarak kullanıldı"; "Az bilinen nefret ve katliamlar" inkâr edildi. Modern zamanlarda antisemitizm İslam dünyasında yükselişe geçti. Bernard Lewis ve Uri Avnery anitsemitizmin yükselişinin sebebini İsrail'in kurulmasına bağlarken M. Klein bunun 19. yüzyılın ortalarında başladığını ileri sürer. Bilimadamlarına göre Nazilerinde dahil olduğu Avrupa etkisi ve İsrail'in kurulması antisemitizmin ana sebebidir. Norman Stillman, Avrupa'nın ticari, misyoner ve emperyalist aktiviteleri anitsemitizmi İslam dünyasına taşıdığını belirtir. Başlangıçta bu önyargı Arap Hristiyanlarında bulunuyordu ve bu konsept Müslümanların geneline yabancıydı. Fakat, Arap-İsrail savaşlarının tırmanışa geçmesiyle Avrupa antisemitizmi modern edebiyatta kendine yer buldu. Mark Cohen'e göre, Arap antisemitizmi, yakın zamanda, 19. yüzyılda Yahudi ve Arap milliyetçiliğinin bir sonucu olarak ortaya çıktı ve bu Arap dünyasına milliyetçi Arap Hristiyanlar tarafından taşındı (ve sonra "İslamileştirildi"). Bir İtalyan rahip, yardımcısıyla birlikte ortadan kaybolunca 1840'ta Şam vakası gerçekleşti. Hemen ardından "dini cinayet (insan kurbanı)" suçlamasıyla şehirdeki Yahudilerin çoğu suçlu bulundu. İşin içine İngiltere, Fransa, Avusturya kosoloslukları, Osmanlı yetkilileri, Hristiyanlar, Müslümanlar ve Yahudiler girdi. Şam vakasının ardından Orta Doğu ve Kuzey Afrika'da pogromlar yayıldı. Aleppo'da (1850, 1875), Şam'da (1840, 1848, 1890), Beyrut'ta (1862, 1874), Deir el Kamar'da (1847), Kudüs'te (1847), Kahire'de (1844, 1890, 1901-02), Mansura'da (1877), İskenderiye'de (1870, 1882, 1901-07), Port Said'de (1903, 1908), Damanhur'da (1871, 1873, 1877, 1891), İstanbul'da (1870, 1874), Büyükdere'de (1864), Kuzguncuk'ta (1866), Eyüp'te (1868), Edirne'de (1872), İzmir'de (1872, 1874) pogromlar baş gösterdi. Bağdat'ta 1828'de Yahudi katliamı gerçekleşti. Bir başka katliam da Barfuruş'ta 1867'de gerçekleşti. 1839'da doğu İran'ın Meşhed şehrinde bir güruh, Yahudi çeyreğini basıp sinagogu yıktı ve Tora'yı yaktı. Bu olay tarihe Allahdad olayı olarak geçti. Yahudilerin dinleri zorla değiştirilmesi üzerine katliamın eşiğinden dönüldü. Benny Morris'in yazdığında göre Yahudileri aşağılamanın bir başka usulü de Müslüman çocukların onlara taş atmasıdır. Morris bir 19. yüzyıl seyyahından alıntı yapararak şunları aktarır: "Altı yaşında küçük bir çocuk gördüm, yanına üç ve dört yaşlarında şişman çocukları almış Yahudilere nasıl taş atılması gerektiğini öğretiyordu. Küçük bir velet tüm küstahlığıyla paytak paytak yürüyerek bir Yahudinin gabardinine tükürdü. Bir Yahudi buna uymak zorundadır; aksi takdirde bir Müslüman'a yüklenmek hayatından fazlasına mal olur." Müslümanların Yahudilere karşı katliamları 20. yüzyılda da devam etti. Fas'ta Müslüman güruhun saldırısına uğrayan bir Yahudi çeyreği 1912'de neredeyse yok oldu. 1930'larda Cezayir'de Nazi destekli pogromlar gerçekleşti, 1940'larda da Irak ve Libya Yahudilerine toplu saldırılar düzenlendi ("bkz Farhud"). 1941'de Bağdat'ta Nazi yanlısı Müslümanlar düzinelerce Yahudiyi katletti. Hizbullah ve Hamas gibi Arap İslami hareketlerinin propagandalarında bu tip standart antisemitizm olağanlaştı, çeşitli İran makamlarının bildirilerinde ve 1996-97'de başbakan çıkaran Refah Partisi'nin gazete ve yayınlarında da böyle beyanlar sıkça görüldü. Sözsel taciz ağır seviyededir. Örneğin Yahudiler için maymun, Hristiyanlar için de domuz sıfatı kullanılır. Holokost'ta yaklaşık 100,000 Bosnalı Müslüman öldürülmesine rağmen ilk Arap Nazi hareketi 1933'te Kahire gazetesi "Al-Ahram"ın Jaffa temsilcisinin Alman konseyinden yardım istemesiyle gerçekleşti. Arapların çoğu Nazi Almanyasını destekliyor, Hitler'in savaşı kazanmasının Arapların hayrına olacağına inanıyordu. Nazilerin Arap dünyasındaki etkileri 1930'larda arttı. 1930 ve 40'larda Nazi etkisindeki partiler ortaya çıktı ve II. Dünya Savaşı sonrasında bile önemli liderlik pozisyonlarındaydı. Mısır, Suriye ve İran'ın Nazi suçlularını sakladıklarına inanılıyordu fakat bu ülkeler bu iddiaları reddetti. "Mein Kampf" 1999'da Filistinde en çok satanlar listesinde 6. sıradaydı. Kudüs müftüsü Muhammed Emin el-Hüseyni Yahudilere karşı Nazi Almanyası ile ittifak kurmaya çalıştı. Tarihçiler için el-Hüseyni'nin Siyonizm'e şiddetle karşı olmasının sebebi milliyetçilik mi, antisemitizm mi yoksa her ikisi mi olduğu tartışma konusudur. 31 Mart 1933'te, Hitler başa geçtikten birkaç hafta içinde, İngiliz Mandası'nda Alman Genel Konsolosluğuna telegraf çekerek Filistin içindeki ve dışındaki Müslümanların ideolojilerini Orta Doğu'ya yaymayı dört gözle beklediklerini belirtti. Ölü Deniz yakınlarında Alman Genel Konsolosuyla buluşan el-Hüseyni Almanya'daki anti-Yahudi boykotu desteklediğini belirtip Yahudileri Filistin'e göndermemelerini istedi. Aynı yıl Müftünün asistanları Wolff ile bir araya gelip Filistin'de Arap Nasyonal Sosyalist Partisinin kurulması için yardım istedi. Berlin'e gelen raporlarda Hitler'e karşı Arap hayranlığı gözükmektedir. El-Hüseyni, Alman Dışişleri Bakanı Joachim von Ribbentrop ile 20 Kasım 1941'de ve Berlin'de Adolf Hitler ile 30 Kasım 1941'de buluştu. Hitlerden "Arap özgürlük ve bağımsılık mücadelesini tanımasını ve sempati duyduğunu, ve bir Yahudi yurdunun oluşumu engellenmesine destek olduğunu" belirten bir bildirge yayınlamasını istedi ve bu bildirgenin bir taslağını Alman hükümetine sundu. Hüseyni Mayıs 1941'de bir fetva yayınlayıp İngilizlere karşı cihad duyurusunda bulundu. Müftü'nün fetvası Irak'ta duyulması üzerine 1941'de İngilizlere karşı Irak ayaklanması başladı. Müftü, savaş sırasında sürekli olarak "Alman hükümetinin Tel Aviv'i bombalamasını" istedi. El-Hüseyni, Bosnalı Müslümanlarını Waffen SS ve diğer birliklere dağıtımda ve örgütlemede söz sahibi oldu ve Almanya'da eğitim alıp Filistin, Irak ve Transürdün'e gönderilen sabotaj timlerini kutsadı. Mart 1940'ta milliyetçi General Raşid Ali Geylani İngiltere yanlısı Irak Başbakanı Nuri Said Paşa'yı istifaya zorladı. Mayıs'ta Büyük Britanya'ya cihad ilan etti. Kırk gün sonra İngiliz kuvvetleri ülkeyi işgal etti. 3 Nisan 1941'de düzenlenen darbe sonucu vekil Abdullah yerine Raşid Ali geçti. 1941'de Mihver devletleri yanlısı Raşid Ali'nin darbesinden sonra Bağdat'ta "Farhud" olarak bilinen olaylar patlak verdi. Bu olayda 180 Yahudi öldü, 240'ı yaralandı, 586 Yahudi iş yeri yağmalandı ve 99 Yahudi evi yıkıldı. Önceleri Irak 1948 savaşı'ndan sonra İsrail devletinin güçlenmesini önlemek için Yahudilerin ülkeyi terketmesine izin vermedi. Fakat bu yasak 1950'de kaldırıldı ve mal varlığını Irak'ta bırakan Yahudilere izin verildi. İran'da Rıza Şah Nazi Almanyası'na sempatiyle yaklaştı, bu durum ülkede olası bir zulüm sebebiyle Yahudileri korkuttu. Her ne kadar Yahudilerin korkusu gerçekleşmediyse de İran medyasında anti-Yahudi makaleler boy gösterdi. 1934'te Mısır'da Ahmet Hüseyin Genç Mısır Partisini kurdu. Hemen akabinde Mısır'daki Alman elçiliğine giderek Nazi Almanyası'na olan sempatisini dile getirdi. Hüseyin, Nürenberg toplantısına bir delege gönderdi ve oradan coşkuyla dönüldü. Sudeten Krizi ardından parti liderleri Almanya'yı küçük uluslara karşı savaş açması sebebiyle kınadıysa da Nazizm ve Faşizm gibi olguları benimsedi, ör: Nazi selamı, meşale geçit töreni, antisemitizm, ırkçılık. Partinin 1939'dan önce az etkisi vardı ve Almanlar için espiyonaj değeri çok düşüktü. II.Dünya Savaşı'nda Kahire ajanlar ve casuslar için bir sığınak oluşturdu. Mısır milliyetçileri aktifti, aralarında Kral Faruk, ve başbakan Ali Mahir Paşa'nın da bulunduğu çoğu Mısırlı Mihver devletlerinin zaferini ve Mısır'ın İngiltere'den bağımsızlığını istiyordu. Birçok İslami terörist grup antisemit görüşlerini açıkça dile getirdi. Pakistan merkezli terörist grup Laşkar-e-Tayyiba'nın propaganda kolu Yahudileri "İslam düşmanı" ve İsrail'i "Pakistan düşmanı" olarak lanse etti. Hamas'ın antisemit olduğu geniş çapta kabul görmektedir. Broşür, yazı ve manifestolarında Siyon Protokolleri ve Avrupa Hristiyan edebiyatından antisemit belgeler kullanılmaktadır. 1998'de, Tel Aviv Üniversitesi'nin Antisemitizm Çalışmaları Projesinde çalışan Esther Webman'ın yazdığına göre Hamas'ın antimsemit oluşu bir gerçek iken bu Hamas'ın ana ilkesi değildir. Ocak 2006'daki bir The Guardian başyazısında Hamas'ın politikasından sorumlu Halit Meşal'in antisemitizmi inkâr edip İsrail-Filistin sorununun dini değil politik olduğunu belirtmiştir. Ayrıca, Hamas'ın "kendilerine saldırmayan Yahudiler ile bir sorunları olmadığını söylemiştir. Lübnan Amerikan Üniversitesi'nde Şii dinbilimcisi yardımcı profesör Amal Saad-Ghorayeb, Hizbullah'ın Anti-Siyonist olmadığını, aksine Anti-Yahudi olduğunu yazar. Hasan Nasrallah, "Eğer tüm dünyada en korkak, aşağılık; zihni, dini ve idelojileri zayıf ve güçsüz biri ararsak Yahudi gibisini bulamayız. Dikkat edin, İsrailli demiyorum." demiştir. Hizbullah'ın genel duruşu "anti-Yahudiliğini halkla ilişkiler nedeniyle örtbas etmektedir... fakat dilleri, söyledikleri ve yazdıklarına bakılınca altında yatan gerçek ortaya çkmaktadır." "Hezbollah: Politics & Religion" kitabında Hizbullah ideolojisinin anti-Yahudi köklerini araştırıp Hizbullah'ın "Yahudilerin, Yahudilik dini doğası gereği, ölümcül karakter noksanları" olduğuna inandığını savunur. Saad-Ghorayeb ayrıca, Hizbullah'ın Yahudi tarihi üzerine yaptığı Kuran çalışmalarında Yahudi teolojisinin şeytan olduğu kanaatine vardığını belirtmiştir. Fransa, yaklaşık 6 milyon ile, Avrupa'nın en yoğun Müslüman nüfusuna sahiptir; ayrıca 600,000 kişilik nüfusuyla Yahudiler kıtadaki en büyük cemaati oluşturmaktadır. 2000'de Müslümanlar İkinci İntifada nedeniyle Fransa'da bir sinagoga saldırı düzenledi. Çoğu Yahudi bunu "İslam antisemitizmi" olarak tanımladı. 2007'ye gelindiğinde saldırıların etkisi azaldı ve durumun "sakin"leştiği kanaatine varıldı. 2008-2009 Gazze Savaşı ile iki cemaat arasında gerginlik yine arttı ve düzinelerce yangın ve saldırı olayları baş gösterdi. Fransız Yahudi liderler "antisemitizmin Müslüman cemaati içinde yayılıp kökleşmesinden" şikayetçi oldu, buna karşılık Müslüman liderler sorunun "dini değil politik" olduğunu ve kızgınlığın "Yahudilere değil İsrail'e karşı" olduğunu belirtti. 28 Temmuz 2006'da Naveed Afzal Haq tarafından Seattle Yahudi Federasyonu'nda gerçekleştirilen silahlı saldırıda 1 kadın öldü ve 5'i yaralandı. Ateş açmadan evvel "Ben bir Müslüman Amerikalıyım, İsrail'e kızgınım" diye bağırdı. Haq'ın 911 acil servis hattında söyledikleri sebebiyle işlediği suç polisler tarafından nefret suçu olarak sınıflandırıldı. Mısır'da Dar al-Fadhilah, Henry Ford'un "Beynelmilel Yahudi" isimli antisemit yazısını tercüme edip yayınladı. Mısırlı tanınmış din adamlarından Yusuf el Karadavi 9 Ocak 2009'da El Cezire televizyonunda şu vaazı vermiştir: "Ey Allah, düşmanlarını al, İslam düşmanlarını. Ey Allah, Yahudileri al, hain saldırganları. Ey Allah, al bu ahlaksız, hilekar, küstah insan çetesini. Ey Allah, onlar topraklarda zorbalığı ve yozlaşmayı yaydı. Lanetini üzerlerine dök ey Tanrım. Uzan bekle onları. Ey Allah, Sen zorba Tamud halkını yok ettin, ve Sen Aad'ı korkunç buz rüzgarlarıyla yok ettin, ve Sen Firavun ve askerini yıktın - Ey Allah, al bu saldırgan, acımasız insan çetesini. Ey Allah, al bu Yahudi, Siyonist insan çetesini. Ey Allah, bir tanesine bile acıma. Ey Allah, sayılarını say ve en sonuncusuna kadar öldür onları." Bunun ardından el Karadavi 30 Ocak 2009'da yine El Cezire televizyonunda Adolf Hitler ve Holokost ile ilgili görüşlerini dile getirdi: "Tarih boyunca, Allah [Yahudi] halkı[nı] yozlaşmaları sebebiyle cezalandırdı. En son ceza Hitler tarafından gerçekleştirildi. Yaptıklarıyla -bir konu abartılsa bile- onlara hadlerini bildirdi. Bu onlar için ilahi bir cezaydı. İnşallah bir sonraki, inananların elinden olur." Filistinli vaiz İbrahim Mehdi bir demecinde şunları söylemiştir: "Filistin, eskinden olduğu gibi, işgalcilere mezar olacaktır - aynı eskiden Tatarlara, Haçlılara, eski ve yeni sömürgecilere olduğu gibi... Güvenilir bir Hadis [geleneği] der ki: 'Yahudiler sizle savaşacak, ama siz onlara hakim olacaksınız.' Bu gelenekten daha güzel ne olabilir? 'Yahudiler sizle savaşacak' - Yahudiler bizle savaşmaya başladı. 'Siz onlara hakim olacaksınız' - Müslümanları kim Yahudilere hakim kılacak? Allah... Ta ki Yahudiler kaya ve ağaçların arkasına saklanana dek. Ama kaya ve ağaç diyecek: 'Ey Müslüman, Allah'ın kulu, arkamda bir Yahudi var, gel ve öldür onu.' Arkad ağcı dışında, onlar Yahudilerin ağaçlarıdır. Biz bu Hadise inanıyoruz. Ayrıca, İslam'ın yayılıp tüm topraklarda hükmedeceğini müjdeleyen Hadise'de inanıyoruz. Ey Allah, şehitleri en yüksek cennetine kabul et... Ey Allah, günahlarımızı bağışla..." Başka bir okazyonda Şeyh Mehdi aşağıdaki demeci vermiştir: "Ey Allah'ın sevdiği ... Yahudilerin şeytani amaçlarından biri 'Holokost' denen Nazilerin Yahudi katliamıdır. Revizyonist [tarihçi]ler bu suçun sadece bazı Yahudilere, yine bazı Yahudi liderce yapıldığını ve politikalarının bir parçası olduğunu ispatladılar... Ey Allah'ın sevdiği, bizim savaştıklarımız bu Yahudilerdir. Bunun dışında Yahudilerle ilgili [inancımız nedir]? Allah onları eşek diye tasvir eder." ABD'de önde gelen İslami liderlerden Sami Al-Arian, 29 Eylül 1991'de İslami terörist örgütlere maddi destek sağladığından hüküm giyip hapse girmeden önce Şikago'da bir konferansta "Tanrı İsrailoğullarından olanları lanetlemiştir... Allah Yahudileri 'maymun ve domuz' yapmıştır; dünyada ve ahirette lanetlenmişlerdir" demiştir. Mekke'deki Mescid-i Haram'ın baş imamı Abdul Rahman el Sudais'tir. BBC'de yayınlanan "Panorama" programında el Sudais Yahudiler için "İnsan ırkının cürufu", "Yahudiler ve Siyonistler, maymun, domuz, ve yalancı Tanrılara tapanlar" ve "Onlar [Yahudiler ve Siyonistler], Tanrınının maymun ve domuz yaptıkları, İslam'ın en kötü düşmanlarıdır" demiştir. 19 Nisan 2002'deki bir törende şunları aktarmıştır: Dr. Leah Kinberg'e göre, "Suudi Şeyhi Bad bin Abdallah el Acame el Gamidi, Taif'teki bir törende şunları söylemiştir": El Gamidi Yahudiler için ayrıca "insan ırkının cürufu, dünyanın sıçanları, anlaşma bozanlar, peygamber katilleri, maymun ve domuzların torunları" demiştir. "Sunni Arapların belki de en önemli otoritesi", El-Ezher Üniversitesi ve camisi imamı ve şeyhi, Mısır Şeyhi Muhammed Sayyid Tantavi Nisan 2002'de yapılan görüşleri eleştirip haftalık vaazında Yahudiler için "Allah düşmanları, maymun ve domuz torunları" demiştir. 1981 ile 2003 seneleri arasında Malezya'nın başbakanlığını yapan Mahathir bin Mohamad çeşitli kereler Yahudilerle ilgili görüşlerini dile getirmiştir. 1970'te tartışma yaratan "The Malay Dilemma" (tercümesi: Malay İkilemi) kitabında şunları aktarmıştır: ""Yahudiler sadece kanca burunlu değil ayrıca içgüdüsel olarak paradan anlamaktadır."" Müslüman ülkelerin terörizme karşı uluslararası toplantısından önce terörizm ile ilgili olarak bu görüşleri dile getirdi: Tokyo'nun BM Üniversitesinde düzenlenen Birleşmiş Milletler'in İslam sempozyumunda Mahathir şöyle seslenmiştir: 16 Ekim 2003'te, başbakanlık görevinden ayrılmadan kısa bir süre önce Mahathir Muhammad, Putrajaya'daki İslam Konferansı Örgütü zirvesinde şunları aktarmıştır: Mayıs 2006'da yapılan çalışmada Suudi Arabistan'daki 8. sınıf müfredatına göre kitaplarda yazılanlar şunlardır: 5 Mayıs 2001'de Şimon Peres Mısır'ı ziyaret ettiğinde, Mısır'ın el Ahbar gazetesinin internet sayfasında "Yalan ve hile Yahudilere yabancı değildir... Bu nedenle, Allah onların şeklini maymun ve domuza çevirdi" diye yazdı. Batı ülkelerinde bazı İslami gruplar ve Müslüman bireyler dağınık bir şekilde de olsa Yahudi cemaatleriyle diyalog ve antisemitizme karşı çıkma yollarıyla uzlaşmaya çalıştı. Örneğin İngiltere'de Antisemitizme Karşı Müslümanlar grubu bulunmaktadır. İslam din adamı Tarık Ramadan antisemitizme karşı sesini yükseltip "iman ve vicdan adına Müslümanlar, Batı ülkelerinde tehlikeli atmosfere yer vermemek için pozisyonunu belirlemelidir. İslam'da hiçbir şey zenofobiyi ve bir kişiyi dini ve etnisitesi gereği dışlamayı meşrulaştıramaz. Kişi, antisemitizmin kabul edilemez ve savunulamaz olduğunu su götürmez bir şekilde söylemelidir" demiştir. İran'ın eski cumhurbaşkanı Muhammed Hatemi antisemitizmin bir "Batı olgusu" olduğunu, İslam'da yeri olmadığını, geçmişte Müslümanlarla Yahudilerin uyum içinde yaşadığını belirtti. Bir İran gazetesi de, tarihte nefret ve düşmanlığın olduğunu kabul ettiğini fakat Yahudiler ile Siyonistlerin ayrımı yapılması gerektiğini dile getirmiştir. 2006'da Seattle Yahudi Federasyonu'na gerçekleşen silahlı saldırıyı Kuzey Amerika'daki Amerikan-İslam İlişkileri Konseyi (CAIR) kınadı. ADL'ye göre CAIR'in Hamas ve Hizbullah ile ilişkileri bulunmaktadır. Suudi müftüsü Şeyh Abdülaziz Bin Baz, İsrail ile barış görüşmeleri yapılmasının uygun olduğuna dair fetva verdi ve şunları söyledi: Peygamber göç ettiğinde, Medine Yahudileri ile tam bir barış içindeydi. Bu onlara karşı cana yakın ve sevecen olma yükümlülüğü getirmedi. Ama Peygamber onlarla iş yaptı, onlardan satın aldı, onlara konuştu, Tanrı'ya ve İslam'a çağırdı. Öldüğü zaman kalkanı bir Yahudiye ipoteklendi. Martin Kramer'e göre bu, "Yahudiler ile normal ilişkilerin açık bir desteği"dir. Norman Stillman'a göre İslam dünyasında antisemitizm hızla yükseldi. 1948'de başlayan hızlanma 1970'lerde doruğa ulaştı; bundan sonra biraz inmeye başladıysa da 1980 ve 90'larda tekrar ivme kazandı. Johannes J. G. Jansen, Arap dünyasındaki antisemitizmin geleceği olmadığına inanmaktadır. Görüşüne göre, Batı dünyasından ihraç edilen diğer şeyler gibi antisemitizm Müslümanların özel hayatında yer bulamıyacaktır. Halil Muhammed 2004'te "antisemitizmin Müslüman teolojisinin sabit bir ilkesi durumuna geldiği ve bu dinin takipçilerinin %95'ine bunun öğretildiğini" savundu, fakat diğer Müslüman liderler Muhammed'in bu açıklamalarının ırkçı olduğunu, Müslümanlar ile Yahudiler arasında kurulmaya çalışılan ilişkileri kösteklediğini belirttiler. Pew Global Attitudes Project'in 14 Ağustos 2005'te yayınladığı verilere göre Müslüman çoğunluklu 6 ülke Yahudiler hakkında olumsuz düşünmektedir. "Çok olumlu"dan "çok olumsuz"a bir seçenek yelpazesi sunulan bir ankette %60 Türk, %74 Pakistanlı, %76 Endonezya'lı, %88 Faslı, %99 Müslüman Lübnanlı ve %100 Ürdünlü Yahudiler için "hemen hemen olumsuz" ile "çok olumsuz" seçeneklerini seçmiştir. Hollanda'da yapılan çalışmalara göre çoğunluğunu Faslı gençlerin oluşturduğu İslami gençlerin antisemitik saldırıları 2008'den 2009'a iki katına çıkmıştır. Arzuiye Arzuiye (Farsça: ارزوئیه), İran'ın Kirman Eyaleti'nde şehir. Eyaletin aynı isimli Arzuiye şehristanı'nın yönetim merkezi olan şehrin 2006 yılı resmi nüfusu 5.668 kişi ve 1.286 hanedir. Arzuiye, 2012 yılında Baft şehristanı'na bağlı bir bahş merkezi iken, yeni kurulan Arzuiye şehristanı'nın yönetim merkezi yapılmıştır. Şehir, eyaletin güneyinde, Buşehr Eyaleti sınırında yer alır. 92 numaralı karayolu şehirden geçmektedir. Şehir önemli bir tarım bölgesidir. Etrafı yüksek dağlarla çevrili ve bereketli bir ova üzerinde kurulu şehir, Kirman eyaletinin tahıl ambarı olarak bilinir. Şehir halkının tamamı Farslar'dan oluşur ve Farsça'nın Kirmani lehçesini konuşurlar. Şii olan halkı İran içinde çokça dindar olmalarıyla tanınır. Google Play Kitaplar Google Play Kitaplar (İngilizce:"Google Play Books"), önceki ismi "Google eBookstore" olan Google'nin sahibi olduğu e-kitap satış mağazasıdır. Sitede 5 milyondan fazla e-kitap bulunduğu belirtiliyor. 6 Aralık 2010 tarihinde açılan hizmet ücretli kitaplar için şu anda sadece Amerika'da hizmet veriyor. Uluslararası kullanımda ücretsiz kitaplar bulunuyor, ücretli kitaplar için destek ise yakın zamanda hedefleniyor. Site ile, Android cihazlar, iOS temelli cihazlar, web tarayıcısı ve Adobe eBook destekli e-kitap okuyucular olmak üzere farklı platformlarda kitaplara erişilebiliyor. iOS ve Android sistemleri için özel uygulamalar mevcut. Google kullanıcı hesabıyla eşleşen e-kitaplar diğer platformlardan da erişilebiliyor. Kullanıcılar beş milyondan fazla e-kitabı sunan Google Play'den e-kitap satın alıp indirebilir ve Google dünyanın en büyük e-kitap mağazası olduğu belirtir. Kullanıcı ayrıca, Google Play Kitaplar hesap bulut depolama alanına PDF veya EPUB biçiminde olan 1.000 e kadar e-kitap yükleyebilir ve bunları birden fazla cihaz arasında senkronize edebilir. Google Play Kitaplar dışında satın alınan dijital haklar yönetimi (DRM) korumalı e-kitaplarının yüklenmesi desteklenmiyor. Google Play Kitapların kullanımı için bir Google hesabı gerekir. Amazon.com'un Kindle Store ve Apple'nin iBooks'larının aksine, Google Play Kitaplar'dan satın alınan korunan öğeler için kullanılan DRM sistemi, Adobe'nin açık platform DRM sistemini temel alır. Bu, kullanıcılara DRM korumalı kitapları Adobe Content Server 4 DRM'yi destekleyen e-kitap okuyucu ve uygulamalara aktarılabilen ve okuyabilen EPUB ve PDF biçimlerinde Google Play Kitaplar'dan indirebilmesine olanak tanır. Desteklenen e-okuyucular Barnes & Noble Nook ve Sony Reader'ı içerir. DRM korumalı e-kitaplar, Adobe DRM'sini desteklemediği için Amazon Kindles veya Apple iBooks'a aktarılamaz. DRM korumalı kitapları bir e-okuyucuya aktarmak için Adobe Digital Editions yazılımının bilgisayarda yüklü olmasını gerektirir. Google Play aracılığıyla kitaplar sunan yazarlar, DRM korumasını etkinleştirmemeyi seçebilir; bu durumda, indirilen e-kitaplar Kindle ve iBooks dahil olmak üzere diğer platformlara özgürce aktarılabilir. Kitaplar, JavaScript etkinleştirilmiş herhangi bir web tarayıcısında çevrimiçi olarak da okunabilir. Kitaplar, Android ve iOS cihazları için resmi mobil uygulamalar (orijinal Google eBook store ile aynı saatte duyuruldu) ve masaüstündeki Google Chrome tarayıcısında Chrome Web Store'dan erişilebilen HTML 5 tabanlı bir web uygulaması aracılığıyla çevrimdışı olarak okunabilir. Bulut üzerinde kitap satın alması teorik olarak Google kullanıcılarına, satın alma aşamasında bulunmayan yeni biçimler de dahil olmak üzere çeşitli biçimlerde kitaplar sunmasına izin veriyor. 23 Mayıs 2011'de Google, resmi blogunda, Google eBooks'un o tarihte 7.000'den fazla yayıncı ile ortak olduğunu ve iOS, Android ve Chrome için mobil uygulamaların 2,5 milyondan fazla indirildiğini açıkladı. ABD'de 3 milyondan fazla ücretsiz e-kitap mevcuttu. Yayıncılar ve yazarların, yeni kayıtlarına şu anda izin verilmemektedir, ancak kitaplarını Play Kitaplar İş Ortağı Merkezi aracılığıyla Google'ye gönderebilirler. Müşteriler, Google Play'den e-kitap satın alabilmenin yanı sıra, Google Kitaplar aracılığıyla bu kitapları inceleyebilir ve yayıncı kitap önizleme için yüzdesini ayarlayabilir. Google Play'den kitap satın alma şu anda 65 ülkede ve Türkiyede de desteklenmektedir. Google Play Kitaplar geçmişi, Google Play markası ortaya çıkmadan önce Google tarafından sunulan Google e-Kitaplar hizmetine kadar izlenebilir. Google e-Bookstore, 6 Aralık 2010 tarihinde ABD'de dünyanın 3 milyonun üzerinde kitabı bulunan en büyük e-kitap mağazası olarak piyasaya çıktı. Hizmete sunulurken, hizmet 5.000'den fazla yayıncı ile ortaklık kurdu ve ABD'de 2 milyondan fazla ücretsiz e-kitap sattı. Google e-Kitapların uluslararası sürümleri 2011'in başında kullanıma sunulacaktı. Google e-Kitaplar aylarca süren spekülasyonun ardından başlatıldı. Hizmet, hizmetin başlatılacağı yaygın olarak kabul edilen Google Editions'ın kod adıydı. Google Books direktörü Dan Clancy, Temmuz 2009'da yayınlanan röportajda Google'nin basılı kitaplar için bir e-kitap mağazası açma vizyonundan bahsetmişti. Ardından TechHive, hizmetin 2010 yılının ilk yarısında başlatılacağını ve söz konusu lansmanın Haziran veya Temmuz ayında olacağını bildirdi. Mağazanın başında Google Kitapları yöneten Dan Clancy yer aldı. Clancy, Google Editions'ın yayıncılarına kitapları için fiyat ayarlamasına izin vereceğini ve yayıncının çevrimiçi satıcıyı "arac" olarak kabul ettiği "ajans" modelini kabul edeceğini belirtti. Clancy ayrıca, Google'nin e-kitaplarının, herhangi bir cihazda okunabilir olabileceğini vurguladı ve platformun açık niteliğini gösterdi. Mağazalara gelirlerin "büyük çoğunluğunu" vererek, e-kitapların kitapçılara satılmasını sağlıyor. Google bünyesinde on iki milyondan fazla sayıda dijital kitap dijital ortama aktarıldı. Basılmamış kitaplar da dahil olmak üzere Google, Amazon'dan ve Apple'den çok daha fazla seçenek sundu. Salon, Google eBookstore'daki genel alan adı (Kamu malı) başlıklarının rekabet eden e-kitap mağazalarından daha düşük bir kaliteye sahip olduğunu kaydetti. Google, 16 Haziran 2011'de e-kitaplar için bir ortaklık pazarlaması sundu ve web sitelerinin satışlarını Google e-Kitap Mağazasına yönlendirerek komisyon kazanmasına izin verdi. Google e-Kitaplar, Google Bağlı Kuruluş Ağı'nda listeye girdi. Şubat 2012'de Google, Google e-Kitaplarını Google Satış Ortağı Ağı'ndan kaldırdı, küçük üyelerin çoğunu kaldırdı ve yeni üyeleri davetiyeye kabul etmeye başladı. Google, 6 Mart 2012 tarihinde, Google eBook store'un bir parçası haline gelmesiyle birlikte yeni dijital dağıtım platformu Google Play'i başlattı. Nisan 2012'de Google, perakende ortak programının 31 Ocak 2013'te kullanımdan kaldırılacağını açıkladı. Google, Temmuz 2013 civarında, öncelikle EPUB biçimine odaklanmak için DOC, XML, HTML, MOBI and PDB de dahil olmak üzere Google Play'de satış için kabul ettiği çok çeşitli e-kitap dosya biçimi desteğini bıraktı. Digital Reader, bu politika değişikliğinin Google için bir "paradigma kayması" olduğunu belirtti. 18 Mayıs 2015'te Google, Google Play Kitaplar için Literata olarak adlandırılan yeni bir özel yazı biçiminin kullanılacağını açıkladı. Google, Mayıs 2015'ten itibaren, İçerik Yönetimi yeteneklerini ve kullanıcı deneyimini geliştirmelerine izin vermek için Kitap Ortağı Merkezine yeni kayıtlar kabul etmiyor. Ağustos 2016 itibarıyla hala yeni ortaklara kapatıldı. Haziran 2015'te Google Play, Google Play Kitaplar uygulamasının bir milyardan fazla kez indirildiğini gösterdi 15 Mayıs 2013'te, Google Play Kitaplar kullanıcılara Play Kitaplar web istemcisinden PDF ve EPUB dosyalarını yüklemelerine imkân vermeye başladı. Kullanıcılar, 100 MB'ın altındaysa, bulut üzerinde en fazla 1000 dosyayı ücretsiz olarak depolayabilir. Yüklenen belgelerde arama desteklenmiyor. Yer işaretleri ve okuma konumları, kullanıcının hesabıyla bağlantılı olan tüm Google Play Kitaplar uygulamalarıyla senkronize edilir. 11 Aralık 2013 tarihinde, dosya yükleme imkânı Android ve iOS platformlarına genişletildi. Dosyalar uygulama içinden yüklenemez; Kullanıcılar dosyayı bir dosya yöneticisi uygulamasından veya Posta veya İndirmeler gibi diğer uygulamalardan açmalı ve "Play Kitaplara Yükle" seçeneğini seçmelidir. Android ve iOS'daki Google Play Kitaplar üç okuma teması içeriyor: Diğer okuma seçenekleri, çoklu yazı biçimleri (Sans-serif, Serif, Merriweather, Sorts Mill Goudy ve Vollkorn dahil) arasında seçim yapmak ve metin boyutunu, satır aralığını ve hizalamayı ayarlamayı içerir. Ekran parlaklığı uygulama içinden ayarlanabilir veya sistem parlaklığını kullanan bir "Otomatik" moda ayarlanabilir. Kullanıcılar not ekleyebilir, metin vurgulayabilir ve yer imi oluşturabilir. Yer imi ve parlaklığı ayarlama dışında bu özellikler kullanıcı tarafından yüklenen PDF kitapları için mevcut değildir. E-kitaplardaki notlar ve öne çıkan noktalara yalnızca e-okuyucularda değil de web okuyucu veya mobil uygulamalar aracılığıyla erişilebilir. Ayrıca Chrome uygulamasında da erişilebilir, ancak çevrimdışı değildir. Kullanıcılar, Android ve iOS'da 3D sayfa çevirme efekti özellikleri taşır; ancak kullanıcılar, 2D kaydırmalı sayfa çevirme animasyonuna geçme seçeneğine sahiptir. Ayrıca, kullanıcıların ses tuşlarını kullanarak sayfaları çevirmelerine olanak tanır. Google Play Kitaplar web istemcisi yalnızca 2D sayfa çevirme animasyonunu destekler. Play Kitaplar, yayıncının izin verdiği zaman cihazın konuşma metnini veya Google Metin-Konuşma metnini kullanarak kitapların metnini yüksek sesle okuyabilir. Google Metin-Konuşma Motoru'nu (Google Text-to-Speech) kullanarak yüksek sesle okuma yapmak internet bağlantısı gerektirir. Kitap metninin çevirisi Google Çeviri ile entegrasyon yoluyla desteklenmektedir. Bir kelime seçildiğinde, Play Kitaplar sözcüğün sözlük tanımlarını içeren bir bilgi kartı görüntüler. Sözlük tanımı olmayan sözcükler için web tanımları görüntülenebilir. Seçilen kelime coğrafi bir konumun adı ise, bir Google Haritalar anlık görüntüsü de görüntülenebilir. Kullanıcıların Google Play Kitaplar kitaplığındaki tüm öğeler, Google Play'deki Kitaplarım başlıklı (daha önce Google Play marka bilinci oluşturma öncesi "Google e-kitaplarım" olarak adlandırılır) kitap rafında görüntülenen Google Kitaplar kütüphanesine aittir. Bu nedenle Google Play Kitaplar kitaplığı, Google Kitaplar kitaplığının bir alt kümesidir. Android'de ana ekranda en son açılan kitapları, kitap önerileri ve arkadaşlardan alınan kitaplarla birlikte gösterir. Kitaplığım bölümünde, üç kategoriye ayrılmış tüm kitaplar gösterilir: Satın Almalar, Örnekler ve Yükleme. Kitaplar çevrimdışı okumak için "cihazda tutulabilir" olabilir. Google, 30 Ekim 2014'te Android'de Google Play Kitaplar için bir güncelleme yayınladı ve özellikle kurgu eseri olmayan kitaplar için kullanıcı deneyimini iyileştirmeyi amaçlayan bir dizi özellik ekledi. Bunlar, kullanıcılara her sayfayı sonsuza kadar çevirmek zorunda kalmadan sayfalar arasında kolayca gezinmelerini sağlayan bir 'Skim' modu içerir. 15 Aralık 2015'te uygulama, göz yorgunluğunu hafifletmek amacıyla mavi ışığı kademeli olarak filtreleyen "Gece Işığı" adlı bir özelliği içerecek şekilde güncellendi. Başlangıçta Google, yayıncılara ve yazarlara, DOC, PDF, PDB, MOBI, EPUB ve HTML gibi çeşitli biçimlerde kitap yüklemesine izin vermişti. Ancak Temmuz 2013'te PDF ve EPUB hariç tüm bu biçimler için destek düştü. Şu an itibarıyla, Google, EPUB sürüm 2.0.1 ve 3.0'ı kabul etmektedir. Hem metin hem de resim tabanlı PDF'ler, EPUB biçimi mevcut olmadığında kabul edilir; tercih, metin katmanı olan PDF'ler için geçerlidir. E-okuyucular veya üçüncü taraf uygulamalarda okumak için e-kitaplar EPUB ("akış metni") veya PDF ("taranan sayfalar") biçimlerinde indirilebilir. EPUB'un PDF üzerindeki avantajı, kitabın metninin otomatik olarak farklı ekran boyutlarına ayarlanmasına veya "yeniden akmasına" izin vermesidir. Yalnızca bir PDF sürümünün bulunduğu kitapların küçük ekranlarda okunması zor olabilir Google Play Store, Google Play Kitaplar'da okumak için e-kitapların birincil kaynağı olarak hizmet eder. Beş milyondan fazla kitap satın alınabilir veya ücretsiz indirilebilir. Seçilen kitaplar, başta ders kitapları olmak üzere kiralanabilir. Kira süresi ödeme biter bitmez başlar. Google Play ayrıca, kullanıcılara e-kitapları piyasaya sürülmeden önce Google Play'den edindikleri durumlarda önceden sipariş vermelerine olanak tanır. E-kitap okunana kadar müşteri ücretlendirilmez. Bununla birlikte, tüm e-kitaplar ön sipariş için mevcut değildir. Google, bağımsız satış mağazalarıyla ortaklıklar kurarak web sitelerinde Google e-kitaplarını satmalarını sağladı. Kitapçı ortakları, Powell's Books, Alibris ve Amerikan Kitapçılar Birliği'nin üyelerinden oluşdu. Hizmet, bağımsız perakendecileri dijital perakendeciliğe getirmeye, müşterileri yerel kitapçılarına kayıt etmelerine ve kitapçığıyla her e-kitapta bir ücret alan Google e-Kitaplarını satın almalarını sağlayan anahtar teslimi bir hizmet sunmaya çalışıyorlardı. Bununla birlikte, pek çok mağazanın bunu yapacak kaynakları olmadığı halde, yerel mağazalardan kendi pazarlama ve tanıtım desteğini sağlamaları gerekiyordu. Kitapçılar, Google'dan gelen promosyon desteğinin eksikliği ve programın neredeyse tamamen evrensel tüketici bilgisizliği yüzünden rahatsızlık duyuyorlardı; bu nedenle, ortaklık modeli en azından Google'ye çok başarılı gelmedi. 23 Mayıs 2011'de yapılan bir blog yazısında, Google, 250'den fazla bağımsız kitap satıcısı ortağının olduğunu açıkladı; bu sayı, piyasaya sunulduğunda 100'den biraz fazla oldu. Nisan 2012'de Google, "bayi programının pek çok okuyucu veya kitap satıcının ihtiyaçlarını karşılamadığı açıktır" diye düşünerek bayi programını geri çekmeye karar verdi. Google, ABD'deki e-kitap pazarındaki payı da küçük olsa da, programın "umduğumuz güveni kazanamadığını" söyledi. Perakendeciler Google'nin e-kitaplarını 31 Ocak 2013 tarihine kadar satabilirler. Bu hareket, hızlı büyüyen e-kitap pazarında Amazon ve Barnes & Noble'ye karşı rekabet etmek isteyen küçük kitapçılar için büyük bir darbe oldu ve endüstri tarafından ciddi eleştiriler çekti. Amerikalı Kitapçılar Derneği, üyelerine bir mektupta, Google'nin verdiği kararla "çok hayal kırıklığına uğradı" dedi. Değişikliğin kitapçılar için "kaygılı ve rahatsız edici" olabileceğini de belirtti. Mektupta "Muazzam, çokuluslu bir şirket olan Google, bağımsız kitapçıların ve genel olarak kitap dünyasının çok ötesinde menfaatlere sahiptir ve zaman zaman endüstrimizin birçok temel ilkesinin anlaşılmamasından da" söz edildi. Google, Haziran 2011'de, Google e-Kitaplar için web sitesi sahiplerinin satışlarını Google e-Kitap Mağazasına yönlendirerek bir komisyon kazanmasına izin veren bir ortaklık programı başlattı. Google, daha önce programı Goodreads ile Aralık 2010'da sınırlı bir beta olarak test etmişti. Program, 16 Haziran 2011'den itibaren blogculara, yazarlara, yayıncılara, perakendecilere ve diğer web sitesi sahiplerine açıktı. Bir üye olmak üç aşamalı bir süreçti: Kullanıcıların ilk önce bir Google AdSense hesabına kaydolması ve onaylanması gerekiyor, daha sonra Google İş Ortağı Ağı'na katılmalı ve onaylanmalı ve e-kitapların bir üyesi olarak kaydolmalıdır. Web sitesi sahipleri, aylık olarak üretilen satış miktarına bağlı olarak komisyonların % 6 ila % 10'unu kazanabilir. 24 Şubat 2012'de Google, bağlı kuruluş programını kısma kararını özel bir inisiyatif haline getirerek ve üyelerin çoğunu kaldırarak duyurdu. Google e-Kitaplar artık Google Bağlı Kuruluş Ağı'nda bir reklam veren olarak listelenmeyecektir. Şirket, duyurudan iki hafta önce bir üye olma başvurularını kabul etmeyi bırakmıştı. Programdan ayrılanlar, 15 Mart 2012'ye kadar satış komisyonları aldı. Google, bağlı kuruluşları ancak davetiye temelinde eklemeye devam edeceğini söyledi. Olası bir önlem olarak, Google, bağımsız kitapçılara bağlı kuruluş statüsünün sona ereceğini bildirdi. Ancak daha sonra bağımsız kitapçıları bağlı kuruluş programından kaldırmayı planlamadığını açıkladı ve yanlışlıkla bilgilendirilen kişilere geri dönmek için çalıştığını söyledi. Wolfgang Scharlipp Wolfgang-Ekkehard Scharlipp (d. 22 Temmuz 1947, Bad Salzuflen, Almanya), Alman bir TÃ¼rkolog, Tibetolog ve Hindologdur. 2001 Türkiye Kupası Finali Türkiye Kupası'nın 39. sezonu olan 2000-01 Türkiye Kupası şampiyonunun belirlendiği final maçıdır. 11 Nisan 2001 tarihinde Fenerbahçe ile Gençlerbirliği arasında Kayseri Atatürk Stadyumu'nda oynandı. Maçı kazanan Gençlerbirliği, 2. kez Türkiye Kupası'na sahip oldu. Yıldıray Çınar Yıldıray Çınar (d. 1940, Samsun - ö. 29 Mayıs 2007, Atakum, Samsun) 1960-1980'li yılların ünlü Türk halk müziği sanatçısıdır. Özellikle "Çarşamba'yı Sel Aldı" türküsü ile tanınır. Yıldıray Çınar, dört çocuklu Bekir ve Ayşe Çınar çiftinin son çocuğu olarak 1940'ta Samsun'da doğdu. Halk tarzında türküler yazan babasının da yönlendirmesiyle dokuz yaşında saz çalmaya başladı. Yaşını büyüterek askerliğini bahriye olarak Gölcük'te yaparken, Adnan Menderes'in İspanya seyahati sırasında kendisine "Çarşamba'yı Sel Aldı" türküsünü okur. Menderes türküyü beğenir ve Çınar'a radyoyu denemesini söyler. 1959 yılında askerliğini yaptıktan sonra tekrar Samsun'a döndü ve Çiftlik caddesinde bir dükkân açarak bağlamanın yanı sıra birçok enstrüman dersi verdi. 1962'de TRT Ankara Radyosu'nun açtığı sınavı kazandı. Yurt çapında tanınmasıyla birlikte radyo programları, yurt dışı turneleri, plak ve film çalışmalarını bir arada devam ettirdi. 1969'da Kıbrıs'a giderek Türk askerine, türküleriyle moral verdi. "Çarşambayı Sel Aldı, Sarmaşık Bülbülleri, Aman Dünya Ne Dar İmiş ve Şen Ola Düğün" en çok bilinen türküleri olan Çınar, 12 altın plak ödülü sahibi oldu. Çınar, sinemaya 1965 yılında "Aman Dünya Ne Dar İmiş" filmiyle başladı. 1980'lerin sonuna kadar devam ettirdiği sinema kariyerinde 40'a yakın filmde rol aldı. Çınar hayatının son zamanlarında medyadan uzak kalmayı tercih etti. Yıldıray Çınar, 2003 yılında Amyotrofik lateral skleroz "(ALS)" hastalığına yakalandı. Çınar, 29 Mayıs 2007'de 01.40 sıralarında tedavi gördüğü OMÜ Tıp Fakültesi'nde 67 yaşındayken hayatını kaybetti. Cenazesi bir gün sonra Samsun Büyük Camii'de öğle namazının ardından kılındıktan sonra, vasiyeti üzerine "Asri Mezarlığı"'ndaki babasının yanına defnedildi.> İstanbul'da iki Samsun'da da bir sokağa ismi verilen Çınar'ın, ölümünden sonra Çarşamba'ya "Çarşambayı Sel Aldı" türkünün hikâyesinin anlatıldığı yaklaşık 15 metrelik bir rölyef dikildi. İlkadım ilçesinde bulunan "Çok Amaçlı Gençlik Merkezi"'nin ismi de "Yıldıray Çınar Kültür Merkezi" olarak değiştirildi. Çarşamba ilçesinde bulunan Çarşamba Ticaret Meslek Lisesi'nin adı " Yıldıray Çınar Mesleki ve Teknik Anadolu Lisesi" olarak değiştirildi. Yeşim Koçak Yeşim Koçak 1978 yılında İstanbul'da dogdu. 1999 yılında İstanbul Üniversitesi Devlet Konservatuvarı "Tiyatro Bölümü"nden mezun oldu. Henüz konservatuvar da öğrenci iken, 1998 yılından, Kent Oyuncuları' çalışmaya başladı. 1998 yılından 2009 yılına kadar Kent Oyuncuları'nın birçok oyununda, oyuncu ve asisatan olarak çalıştı. Kent Oyuncuları'ndan sonra, Yeşim Koçak 2009 yılında, İstanbul Şehir Tiyatroları bünyesine katıldı. Koçak, bir dönem, "Akademi Kenter"de sahne hocalığı yapmıştır. İstanbul Aydın Üniversitesi Tiyatro Bölümü'nde öğretim görevlisidir. [[Kategori:YaÅŸayan insanlar]] [[Kategori:1978 doğumlular]] [[Kategori:İstanbul doğumlular]] [[Kategori:Türk kadın dizi oyuncuları]] [[Kategori:Türk kadın sinema oyuncuları]] [[Kategori:Türk kadın tiyatro oyuncuları]] [[Kategori:İstanbul Üniversitesi Devlet Konservatuvarı'nda öğrenim görenler]] [[Kategori:İstanbul Şehir Tiyatroları sanatçıları]] [[Kategori:İstanbul Aydın Üniversitesi öğretim görevlileri]] KuÅŸinagar Kuşinagar (कुशीनगर), Kusinagar veya Kusinara Hindistan'ın Nepal sınırı yakınlarındaki Uttar Pradeş eyaletine bağlı bir kasabadır. Gautama Buddha burada nirvana ulaştığı için, Budistler için önemli bir hac merkezi olarak kabul edilir. Kusinagar, Ramayana destanında Ayodhya'nın ünlü kralı Ram'ın oğlu Kusha'nın şehri olarak anılmaktadır. Antik Hindistan'da Malla krallığının merkezi olmuştur. Sonraki dönemlerde Budistler için dört önemli hac merkezinden biri olarak kabul edilmiştir. Diğer önemli hac yerleri Lumbini, Bodh Gaya ve Sarnath'dır. Yediği bir mantarla hastalanan Gautama Buddha, burada Hiranyavati Irmağı yakınlarında Parinirvana'ya (ya da 'Son Nirvana') ulaşmıştır. Daha sonra şehre getirilen bedeni doğu kapısının dışındaki Makutabandhana'da yakılmıştır. MÖ 3. yüzyıl - MS 5. yüzyıl arasında en parlak dönemini yaşayan şehirde, bu döneme ait pek çok stupa ve vihara kalıntıları bulunmaktadır. Maurya imparatoru Asoka da burada pek çok eser yaptırmıştır. Ken McNaught Ken McNaught (d. 11 Ocak 1955, Kirkcaldy), İskoç futbolcudur. 1977-1983 yılları arasında formasını giydiği Aston Villa ile 1980-81 sezonunda lig, ertesi sezonda ise Şampiyon Kulüpler Kupası ve UEFA Süper Kupası şampiyonlukları yaşamıştır. McNaught, profesyonel futbol kariyerine 1974'te Everton'da başladı. Ligdeki ilk maçına 11 Ocak 1975'te, Leicester City karşısında çıktı. 3 sezon formasını giydiği mavi-beyazlı ekipte ligde 66 maça çıktı. 1977 EFL Cup'ta takımla birlikte finale kadar yükselse de, üç kez oynanan final maçı sonucunda Aston Villa kupayı kazanan taraf oldu. 1983'te Aston Villa ile anlaştı. Villa formasıyla 1980-81 sezonunda lig, 1982'de ise Şampiyon Kulüpler Kupası ve UEFA Süper Kupası şampiyonlukları elde etti. Barcelona ile oynanan Süper Kupa maçının uzatma dakikalarında attığı golle maçın 3-0 kazanılmasında büyük pay sahibi olan McNaught, Villa'dan sonra sırasıyla West Bromwich Albion, Manchester City ve Sheffield United formalarını giydikten sonra 1986'da aktif futbol hayatını sonlandırdı. Ken McNaught'ın babası Willie de eski millî futbolculardandır. 2011 Eurovision Şarkı Yarışması'nda Moldova Moldova, "2011 Eurovision Şarkı Yarışması"'na katılacak kişiyi belirleyecek "O melodie pentru Europa 2011" kamusal yayın kurumu olan TRM tarafından yapılmaktadır. Moldova, yarışmaya ikinci yarı finalden başlayacak. 2011 Eurovision Şarkı Yarışması'nda Beyaz Rusya Beyaz Rusya, "2011 Eurovision Şarkı Yarışması"'na katılacak kişiyi belirleyecek "Internet Seçimi" kamusal yayın kurumu olan BTRC tarafından yapılmaktadır. Beyaz Rusya, Anastasiya Vinnikova'nın seslendirdiği I Love Belarus şarkısıyla yarışmaya katılmış; 2. yarı finalde 45 puan alarak elenmiştir. Muhammet Demir Muhammet Demir (d. 10 Ocak 1992; Araklı) Türk futbolcudur. Gaziantep FK'da oynamaktadır. Demir, futbola küçük yaşlarda başladı. Okul takımda gösterdiği performans ile 12 yaşında Karadeniz Ereğlispor tarafından keşfedildi. 2005'te il şampiyonu olan Ereğlispor ile Türkiye Şampiyonası'na katıldı. Burada dikkat çeken futbolcu birçok takımdan transfer teklifi aldı. 2005 yılında Bursaspor'a transfer oldu. Birkaç alt seviye minik takımda forma giydikten sonra, 2007-08 sezonu öncesi 15 yaşında profesyonel sözleşme imzaladı. Sezona Bursaspor A2 takımında başladı. 2008-09 sezonuna da A2 takımında başlayan futbolcu, sezon içinde A takımla antrenmanlara katıldı. Bursaspor'da Ertuğrul Sağlam döneminde Serdar Aziz ve Eren Albayrak ile beraber A takıma dahil edilen futbolculardan oldu. 24 Mayıs 2009 tarihinde Gaziantepspor ile oynanan Süper Lig müsabakasında son 4 dakika oyuna girerek ilk Süper Lig maçına çıkmış oldu. 2009-10 sezonunda bir Süper Lig ve bir Türkiye Kupası maçında sonradan oyuna girse de genellikle PAF takımla maçlara çıktı. Sezon sonunda kulüp tarihinin ilk Süper Lig şampiyonluğunu kazandılar. Demir, sonraki sezon da A2 de sezona başlayıp A kadroda tercih edilmedi. Eren Albayrak ile beraber Bursaspor ile sezon sonu bitecek sözleşmelerini uzatmadıkları gerekçesiyle sezon sonuna kadar kadro dışı bırakıldılar. Demir, Bursaspor A2'de 32 maçta 21 golün yanı sıra toplamda 2 lig maçı 1 kupa maçında görev aldı. 2010-11 sezonu devre arasında Ahmet Arı karşılığında bir başka Süper Lig takımı Gaziantepspor'a transfer oldu. Buradaki ilk sezonunda genelde Gaziantepspor A2'de forma giyse de Tolunay Kafkas tarafından 2 lig karşılaşmasında forma şansı kazandı. 2011-12 sezonunda teknik direktör Kafkas tarafından sadece Legia Warszawa karşı oynanan UEFA Avrupa Ligi karşılaşmasında 85. dakikada sonradan oyuna dahil edildi. Bu karşılaşma dışında yedek bekletildi. Tolunay Kafkas'ın istifasindan sonra Türkiye genç millî takımlardan antrenörü olan Abdullah Ercan'ın Gaziantepspor teknik direktörlüğüne getirilmesiyle sanşı açıldı. İlk kez ilk 11'de sahaya çıktığı 23 Ekim 2011 tarihli Süper Lig karşılaşmasında, iki gol attip birde asist yaparak kendinden beklenen patlamayı gerçekleştirdi ve karşılaşmanın futbolcusu seçildi. Bu karşılaşmadan birkaç gün sonra deplasmanda Galatasaray'a karşı oynanan Süper Lig karşılaşmasında futbol sahalarında az rastlanır güzellikte bir gol kaydetti ve takımının 2-4 galip gelmesinde önemli rol oynadı. 22 Ocak 2016 tarihinde 2.75 Milyon Euro karşılığında Trabzonspor'a transferi duyurulmuştur. Trabzonspor'da fazla forma şansı bulamayan Muhammet Demir 2016-2017 senesinin ikinci yarısını eski takımı Gaziantepspor'da kiralık olarak geçirdi be bu süreçte 7 maçta 1 gol kaydetti. Sezon sonunda Gaziantepspor'dan Trabzonspor'a dönen Muhammet Demir 15 Temmuz 2017 tarihinde bonservis bedeli olmadan Sivasspor'a transfer oldu ve 9 numaralı formasıyla 2017-2018 sezonunda ligde 16 maçta 1 gol ve Kupa maçlarında 3 maçta 3 gol atarak takımına gol yollarında katkı sağladı. 59 kez millî takımlara çağrılan Muhammet Demir, 44 kez millî formayı giymiştir ve müsabakalarda 45 gol kaydetmiştir. 2007'de 3 kez Türkiye U-15 forması giyen Demir, her maçta bir gol kaydetti. 2007-08 arasında 6 kez Türkiye U-16 forması giydi. Bu seviyede Ege Kupası'nı kazanan Demir, 4 maçta da forma giyip 6 gol kaydetti. 2007-2009 arasında 21 kez Türkiye U-17 forması giydi. 2008 Avrupa 17 Yaş Altı Futbol Şampiyonası'na katılan kadroda yer aldı. 4 maçın 2'sinde oynayan futbolcu, Hollanda karşısında son dakika oyuna girip, uzatmalarda kafa golü kaydetti. Türkiye yarı finalde penaltılarla Fransa'ya elendi. 2009 Avrupa 17 Yaş Altı Futbol Şampiyonası elemelerinin ilk turunda forma giyen futbolcu 3 maçta 6 gol kaydedip bir üst elemeye çıkmaların yardım etti. Elit tur elemelerinde forma giymese de turnuvaya katılan Türkiye kadrosunda yine yer aldı. 3 grup maçında 1 gol kaydetti. Türkiye, grup üçüncüsü olarak 2009 FIFA 17 Yaş Altı Dünya Kupası'na katılmaya hak kazandı. Demir, bu kadroda da yer aldı. 5 maçın 4'ünde forma giyen futbolcu 3 gol kaydetti ve millî takımın en golcüsü oldu. Türkiye çeyrek finalde penaltılarla Kolombiya'ya elendi. 2009 yılında 4 özel maçta Türkiye U-18 forması giydi. 2010'dan beri Türkiye U-19 forması giymektedir. 2010 Avrupa 19 Yaş Altı Futbol Şampiyonası elemelerinde forma giyse de başarılı olamadı. 2011 elemelerinin ilkinde 3 maçta 2 gol attı. Elit turda ise Makedonya'yı 3-1 yendikleri maçta 3, Macaristan'ı 6-1 yendikleri maçta 2, Almanya'yı 1-0 yendikleri maçta ise maçı kazandıran golü kaydedip, Türkiye'nin şampiyonaya katılmasını sağladı. Nikiforos Briennios (yaşlı) Nikiforos Bryennios (Yaşlı) (), , Bizanslı general, kendisini geç 11. yüzyılda imparator ilan etmiştir. Çağdaşları onu imparatorluğun en iyi taktisyeni olarak kabul ederler. Nikiforos orduda sürekli yükselmiş, Romen Diyojen tarafından 1071 yılında Malazgirt Meydan Muharebesi'nde kendisine önemli bir görev verilmiştir. Bizans ordusunun sol kanadını kumanda etmiştir. Savaşta iyi yönetim gösterebilen birkaç Bizans generalinden biridir. 1072-1073 yıllarında, Bulgaristan dükü olarak görev yaparken bir sıra isyanı bastırarak Bizans kontrolünü sağlamıştır, daha sonra daha önemli bir pozisyon olan "Dyrrhachium dux" (Dıraç valisi) olmuştur. VII. Mihail'in Selçuklularla yaptığı anlaşmayı onlara çok fazla taviz verildiği gerekçesiyle eleştirdi, Mikhail'ın yetersiz ve beceriksiz olduğuna karar verdi. İmparatorun zayıflığı, bakanlarının aç gözlülüğü ve Mikhail'ın bakanı Nikeforitzes'in ona suikast düzenleyeceğini öğrenmesi, kendisini tacı ele geçirmek konusunda cesaretlendirdi. Trakyalılar, Bulgarlar, Makedonlar, Slavlar, İtalyanlar, Frenkler ve Yunanlardan bir ordu topladı, Kasım 1077'de kuvvetleri Konstantinopolis surlarına ulaştı. Konstantinopolis sakinlerini düşünmeksizin, birliklerinin şehri yağmalamasına ve banliyöleri yakmasına izin vermiştir. Birliklerini yönetimi söylemi ile tezat oluşturmuştur. Nefret edilen Mikhail, Peçeneklerin Trakya'ya girmesini sebep gösterip, onun kuşatmayı kaldırıp Trakya'ya dönmeye zorlamıştır. Politik zayıflığı, III. Nikiforos'un imparator olmasına neden olmuştur. Nikiforos, ona itaat ederse "Caesar" unvanı vermeyi önermiştir. Bryennios reddetmiş, ve Nikiforos, onun üzerine genç I. Aleksios'un komutasında Asyalı hristiyanlar, Türk ve Frank kanyonlarından oluşmuş bir ordu göndermiştir. Nikiforos önemli bir güce sahip olmasına rağmen, Halmyros Irmağı kenarında Kalavrye Muharebesi'nde yenilmiş ve yakalanmıştır. Daha sonra kör edilmiştir. Artık bir tehdit görülmediği için, Nikiforos ona mülk ve servetini vermiştir. Üst olarak kullandığı Hadrianapolis'de emekli olmuştur. Kör olmasına rağmen 1094/1095 yılında Kumanların saldırısında şehrin savunmasını ve 1094 yılında, 1072 yılında ölmüş Romen Diyojen'in oğlu olduğunu iddia eden Konstantinos Diogenis'in isyanına karşı hareketi yönetmiştir. Bryennios'un en az bir oğlu vardır. İmparator I. Aleksios'un kızı Anna Komnini ile evlenen general ve tarihçi Nikiforos Bryennios'un oğlu mu torunu mu olduğu belirsizdir. Mahmud Esad CoÅŸan Mahmud Esad Coşan (14 Nisan 1938; Ayvacık, Çanakkale - 4 Şubat 2001, Sidney), akademisyen, yazar, din adamı, vaiz, Nakşibendi şeyhi. Uzmanlık alanı hadis ilmidir. Çanakkale'nin Ayvacık ilçesi Ahmetçe Köyü'nde doğdu. 1950'de Vezneciler İlkokulu'nu, 1956'da Vefa Lisesi'ni bitirdi. İstanbul Üniversitesi Edebiyat Fakültesi Arap-Fars Filolojisi'ne girdi. Arap Dili ve Edebiyatı, İran Dili ve Edebiyatı, Ortaçağ Tarihi ile Türk-İslam Sanatı sertifikaları aldı. Ankara'da 1960'ta Klasik-Dini Türkçe Metinler Kürsüsü'ndeki asistanlık sınavını birincilikle kazandı. Asistanlığının ilk yıllarında fakülte yayın kurulunda iki yıl sekreterlik görevinde bulundu. 1965 yılında '15. Yüzyıl Şairlerinden Hatiboğlu Muhammed ve Eserleri' konulu teziyle ilahiyat doktoru oldu. 1973 yılında ilahiyat doçenti unvanını aldı. Nisan 1973 yılında Ankara Üniversitesi İlahiyat Fakültesi Türk-İslam Edebiyatı Kürsüsü öğretim üyeliğine atandı ve kürsü başkanlığını üstlendi. 1977-1980 yıllarında Sakarya Devlet Mimarlık ve Mühendislik Akademisi hocalığı yaptı. 1982 yılında, ilahiyat profesörü olan Coşan, yurtdışında misafir öğretim üyeliği görevlerinde bulundu. 1977'de Nakşibendi tarikatının İskenderpaşa Cemaati