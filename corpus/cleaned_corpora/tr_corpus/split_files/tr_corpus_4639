yapılan film festivali. Kısa zaman içinde hızla gelişti ve 58.000 seyircinin izlediği uluslararası bir festivale dönüştü. 2013 yılında 9. Zürih film festivali 26 Eylül ile 6 Ekim tarihleri arasında yapılacaktır. Festivalin ana odak noktası yetenekli yeni yönetmenleri keşfetmekti. 4 yarışma kategorisinden her biri henüz birinci, ikinci ve üçüncü filmlerini çeken yönetmenlerin filmlerine ayrılmıştır. Yine özel bir odak noktası da Almanca konuşulan bölgelerdeki yeni yetenekleri keşfetmektir. 2 yarışma kategorisi de bu alana ayrılmıştır. Festivalin büzük ödülü "Altın Göz" ise her alanda birinci olan filmlere verilir. Zürih Film Festivalinde her alanda birinci olan yönetmenlere "Altın Göz" ödülü verilir. Bunun dışında ise "Audience Award" (Seyirci Ödülü) ve "Swiss Association of Film Journalists (SVFJ)" (Film Yazarları Ödülü) de dağıtılır. Sevil Uluyol Sevil Uluyol (d. 1939, Ankara - ö. 20 Temmuz 2013, İstanbul), Türk tiyatro ve sinema oyuncusudur. Şehir Tiyatroları oyuncusu Burak Davutoğlu'nun da annesidir. 1939 yılında Ankara’da doğan, konservatuvarda tiyatro eğitimi gören Uluyol, 1947’de Ankara Devlet Tiyatrosu çocuk bölümüne girerek ilk oyunculularından oldu. Sahneye ilk defa Küçük Tiyatro’da “Kara Boncuk” adlı oyun ile çıktı. Ankara Radyosu'nda çocuk saatinde görev aldı. Bir müddet Ankara’da kalan Sevil Uluyol 1954 yılında İstanbul’a gelerek Şehir Tiyatroları çocuk bölümüne girdi. Şehir Tiyatrolarında ilk kez Oktay Rifat’ın “Atlar” adlı oyunu ile sahneye çıktı. Uluyol, emekli olduğu 2003 yılına kadar Şehir Tiyatroları ’nda ellinin üstünde oyunda oynadı, yönetmen yardımcılığı yaptı. Sanat anlayışına aykırı olduğunu düşündüğü için reklam filmlerinde rol almayı reddeden Sevil Uluyol, “Gönülden Gönüle Sesler”, “Namuslu”, “Aşık Oldum” adlı sinema filmlerinde rol aldı. 2005 yılında TRT'nin filme aktardığı Ömer Seyfettin hikâyelerini anlatan film serisinde Bediha Hanım rolüyle yer aldı. 2012 yılına dek Şehir Tiyatroları oyunlarında sahne almaya devam etti. 20 Temmuz 2013'te geçirdiği kalp krizi sonucu hayatını kaybeden Sevil Uluyol, Harbiye Muhsin Ertuğrul Sahnesi’nde düzenlenen tören sonrasında Zincirlikuyu Mezarlığı’nda toprağa verildi. "(Bediha Hanım rolünde 2005 TRT Yapım TV filmleri)" İBB Şehir Tiyatroları internet sitesi Sinematurk.com sayfasÄ± Jean-Michel Aulas Jean-Michel Aulas (d. 22 Mart 1949 Rhône) Fransız iş adamı ve yönetici. CEGID şirketinin kurucusu ve CEO'sudur. 1987 yılından beri Fransız futbol kulübü Lyon'un sahibi ve başkanıdır. 2008 yılının Ocak ayında dağılan G-14'nin son prestijli başkanı oldu. Avrupa Kulüpler Birliği'nin kurucusu takımlarından olan Lyon için hala bu kurumda kulübü için hizmet vermektedir. 15 Haziran 1987 tarihinde, Aulas Olympique Lyonnais kulübünün başına geçti ve kulübünü bir üst lig olan Ligue 1'e çıkarmak için çeşitli yatırımlar yaptı. Aulas oldukça hırslı başlamıştı ve istekli projeleri, düşünceleri vardı. Lyon'u şampiyon yapıp Avrupa takımı olması için tasarladı. Daha sonra kulübün borçlarını temizledi, Aulas yirmi yılda kulübün idaresini, finansını yeniden organize etti. İkinci lig takımını dünyanın en zengin takımlarından biri haline getirdi. Aulas'ın liderliği altında, Lyon Ligue 2 şampiyonu olduktan sonra tam 7 kez Ligue 1 şampiyonu olarak Ligue 1 rekoru kırdı. Lyon ayrıca Fransa Kupası ve Fransa Lig Kupasını'da kazandı, Bununla beraber tam yedi kez Trophée des champions'ı kazandı. Aulas'ın liderliğinde Lyon UEFA Şampiyonlar Ligi'nde on bir kez sahne aldı, kulübü ayrıca 2009/10 sezonunda Avrupa Kupaları tarihinde en başarılı sezonunu geçirerek UEFA Şampiyonlar Ligi'nde yarı final oynayarak ve yarı finalde de Bayern Münih'e elenerek kupaya veda etti. Fransa Futbolunda iddilı bir takım kurduktan sonra, Aulas kendine yeni bir taktik üretti ki amacı Ligue 1'in en iyi oyuncularını kendi takımına kazandırmaktı. Ardından kulüpte başarılı bir performans ile oldukça sivrildi, oyuncularını yurt dışındaki takımlara fahiş fiyatla satacaktı. Onun bu karmaşık tarzı transfer görüşmelerinde işe yaradı ve bu oyuncularından bazıları Michael Essien, Mahamadou Diarra, Karim Benzema, Florent Malouda, Éric Abidal, and Tiago Mendes. Kulüp şu anda OL Groupe adı altında Avrupa Menkul Kıymetler Borsası'nda çalışır. 2008 yılının Nisan ayında Business Dergisi Lyon'u dünyanın en iyi on üçüncü futbol takımı olarak gösterdi. Great Sand Dunes Ulusal Parkı ve Koruma Bölgesi Great Sand Dunes Ulusal Parkı ve Koruma Bölgesi (İsmin Türkçesi:"Büyük Kumullar") Amerika Birleşik Devletleri Colorado eyaletinde, Alamosa küçük şehri yakınlarında bulunan,343 km² yüzölçümünü kapsayan, ABD Ulusal Park Hizmeti tarafından idare edilen bir millî park'tır. Bu ulusal park 343 km² alan ile 2004'te kurulmakta iken Ulusal Park arazisi 17.906 hektar olarak tespit edilmiş ve buna 16.870 hektar arazi eklenmiş ve bu iki tip arazi "Koruma Bölgesi" olarak nietlendirilip özel statülü olduğu kabul edilmiştir. Algı Eke Algı Eke, (16 Eylül 1985, İstanbul), Türk oyuncu. 16 Eylül 1985 tarihinde İstanbul'da doğmuştur. Aslen Artvinlidir ve Gürcü asıllıdır. Boşanmış bir anne babanın çocuğudur. Annesini 2013 yılının yaz aylarında kaybetmiştir. Cağaloğlu Anadolu Lisesi'nden mezun olduktan önce İstanbul Üniversitesi’nde Alman Dili ve Edebiyatı, sonra üniversite eğitimi için Berlin'e gitmiş, burada tiyatro eleştirmenliği ve dramaturji okumuştur . Türkiye'ye döndükten sonra yönetmen Mustafa Şevki Doğan ile tanışmış ve Baba Ocağı adlı dizi ile televizyondaki oyunculuk hayatına başlamıştır. Ardından sırasıyla Dürüye'nin Güğümleri, Keşanlı Ali Destanı ve Annem Uyurken dizilerinde oynamıştır. Ayrıca Pinhani grubunun Yitirmeden adlı şarkısının klibinde de oynamıştır. 20 Aralık 2013 tarihinde vizyona girmiş olan, başrollerini İlker Ayrık ile paylaştığı "Kedi Özledi" filminde "Kıymet" adlı karakterle romantik komedi türdeki filme hayat vermiştir. Monk dizisinin Türkiye'ye uyarlanmış versiyonu Galip Derviş dizisinde Hülya Uçar karakterini oynamıştır. Dizinin altı bölümünün senaristliğini de yapmıştır. Ayrıca oyuncu Celil Nalçakan ile birlikte netd.com adlı sitede Şişenin Dibi adlı bir program yapmış, ancak 2 Ağustos 2013 tarihinde program bitmiştir. 6 Haziran 2016 tarihinde Hayat Sevince Güzel dizisinde Zarife rolünü üstlenmiştir. Lyon OU Lyon Olympique Universitaire ya da LOU, Lyon'da bulunan ve şu anda ülkenin profesyonel lig sisteminin en üst seviyesi olan Top 14'te mücadele eden bir ragbi takımıdır. Kırmızı-siyah renge sahip olan kulüp 1896 yılında kuruldu. Fransa'nın Lyon kentine ait Rhône-Alpes bölge merkezli olup iç saha maçlarını 25.000 kişi kapasiteli Gerland Stadyumu'nda oynamaktadır. LOU, geleneksel olarak da bilindiği gibi, Fransa'nın en köklü kulüplerinden birisidir. Kulübün orijinal ismi Racing Club idi. Racing Club de Vaise ve Rugby Club de Lyon kulüplerinin birleşmesi sonucu 1902 yılında, ismi değiştirilerek Racing et Cercles Réunis oldu. Daha sonra birkaç takım daha katıldı ve bunlardan birkaç ay sonra ise Lyon Olympique. Nihayet, 1910 yılında; Lyon Olympique Universitaire oldu. Kırmızı ve siyah renklerde 1902 yılında kabul edildi. Kulüp çeşitli branşlar geliştirdi(şu anda 13 adet vardır). En başarılı branşı ragbi sporudur. LOU Rugby ismi ile bilinir. Ragbi kulübü, birbirini izleyen üç Fransa şampiyonası finallerinde (1931-1932-1933) yer aldı. İlk şampiyonada RC Toulon takımına karşı kaybetti(3-6). Ardından iki şampiyonada RC Narbonne karşısında kazandı(9-3 and 10-3). İkinci profesyonel lige terfi edene kadar, alt amatör ligde oynadı. (Pro D2) 2006-07 sezonunda şampiyonanın en büyük ikinci bütçesine sahiptiler. Racing Club de France, Italian club Treviso and SU Agen gibi takımları çalıştıran koç Christian Lanta önderliğinde, önümüzdeki iki yıl içinde Top 14'e yeniden katıldılar. Ancak, 2011 yılına dek başarılı olamadılar. Shenandoah Ulusal ParkÄ± Shenandoah Ulusal Parkı Amerika Birleşik Devletleri Virjinya eyaletinde, Blue Ridge Dağları'nın sırtlarında dar ve uzun olarak kurulmuş Front Royal küçük şehri yakınlarında bulunan, 806 km² yüzölçümünü kapsayan, ABD Ulusal Park Hizmeti tarafından idare edilen bir millî park'tır. Bu ulusal park arazisi dar ve uzundur. Bu nedenle Virjinya eyaletinin 8 ilçesinden kısımlar ihtiva eder. Batı tarafında geniş Shenandoah Nehri ve Shenandoah Vadisi var olup doğusundan Virginia Piedmont bölgesinin dalgalı tepeleri bulunmaktadır. Bu sıradağlarda en yüksek mevki rakımı 1230m olan "Hawksbill Dağı"'dır. Bu dar tepelik arazi yaprak döken ağaçlardan oluşan korular ve ormanlar ile kaplıdır. Dar olan ulusal parkın uzunluğunda devam eden manzaralı kara yolları ve önemli bir yürüyüş patikası bulunmaktadır. Bunlardan en iyi bilineni 169 km uzunluğundaki "Skyline Manzaralı Karayolu" adı verilen manzaralı yoldur. Bu yol Apalaş Dağları'nın bir parçası olan "Blue Ridge Dağları" tepelerinin doruklarından geçip vadilerin manzaralarını kolayca görülmesini sağlayan özel olarak sırf bu ulusal park için yapılmış bir kara yoludur. Bu manzaralı yol sonbahara mevsiminde bu yaprak dökmeye hazırlanan ve renklerini yeşilden turuncuya ve sonra sarıya dönüştüren ağaçlarla dolu olan zirve ve tepeleri doldurdukları zaman çok büyük sayıda motorlu vasıtaları ile geln ziyaretçi çekmektedir. "Skyline Manzaralı Kara yolu" için bu parka gelen yıllık ziyaretçi sayısının 2 milyonu geçtiği tahmin edilmektedir, Bu manzaralı karayolu yanında hemen hemen benzer güzergâhı takip eden "Blue Ridge Parkway" bulunmaktadır. Bu kara yolu 755 km olup daha uzun mesafelidir. Güneyde Büyük Smoky Dağları Ulusal Parkı'ndan başlayıp kuzeye geçip "Shenandoah Ulusal Parkı"'na girer ve sonunda bu parkın sona ermesinin yakınında "Skyline Manzaralı Karayolu" sonu ile buluşur. Bu yolun başlıca hedefi doğu Amerika'da bulunan iki popüler ulusal parkı birleştirmek olmaktadır. Benzer güzergâh çok daha uzun (3500 km'yi aşkın uzunlukta) Georgia eyaleti Springer Dağı'nda başlayıp Maine eyaletinde Katahdin Dağı'nda sona eren uzun mesafeli bir yürüyüş patikası olan Apalaş Yürüyüş Patikası tarafından da geçilir. Bu patika aynı manzaralı kara yolları gibi güney-kuzey yönlü "Shenandoah Ulusal Parkı"'nın dar bir tarafından girmekte ve uzunluğunu manzaralı park arazilerinde geçirip parkın diğer dar tarafından çıkmakta ve böylece 160'km patika yolu bu parkta bulunmaktadır. Shenandoah Ulusal Parkı ya motorlu vasıta veya yürüyerek manzaralı arazilerden geçip doğa ile bir olmak isteyen ziyaretçilerin talebini karşılamakla beraber bu ulusal parkta toplamı 800 km'yi bulan diğer yürüyüş patikaları da bulunmaktadır. Ayrıca bu parkın arazisin %40'i "Ulusal Vahşi Araziler Koruma Sistemi"nin bir kısmıdır ve bunun için özel koruma statüsü olup daha sıkı koruma rejimlerine hedef olmaktadır. Bundan başka bu ulusal parkta ata binme parkurları ve bisiklet parkurları da bulunmaktadır. Parkta ziyaretçi ilgisini çeken 10 tane şelale de bulunmaktadır. Saim Ã–nhon Saim Önhon, (d. 1892, İstanbul) - (ö. 16 Mayıs 1968), Türk siyasetçi. Harp Akademisi mezunudur. Çanakkale'de 16., 20. Kolordu, Anafartalar Grup Komutanlığı ve Garp Cephesi Emir Subaylıkları, 8. Ordu Kurmaylığı subaylığı, Moskova Askerî Ataşe Yardımcılığı, Hilafe Süvari Bölük Komutanlığı, 3. Kolordu Süvari ve 45. Süvari Alayı 3. Bölük Komutanlıkları, Erzurum Müstahkem Mevkii 1. Şube Subaylığı, Karaköse 1. Süvari Tümeni, 9. Kolordu 1. Süvari Tümeni 2. Alayı, Babaeski 2. Süvari Tümeni 2. Alayı Subaylıkları, 2. Süvari Tümeni 4. Alay Komutan Yardımcılığı, Trakya 2. Süvari Tümeni 15. Alay Komutanlığı, Gebze 6. Kolordu 41. Tümen Piyade Tugay Komutanlığı, İstanbul Maltepe 1. Ağır Zırhlı Tugay Komutanlığı, Karaköse 1. Süvari Tümen Komutanlığı, Ankara Genelkurmay Başkanlığı Zırhlı Birlikleri Müfettişliği, Kara Kuvvetleri Zırhlı Birlikler Daire Başkanlıkları, Türkiye Jokey Kulübü Kurucu Üyeliği ve Yönetim Kurulu Umumi Katipliği, TBMM IX. Dönem Kocaeli, X. Dönem Urfa Milletvekilliği ile IX. Dönem Milli Savunma Komisyonu Başkanlığı yapmıştır. Evli ve bir çocuk babasıdır. Ayrıca Emekli Büyükelçi Candemir Önhon'un babası, Büyükelçi Ömer Önhon'un dedesidir. Darryl F. Zanuck Darryl Francis Zanuck (d. 5 Eylül 1902, ö. 22 Aralık 1979), Akademi ödüllü Amerikalı film yapımcısıdır. Nebraska'da doğan Zanuck, uzun yıllar Twentieth-Century Fox stüdyosunun başkanlığı görevini yerine getirmiştir.Yapımcılığını yaptığı filmlerden üç tanesi en iyi film dalında akademi ödülü kazanmıştır. Aynı zamanda akademi ödülü sahibi yapımcı Richard Darryl Zanuck'un babasıdır. Fikret Yüzatlı Mustafa Fikret Yüzatlı, (d. 1898, İstanbul) - (ö. 21 Temmuz 1968), Türk siyasetçi. Harp Okulu mezunudur. Başvekalet Yaverliği, Çiftçilik, Serbest Ticaret, Ömür Şirketler Grubu Kuruculuğu, Türkiye Jokey Kulübü Kurucu Üyeliği ve Başkanlığı, TBMM VI., VII. ve VIII. Dönem Giresun Milletvekilliği yapmıştır. Evli ve iki çocuk babasıdır. José Giménez José María Giménez de Vargas (d. 20 Ocak 1995), defans pozisyonunda oynayan Uruguay'lı millî futbolcudur. La Liga takımlarından Atlético Madrid'de forma giymektedir. Doğduğu ülkenin takımlarından Danubio ile profesyonelliğe adım atan Giménez, bir sezon kaldığı bu kulüpte 16 maçta forma giydi. 25 Nisan 2013 tarihinde bu Giménez 1 milyon € karşılığında İspanya La Liga takımlarından Atlético Madrid'e transfer oldu. 2013-14 sezonu öncesinde kulübüne katılacak. Grumman TBF Avenger Grumman TBF Avenger Amerikan donanması tarafından kullanılan 3 mürettebatlı torpido bombardıman uçağıdır. B5Nye göre daha kalın zırhı ve daha çok bomba kapasitesiyle amerikan pilotlarının vazgeçilmezi olmuştur bu yüzden TBF'ye avenger (yenilmez) denir. TBFler ününü en çok 1944de Leyte Körfezi Muharebeside IJN Yamato sınıf savaşgemisi IJN Musashiyi ve 1945de Okinawa açıklarında SB2C pike bombardıman uçaklarıyla IJN Yamatoyu batırarak kaznmıştır.. Aichi B7A Aichi B7A "Ryusei" (Müftetik kod adı "grace") B5N eski model torpido bombardıman uçaklarının yerine geçmek için tasarlanmıştır F4U ve Ju-87ye benzer ters martı kanatları vardır. Holland Park (Londra) Holland Park, İngiltere, Londra'nın batısında, Kensington ve Chelsea Kraliyet İlçesinde yer alan bir bölge ve kamusal bir parktır. Holland Park geniş ve cazip görünümü ile meşhurdur, geniş Victoria devri kasaba evleri ve yüksek sınıf alışveriş yerleri ve lokantaları ile bilinir. Holland Park civarında, Kensington Yüksek Caddesi, Notting Tepesi, Holland Park Sokağı, Westbourne Korusu, Clarendon Kavşağı ve Ledbury Yolu gibi birçok beğenilen alışveriş adresleri bulunmaktadır. Resmi sınırları bulunmasa da, kabaca Kensington Yüksek Caddesi güney yönünde, Hollan Caddesi batısında, Hollan Park Sokağı kuzeyinde ve Kensington Kilisesi Caddesi doğusunda bulunur. Holland Park Sokağı dört nüfus sayım mıntıkasına sınırdır; Norland, Holland, Pembridge ve Campden. Holland Park yaklaşık olarak 22 hektar alanı kaplamakta ve Batı Londra' nın en huzurlu ve romantik parklarında birisi olarak kabul edilmektedir. Parkın kuzey yarısı yarı vahşi ağaçlık alan, merkezinde bulunan Holland Evi etrafındaki birkaç bahçelik ise biraz daha resmi alan ve en güney kısmı ise spor amaçlı gelen ziyaretçiler tarafından kullanılmaktadır. Holland Köşkü, II. Dünya Savaşı döneminde 1940'ta bombardımanda yıkıma uğradı, ancak kalıntıları 1952' de özel mülkiyetin sahibi olan İlchester'li 6. Earl'den Londra County Konseyi tarafından satın alındı. Park meşhur bir sera, dev bir satranç seti, bir kriket sahası, tenis kortları, bir Japon Bahçesi, bir öğrenci yurdu, Londra'nın en iyi tasarlanmış bir çocuk oyun alanı, sincaplar ve bir Londra Parkı için etkileyici olan tavuskuşlarını barındırmaktadır. 2010'da parkın bir kısmı ısırgan vb. otlardan mıntıkayı temizlemeleri için domuzlara ayrıldı, takip eden 12 ay içinde alan otlardan bu şekilde temizlendikten sonra kır çiçekleri ve bitki örtüsü içeren yeni bir çayır oluşturuldu. Bugün Holland Evinin kalıntıları, Holland Park Operasının yeri olan açık hava Holland Park Tiyatrosuna arka zemin olarak kullanılmaktadır. Yeşil çatılı Commonwealth Enstitüsü parkın güneyinde uzanmaktadır. 19. yüzyıla kadar bölge kırsal alan idi. Alanın çoğunluğu 1. James dönemine ait Holland Köşkü olarak isimlendirilen köşke ait toprak parçası idi. Yüzyılın sonraki on yılları boyunca el değiştiren arazinin sahipleri dış cephelerde kalan kısımlarını ikametlerin inşası için satışa çıkardılar ve bölge ismini burada bulunan evden aldı. Park bugün daha önce köşkün geçmişte hiçbir zaman parçası olmamış bir kısım alanı da içermektedir. Holland Park, şimdilerde evleri 10 milyon Pound'dan fazla değerle satışa çıkarılan Londra' nın en pahalı ikamet alanlarından birisidir. Bazı ülkeler Büyükelçiliklerini burada sürdürmektedir. Nakajima Ki-84 Ki-84 "Hayate" (Müttefik Devletlerce kullanılan kod adı: Frank), Ki-43'lerin yerine geçen avcı uçağıdır. Savaşın sonlarına doğru Pasifik'teki P-51 pilotlarına şiddetli direniş gösteren tek uçak ki-84'tü. Dış özellikleri Avrupa'daki Focke-Wulf Fw 190'la benzerlik gösteriyordu. Ayrıca, Okinawa'da Ijn Yamato'ya eskortluk eden tek uçak Ki-84'tü. Tissagetler Tissagetler (Antik Yunanca: Θυσσαγέται, Latince: Thyssagetae), Herodot tarafından tanımlanmış olan antik bir kabiledir. Rusya'nın kuzeydoğusunda yaşadıkları sanılmaktadır. Tirebolu Mehmet Bayrak Meslek YÃ¼ksekokulu T.C. Giresun Üniversitesi Tirebolu Mehmet Bayrak Meslek Yüksekokulu, 1994 yılında iki bölümle (işletme bölümü, bilgisayarlı muhasebe ve vergi uygulamaları bölümü) Karadeniz Teknik Üniversitesine bağlı olarak açılan okul daha sonra 5467 sayılı kanunla 1 Mart 2006 tarihinde, yeni kurulan Giresun Üniversitesine bağlanmıştır. Halen Giresun Üniversitesine bağlı olarak eğitim ve öğretim faaliyetlerine devam etmektedir. Pierre-Yves Polomat Pierre-Yves Polomat (d. 27 Aralık 1993, Fort-de-France), Fransız futbolcudur. Defans pozisyonunda oynayan oyuncu, Gençlerbirliği'nde forma giymektedir. Çeşitli yerel takımların altyapısında oynamasının ardından 2008-2010 yılları arasını Olympique de Marseille'in altyapısında geçiren oyuncu, 2010-2012 yılları arasında ise Saint-Étienne'in altyapısında top koşturdu. 26 Eylül 2012'de, Lorient ile oynanan Coupe de la Ligue karşılaşmasında ilk kez resmî bir maçta Saint-Étienne forması giydi. Aynı sezon, iki de Coupe de France karşılaşmasında mücadele etti. 2013 Mayıs'ında, kulübüyle olan sözleşmesini üç yıl uzattı. 2013 yılında Türkiye'de düzenlenen FIFA 20 Yaş Altı Dünya Kupası'nda mücadele eden ve turnuvayı şampiyon olarak tamamlayan Fransa 20 yaş altı millî takımı kadrosunda yer aldı. Bu turnuvada -teki final karşılaşmasında olmak üzere- ülkesinin oynadığı mücadelelerin ikisinde sonradan oyuna girdi. FIFA 20 Yaş Altı Dünya Kupası: 2013 English Defence League English Defence League (EDL) (), aşırı-sağcı sokak protestoları yapan ırkçı bir harekettir. EDL, İslam'ın yayılmasına, toplumsallaşmasına, ya da "ekstremist" islamî hareketlerin varlığına yönelik eylemler gerçekleştirir. İngiltere merkezli bir örgüt olan EDL islamofobik olarak tanımlanır. Olympique Lyonnais tarihi Olympique Lyonnais Lyon merkezli Fransız futbol kulübü. Fransa'nın en üst düzey ligi olan Ligue 1'de mücadele etmektedir. Fransa'nın önde gelen kulüplerinden biri olarak kabul edilen Lyon takımının Ligue 1'de 7 şampiyonluğu vardır. Tüm zamanlarda Lig dördüncüsü olup, üst ligde toplam 51 sezon mücadele etmiş; Ligue 1'de 2,000'den fazla maç yapmıştır. Olympique Lyonnais başlangıçta iki spor kulübü olarak kuruldu Lyon Olympique Universitaire, 1896 yılında Racing Club de Lyon ardından 1899'da, Lyon Olympique adı altında. (Futbol branşı olarak) Kulübün ilk yıllarında, futbol branşı, yerel rakibi FC Lyon karşısında gölgede kaldı. LOU ve FC Lyon yerel rakipleri Terreaux ve AS Lyonnaise takımlarıyla rekabet ettiler. 1910 yılında, Lyon Olympique, Fransa şampiyonluğunu kazandı ve rakiplerini geride bıraktı. 1917 yılında, şehir halkının dört tane külüp içerisinden farklı farklı kulüpleri desteklemeleriyle Lyon şehri dörde bölündü. LOU takımının başına Félix Louot'un gelmesiyle beraber bir takım değişiklikler yaşandı. LOU takımı bir takım değişimin ardından kısmen profesyonel oldu. 1945 yılında, Güney bölgesi Fransız Şampiyonasında çeyrek final oynama başarısı gösteren kulüp, Coupe de France'da da çeyrek final oynadı. LOU yavaş yavaş Fransız futbol sahnesinde itibarını yükseltiyordu. Ancak, kulüp bünyesinde amatör ve profesyonel birimlerin birlikte barınması bazı problemlere yol açıyordu. Bunun sonucunda Louot ve arkadaşları profesyonel bir kulüp kurmayı düşünüyorlardı. Lyon'da futbol zor durumdaydı, tesis, para sıkıntıları baş göstermekle birlikte II. Dünya Savaşı bu sporu zorlu kılıyordu. Bu yüzden çok sayıda anlaşmazlıklar ile Louot ve onun etrafındakiler profesyonel bir kulüp kurmak için bir takım girişimlere başladılar. 1950 yılında, yeni kurulacak kulübün ismi "Olympique Lyonnais" olarak Doktor Albert Trillat tarafından ileri sürüldü, doktor kulübün rengi "Kırmızı ve Mavi" olarak benimsedi. Bu fikri arkadaşlarıda kabul ettikten sonra nihayet 3 Ağustos 1950'de Louot'un hayali gerçek olmuştu, yeni kulüp Dr. Trillat, Messieurs Groslevin, Vitalis, Marceau, Carrel, Daurensan ve Maillet tarafından, "Olympique de Lyon et du Rhône" adıyla resmen kuruldu. Eski takımın bölünmesi nedeniyle, yeni kurulan Lyon takımı, yerel mimar Tony Garnier'in tasarladığı Gerland Stadyumu adlı stadyuma taşındı. Kulübün ilk antrenörü Oscar Heisserer'dir. Lyon takımı ilk resmi maçını, 26 Ağustos 1950 tarihinde, 3,000 kişi önünde, CA Paris-Charenton takımına karşı 3-0'lık skor ile kaybettiği maç ile oynadı. 1951 yılında, kulüp Division 2 şampiyonluğunu elde etti ve birinci lige yükselmiş oldu, fakat bundan sadece bir sezon sonra küme düşerek tekrar Division 2'ye döndü. Takip eden iki sezon boyunca ikinci ligde mücadele etti. Nihayet 1953-54 sezonunda Heisserer liderliğinde kulüp tekrar birinci lige yükseldi. Heisserer kulüpte 4 yıl menajer olarak çalıştıktan sonra ayrıldı ve yerine Julien Darui getirildi, fakat o da kulübü birinci ligde sadece altı ay çalıştırdıktan sonra ayrıldı ve yerine Lucien Troupel getirildi. Troupel yarım sezon çalıştırdığı Lyon takımı ile ligi 12. sırada bitirdi. Kötü başlangıca rağmen, Troupel kadrosunu yetenekli oyuncularla donattı, kendisi tecrübeli oyuncuları tercih etmesi ile bilinirdi. Sonraki sezonda takımı ligi orta sıralarda bitirirken Coupe de France'da da, Red Star FC ve Brest takımlarını eleyerek yarı final oynadı. 1959'da Troupel yerine takımın başına Gaby Robert geçti. Yeni menajerin gelmesiyle birlikte transferler ivme kazanarak takıma yeni oyuncular katıldı. Örneğin; Arjantin Nestor Combin, Kamerun'lu forvet N'Jo Léa ve Fransız Jules Sbroglia en büyük transferlerdi. 1959-60 sezonunda takımın en golcü isimleri 9 gol ile Njo Léa ve 8 gol ile Salen olurken, Lyon sezonu 31 puan ile 16. sırada bitirdi. Fransa Kupası'nda ise son 32'de Monaco ile eşleşti ve elendi. Olympique Lyonnais 60larda sınırlı başarılar yakaladı. Bu başarıda forvet Fleury Di Nallo'nun katkısı çok büyüktü. Nallo "The Little Prince of Gerland" yani "Gerland'ın Küçük Prensi" lakabıyla bilinirdi. Lyon'un en büyük oyuncularından bir tanesi olarak kabul edilir. Lyon menajeri Lucien Jasseron önderliğinde ligi 5. sırada bitirerek kulüp ligdeki en başarılı performansını sergiledi. Bununla beraber Fransa Kupası'nda Bordeaux takımını 2-0 yenerek kupaya uzandı. Ayrıca kulüp takip eden sezonda kendi rekorunu geliştirerek ligi 4. sırada bitirdi. 1964-65 Sezonu Aynı sezonda Nestor Combin'in İtalyan kulübü Juventus'a gitti. Takım onun yokluğunda düşüş yaşayarak ligi 6. sırada bitirdi. Lucien Jasseron takımın başından ayrılınca yerine Real Madrid'in eski oyuncusu Louis Hon geçti. Louis, La Liga'da "Taktisyen" olarak bilinirdi. Lyon yeni menajeriyle birlikte 1966-67 Sezonunu 38 maçta 34 puan toplayarak 15. sırada bitirdi. Di Nallo 14, Perrin ise 8 gol ile takımın en golcüleri oldular. Ancak ligdeki bu başarısızlığına rağmen, Lyon, Sochaux karşısında 3-1'lik zafer ile ikinci kez Fransa Kupasını kazandı. 1967-68 Sezonu UEFA Kupa Galipleri Kupası'nda Lyon kulübü çeyrek finale çıktı ve çeyrek finalde, Almanya ekibi Hamburg'a kaybetti. Bunun ardından Louis Hon'un işine son verilerek yerine eski Lyon efsanesi Aimé Mignot geçirildi. Mignot ilk sezonunda durgun başladı, ligi 9. sırada bitirdi ve Fransa Kupası'nda Son 16 turunda elendi. Sezon sonunda Lyon futbolcusu André Guy 25 gol ile ligin gol kralı oldu. Bu başarısızlıkların sebeplerinden bir tanesi de Di Nallo'nun ayağının daha ligin dördüncü maçında kırılmasıdır. Di Nallo güçlü bir oyuncu olmasına rağmen ancak 1969-70 sezonunda geri dönebildi. Lyon bu sezonda toparlanamadı ve kötü gidiş devam etti. Takım o sezon ligi André Guy'ın 17 golüne rağmen ligi 28 puan ile 15. sırada bitirdi. Lyon, Coupe de France'da da son 16 turunda Stade Rennes takımına elendi. 1970lerde Fransa'da "Loubo" lakaplı Sırp defansçı Ljubomir Mihajlović takıma katıldı. Ayrıca Lacombe genç oyuncu yetiştirme görevini Di Nallo'dan devraldı. Bu yeni on yılın başlangıcında Fas asıllı Fransız ortasaha oyuncusu Serge Chiesa parladı. 1972-73 sezonunda Lyon, finalde rakibi Nantes'i 2-1'lik skor ile yenerek üçüncü kez Fransa Kupası'nı kaldırdı. Takımın başına Aimé Jacquet geçti. Jacquet'in görev süresi boyunca Lyon'un başkanları değişti kulüpte doğan otorite eksikliği ile Bernard Lacombe'yi rakipleri Saint-Etienne takımına kaptırdılar. 1979-80 sezonunun yarısında Jacquet'in görevine son verildiği açıklandı ve kulüpten sezon sonu ayrıldı. Yerine takımın başına eskiden Di Nallo'nun asistanlığını yapan Jean-Pierre Destrumelle getirildi. Pierre kulüpte sadece bir yıl kaldı, ama birkaç önemli oyuncu kazandırdı örneğin; Jean Tigana, Alain Moizan, Simo Nikolić, ve Jean-Marc Furlan. Kulüp ligi üst sıralarda bitirdi. Sonraki altı yıl (1981-1987), üç farklı menajer takımda görev yaptı. Vlatko Kovačević, Robert Herbin, ve Robert Nouzaret. 1987'de, kulüp ikinci ligde mücadele etti. 1987'nin Haziran ayında Fransız iş adamı Jean-Michel Aulas kulübün başına geçti. Takımını Ligue 1'e yükseltmek için çeşitli yatırımlar yaptı. Aulas'ın asıl projesi çeşitli yatırımlar ile Lyon'u Avrupa Kupaları seviyesine yükseltmekti. Aulas'ın takımın yönetiminde olduğu 1987-88 sezonunda takım başarılı oldu iyi bir performans ile ikinci ligin B Grubunu 2. sırada bitirdi. Fakat Play-off aşamasında aynı perfomansı gösteremedi. Aulas'ın yönetimi boyunca üç farklı teknik direktör görev yaptı. Robert Nouzaret, sezon başında başlayıp, yarısında görevi bıraktı ve yerine Denis Papas getirildi. Fakat onunda görevi yalnızca birkaç ay sürdü. Eski Lyon oyuncusu Marcel Le Borgne görevi devraldı ve sezon sonuna kadar takımın başında kaldı. 1988-89 sezonunda Aulas, Lyon'da doğan ve eski Lyon futbolcusu olan 36 yaşındaki Raymond Domenech'i göreve getirdi. Domenech, daha önce FC Mulhouse kulübünü çalıştırmıştı. Aulas ayrıca yeni istifa eden Bernard Lacombe'yi geri getirdi ve Lacombe sportif direktörlük görevini aldı. Birinci ligi hedefleyen başkan Aulas, Lacombe ve Domenech'e gereken tüm desteği sağladı. Domenech, kadrodaki rekabeti artırmak adına takıma Kongo'lu forvet Eugène Kabongo ve François Lemasson gibi tecrübeli isimleri kazandırdı. Sezon sonunda Lyon, 68 puanla üçüncü kez Division 2 şampiyonu olurken, Kabongo 22 gol atarak bu başarıda öncülük etti. Lyon, Coupe de France'da ise dördüncü turda FC Sochaux takımına 1-0'lık skor ile elendi. Olympique Lyonnais takımının en rahat sezonu Raymond Domenech yönetimi altında oldu, küme düşme korkusundan uzak bir pozisyonda ligi sekizinci olarak bitirdi. Domenech'in ikinci sezonunda, Lyon ligi 5. sırada bitirdi. Monaco'nun 1991 Fransa Kupası Finali'ni kazanmasıyla Lyon UEFA Kupası'na katılma şansı elde etti. 1991-92 sezonunda Domenech, beklentilerin çok daha altında kaldı. Kulüp UEFA Kupası ilk turunda Türk kulübü Trabzonspor'a elenirken, (3-4 Gerland'da ve 1-4 Trabzon'da. Toplamda 4-8) Coupe de France'da da Istres takımına ilk turda penaltılar ile elendi. (1-1 Normal süre. Penaltılala 4-3) Ligi 16. sırada bitiren Lyon takımı, Aulas döneminin en kötü sezonunu geçirdi. Takip eden 1992-93 sezonunda Lyon yine ligi alt sıralarda bitirdi. Domenech, görevinden istifa ederek Fransa U-21 takımı'nı çalıştırdı. Bu ayrılıktan sonra, Aulas'ın ilk tercihi eski Fransız millî oyuncu ve eski Lyon futbolcusu Jean Tigana oldu. Tigana'nın gelmesiyle birlikte, kulüp birçok dünya standartlarında oyuncuları kadrosuna kattı. Sezon sonunda ise Lyon, ligi şampiyon FC Nantes takımının ardından 2. sırada bitirdi. Böylelikle UEFA Kupası'na katılma hakkı kazandı. Tigana başarılı bir sezonun ardından Lyon'dan ayrılarak Monaco takımının başına geçti. Ancak onun gidişiyle beraber Lyon'da bazı ayrılıklarda başladı, tecrübeli savunma oyuncusu Bruno N'Gotty Paris'e ve Manuel Amoros Marsilya takımına gitti. Aulas genç forvetleri Maurice ve Gava'yı takımda tutmayı başardı. 1995-96 sezonunda, Guy Stéphan kulübün çalıştırıcısı oldu. Stéphan, takımın önemli oyuncularından biri olan Gava'nın sezonu kapatması sonucu bir takım zoluklar yaşadı. Bu sebeple, yeni teknik direktör Florian Maurice, Ludovic Giulyd ve Cédric Bardon gibi genç ve deneyimsiz oyunculara güvenmek zorunda kaldı. Madruce, beklentileri 18 gol atarak karşıladı, ancak; Giuly ve diğerleri sadece 4 gol kaydetti. Tecrübesizlik lige yansıdı ve Lyon ligi 11. sırada bitirdi ve UEFA Kupası Top-16 eşleşmesinde İngiliz kulübü Nottingham Forest'e elendi (toplamda 1-0). Coupe de France'da AJ Auxerre takımına henüz kupanın başlangıcında elendi. Başarısız sonuçlara rağmen, Lyon'un Fransa Lig Kupası ile hala UEFA Kupası'na doğrudan katılma hakkı vardı. 1996 Fransa Lig Kupası Finali'nde FC Metz ile karşılaşan Lyon kupayı penaltılarla 4-5'lik skor ile kaybetti. Yeni sezonda forvet Alain Caveglia'nın yanı sıra tecrübeli ortasaha oyuncusu Christophe Cocard'da takıma katıldı. Ancak, Stéphan yine zor bir dönemden geçiyordu. Yıldız forveti Maurice'nin aşil tendonunun yırtılması sonucu altı ay sahalardan uzak kaldı. Sahalara tekrar dönmesi 1996 Yaz Olimpiyatları sonrasına kaldı. Güç kaybeden takım, Auxerre karşısında kalesinde 7 gol gördüğü mağlubiyetinden sonra son verildi. (7-0) Onun yerine zaman kaybedilmeden Bernard Lacombe getirildi. Lacombe, takımdaki değişime başladı. Yapılan değişikliklerin ardından toparlanan takım ligi 8. sırada bitirdi ve sonraki sezon için UEFA Intertoto Kupası'nda mücadele etme hakkı kazandı. 1997-98 sezonunda takım ligi 6. sırada bitirdi ve UEFA Kupası'nda mücadele etme hakkı kazandı. Coupe de France'da ise yarı finale kadar çıktı. Avrupa'da UEFA Kupası ikinci turunda, İtalyan takımı FC Internazionale Milano'ya elenen Lyon, Intertoto Kupası'nı kazandı.Giuseppe Meazza Stadyumu stadındaki 2–1'lik galibiyete rağmen Lyon'un Gerland'da 1-3'lik skor ile rakibine kaybederek turnuvadan elendi. 1998-99 sezonunda Vikash Dhorasoo ve Marco Grassi gibi yeni transferleri ile Lyon lige Toulouse takımını 6-1 yenerek başladı. Daha sonra ezeli rakiplerinden olan Marsilya'yı ve Bordeaux takımlarını 2-1'lik skorla yendi. 3 Şubat 1999'da, takımın birinci kalecisi olan Luc Borrelli trafik kazasından yaşamını yitirdi. Bu haber camiayı derin bir üzüntüye soktu. Borelli'nin 16 numaralı forması kulüp tarafından emekliye ayrıldı. Bu olumsuzluklara rağmen, Lyon ligi 3. sırada tamamladı ve ilk kez UEFA Şampiyonlar Ligi'ne katılma hakkı kazandı. Lyon, 1994-95 sezonunda ligi 2. sırada, 1995-96 sezonunda 11. sırada, 1996-97 sezonunda 8. sırada, 1997-98 sezonunda 6. sırada, 1998-99 ve 1999-00 sezonlarında da ligi 3. sırada tamamladı. Olympique Lyonnais, 1998-99 sezonunda, başkan Aulas, büyük bir kumar oynayarak Brezilyalı millî futbolcu Sonny Anderson'u İspanya devi FC Barcelona'dan 17 milyon € ücret ile Fransa rekoru kırarak takıma kazandırdı. Katalan kulübünden gelen Sonny, daha önce Ligue 1 ekiplerinden Monaco ve Marsilya'da oynamıştı. Aulas, daha sonra İtalyan kulübü Samdoria'dan Pierre Laigle ve Lens kulübünden Tony Vairelles'i kadrosuna kattı. 1999-00 sezonunda kulüp ilk Şampiyonlar Ligi macerasında, Slovenya temsilcisi NK Maribor ile eşleşti ve 3-0'lık skor ile rakibine kaybetti. Bu sonuçla beraber yoluna UEFA Kupası'nda devam ettilersede, üçüncü turda bu kupayada veda ettiler. 15 Şubat 2000 tarihinde, Lyon Nantes'e karşı 1-6'lik skor ile mağlup oldu. Sezon sonu Lacombe görevinden ayrıldı ve yerine Jacques Santini getirildi. Lacombe, daha sonra Aulas'a özel danşıman oldu. Santini, ilk olarak Edmílson Gomes ve Caçapa'yı aldı. Sezonun ilk yarısını 9. sırada tamamlayan Lyon takımı, Santini önderliğinde Şampiyonlar Ligi'nde, grup aşamasını 2. sırada bitirerek tarihinde ilk kez ikinci tura çıktı. Bu turda, Bayern Münih, Arsenal ve Spartak Moskova takımlarıyla eşleşti. Grubunu 3. sırada tamamlayarak çeyrek finale yükselme şansını yitirdi. Lig Kupası'nda ise, finalde Monaco takımıyla karşılaşan Lyon, yeni oyuncuları Caçapa ve Müller'in attığı gollerle maçtan 2-1'lik galibiyetle ayrılarak kupayı müzesine götürdü. 2001-02 sezonunda Lyon, Juninho Pernambucano'yu transfer etti. Santini, ayrıca 2001 Yılın Oyuncusu seçilen Éric Carrière ve Lyon alt yapısında yetişen Sidney Govou adlı oyuncuları takımına kattı. 2001-2002 sezonunda, Şampiyonlar Ligi'ne katılan Lyon, grubunu üçüncü sırada tamamlayarak yoluna UEFA Kupası'nda devam etti. Bu turnuvada, Çek temsilcisi Slovan Liberec takımına dördüncü turda elendi. (5-2) Ligi ise bir süre ikinci sırada götüren Lyon, lider RC Lens takımından 3 puan gerideydi. Sidney Govou, AJ Auxerre takımına karşı oynanan maçta 90. dakikada gol atarak Lyon'a 1-0'lık skor ile galibiyeti getirdi. Bu galibiyet ile Lens ve Lyon'un puanları eşitlendi. 4 Mayıs 2002 tarihinde, ligin son maçı niteliğindeki karşılaşmada, lig lideri Lens ile ikinci sıradaki Lyon, Gerland'da sezonun son gününde karşı karşıya geldiler. İlk gol Govou'dan 8. dakikada geldi. 15. dakikada, Lyon Philippe Violeau ile ikinci golü bularak skoru 2-0 yaptı. Hemen ardından Lens, Jacek Bąk'den bir gol bulmasına rağmen, 52. dakikada, Pierre Laigle attığı gol ile skoru 3-1'e getirdi. Lyon, sezonun final maçını 42,000 kişilik seyircisi önünde kazanarak ilk kez Ligue 1 şampiyonu oldu. Sezon sonunda Santini Lyon'dan ayrılarak Fransa millî futbol takımı menajeri oldu. Ağustos 2002 tarihinde, kulüp başkanı Aulas, manejer Santini yerine Stade Rennes takımının eski menajeri olan Paul Le Guen'i Lyon menajerliğine getirdi. Paul Le Guen, Fransa Süper Kupası'nda Govou'nun 3 gol attığı Lorient karşısında 5-1'lik galibiyet ile kulübe ikinci kupasını kazandırdı. 2002-03 Sezonu'nda Şampiyonlar Ligi'ne katılan Lyon, grubunu üçüncü sırada tamamlayarak, 2002-03 sezonu UEFA Kupası'nda oynama hakkını elde etti. UEFA Kupası 3. turunda eşleştiği Türk ekibi Denizlispor'a (toplamda 1-0) elendi. Avrupa Kupalarından elendikten sonra, kulüp kalan son 6 maçta 2002-03 sezonu Ligue 1 şampiyonluğuna odaklandı. Lyon ligde kalan son 6 maçta, 5 maçlık yenilmezlik serisiyle ikinci kez Ligue 1 şampiyonu oldu. Kulüp tekrarlanan şampiyonluğun sevincini kutlarken, 26 Haziran 2003 tarihinde, Lyon'un ortasaha oyuncusu Marc-Vivien Foé, 2003 FIFA Konfederasyonlar Kupası'nda Kamerun millî takımı formasıyla maç esnasında kalp krizi geçirdi. Bu şok edici ölüm Gerland Stadyumu'nu yasa boğdu. Foé'nin 17 numaralı forması, Lyon kulübü tarafından Foé'nin anısına emekliye ayrıldı. Gianni Rodríguez Gianni Daniel Rodríguez Fernández (d. 30 Haziran 1994, Montevideo), Sol bek pozisyonunda görev yapan Uruguaylı futbolcudur. Portekiz takımlarından Benfica B'de forma giymektedir. Primera División (Uruguay) takımlarından Danubio'da futbol kariyerine başladı. 2012 yılında bu takımda profesyonelliğe adım atan oyuncu, 2012-13 sezonunda 12 defa forma şansı buldu. 2013 yılında Portekiz takımlarından Benfica B'ye transfer oldu. Uruguay U-17 takımında millî formayla tanışan Gianni, 16 kez U-17 takım formasını giydi. Son olarak 2013 yılında Türkiye'de organize edilen 2013 FIFA 20 Yaş Altı Dünya Kupası'nda Uruguay U-20 takımı formasıyla final maçında oynadı ve kupayı kaybetti. Elecom Sport Roma Elecom Sport Roma, İtalyan tekerlekli sandalye basketbolu kulübü. İtalya'daki en üst seviye lig olan Serie A-1'de mücadele etmektedir. 1995 yılında kurulmuş olup, 2005-06 sezonunda Serie B'de mücadele etmeye başlayan kulüp; ilk sezonunda küme yükselmeyi başardı. 2006-07 sezonunda, bu kez Serie A-2'den, en üst seviye ulusal lig olan Serie A-1'e çıktı. 2008-09 sezonunu ikinci sırada tamamlamasının ardından ligi ikinci sırada tamamladığı 2009-10 sezonunda, ilk kez katıldığı EuroLeague'de dördüncü oldu. 2010-11 sezonunda tekrar ligi ikinci sırada tamamlayan ekip, İtalya Kupası ve İtalya Süper Kupası'nda şampiyonluklarının yanında Euroleague beşinciliği elde etti. Kılıçların Fırtınası Kılıçların Fırtınası (), Amerikalı yazar George R. R. Martin tarafından yazılmış ve yedi kitaptan oluşacağı düşünülen fantezi serisi "Buz ve Ateşin Şarkısı" 'nın üçüncü romanı. İlk defa Birleşik Krallık'ta 8 Ağustos 2000'de, Amerika Birleşik Devletleri'nde ise Kasım 2000'de basıldı. George R. R. Martin, "Kılıçların Fırtınası"ndaki bazı Daenerys Targaryen bölümlerini, "Ejderhanın Yolu" adlı tek kitapta topladı. Kılıçların Fırtınası, 2001 Locus Ödülü'nü, ve 2002 En İyi Roman Geffen Ödülü'nü kazandı. Kitap, HBO tarafından yaratılan televizyon dizisi "Taht Oyunları"nın ikinci ve üçüncü sezonu olarak adapte edilmiştir fakat bazı bölümleri senaryo gereği değiştirilmiştir ve kitaba sadık kalınmamıştır. İktidar mücadelesindeki beş savaşçıdan birinin ölmüş, bir diğerinin gözden düşmüş olmasına rağmen savaş tüm şiddetiyle sürmektedir. Yedi Krallığın zor durumdaki hükümdarı Joffrey, Demir Taht'ta oturmaya devam etmektedir. En amansız düşmanı Stannis, takip ettiği büyücü kadının kurbanı olmuş ve bozguna uğramıştır. Nehirova'daki Genç Robb, Kuzeye hükmetmekte; Daenerys yaşayan son ejderhalarla beraber kana bulanmış bir kıtayı katetmektedir. Rakipler son hesaplaşma için harekete geçerken büyük bir yabanıl ordusu, efsanevi Ötekilerle birlikte medeniyetin merkezine doğru ilerlemektedir. KargalarÄ±n Ziyafeti Kargaların Ziyafeti (), Amerikalı yazar George R. R. Martin tarafından yazılmış ve yedi kitaptan oluşacağı düşünülen fantezi serisi "Buz ve Ateşin Şarkısı"'nın dördüncü romanı. İlk defa Birleşik Krallık'ta 17 Ekim 2005'te, Amerika Birleşik Devletleri'nde ise 8 Kasım 2005'te basıldı. Mayıs 2005'te George R. R. Martin "Kargaların Ziyafeti" romanının uzunluğu yüzünden ikiye bölüneceğini açıkladı. Ardından bu kararından vazgeçip karakterlerin ya tam olarak hikayelerini verilmesini ya da bölünerek gideceğini söyledi ve bu kitapta hikayelerin tam olarak verilmesini tercih etti ve kitabın son sayfasına ufak bir not düştü. "Kargaların Ziyafeti", Game of Thrones dizisinin üçüncü, dördüncü ve beşinci sezonlarına ayrı bölümler olarak uyarlandı. Yedi Krallıktaki çetin mücadelelerde hayatta kalmayı başaranlar, emelleri için yeni savaşlara girişir. İnsan suretindeki kargalar, ziyafet için bir araya gelerek yeni komplolar hazırlar ve tehlikeli ittifaklar kurar. Asiller ve sıradan insanlar, askerler ve büyücüler, katiller ve bilgeler; bahtları ve elbette hayatları uğruna bir araya gelir. Ejderhaların Dansı Ejderhaların Dansı (), Amerikalı yazar George R. R. Martin tarafından yazılmış ve yedi kitaptan oluşacağı düşünülen fantezi serisi "Buz ve Ateşin Şarkısı" serisinin beşinci romanı. Birleşik Krallık'ta ve Amerika Birleşik Devletleri'nde 12 Temmuz 2011'de yayımlandı. Kitap, HBO tarafından yaratılan televizyon dizisi "Taht Oyunları"nın dördüncü, beşinci ve altıncı sezonuna olarak adapte edilmiştir. Kitaplardan bazı bölümler alınmıştır. Kötülüğün yükseldiği bir vakitte olaylar; kanunsuzların, rahiplerin, askerlerin, derideğiştirenlerin, asillerin ve kölelerin büyük roller oynadığı bir sahnede geçmektedir. En zorlu dans, Ejderhaların Dansı başlamaktadır. Daenerys Targaryen, toz ve ölüm dolu topraklar üzerinde hüküm sürmektedir. Tyrion Lannister, yeni müttefikler edinmiş, bilinmezlerle dolu bir serüvene çıkmıştır. Donmuş kuzeyde Jon Snow, Surun ötesinden gelen buzdan düşmanlarla ve en yakınları arasından hasımlarla karşı karşıyadır. Yedi Krallık'ın akıbeti, uçurumların kenarındadır... Sait KÃ¶ksal Mehmet Sait Köksal (d. 1910, Şarkikaraağaç) - (ö. 18 Haziran 1986), Türk siyasetçi. Siyasal Bilgiler Okulu Mali Şubesi mezunudur. Dahiliye Vekaleti Muhasebe Müdürlüğü Tetkik Memurluğu ve Mümeyyizliği, Balıkesir Maiyet Memurluğu, Acıpayam, Sason, Sürmene Kaymakamlıkları, TBMM VIII. Dönem Isparta Milletvekilliği ile VIII. Dönem Başkanlık Divanı Katip Üyeliği yapmıştır. Evli ve üç çocuk babasıdır. 1960 yılında Zonguldak valiliğinde bulunmuştur. Summertime Sadness "Summertime Sadness" Amerikalı şarkıcı ve söz yazarı Lana Del Rey'in ikinci stüdyo albümü "Born to Die"'dan (2012) bir şarkı. Trip-hop baladı 22 Haziran 2012'de Interscope Records tarafından albümümün dördüncü single'ı olarak yayınlandı. Avusturya, Bulgaristan, Almanya, Yunanistan, Lüksemburg ve İsviçre gibi Avrupa ülkelerinde ilk on arasına girdi. 2013'te Polonya, Ermenistan ve Ukrayna'da bir numaraya yükseldi. Trap ve house müzik remiksleri sayesinde Del Rey'in ABD Hot Dance Club Songs listelerine girişini sağladı ve Del Rey'in bu listeye ilk girişi oldu. Ağustos 2013'te ise Dance/Mix Show Airplay listesine girmesi ve şarkının popülerliğiyle Del Rey'in ABD'deki ilk zirvesini yaşattı. 2012'de ise şarkı ABD'deki Top Rock Songs listelerinde yer aldı. 2013'ün yazında şarkının Cedric Gervais tarafından yapılan remiksi Amerikan contemporary hit radio'larına gönderildi ve şarkı hit olmaya başladı. "Billboard" Hot 100 listesine 72 numaradan girdi ve 6 numaraya kadar yükseldi. Del Rey'in bu listedeki en yüksek sıralaması oldu. İsviçre ve Avusturya'da altın sertifika kazanırken Almanya'da ilk 40 arasında zirveye yükseldiği için platin sertifika kazandı. Birleşik Krallık'taki UK Singles Chart listesinde de 4 numaraya kadar yükseldi. BBC Radio 1 ve BBC Radio 2 listelerinde de yer aldı. Gervais'in remiksi sayesinde 2014'te En İyi Remiks Kaydı, Klasik Dışı Grammy Ödülü'nü kazandı. Şarkının video klibinde Del Rey'e aktris Jaime King eşlik etti. Klip hikâyesinde bir çifti canlandırdılar ve arabaları ile kaza yaptılar. Sinemagrafisi, King'in kocası Kyle Newsman tarafından üstlenildi. Video klip YouTube'da başarı kazandı ve Facebook ve Twitter gibi sosyal medya platformlarında hızla yayıldı. Genel olarak single'ın video klibi birçok müzik eleştirmeninden övgü topladı. Müzikal aranjmanı ise Del Rey'in uzun süreli işbirlikçileri Emile Haynie ve Rick Nowels oldu. Del Rey sözleri yazarken diğer ikisi de prodüksiyonunu üstlendi. Şarkı ayrıca The Chainsmokers'ın hit single'ı "Selfie"'nin sözlerinde de yer aldı. "Summertime Sadness" Almanya, Avusturya ve İsviçre'de 22 Haziran 2012'de dijital indirmeye açıldı. Şarkı sözlerini Del Rey ve Rick Nowels yazarken prodüktörlüğünü Emile Haynie üstlendi. "Summertime Sadness", trip hop baladı tarzında 4 dakika 25 saniye uzunluğundadır. Şarkı için birçok kulüp remiksleri yayınlandı. "Spin" dergisi, Ryan Hemsworth'ün trap remiksi için detaylı bir eleştiri yazdı. Şarkının Adam Freeland remiksi ise house müzik vuruşları ve güçlü synthesizer'lara sahiptir. Şarkının video klibi, lezbiyen bir çiftin yaşadıklarına odaklanmaktadır ve ikisi de intihar etmeden önce yaşadıklarını hatırlar. "Pop Dust" yazarı Nate Jones, şarkının ilk cümleleri olan "Bu akşam kırmızı elbisemi giydim/ Karanlıkta, solgun ay ışığında dans ediyorum"'u Bruce Springsteen'in "Dancing in the Dark" şarkısı ile bağdaştırdı. "Saçlarımı büyük bir güzellik kraliçesi gibi topladım/ Yüksek topuklularımı çıkardım, canlı hissediyorum" ve "Tatlım yanıyorum, onu her yerde hissediyorum/ Artık hiçbir şey beni korkutmuyor" cümlelerini ise kolayca hayalinin kurulabildiği hikâye örgüsü olduğu için yorumladı. Şarkı hakkındaki "gizli pozitifliği" derinlemesine işledi. Sözsel olarak şarkı, nakaratta üzüntü temasını ele alır. "Gitmeden önce beni iyice öp/ Yaz hüznü/ Yalnızca bilmeni istedim/ Bebeğim, sen en iyisisin" dizeleri nakaratta tekrarlanır. Şarkıdaki hikâye akışının karanlık yanı ikinci kısımda devam eder: "Bu gece heyecanlı hissediyorum/ Sahil boyunca 99 ile dolaşıyorum/ Benim iyi yanlarımdan kötü yanımı kaptın bebeğim/ Biliyorum ki bu gece gidersem, mutlu öleceğim." Şarkı sözlerine pop müzik altyapısı eşlik eder. "Billboard" dergisinin albümün parçalarını tek tek derinlemesine yorumladığı eleştirisinde Andrew Hampp parça için "Summertime Sadness'ta Del Rey'in karanlık ve depresif havasının sözler ile birlikte çok derine indiğini" yazdı. "Los Angeles Times" gazetesi ise şarkının "Video Games" ve "Dark Paradise" ile bir bütünlük içerdiğini yazdı ve albümün en iyi parçalarından biri olduğunu ekledi. "Summertime Sadness"'ın video klibi Nisan 2012'de Santa Clarita, Kaliforniya'da çekildi. Yönetmenliğini Kyle Newman ve Spencer Susser üstlendi. Newman'ın karısı, aktris Jaime King, Del Rey'e klipte eşlik etti. Video klipte iki kadının hikâyesi anlatılır ve ikisi de hayatlarını sonlandırır. King video klip ile ilgili "sevdiğin biri olmadan yaşamanın anlamı olmadığını, arkadaş ya da sevgili olsun fark etmediğini ve sadece bunun olmasını istediğini" söyledi. Aktör Alex Pettyfer ise prodüksiyona yardım etti. Şarkının radyo düzenlemesinin video klibi 20 Temmuz 2012'de Almanya'daki Clipfish'te yayınlandı. Aynı gün, klip ile birlikte albüm versiyonu da dünya çapında ve Del Rey'in YouTube kanalında yayınlandı. O hafta, Del Rey, Facebook ve Twitter sayfasında 69,000 yeni takipçi kazandı. "Summertime Sadness" klibinin yayınlanması sayesinde ise YouTube sayfası %32 daha fazla izlenme topladı. "Born to Die" klibi ile birlikte Del Rey, "Billboard" Social 50 listesinde 42 numaraya yükseldi. Nisan 2020 itibarıyla video klibi, YouTube'ta 320 milyon izlenme topladı. Video klip, bir kadının telefondaki "Unutma, seni her zaman seveceğim," demesi ve kapanması ile başlar. Del Rey ise şarkı sözlerini söylerken uçurumdan atlar. Sonraki sahneler, intihar eden iki kadının hikâyesini anlatmaya başlar. Sonraki sahnede King, şehrin yakınındaki bir köprüye gelir. Del Rey, bir İsa heykeli önünde görünür ve uzaktaki telefon parçalarını görür, sevgilisinin kendisini öldürdüğünü anlar. Sevgilisinin ölümünü sorumlusu olarak kendisini görür ve İsa heykelinden elleri açık şekilde atlar. Son sahnelerde iki kadının da mutlu zamanları gösterilir. Del Rey, kamerayı King'e çevirir ve gülümser. Birbirlerini mutlu ettikleri zamanlar, duman efektleri arasında gösterilir. İkisinin de intihar etmesinden sonra Del Rey'in hayaleti olarak tasvir edilen görüntü kameraya doğru yaklaşır. Video kip genel olarak olumlu eleştiriler topladı. "Huffington Post" yazarı Crystal Bell, şarkı için "Instagram'a adanmış" yazdı ve Del Rey'in önceki klipleriyle kıyasladı. "Pitchfork Media" yazarı Carrie Battan, "Görünen o ki bir 'yedi dakikalık Kennedy hayatının yeniden canlandırılması' değil, ancak yine de LDR markası taşıyor. Instagram filtreleri çekimleri gibi, mühtemelen intihar girişimlerine değinen bir klip ve çok da özel bir konuğa sahip," yazdı. MTV'den Jenna Hally, "Buzzworthy" bloğunda şarkıdaki dumanlı sahnelerin Del Rey'in sonraki hayatındaki görüntüleri olabileceğini yazarak ekledi: "Video klip, Lana'nın görüntüleri ve hayaleti ile boş bir yolda bitiyor. Hüzünlü, çok hüzünlü zamanlar. Ama zaten Lana'nın bir video klibinden de bu beklenmez mi? Gün ışığı ve dondurma külahları mı bekliyordunuz? Muhtemelen hayır." "Billboard"'dan Brennan Carley, "Sepya tonları ve yüksek doz melodramatikliği ile Lana Del Rey, çıkmaza girmiş bir ilişkiyi klibe dökmüş [...] video tamamen kadınların ilişkileri ve birbirinden kopması üzerine kurulu - önceki kliplerindeki efektlerin kullanılması tarzında - sisli sahneler ve birbirlerinin omuzlarında rahatlamalarını görüyoruz," yazdı. "Spin" dergisi yazarı Marc Hogan, videoyu Del Rey'in "Video Games" klibine benzetti ve ekledi: "Daha provokatif, sert, Del Rey ve Jaime King'in oynadığı karakterlerin arasındaki bir ilişkiye verilen ipucu şeklinde sunulmuş. Çünkü bu bir Lana Del Rey klibi," yazdı. Spinner sitesi ise görsel için "Tuhaf. Güzelce çekilmiş, sepya tonlarında ve melodramatik. Şarkının en iyi arkadaşını çok tatlı bir aktris olan Jaime King canlandırmış ancak yazın sonuna dair bir hüzün var," yazdı. "AUX" yazarı Tyler Monroe ise "Lana Del Rey'in artık bir şeyleri denediğini düşünmüyorum," yazdı. 2012 yılında Del Rey, parçayı "Million Dollar Man" ile birlikte Irving Plaza'da seslendirdi. "New York Times" yazarı Bradley Sterns, Del Rey'in vokallerini "lounge şarkıcıları"na benzetti. Ayrıca Del Rey, "Video Games", "Born to Die", "Lolita" ve "Without You" adlı parçalarını da birlikte söyledi. Miley Cyrus, BBC Radio1'ın Live Lounge programında şarkının cover versiyonunu seslendirdi. YouTube üzerinde 43 milyon izlenme topladı. Ocak 2013'te Cedric Gervais, Universal Almanya tarafından görevlendirildi. Buna rağmen Interscope ve Polydor Records remiksi yayınlamayı reddetti çünkü Lana Del Rey'in şirketleri Amerika ve Birleşik Krallık'a bağlıydı ancak remiks Spinnin' Records tarafından yayınlandı. 2013 baharında Beatport sayesinde çeşitli DJ'ler tarafından çalınan remiks, hızla yayıldı. BBC Radio 1, remiksi çalma listelerine ekledi ve bu sayede popülerlik kazandı. Birçok radyo istasyonu şarkıyı çalmaya başladı. Interscope ise daha sonra remiksin kendileri tarafından da yayınlanmasına karar verdi ve Birleşik Devletler'deki Top 40 radyo istasyonlarında çalındı. Olumlu eleştirilerden sonra Interscope, remiksi resmî olarak yayınladı. Gervais, diğer şarkıcıların çeşitli parçalarının remikslerini yapmaya hevesliydi ve Del Rey'in "Summertime Sadness" remiksi için hemen çalışmaya başladı. "Bu işi para için yapmıyorum, bu yüzden birçok insanı reddetttim. Ama Lana Del Rey bana geldi ve ona ne kadar para vereceğini sormadım bile. Sadece hemen vokalleri bana yollamasını istedim ve bir günde parçayı yaptım. Hit olacağını düşünmedim bie, sadece ona [Del Rey'e] büyük bir saygı duyuyorum ve seviyorum," dedi. Del Rey'in ekibi remiksi duyup beğendi ve Gervais'e "Young and Beautiful" şarkısının remiksini yapması için de parçanın vokallerini gönderdi. "Summertime Sadness"ın yeni versiyonunun DJ'in şirketinden yayınlanmasının kararı Cedric'in menajeri Luke Allen sayesinde ve Gervais'in hayran ve dinleyici kitlesi ile birlikte şarkının hızla yayılma sürecinde alındı. Allen, şarkının popülerliğinin artışını takip etti ve Las Vegas'ta düzenlenen konserde 60,000 kişinin şarkıyı söylediği haberini alınca Interscope AR&GE bölümüne ulaştı. Aylar sonra house müzik ve Eurodans tarzındaki parça, "Billboard" Hot 100 listesinde 6 numaraya ulaştı. "Hangi ülkeye gidersem gideyim remiksimi her radyoda duyuyorum," diyen Gervais, şarkının başarısını yorumladı. "MTV Ödülleri'nde Selena Gomez'i takdim ederlerken duydum, bu beni motive ediyor. Bu işe uzun zaman önce başladım ve işimi tutkuyla yapıyorum. Bana birçok kapı açıyor," dedi. Kariyerinin en başarılı işi olarak "Summertime Sadness" remiksini gösteren Gervais, bu sayede birçok fırsat yakaladı. Gervais'in "Summertime Sadness" remiksi için düzenlenen video klibi orijinal video klibi çekimleri ile aynıdır ancak şarkının ritmine göre sahneler değiştirilmiştir. "Idolator"'dan Sam Lansky, "...daha önce izlediğimiz çekimleri bozuk efektlerle güzelce düzenlenmiş ve Lana'nın Tumblr stili oluşmuş," yazdı. "Summertime Sadness" bilgileri "Born to Die" albümü lineer notlarından alınmıştır. Tepe'nin Uşakları (film) Tepe'nin Uşakları Bir Karadeniz Filmi Olma Özelliği Taşıyan Yönetmenliği İsmet Eraydın Yaptığı Yapımcılığını Hamsi Medya Production Üstlendiği Senaryosunu İsmet Eraydın Kaleme Aldığı Trabzon Yöresine Ait Sinema Filmidir. Uluslararası Gey ve Lezbiyen Seyahat Birliği IGLTA kısaltmasıyla "(Uluslararası Gey ve Lezbiyen Seyahat Birliği)" adıyla ilk olarak 1983 yılında 25 üye ile Fort Lauderdale, Florida'da kurulan, LGBT turistlere yönelik seyahat acentaları, tur operatörleri, oteller, oda ve kahvaltı, rehberlik, havayolu ulaşımı şirketleri ya da başka ilgili hizmetler bütünü sunan işletmeler "(turizm işletmesi)" birliği. Dünya genelinde 5 kıtada 2.000'den fazla üyesi bulunan dünyanın en büyük turizm organizasyonudur. 10 Haziran 2011 tarihinden itibaren geleneksel Onur Yürüyüşü Europride için ILGTA çeşitli turistik organizasyonlar düzenlemektedir. STS-135 STS-135 Atlantis Uzay Mekiği'nin kullanıldığı ve 30 yıllık Amerikan uzay mekiği programını bitiren uçuştur. Atlantis Florida'dan fırlatılıp gece vakti saat 5 sularında yine Florida'daki Kennedy Uzay Merkezi'ne inişini yapmıştır. Ve böylece Atlantis de emekliye ayrılmıştır. Astronotlar Chris Ferguson (Kaptan), Doug Hurley (Pilot), Rex Walheim ve Sandy Magnus (Görev uzmanları)'tan oluşmaktadır. Åžahin Torun Şahin Torun (d. 1 Ocak 1966, Erzurum) Türk yazar, editör ve edebiyat eleştirmeni. 1988 yılında Atatürk Üniversitesi İktisadi İdari Bilimler Fakültesi işletme bölümünden mezun oldu. Kamu personeli olarak çalışmaya başladığında yüksek lisans eğitimini bırakarak edebiyata ve kitaplarına yoğunlaştı. Sosyal bilimler, felsefe, Türk ve Dünya edebiyatı alanlarında çalışmalar yaptı. 1998 yılında İtalya'da düzenlenen genç yazarlara açık bir yarışmada "Akdeniz Medeniyeti" konulu bir denemesi ile Türkiye adına birincilik kazandı. Çalışması İtalyan Marietti yayınevinin derlemesinde yayınlandı. Kitap haber, Mostar ve Le Poet Travaille gibi dergilerde yazdı. Aylık kitap tahlil ve eleştiri dergisi Ayraç'ın kurucularındandır; bir süre genel yayın yönetmenliği de yaptıktan sonra dergiden ayrılmıştır. Halen birçok dergide yazıları yayınlanmaktadır. Star gazetesi kitap ekinde, Yeni Şafak gazetesi kitap ekinde ve zaman zaman da farklı gazetelerde periyodik olarak yazıları yayınlanmaktadır. Fatma Mihriban Erden Fatma Mihriban Erden (d. 1917, Denizli) - (ö. 24 Kasım 2004), Türk siyasetçi. Ankara Kız Teknik Yüksek Öğretmen Okulu mezunudur. Adana İsmet İnönü Kız Enstitüsü Öğretmenliği ve Müdür Yardımcılığı, Tarsus Akşam Kız Sanat Okulu Müdürlüğü, Çorum Kız Enstitüsü Öğretmenliği ve Müdürlüğü, Ankara Atatürk Kız Enstitüsü Müdür Yardımcılığı, Ankara Kız Teknik Öğretmen Olgunlaşma Enstitüsü Çiçek Atölye Şefliği, Ankara Zübeyde Hanım Kız Meslek Lisesi Müdürlüğü, TBMM XVII. Dönem Isparta Milletvekilliği yapmıştır. Evli ve bir çocuk annesidir. Ertekin DurutÃ¼rk Ertekin Durutürk (d. 1950, Yalvaç, Isparta), Türk siyasetçi. İstanbul Devlet Mühendislik ve Mimarlık Akademisi Mühendislik Okulu İnşaat Bölümü mezunudur. Yalvaç Belediye Başkanlığı, Serbest İnşaat Mühendisliği ve Müteahhitliği, TBMM XVIII. ve XIX. Dönem Isparta Milletvekilliği ve Çevre Komisyonu Başkanlığı yapmıştır. Evli ve üç çocuk babasıdır. Neo-Druidizm Neo Druidizm ya da Neo Druidlik, yaygın olarak taraftarları tarafından "Druidlik" olarak adlandırılan , genellikle çevre dahil olmak üzere tüm varlıklar ile uyum, doğaya sevgi ve saygı teşviki içeren çağdaş bir manevi dindir. İnançları büyük ölçüde değişmektedir ve tüm taraftarlarınca uygulanan bir dogma ya da inanç sistemi yoktur. Katı dogmaların olmaması Druid gruplarının önemli bir bileşenidir. Tüm hareket içinde hiçbir merkezi otorite, herhangi bir belirgin dini metin ya da dini lider yoktur. Druidlik büyük ölçüde doğaya saygı etrafında oluşturulan değerler üzerine kuruludur. Druidlik içinde, doğa koşulsuz olarak kutsal ve tanrının bir tezahürü olarak kabul edilir. Birçok animist Druid vardır. Onlar doğal dünyayı kutsal kabul ettiğinden birçok Druid yok edilme tehdidi altında olan doğal alanları korumak için çevreci hareketlere katılmaktadır, desteklemektedir. Çağdaş druid hareketinin teolojisi doğal dünya ile tanrısallığa bütünlüğü üzerine kuruludur. Doğal olarak doğa tabanlıdır ancak Druidlerin ilahiyat anlayışı yüzyıllar içinde monoteist gelenekten tanrı ve tanrıça merkezli politeist geleneğe değişim göstermiştir. Çoğu Druid arasında reenkarnasyon inancı kabul görmüştür. Kemetizm Kemetizm, 1970'lerden başlayarak zaman içinde gelişen, büyük ölçüde Antik Mısır inançlarının yenilenmesi sonucu oluşmuş bir dindir. Takipçileri kendilerine kemetist demektedir. Kendi içinde çeşitli gruplara ayrılmakta ve her biri inançlarda farklı yaklaşımlara sahiptir. Bununla birlikte üç ana gruba ayrıldıkları tespit edilebilir: Ortodoks kemetizm, Kara kemetizm ve Neo-Atenizm. Grumman F6F Hellcat Grumman F6F Hellcat, amerikan donanmasının F4F'in yerine geçen avcı uçağıydı. F4Flerin zerolara karşı başarısız olması nedeniyle amerikan donanması donanmanın avcı ucağını ihtiyacını karşılayan Grummana yeni bir uçak yapması için talimat verdi.İlk prototip XF6Fin diğer deniz deniz avcı uçaklarının aksine 600 km üstüne çıkması donanmanın ihtiyacını büyük ölçüde karşıladı daha sonraki modellerde kanatlar kısaltıldı.Daha sonra F6Fler Grummanın bir başka uçağı olan F8Flerle değiştirilmiştir. 610 km hıza çıkıp çok iyi manevralar yapabiliyordu 2 kanadında toplam 6 füze ve gövdesinde bir bomba taşıyabiliyordu.Dezavantajı ise iniş takımının pozisyonu yüzünden geç açılıp geç kapanmasıydı.Bu nedenle pilotlar uçakgemilerine iniş takımları açılmadan inebiliyordu ve bu bir kazaya yol açabiliyordu.Aynı sorun P-40dada vardı. F6F ve F4F'in en büyük farklılığı iniş takımlarının pozisyonudur. F4F'nin iniş takımı gövdedeyken F6F'in ise kanattadır. F6F'in iniş takımının pozisyonu dikinedir. Bu da F6F'in o yıla kadar yapılmış en garip iniş takımına sahip olmasıdır. Silahlandırma bakımından F6F üstündür bu yüzden F6F'ye Hellcat () denir. F6F'lerin A6M Zerolara karşı daha iyi olması A6M'nin pesifik üstünlüğü kaybettirir. Ama Japon Donanması başka bir yol bulamadığı için A6M üretimine devam eder. Kemal Turan Kemal Turan, ya da "Kemal Ünal", ya da "Ahmet Kemalettin Turan", (d. 1896, Isparta) - (ö. 3 Nisan 1960), Türk siyasetçi. Ankara Hukuk Mektebi mezunudur. Akşehir İdadisi Güzel Yazı Öğretmenliği, Isparta İdadisi Tabiiye ve Fransızca Öğretmenlikleri, Isparta İdadisi ve Öğretmen Okulu Fransızca ve Beden Öğretmenlikleri, Matbaa sahipliği ve Müdürlüğü, TBMM IV. Dönem (Ara Seçim), V, VI., VII. ve VIII. Dönem Isparta Milletvekilliği, V. ve VI. Dönem Divan-ı Riyaset Katipliği ile VIII.Dönem Seçim Tutanaklarını İnceleme Komisyonu Başkanlığı yapmıştır. Evli ve iki çocuk babasıdır. Mitsubishi J2M J2M "Raiden" (Müftetik kod adı jack) II. Dünya Savaşında Japon donanmasının kullandığı kara üslü uçaktı. Savaşın sonlarına doğru daha belirgin oldu. Kawasaki Ki-61 Ki-61 "Hien" (Müttefik Devletlerce kullanılan kod adı: Tony), II. Dünya Savaşı'nda Japonya'nın kullandığı avcı uçağıdır. Ki-61'i diğer Japon uçaklarından ayıran temel özelliği burnunun Avrupa tarzı olmasıydı. Kawasaki firması bu uçağı BF-109'dan esinlenerek yapmıştır. Stanislav Markelov Stanislav Yuryeviç Markelov (Rusça: Станисла́в Ю́рьевич Марке́лов; 20 Mayıs 1974 – Moskova, Rusya, 19 Ocak 2009), Rus insan hakları savunucusu avukat. 1990'lardan itibaren solcu aktivistlerin ve antifaşistlerin yargılandığı davalar, polis şiddeti mağdurlarının ve gazetecilerin davaları dahil olmak üzere kamuoyunda yankı uyandıran birçok davada görev aldı. Kısa bir süreliğine yazarlıkta yaptı. Rusya Hukukun Üstünlüğü Enstitüsü'nün başkanı olan Markelov, 2006 yılında Moskova'da uğradığı silahlı saldırı sonucu öldürülen gazeteci Anna Politkovskaya'nın, Kasım 2008'de ağır derecede darp edilen muhalefet yanlısı gazetenin editörü Mikhail Beketov'un ve işkence gören birçok Çeçen sivilin avukatlığını üstlendi. 2002 Moskova tiyatro rehine krizi kurbanı olan insanları savundu. Rus Albay Yuri Budanov tarafından evinden zorla alınan günlerce tecavüz ve darp edilerek öldürülen genç Çeçen kadın Elza Kungaeva'nın ailesinin avukatlığını yaptı. Budanov, hapis cezasının tamamlanmasına 15 ay kala 15 Ocak 2009'da serbest bırakıldı. Olay küçük çaplı protestolara sebep oldu. Markelov, 19 Ocak 2009 tarihinde Moskova'da düzenlediği bir basın toplantısından çıkarken gerçekleşen silahlı saldırılı bir suikast sonucu hayatını kaybetti. Aynı gün olay yerine çok yakın bir yerde Anastasia Baburova adlı bir gazeteci başından vurularak öldürüldü.Cinayet zanlısı olarak tutuklanan ve radikal bir Neo-Nazi milliyetçi örgüt üyesi olan 29 yaşındaki Nikita Tikhonov ömür boyu hapis cezasına, 24 yaşındaki kız arkadaşı Eugenia Khasis ise 18 yıl hapis cezasına çarptırıldı. İnsan Hakları İzleme Örgütü ve Uluslararası Af Örgütü cinayetle ilgili tarafsız bir soruşturma istemişlerdir. Olayla ilgili Rus Devlet Güvenlik Servisi'nin açıkça bir zaafiyet gösterdiği iddia edilmiştir. İddialar üzerine devlet başkanı Dmitri Medvedev ve başbakan Vladimir Putin herhangi bir açıklama yapmamışlardır. Dmitri Medvedev ise altı gün sonra taziyelerini sunmuştur. Markelov'un Budanov'un erken tahliye edilmesine itirazda bulunmaya hazırlandığı biliniyordu. Ölümünü protesto etmek için Rusya'nın birçok şehrinde yüz binlerce kişi 'faşizme karşı birlikteyiz' şeklinde sloganlar atılarak eylemler düzenlendi. Basın Bayramı Basın Bayramı veya Gazeteciler ve Basın Bayramı, tarihi konusunda üzerinde anlaşmazlık bulunsa da Türkiye'de "Türk basınında sansürün kaldırılmasının yıl dönümü olarak" her yıl 24 Temmuz tarihinde kutlanan önemli gündür. Osmanlı İmparatorluğu zamanında çıkan tüm gazeteler sansür memurlarının kontrol ve denetiminden geçtikten sonra yayınlanıyordu. Türk basınında sansürün ilk uygulandığı tarih ise 10 Mayıs 1876'dır. 24 Temmuz 1908 tarihinde İkinci Meşrutiyet yürürlüğe girdikten sonra bu uygulamaya son verilmesi günümüzde "sansürün kaldırılması" olarak adlandırılmaktadır. 10 Haziran 1946 yılında kurulan Türkiye Gazeteciler Cemiyeti, bir basın günü oluşturmayı planlamıştır. Türkiye'de ilk gazetenin çıkış tarihine göre düzenlenmesi planlanan bu güne "Basın Bayramı" adı verilecektir. Ancak ilk gazete konusunda çeşitli görüşler bulunduğundan dolayı bir görüş birliği sağlanamamış, daha sonra Falih Rıfkı Atay tarafından bayramın her yıl 24 Temmuz tarihinde kutlanılması fikri ortaya atılmış ve kabul edilmiştir. İlk gazetenin çıkışı konusundaki tartışmalarda ise bazı kişiler, Osmanlı İmparatorluğu sınırları dahilinde ilk Osmanlı Türk gazetesi olan Takvim-i Vekayi'nin yayınlandığı 1831 çıkış tarihini doğru olarak kabul etmişlerdir. Ancak Takvim-i Vekayi'nin resmi gazete olmasından dolayı ilk çıkan Türkçe gazete olmadığını savunanlarda bulunmaktadır. Bu öngörüyü savunanlar ise ilk Türkçe gazetenin 1861 yılında yayınlanmaya başlanan Tercüman-ı Hakikat olduğunu iddia ederler. Türkiye'de Basın Bayramı özellikle Türkiye Gazeteciler Cemiyeti önderliğinde Bâb-ı Âli ile kutlanmakla birlikte, her il ve bazı ilçelerde de Basın Bayramı ayrı ayrı kutlanmaktadır. Basın Bayramında pek çok siyaset adamı, rektörler ve bazı belediye başkanları tarafından bildiri yayınlanmaktadır. Bildirilerde Basın Bayramının önemine değinilerek, özellikle Türk basınındaki sansür ile ilgili konular bu bildirilerde yer almaktadır. Adam Film Adam Film medya sektöründe hizmet veren bir yapım şirketi. Yapımcı Tarkan Karlıdağ ve Serdar Akar tarafından kurulmuştur. North Cascades Ulusal Parkı North Cascades Ulusal Parkı Amerika Birleşik Devletleri Washington eyaletinde, ABD-Kanada sınırına yakın, en yakın şehir Seattle olan, 2 042,78 km² yüzölçümünü kapsayan, ABD Ulusal Park Hizmeti tarafından idare edilen bir millî park'tır. Bu ulusal park üç değişik birimden olup bir "kompleks" olarak adlandırılmaktadır. Cascade Sıradağları zincirinin kuzey kısmı olan Kuzey Cascade'lar masifinin dağlık manzaraları ile çok tanınmaktadır. Bu sarp genç dağlar zinciri jeolojik olarak birkaç milyon yıl önce Kuzey-Amerika tektonik levhası ile okyanus asıllı levhanın çarpışması ile ortaya çıkmıştır. Hidroloji bakımından bu ulusal park içinde dört ayrı nehir sisteminin havzaları bulunmaktadır. Bunun yanında sayıları 500'u aşan göl ve gölet vardır. Bunlardan Chelan Golü doğa güzelliği bakımdan çok olağanüstüdür ve ABD'de hazırlanan doğa güzelliği anketelerinden elde edilen istatistiklerde tüm ABD için doğa güzelliği indeksinde üçüncü sırayı almıştır. Bu park ve bölgesine Paleo-amerikan insanların 8.5000 yıl kadar önce geldikleri ve toplayıcılık ve avcılıkla uğraştıkları bilinmektedir. Amerika'ya Avrupa asıllılar gelmeden önce bu bölgede yerleşik yerli Amerikan ahali bulunmaktaydı. Avrupa asıllıların bu bölgeye gelişi önce araştırma-keşif için olmuş ve bunların getirdikleri salgın hastalıklar "Saliş" tipte yerli dil konuşayan yerli Amerikalı kabile mensuplarının çoğunluğunun ölmesine neden olmuştur. 18. yüzyıl sonundan itibaren Avrupa asıllılar yerleşmek için bu bölgeye gelip yerli Amerikan topraklarını ellerine geçirip bunları kendi yurtlarından kovmuşlardır. Dark Paradise "Dark Paradise" Amerikalı şarkıcı ve söz yazarı Lana Del Rey'in çıkış stüdyo albümü "Born to Die"'dan (2012) bir şarkı. Del Rey ve Rick Nowels tarafından yazıldı, yapımını Emile Haynie üstlendi. Nowels ve Devrim Karaoğlu, şarkının radyolarda çalınması için miksajını yaptı. 1 Mart 2013'te Universal ve Vertigo Records tarafından "Born to Die"'ın altıncı ve son single'ı olarak yayınlandı. Şarkı müzik eleştirmenlerinden karışık yorumlar topladı. Bazıları şarkının melodramatik performansını eleştirirken bazıları da prodükiyonun tekrara düşmesini ve sözsel içeriği eleştirdi. Buna rağmen birçok eleştirmen, albüm yorumlarında şarkıyı ön plana çıkardı. "Dark Paradise", diğer single'lara kıyasla daha az başarılı olurken Orta Avrupa'daki müzik listelerinde başarı gösterdi. The Vampire Diaries dizisinin yan dizisi The Originals'ın bir bölümünde kullanıldı. Tiger Army adl覺 grup taraf覺ndan kaydedildi ve 2018'deki EP'lerinde yay覺nland覺. Haziran 2012'deki bir röportajında Del Rey, parçayı single olarak yayınlamayı düşünmediğini ancak Eylül 2012'de bir video klip yayınlayacağını söyledi. Buna rağmen video klip yayınlanmadı ancak 29 Ocak 2013'te "Dark Paradise", radyolarda çalması için remikslendi ve Alman radyo istasyonlarına gönderildi. Aynı günün ilerleyen saatlerinde Avusturya ve Almanya'da beşinci, İsviçre'de ise altıncı single olarak yayınlandı. 1 Mart 2013'te ise üç ülkede de dijital indirmeye açıldı. "Billboard" dergisi, şarkı sözleri için "Del Rey bir kez daha kötü-çocuk olan sevgilisini gizliden gizliye sevip kendini ona adıyor," yazdı ve ekledi: "Şarkının melodisi 80'lerin sonundaki Madonna parçalarına benziyor." Şarkı eleştirmenlerden karışık yorumlar aldı. Kimi şarkı tonunun melodramatikliğini eleştirdi, kimi ise tekrara düşen altyapısını yorumladı. "Billboard" dergisi şarkı için olumsuz bir yorum yayımladı ve "Albümü dinlerken 'Blue Jeans' ve 'Video Games'ten bir farkı olmadığını görüyorsunuz, aynılar," yazdı. "BBC Music" yazarı Jaime Gill, şarkıdan bir kesit yayınlayarak eleştirisinde şunu yazdı: "Born to Die'ın neden mükemmel olduğunu görüyorsunuz, sona kadar trip-hop prodüksiyonuna dayalı ve gotik melodramalı birçok şarkı art arda geliyor, bunlardan biri de 'Dark Paradise." "Drowned in Sound" yazarı David Edwards ise şarkı için "Carmen' ve 'Dark Paradise' albümün en iyileri değil, biri düşmüş bir meleği imgelerken diğer de empatinin ötesinde bir şey karikatürize ediyor," yazdı. Diğer yandan şarkının albümün ötesinde olduğunu düşünen yorumlar ve eleştiriler de geldi. "Los Angeles Times" gazetesi, şarkıyı "Video Games" ve "Summertime Sadness" ile beraber albümün en iyi parçaları olarak değerlendirdi. "MuuMuse" ise albümdeki parçalar arasından öne çıkardı ve parçanın "gotik havasını" yorumladı. Bilgiler "Born to Die" lineer notlarından alınmıştır. Mürekkep balığı kemiği Mürekkep balığı kemiği, Sepiidae familyası üyelerinin tamamında bulunan sert, kırılgan bir iç yapı. Geçmişte, mürekkep balığı kemikleri parlatma tozu eldesinde kullanılırdı. Toz, diş macunlarına eklenir ve antiasit veya emici madde olarak kullanılırdı. Günümüzde, mürekkep balığı kemiği; kafes kuşları, çinçillalar, pavuryalar, sürüngenler, ve salyangozlar için kalsiyum açısından zengin bir besin maddesi olarak kullanılmaktadır. MunsÃ¶ HanedanÄ± Munsö Hanedanı, Protohistorya döneminde İsveç Krallığı yapmış bir köklü hanedandır. 8 ve 9. yüzyıllardaki üyeleri yarı efsane şeklinde sonraki dönem tarih kaynakları tarafından kesinlikle doğrulabilir şekildedir. Munsö Hanedanı aynı zamanda Uppsala Hanedanı olarak da bilinir. Munsö, İsveç'teki Mälaren Gölü içinde bir adanın adıdır. Burada hanedanın efsanevi kurucusu Björn Járnsíða'ın mezarı bulunur. Hervar ve Heidrek'in Sagasında hanedanın 10 kuşak üyeleri hakkında detaylı bilgi verilir. 9. yüzyıla dek bilgiler içerse de modern İsveç tarihçileri kesin tarihçeyi 10. yüzyılda Erik Segersäll ile başlatırlar. Ayrıca Ragnar'ın eşi Aslaug, atası olan Sigi'nin Odin'in sülalesinden geldiği iddia edilen Sigurd'un kızı olduğundan tüm Munsö Hanedanı doğrudan kökenlerini Odin'e dayandırmaktadır. 1959-60 Division 1 Stade de Reims, topladığı 60 puanla Ligue de Football Professionnel şampiyonu olmuştur. Division 2'den yükselen takımlar takip eden sezonda Division 1'de oynayacaklar. Yemen Arap Cumhuriyeti Yemen Arap Cumhuriyeti, dönemki kısa adıyla Kuzey Yemen, 1962 ile 1990 yılları arasında günümüz Yemen topraklarında var olmuş devlet. 1962 yılında, yeni tahta geçen İmam Muhammed el-Bedir'in yönettiği Yemen Mütevekkili Krallığı askerî bir darbeyle son buldu. 27 Eylül 1962 tarihinde gerçekleşen darbe, Nasırcı, pan Arapçı bir ideoloji doğrultusunda yapıldı ve Yemen Arap Cumhuriyeti ilan edildi. Ancak Muhammed el-Bedir'in Suudi Arabistan'a kaçtıktan sonra ülkenin kuzeyinde direniş örgütlemesiyle beraber 1970'te cumhuriyetçilerin zaferiyle bitecek Kuzey Yemen İç Savaşı patlak verdi. 1974'te ülkede Suudi yanlısı Albay İbrahim el-Hamdi darbe yaptı ve cumhurbaşkanı oldu. Cunta yönetimi altında anayasa askıya alındı. Yönetim hem liberal, hem muhafazakâr bir takım çevrelerce rüşvete son verme ve yönetimin etkililiğini arttırma amacıyla desteklendi. Aşiret birliklerinden biri olan Haşitlerin önderi Abdullah el-Ahmer'e yakın subayları 1975'ten itibaren tasfiye etmeye başladı. Bunun üzerine aşiretlerden gelen tepki 1977'de aşiretlerin önce ülkenin kuzeyini denetim altına aldığı, sonra da el-Hamdi'nin öldürüldüğü bir ayaklanmaya dönüştü. 1964 Coupe de France Finali 1964 Coupe de France Final 1964 Fransa Kupası Finali futbol maçı. Yves du Manoir Olimpiyat Stadyumu, Colombes'te 10 Mayıs 1964 tarihinde oynanan, Lyon takımının Bordeaux takımını 2-0 skorla mağlup ettiği kupa finali. Agoda Agoda.com özellikle Asya’da otel rezervasyonları konusunda uzman bir Online Seyahat Sitesidir. Merkezi Singapur’da yer alan şirketin ana operasyonları Bangkok, Kuala Lumpur, Tokyo, Sidney, Hong Kong ve Budapeşte’den idare edilmekte bunların yanında Asya, Afrika, Orta Doğu, Avrupa ve Amerika’da ofisleri bulunmaktadır. Şirket 1990’lı yıllarda PlanetHoliday.com adı altında Tayland, Phuket’te kuruldu. 2003 yılında PrecisionReservations.com ile partnerlik anlaşması imzalandı. 2005 yılında iki şirket Agoda Company Pte. Ltd. adı altında birleşme kararı aldı. Kasım 2007’de şirket Priceline.com (Nasdaq:PCLN) tarafından satın alınırken bu işlem dünyanın en büyük üçüncü satınalımı oldu. 2013 ortası itibarıyla şirketin 285.000 otelle anlaşması bulunurken dünya çapında 20 ülkeden 1200 çalışanı bulunuyor. Şirketin sitesi aralarında Çince, İngilizce, Fransızca, Almanca, İspanyolca, Japonca, Rusça, Korece ve Taycanın da bulunduğu 38 dilde hizmet veriyor. Agoda.com otel rezervasyonlarında en düşük fiyat garantisi verir. Müşterileri aynı konaklama tarihlerinde başka bir siteden daha düşük bir fiyat bulursa fiyatını ya bu fiyata ya da bunun altına düşürür. Agoda.com’da 5 milyona yakın özgün müşteri değerlendirmesi yerini alır. Site 24 saat 365 gün 17 dilde telefon ve emaille müşteri hizmeti vermektedir. Agoda.com’un hem iOS hem de Android platformları için mobil uygulamaları bulunmaktadır. Uygulamalarda normal siteden yapılan tüm işlemler gerçekleştirilebilir.. Agoda.com, Travelmole Web Ödülleri Asya kategorisinde 2008 ve 2012 en iyi konaklama sitesini ödülünün sahibidir. Agoda.com 2006 yılından bu yana PATA (Pacific Asia Travel Association) üyesidir. Mario Lemina Mario Lemina (d. 1 Eylül 1993, Libreville), Gabonlu-Fransız futbolcudur. Orta saha pozisyonunda görev alan oyuncu, Süper Lig takımlarından Galatasaray'da kiralık olarak forma giymektedir. Çeşitli yerel takımların altyapısında oynadıktan sonra 2009 yılında Lorient'in altyapısına girdi. 22 Ocak 2013'te, Sedan Ardennes ile oynanan Coupe de France maçında ilk kez resmî bir maçta Lorient forması giydi. 26 Ocak günü Nancy karşısında ise Ligue 1'deki ilk maçını oynadı. Takımdaki ilk sezonu olan 2012-13 sezonunda 10 lig maçında oynama şansı buldu. Türkiye'de düzenlenen 2013 FIFA 20 Yaş Altı Dünya Kupası'nda mücadele eden ve turnuvayı şampiyon olarak tamamlayan Fransa 20 yaş altı millî takımı kadrosunda yer aldı. Devamında Gabon millî futbol takımını seçti. 1964-65 Division 1 FC Nantes topladığı 43 puanla Ligue de Football Professionnel şampiyonu olmuştur. Division 2'den yükselen takımlar takip eden sezonda Division 1'de oynayacaklar. Aron Angel Aron Angel (d. 1916 - ö. 1 Aralık 2010), Yahudi asıllı Türk mimar. 1916'da İstanbul'da doğdu. Galatasaray Lisesi’nden mezun olduktan sonra Paris'e giderek, içinde "İnstitut d’Urbanisme" ’inde olduğu üç üniversite bitirdi. 1942’de İstanbul’a dönen Angel, 1950'li ve 1960'lı yıllarda İstanbul Nazım Planı Daire Başkanı olarak çalıştı. Açık alanlı ve geniş kaldırımlı düzeni ve az katlı bahçeli evleriyle parmakla gösterilen Bağdat Caddesi ve çevresinin nazım planını tamamen o hazırladı. Valikonağı Caddesi'nin ve Beyoğlu'nun da planını hazırlayan Angel, pratikte projeye sadık kalınmayınca istifasını verdi. 94 yaşına kadar yaşamasının sırrını "Yaz-kış denize girmek, günde tek öğün yemek yemek ve litrelerce su içmek" olarak açıklamıştı. 2009'da yazmaya başladığı yaşam öyküsünün basıldığını göremeden 1 Aralık 2010'da 94 yaşında hayata gözlerini yumdu. Sanatçı Uzay Heparı'nın dedesidir. Şevki Yalvaç Mehmet Şevki Yalvaç (d. 1892, Yalvaç, Isparta) - (ö. 18 Mart 1961), Türk siyasetçi. Siyasal Bilgiler Okulu mezunudur. Karamürsel, Hüsnümansur, Tavas, Göksun Kaymakamlıkları, Dahiliye Vekaleti Vilayetler İdaresi Umum Müdürlüğü 2. Şube Müdürlüğü, Mülkiye Müfettişliği ve Başmüfettişliği, Kastamonu Vali Muavinliği, Diyarbakır valiliği, TBMM VIII. Dönem Isparta Milletvekilliği yapmıştır. Kırmızı Şeritli İstiklal Madalyası sahibidir. Evli ve dört çocuk babasıdır. FIDE Ustası FIDE Ustası (İngilizce: "FIDE Master"), usta adayından (CM) üstün; uluslararası ustadan (IM) aşağıda olan, FIDE tarafından verilen satranç ustası unvanıdır. FIDE ustası unvanı ilk defa 1978 yılında kullanılmaya başlandı. Kasım 2010 verilerine göre FIDE kayıtlarında 5731 FIDE ustası bulunmaktadır. Bu unvanı elde etmek için FIDE tarafından kriterler belirlenmiştir. 30 Haziran 2013 verilerine göre bu kriterler; Türkiye'de aktif oyuncu olarak ilk 100'de 19 FIDE ustası bulunmaktadır. Avia Avia Motors s.r.o., Çekya merkezli bir otomotiv şirketidir. Şirket, 1919 yılında bir uçak üreticisi olarak kurulmuş olup günümüzde ağırlıklı olarak kamyon üretimi yapmaktadır. Şirketin merkezi Prag'da yer almaktadır. Ä°hsan Mungan İhsan Mungan (d. 1936, Mardin - ö. 5 Mart 2012, İstanbul), Türk mimar ve akademisyen. Prof. Dr. İhsan Mungan, 1954 yılında İstanbul Erkek Lisesi ’nden birincilikle mezun oldu. Lisans eğitimini İstanbul Teknik Üniversitesi İnşaat Fakültesi ’nde derece ile tamamlayan Mungan, Münih Teknik Üniversitesi ’nde kabuk yapıların burkulması üzerine yaptığı doktora çalışmasını ise 1965 yılında tamamladı. Almanya’da 1961-1985 yılları arasında kabukların burkulması alanında bilimsel araştırmalar yapan ve çeşitli yayınlar veren Mungan’ın geliştirdiği formüller, çapı 150 metreyi, yüksekliği 200 metreyi