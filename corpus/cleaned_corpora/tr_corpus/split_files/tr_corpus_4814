del piacere" ve "Le nozze de' contadını spağnuoli" hazırladı. Sankt Petersburg'a geri döndüğü zaman son operası olan "La festa del villaggio" (1798) eserini hazırladı. Sankt-Peterburg "Saray Bestecisi" iken ayrıca dört trajik bale için ("Didon abandonée" (1792), "Amour et Psyché" (1793), "Tancrède" (1799) ve "Le retour de Poliorçète" (1799)) müzik hazırladı. Sankt Petersburg'da görevine devam etmekteyken 30 Ocak 1806'da hayatına gözlerini kapadı. Dune Yazar Frank Herbert'ın dünyasında: MÃ¼zikte: Amerika'nın Favori Mimarlık Listesi Amerika’nın Favori Mimarlık Listesi (İngilizce: America's Favorite Architecture) AIA’in 2006 ve 2007 yılları arasında ABD’deki en popüler mimarlık eserlerini belirlemek amacıyla yaptığı çalışmanın ismidir. Harris Interactive tarafından önce AIA üyelerine, sonrasında kamuoyuna sorularak bu çalışma yürütülmüştür. Enzim inhibitörü Enzim inhibitörü, bir enzime bağlanan ve onun etkinliğini azaltan bir moleküldür. Bir enzimin aktivitesini engellemek, bir patojeni öldürebildiği veya bir metabolik dengesizliği düzeltebildiği için, çoğu ilaç aslında birer enzim inhibitörüdür. Ayrıca herbisit ve pestisit olarak da kullanılırlar. Enzimlere bağlanan her molekül inhibitör değildir; enzim aktivatörleri enzimlere bağlanıp onların enzim aktivitesini artırırlar. Bir inhibitörün bağlanması bir substratın enzimin aktif bölgesine girmesine durdurabilir ve/veya enzimin kataliz yapmasını engelleyebilir. İnhibitör bağlanması tersinir veya tersinmez olabilir. Tersinir olmayan inhibitörler genelde enzim ile reaksiyona girip onu kimyasal olarak değiştirir. Bu inhibitörler enzimin aktivitesi için esas olan amino asit kalıntılarını değişime uğratırlar. Buna karşın, tersinir inhibitörler non-kovalent olarak bağlanır ve inhibitörün enzime mi, enzim-substrat kompleksine mi, yoksa ikisine birden mi bağlı olmasına bağlı olarak, farklı tip inhibisyonlar meydana gelir. Çoğu ilaç molekülü enzim inhibitörüdür, bu yüzden onların keşfi ve geliştirilmesi biyokimya ve farmakolojide aktif bir araştırma konusudur. İlaç özelliği olan bir enzim inhibitörü çoğu zaman spesifitesi (başka proteinlere bağlanmaması) ve güçlülüğü (enzimi inhibe etmesi için gereken konsantrasyonu belirtmeye yarayan ayrışma katsayısı) ile değerlendirilir. Yüksek bir spesifisite ve güçlülük (potans), bir ilacın yan etkilerinin az ve dolasıyla toksisitesinin düşük olmasını sağlar. Enzim inhibitörleri doğada da bulunur ve metabolizmanın düzenlenmesinde görev alır. Örneğin, bir metabolik yolaktaki enzimler, son ürünler tarafından inhibe edilebilir. Bu tip negatif geri besleme, ürünler birikmeye başlayınca yolaktaki akıyı yavaşlatır ve bu yüzden hücre içinde homeostaz sağlamanın önemli bir yoludur. Diğer hücresel enzim inhibitörleri ise bir hedef enzime spesifik olarak bağlanıp onu inhibe edebilen proteinlerdir. Bu sayede hücreye zarar verebilen enzimler, örneğin proteaz veya nükleazlar, kontrol altında tutulabilir. Bunun iyi bilinen bir örneği ribonükleaz inhibitörüdür, bu protein, bilinen en sıkı protein-protein etkileşimi ile ribonükleazlara bağlanır. Doğal enzim inhibitörleri zehir de olabilirler, yırtıcılara karşı savunma olarak veya av öldürmek için kullanılırlar. Tersinir inhibitörler kovalent olmayan etkileşimlerle (hidrojen bağları, hidrofobik etkileşimler ve iyonik bağlar ile) enzimlere bağlanir. İnhibitör ile aktif bölge arasındaki birden çok zayıf bağ birleşip güçlü ve spesifik bir bağlanma meydana getirir. Substrat ve tersinmez inhibitörlerin aksine, tersinir inhibitörler genelde enzime bağlı iken kimyasal reaksiyona girmezler ve seyreltme yoluyla kolaylıkla giderilebilirler. Dört tür tersinir enzim inhibitörü vardır. Enzim substratının konsantrasyonunu değiştirmenin inhibitör üzerindeki etkisine göre bunlar sınıflandırılır. Tersinir inhibisyon, inhibitörün enzime ve enzim-substrat kompleksine bağlanması, ve enzimin kinetik katsayılarına etkisi ile nicel olarak betimlenebilir. Aşağıda verilen klasik Michaelis–Menten düzenine göre, bir enzim (E), substratı (S)'ye bağlanıp bir ES enzim-substrat kompleksi oluşturur. Kataliz sonucu bu kompleks ayrışır, bir ürün (P) ve serbest enzim salınır. İnhibitör (I), E veya ES'ye bağlanabilir, bunlara bağlanma katsayısı (sırasıyla) "K" veya "K"' olarak gösterilir. Bir enzimin birden çok substratı olunca, hangi substratın değerlendirildiğine bağlı olarak inhibitörler farklı inhibisyon tipleri gösterebilirler. Bunun nedeni, aktif bölgede iki farklı bağlanma yerinin olmasıdır. Örneğin, bir inhibitör, birinci bağlanma yerinde A substratı ile yarışabilir ama ikinci bağlanma yerinde B substratı için yarışmasız bir inhibitör olabilir. Yukarıda belirtildiği gibi, bir enzim inhibitörü iki ayrışma katsayısı, "K" ve "K"', ile nitelenir, bunlar sırasıyla onun enzime ve enzim-substrat kompleksine bağlanması içindir. Enzim-inhibitör katsayısı "K" çeşitli yöntemlerle doğrudan ölçülebilir. Çok yüksek doğruluklu bir ölçüm yöntemi izotermal titrasyon kalorimetrisidir; inhibitör bir enzim çözeltisi içine titre edilirken salınan veya soğurulan ısı ölçülür. Buna karşın, öbür ayrışma katsayısı "K"' ölçülmesi daha zor bir değerdir, çünkü enzim-substrat kompleksi kısa ömürlüdür ve bir kimyasal reaksiyon geçirip ürünü oluşturmaktadır. Dolayısıyla "K"' genelde dolaylı olarak ölçülür, çeşitli substrat ve inhibitör konsantrasyonlarında enzim aktivitesi ölçülür ve modifiye edilmiş bir Michaelis–Menten denklemine veriler uydurulur: burada α ve α' parametreleri inhibitör konsantrasyonu ve onun iki ayrışma katsayıları ile tanımlanır: Dolayısıyla, inhibitör varlığında, enzimin fiili "K" ve "V" değerleri α/α')"K" ve (1/α')"V" olur, sırasıyla. Ancak, bu değiştirilmiş Michaelis-Menten denklemi, inhibitörün enzime bağlanmasının dengeye ulaştığını varsayar, oysa bu, nanomolar-altı ayrışma katsayılı inhibitörler için çok yavaş bir süreç olabilir. Böylesi durumlarda, sıkı bağlanan inhibitörün tersinmez bir inhibitör olduğunu varsaymak genelde daha pratiktir. Buna rağmen, eğer "K" bağımsız olarak ölçülebilirse, "K"' değerini kinetik olarak kestirmek mümkün olabilir. Farklı tip tersinir enzim inhibitörlerinin enzim aktivitesi üzerindeki etkileri Michaelis-Menten denkleminin grafik temsilleri (Lineweaver–Burk ve Eadie-Hofstee grafiği gibi) aracılığıyla görselleştirilebilir. Örneğin, sağdaki Lineweaver–Burk grafiğinde, yarışmalı inhibisyon doğruları "y"-ekseninde kesişerek bu tür inhibitörlerin "V" üzerinde bir etkisi olmadığını gösterir. Benzer şekilde, yarışmasız inhibisyon doğruları "x"-ekseni üzerinde kesişir ve bu inhibitörlerin "K" üzerinde bir etkisi olmadığını gösterir. Ancak, bu tür grafiklerden "K" ve "K"' değerlerini kestirmek zordur, bu yüzden, yukarıda belirtildiği gibi, bu katsayıların daha güvenilir olan nonlineer regresyon yöntemleri ile kestirilmesi önerilir. Enzimler substratlarına sıkıca bağlanmak için evrimleşmiştir ve çoğu tersinir inhibitör enzimin aktif bölgesine bağlandığı için, bu inhibitörlerin yapısal olarak hedeflerinin substratına benzer bir yapı göstermesi şaşırtıcı değildir. Bu substrat taklitçilerinin bir örneği, HIV tedavisinde etkili bir antiretroviral ilaç grubu olan proteaz inhibitörleridir. Yapısı bir peptide dayalı olan ve üç peptit bağına sahip olan Ritonavir'in yapısı sağda gösterilmiştir. Bu ilaç HIV proteazının substratı olan proteine benzediği için, enzimin aktif bölgesine bağlanmak için bu substrat ile yarışır. Enzim inhibitörleri çoğu zaman bir enzim tarafından katalizlenen reaksiyonun geçiş hâlini veya ara ürününü taklit edecek şekilde tasarlanır. Böylece geçiş hâlini stabilize edici enzim özelliği değerlendirilir ve substrata dayalı tasarımlara kıyasla daha iyi bir bağlanma afinitesi (daha düşük bir "K") elde edilir. Bu tür bir geçiş hâli inhibitörüne örnek, antiviral bir ilaç olan oseltamivir'dir. Bu ilaç, viral nöraminidaz enziminin reaksiyonundaki halkasal oksonyum iyonunun düzlemsel özelliğini taklit eder. Ancak, tüm inhbitörler substrat yapısına dayalı değildir. Örneğin, bir diğer HIV proteaz inhibitörü olan tipranavir'in yapısı sağda gösterilmiştir. Bu molekül bir peptidin yapısına dayalı değildir ve bir protein substratı ile bariz bir yapısal benzerliği yoktur. Bu peptit olmayan inhibitörler, peptit bağı içeren inhibitörlerden daha kararlı olabilir, çünkü peptidazlar için substrat değildir ve yıkıma uğrama olasılığı daha düşüktür. İlaç tasarımında hedef enzimin gördüğü substrat konsantrasyonunu göz önüne almak önemlidir. Örneğin, bazı protein kinaz inhibitörlerinin kimyasal yapısı, bu enzimin substratlarından biri olan adenozin trifosfatınkine benzer. Ancak, basit yarışmalı inhibitör olan ilaçların hücredeki yüksek ATP konsantrasyonu ile yarışması gerekir. Protein kinazlar, kinazın substrat proteini ile etkileştiği bağlanma yeri için yarışarak da inhibe olabilir ve çoğu proteinin hücre içindeki konsantrasyonu ATP konsantrasyonundan çok daha düşüktür. Dolayısıyla, eğer iki protein kinaz inhibitörü aktif bölgeye benzer afinite ile bağlanırsa, ama biri ATP ile yarışmak zorunda ise, proteine bağlanan yerdeki yarışmalı inhibitör, enzimi daha etkili şekilde inhibe edecektir. Tersinmez inhibitörler genelde bir enzimi kovalent olarak değişime uğratır (modifiye eder) ve dolayısıyla inhibisyon geriye döndürülemez. Tersinmez inhibitörler çoğu zaman reaktif fonksiyonel gruplar taşırlar, örneğin nitrojen mustard, aldehitler, haloalkanlar, alkenler, Michaelis akseptörü, fenil sülfonat, fluorofosfonatlar. Bu elektrofilik gruplar amino asit yan zincirleri ile tepkiyip kovalent katımlar ("adduct") oluştururlar. Değişime uğrayan amino asit kalıntıları, yan zincirleri hidroksil veya sulfhidril grubu gibi nükleofiller içerenlerdir. Bu amino asitler arasında serin (DFP ile reaksiyona girer), sistein, treonin veya tirozin sayılabilir. Tersinmez inhibisyon, tersinmez enzim inaktivasyonundan farklıdır. Tersinmez inhibitörler genelde belli bir enzim sınıfına özgüldür (spesifiktir) ve tüm proteinleri inaktive etmezler; protein yapısını bozarak değil, hedeflerinin aktif bölgesini spesifik olarak değişime uğratarak çalışırlar. Örneğin aşırı pH veya sıcaklıklar genelde tüm protein yapısının denatürasyonuna neden olur ama bu spesifik olmayan bir etkidir. Benzer şekilde, bazı non-spesifik (spesifik olmayan) kimyasal işlemler protein yapısını imha eder: örneğin derişik hidroklorik asit peptit bağları hidroliz edip proteini parçalar. Tersinmez inhibitörler zamana bağlı inhibisyon gösterir ve dolayısıyla %50 inhibisyon sağlayan bir konsantrasyon ile nitelenemezler. Belli bir konsantrasyonda tersinmez inhibitör ile bulunan aktif enzim miktarı, inhibitörün enzim ile ne kadar süre bekletildiğine (inkübe edildiğine) bağlı olacaktır. Onun yerine, "k"/["I"] değerleri kullanılır, burada "k", gözlemlenen psödo-birinci derece inaktivasyon hızıdır, aktivite yüzdesinin logaritmasını zamana göre grafikleyerek elde edilir) ve ["I"] , inhibitörün konsantrasyonudur. "k"/["I"] parametresi, inhibitörün enzime bağlanması doyuma ulaşmadıkça geçerlidir (doyuma ulaşması hâlinde "k" = "k") . Soldaki şekilde gösterildiği gibi, tersinmez inhibitörler enzim (EI veya ESI) ile önce tersinir, kovalent olmayan bir kompleks oluşturur, sonra bu reaksiyona girip kovalent değişime uğramış tersinmez kompleks EI*'yi oluşturur. EI*'nin oluşma hızına inaktivasyon hızı denir ve bu hız, "k" katsayısı ile belirtilir. EI'nin oluşumu ES ile yarışabileceği için, tersinmez inhibitörlerin bağlanması bir substrat ile, veya ikinci, tersinir bir inhibitör ile engellenebilir. Bu koruyucu etki, tersinmez inhibitörün aktif bölge ile spesifik reaksiyonuna iyi bir kanıt sayılır. Bu reaksiyonun bağlanma ve inaktivasyon adımlarının tahkiki için enzim, inhibitörle birlikte bekletilir (inkübe edilir) ve kalan aktivitesi zaman içinde ölçülür. Aktivite zamana bağlı şekilde azalır, genelde üssel azalma göstererek. Bu ölçüm değerleri bir hız denklemine uydurularak inhibitörün bu konsantrayonu için inaktivasyon hızı bulunur. Bu işlem inhibitörün birkaç farklı konsantrasyonu için yapılır. Eğer tersinir bir EI kompleksi varsa, inaktivasyon hızı doymalı olacaktır ve bu eğriye uydurarak "k" ve "K" elde edilir. Bu analizlerde yaygın olarak kullanılan bir diğer yöntem kütle spektrometresidir. Burada, değişime uğrmamamış enzimin ve inaktive olmuş eznimin kütlelerinin hassas ölçümü, inhibitör ile reaksiyon sonucu meydana gelen kütle artışını verir ve reaksiyonun stokyometresini verir. Bu ölçüm genelde bir MALDI-TOF kütle spektrometresi ile yapılır. Tamamlayıcı bir teknik olan, peptit kütle parmakizlemesinde, asıl ve değişime uğramış protein, tripsin gibi bir proteaz ile sindirilir. Sindirim sonucu, kütle spektrometresi ile analiz edilebilecek bir peptitler kümesi elde edilir. İnhibitör ile reaksiyon sonucu kütlesi değişen peptit, modifikasyon yerini içerir. Tüm tersinmez inhibitörler hedef enzimleri ile kovalent katım ürünleri oluşturmazlar. Bazı tersinir inhibitörler hedef enzimlerine o kadar sıkı bağlanırlar ki tersinmez inhibitör gibidirler. Bu sıkı bağlanan inhibitörler, kovalent tersinmez inhibitörlere benzer kinetik özelliklere sahip olabilir. Bu durumlarda, bu inhibitörlerin bazıları enzime düşük afiniteli bir EI kompleksi oluşturacak şekilde bağlanır, bu kompleks sonra yavaş bir değişime uğrayıp sıkı bağlanmalı bir EI* kompleksi oluşturabilir (yukarıdaki şekle bakınız). Bu kinetik davranışa yavaş bağlanma denir. Bağlanmayı takiben enzimin bu şekilde yeniden yapılanması çoğu zaman bir konformasyon değişimi içerir, çoğu durumda enzim inhibitör molekülün etrafına sarılır. Yavaş bağlanan inhibitör örneklerinden metotraksat, allopurinol, ve asiklovir (acyclovir)'in aktive olmuş hâli sayılabilir. Diizopropilfluorofosfat (DFP) yukarıda sağdaki resimde tersinmez bir proteaz inhibitörü örneği olarak gösterilmiştir. Enzim fosfor-flor bağını hidrolizler ama kalan fosfat, aktif bölgedeki serine bağlı kalır ve enzimi inaktive eder. Benzer şekilde, DFP nöronların sinapslarındaki asetilkolin esteraz enziminin aktif bölgesi ile reaksiyona girer ve dolayısıyla güçlü bir nörotoksindir, öldürücü dozu 100 mg'ın altındadır. İntihar inhibisyonu, olağan dışı bir inhibisyon türüdür, enzim aktif bölgesinde inhibitörü onun aktif biçimine dönüştürür. Bir örnek, poliamin biozentezinin inhibitörü α-difluorometilornitin veya DFMO, ornitin amino asidinin bir analogudur ve uyku hastalığının tedavisi için kullanılır. Ornitin dekarboksilaz DFMO'nun dekarboksilasyonunu katalizleyebilir, yukarıda gösterildiği gibi. Ancak, bu dekarboksilasyon reaksiyonunu, flor atomunun eliminasyonu izler, bu flor, katalitik ara ürünü son derece elektrofilik olan bir konjüge imin'e dönüştürür. DFMO'nun bu reaktif biçimi sonra aktif bölgedeki bir sistein veye lizin kalıntısı ile tepkiyip enzimi tersinmez olarak inaktive eder. Tersinmez inhibisyon genelde kovalent olmayan bir EI kompleksinin oluşumunu greektirdiği için, bazen bir inhibitör bir enzime birden çok şekilde bağlanabilir. Örneğin, yukarıda tripanotiyon redüktaz enzimini gösteren resimde, "kuinakrin mustard" adı verilen bir inhibitörün iki molekülü enzimin aktif bölgesine bağlıdır. Üstteki molekül tersinir bağlanmıştır ama alttaki kovalent bağlıdır çünkü nitrojen mustard grubu ile bir amino asit kalıntısı ile reaksiyona girmiştir. Yeni ilaçlar, uzun bir ilaç geliştirme sürecinin ürünüdür, bu sürecin ilk adımı çoğu zaman bir enzim inhibitörünün keşfidir. Geçmişte bu yeni inhibitörlerin keşfinin tek yolu deneme ve yanılmaydı: onbinlerce kimyasal bileşikten oluşan koleksiyonlar taranarak hedef enzime etki eden faydalı bir adayın ortaya çıkması umidedilirdi. Bu kaba kuvvete dayalı yaklaşım hâlâ başarılıdır ve kombinatoryal kimya yaklaşımı ile genişletilirek kısa sürede çok sayıda yeni bileşikler üretimini sağlar. Muazzam kimyasal "koleksiyonlar" içinden, yüksek hacimli tarama teknolojileri kullanılarak kısa sürede faydalı inhibitörler tespit edilebilir. Daha yakın zamanda alternatif bir yaklaşım yaygınlaşmıştır: rasyonel ilaç tasarımında, bir enzimin aktif bölgesinin üç boyutlu yapısını kullanarak hangi moleküllerin inhibitör olabileceğini öngörülür. Bu öngörüler sonra deneysel olarak sınanır ve test edilen bileşiklerden birinin yeni bir inhibitör olduğu bulunabilir. Bunun ardından, bu molekülün aktif bölgeye nasıl bağlandığını görebilmek için bu yeni inhibitörün enzime bağlanarak oluşturduğu kompleksin yapısı çözülmeye çalışılır. Bu sayede inhibitörün moleküler yapısında değişiklikler yapılarak enzime bağlanması optimize edilebilir. Bu deneme ve iyileştirme döngüsü yeterince güçlü bir inhibitör bulunana kadar tekrar edilir. Bir inhibitörün bir enzime olan afinitesinin Bilgisayara dayalı yöntemler ile öngürüsü, örneğin moleküler yanaştırma ("docking") ve moleküler mekanik, hâlen üzerinde yoğun çalışılan araştırma konularından biridir. Enzim inhbitörleri doğada bulunur, ayrıca farmakoloji ve biyokimya araştırmalarının bir sonucu olarak tasarlanır ve üretilir. Doğal zehirler genelde bir bitki veya hayvanın doğal düşmanlarına karşı kendini korumasını sağlayacak şekilde evrimleşmiştir. Bu doğal toksinler arasında, bilinen en zehirli bileşikler bulunur. Yapay inhibitörler genelde ilaç olarak kullanılır, ama insektisit (malatyon gibi), herbisit (gliyofosat gibi) veya dezenfektan (triklosan gibi) de olabilirler. Enzim inhibitörlerinin en yaygın kullanımı, hastalık tedavisi için ilaç olaraktır. Bu inhibitörlerin çoğunda bir insan enzimini hedeflenir ve patolojik bir durumun düzeltilmesi amaçlanır. Ancak, her ilaç bir enzim inhibitörü değildir. Bazıları, örneğin anti-epileptik ilaçlar, enzimden daha çok veya daha az üretilmesini sağlayarak enzim aktivitesine etki ederler. Bu tür etkilere enzim indüksiyonu ve inhibisyonu denir, burada söz konusu olan enzim inhbisyonundan farklı olarak, bunlar gen ifadesini değiştirir. Diğer ilaçlar enzim olmayan hücresel hedeflerle, örneğin iyon kanalları ve membran reseptörlerle, etkileşir. Tıbbi amaçlı bir enzim inhibitörü örneği sildenafil (Viagra)'dır, bu erkek ereksiyon bozukluğu için yaygın bir ilaçtır. Bu bileşik cGMP spesifik fosfodiesteraz tip 5 için güçlü bir inhibitördür, bu enzim sinyal molekülü siklik guanozin monofosfatın yıkımını yapar. Bu sinyalleme molekülü düz kas gevşemesini tetikleyip ve penisteki corpus cavernosum içine kan akmasını sağlar, bu da ereksiyona neden olur. Bu ilaç, sinyali durduran enzimin aktivitesini azalttığı için, sinyalin daha uzun süre dayanmasını sağlar. Bazı inhibitörlerin hedefledikleri enzimin substratlarına benzerliğine bir diğer örnek, metotraksat ile folik asidi karşılaştıran resimde görülebilir. Folik asit, nükleotit sentezleyen dihidrofolat redüktaz'ın bir substratıdır, bu enzim metotraksat tarafından güçlü şekilde inhibe olur. Metotraksat dihidrofolat redüktaz'ın etkisini bloke eder ve bunun sonucu nükleotit üretimini durdurur. Nükleotit biyosentezi çoğalan hücreler için daha toksiktir, çoğalmayan hücrelere kıyasla, çünkü hızla büyüyen hücreler DNA ikileşmesi yapmak zorundadır. Bu yüzden metotraksat çoğu zaman kemoterapi için kullanılır. İlaçlar patojenlerin canlı kalmaları için gerekli enzimleri inhibe etmek için de kullanılır. Örneğin, bakteriler kalın bir hücre duvarı ile çevrilidir, bu duvar, peptidoglikan adlı ağ-yapılı bir polimerden meydana gelir. Penisilin ve vankomisin gibi çoğu antibiyotik, bu polimeri oluşturan ve onun ipliklerini birbirine çapraz bağlayan enzimleri inhibe eder. Bunun sonucu, hücre duvarı zayıflar ve bakteri parçalanır. Sağdaki şekilde, bir penisilin molekülü, hedefi olan "Streptomyces" R61 bakterisinin transpeptidaz enzimine bağlanmış olarak görülebilir. Eğer bir patojenin canlı kalması için gerekli olan bir enzim insanda yoksa veya çok farklı ise, ilaç tasarımı kolaylaşır. Yukarıdaki örnekte, insanlar peptidoglikan yapmaz, dolayısıyla bu sürecin inhibitörleri seçici olarak bakteriler için toksiktir. Başka ilaçlarda, bakteri ribozom yapısındaki farklılıklar veya bakterilerin yağ asidi üretimindeki farklılıklar değerlendirilerek seçici toksisite elde edilmiştir. Enzim inhibitörleri metabolik kontrolde de önemlidirler. Hücredeki çoğu metabolik yolak, enzim aktivitesini kontrol eden metabolitler tarafından, allosterik düzenleme (regülasyon) veya substrat inhibisyonu yoluyla, inhibe olurlar. Bunun iyi bir örneği, glikolitik yolağın allosterik düzenlemesidir. Bu katabolik yolak glükoz tüketir ve ATP, NADH ve pirüvat üretir. Glikoliz düzenlemesinde önemli bir nokta, yolağın ilk adımlarından olan, fosfofrüktokinaz-1 (PFK1) tarafından katalizlenen reaksiyondur. ATP düzeyi yükselince, ATP PFK1'deki bir allosterik yere bağlanıp enzim reaksiyon hızını azaltır; glikoliz inhibe olur ve ATP üretimi düşer. Bu negatif geribesleme hücredeki ATP konsantrasyonunun istikrarlı kalmasını sağlar. Ancak, metabolik yolaklar sadece inhibisyon yoluyla düzenlenmezler çünkü enzim aktivasyonu da aynı derecede önemlidir. früktoz 2,6-bisfosfat ve ADP, PFK1 durumunda allosterik aktivatör olarak etki eden metabolitlere örnektir. Spesifik protein inhibitörler ile de fizyolojik enzim inhibisyonu elde edilebilir. pek çok sindirim enzim öncülünün (prekürsörünün) üretildiği pankreasta bu mekanizma görülebilir. Bu öncüllerin çoğu, tripsin proteazı tarafından aktive edilir, bu yüzden pankreasın kendi kendini sindirmemesi için bu sindirim enzimlerinin inhibe edilmesi gereklidir. Tripsin aktivitesinin kontrol edilme yollarından biri, spesifik ve güçlü bir tripsin inhibitörünün pankreas tarafından üretimidir. Bu inhibitör tripsine sıkıca bağlanarak organ için zararlı olacak tripsin aktivitesini engeller. Tripsin inhibitörü bir protein olmasına rağmen, tripsinin aktif bölgesindeki suyu dışlayarak ve reaksiyon geçiş durumunu kararsız hâle getirerek, kendisinin tripsin için substrat olmasının önüne geçer. Fizyolojik enzim inhibitör proteinlerinin diğer örnekleri arasında bakteriyel ribonükleaz inhibitörü barnaz ve protein fosfataz inhibitörleri sayılabilir. Çoğu herbisit ve pestisit enzim inhibitörüdür. Asetilkolinesteraz (AChE), böceklerden insanlara kadar hayvanlarda bulunan bir enzimdir. Sinir hücrelerinin işlev görebilmesi için bu enzimin asetilkolin adlı nörotransmitteri asetat ve kolin olarak parçalaması gereklidir. Bu mekanizma nörotransmitterler arasında nispeten enderdir, çünkü çoğu diğer nörotransmitter, serotonin, dopamin ve norepinefrin dahil olmak üzere, parçalanmak yerine sinaptik boşluk tarafından absorbe edilirler. Hem tıpta hem tarımda çok sayıda AChE inhibitörleri kullanılır. Tersinir yarışmalı inhibitörler, edrophonium, fizostigmin ve neostigmin gibi, miyasteni tedavisi ve anestezi için kullanılır. Karbamat pestisitleri de tersinir AChE inhibitörlerine örnektir. Organofosfat insektisitlerden olan malatyon, paratyon ve klorpirifos tersinmez olarak asetilkolinesterazı inhibe ederler. Glifosat herbisiti 3-fosfoşikimat 1-karboksiviniltransferaz'ın inhibitörüdür, başka herbisitler ise, sülfonilüreler gibi, asetolaktat sentaz enzimini inhibe eder. Bu iki enzim de bitkiler tarafından dallı zinciri olan amino asitler yapmak için kullanılır. Herbisitler tarafından inhibe edilen pek çok başka enzim de vardır, bunların arasında lipit ve karotenoit biyosentezi, fotosentez ve oksidatif fosforilasyonda görev alan enzimler vardır. Hayvan ve bitkiler, geniş bir zehirli ürünler yelpazesi oluşturacak şekilde evrimleşmişlerdir. Bunların arasında inhibitör etkisi olan ikincil metabolitler, peptitler ve proteinler bulunmaktadır. Doğal toksinler genelde küçük organik moleküllerdir ve o kadar çeşitlidirler ki muhetemelen çoğu metabolik süreç için doğal inhibitörler mevcuttur. Doğal zehirlerin hedefi olan metabolik süreçler sadece metabolik yolaklardaki enzimler değildir, ayrıca hücredeki reseptör, kanal ve doğal fonksiyonlar da inhibe olabilir. Örneğin, paklitaksel (taksol), Pasifik porsuk ağacı'de bulunan bir organik molekül, tübülin dimerlerine sıkıca bağlanır ve onların hücre iskeletindeki mikrotübülleri oluşturmasını inhibe eder. Çoğu doğal zehir, felce ve dolayısısıyla ölüme yol açan nörotoksin olarak etkir. Bunlar avcılara karşı korunmaya veya avcı canlıların av yakalamasına yarar. Bu doğal inhibitörlerin bazıları, toksik özelliklerine rağmen, düşük dozda tedavi edici özellikleri nedeniyle tıpta değerlidir. Bunun bir örneği "Solanaceae" ailesinden (patates, domates ve patlıcan, bu ailenin üyelerindendir) elde edilen glikoalkaloitlerdir, bunlar asetilkolinesteraz inhibitörleridir. Bu enzimin inhibisyonu asetilkolin nörotransmitterinin kontrolsuz şekilde artmasına ve bunun sonucu kas felci ve ölüme neden olur. Nörotoksisite ayrıca reseptörlerin inhibisyonu sonucu da meydana gelebilir; örneğin, zehirli güzelavrat otunda ("Atropa belladonna")'da bulunan atropin, muskarinik asetilkolin reseptörünün yarışmalı agonisti olarak işlev gösterir. Çoğu doğal toksin ikincil metabolit olmakla beraber, bunların arasında peptit ve proteinler de bulunur. Toksik bir peptite örnek alpha-amanitin'dir, köygöçüren mantarının akrabalarında bulunur. Bu peptit, güçlü bir enzim inhibitörüdür, RNA polimeraz II enziminin DNA'yı çevriyazmasını (transkribe etmesini) engeller. Yosun toksini mikrosistin de bir peptittir ve protein fosfatazların inhibitörüdür. Bu toksin yosun patlamasından sonra su kaynaklarını kontamine edebilir, yüksek dozlarda akut karaciğer kanaması ve ölüme yol açabilen, bildik bir kanserojendir. Proteinler doğal zehir veya antigıda olabilirler. Bazı baklagillerde bulunan (ve yukarıda bahsi geçen) tripsin inhibitörleri bunun bir örneğidir. Daha ender görülen bir toksin sınıfı ise toksik enzimlerdir: bunlar, hedef enzimlerinin tersinmez inhibitörleridir ve substrat enzimlerini kimyasal olarak modifiye ederek etkirler. Bunun bir örneği olan risin, Hint yağı tohumlarında bulunan son derece güçlü bir protein toksinidir. Bu enzim, ribozomları inhibe eden bir gliyosidazdır. Risin, katalitik tersinmez bir inhibitör olduğu için, tek bir risin molekülü bir hücreyi öldürmeye yeterlidir. André Ernest Modeste Grétry André-Ernest-Modeste Grétry (d. 8 Şubat 1741 - ö. 24 Eylül 1813 Montmorency, Fransa), (şimdiki Belçika'da bulunan) Liège şehrinde Fransızca konuşan bir aileye doğmuş olan ve müzik kariyerini Fransa'da geçirip Fransız vatandaşlığına geçmiş olan bir opera bestecisidir. "Opera komik" janrındaki opera eserleri ile ünlüdür. Babası fakir bir kemancı müzisyen olan Grétry Liège şehrinde doğdu. Buna rağmen gençken müzik için özel bir yetenek göstermedi. Kilisesinde koro üyesi idi. 1753'te müzik dersleri almaya başladı. Şarkı söyleme, tuşlu çalgılarla "baş kontinuo" çalma ve kompozisyon dersleri aldı. Ama orkestrasyonlarında hiçbir zaman fevkaladelik görülmez. Fakat bu gençlik çağlarında bir İtalyan opera kumpanyasının Liège'de sahnelediği "opera buffa" janrındaki İtalyan operası eserleri ona opera konusunda çok ayrıntılı pratik bilgi sağlamıştır. Bestelemiş olduğu bir mass ilahisi ona Liège kilise mercilerinin 1761'de İtalya'da Roma'da müzik çalışması için bir burs kazandırdı. 1761'den Şubat 1766'ya kadarki dönemde Roma'da Caslı adlı bir hocadan dersler aldı ama kendi ifadesine göre harmoni ve kontrpuvan konularında her zaman bilgisi çok hafif kaldı. Fakat şarkı söylem hakkında ve İtalyan operası hakkındaki bilgileri ve çok yaratıcı şekilde melodi kurabilme kabiliyeti onun opera besteciliğini kariyer olarak seçmesine sebep oldular. İlk başarısı bir İtalyan intermezzo tipi eser olan "La vendemmiatrice" olup bu Roma'da Alberti Tiyatrosu seyircisisi tarafından beğenildi. Bundan hemen sonra 1767 basında Roma'yı terk etti ve önce Cenevre'de kısa bir müddet kaldı ve oarad bir "Isabelle et Gertrude" adlı bir 'opera-komik' eserin yapımlandı. Bu arada Voltaire ile tanıştı. Sonra Paris'e gitti ve burada iki yıl hiç ismi duyulmadan bir fakir hayat yaşadı. 1771'de babas覺 Lyonlu bir ressam olan ve kendisi de ressaml覺k yapan "Jeanne-Marie Grandon" adl覺 bir kad覺nla evlendi. 1768'de Paris'te ilk başarılı operası olan "Hüron" sahnelendi. Bunu hemen "Lucile" ve "Le Tableau parlant" adlı başarılı komik-operalara takip etti. Böylece 18. yüzyılın ikinci yarısında Grétry Paris'in önde gelen usta komik-opera bestecisi olduğu kabul edilir oldu. 1803'e kadar 12 tane opera eseri ve 40'tan fazla komik opera eseri hazırladı ve yapımlandı. Bunlar arasında en başarılıların 1771'de yapımlanan "Zémire et Azor" ve 1784'te yapımlanan "Richard Coeur-de-lion" operalarıdır. 1783'te prömiyeri "Fontainebleau"'de yapılan ve zamanının "Türk modası" ritmik çalgılar kullanan "La Caravane du Caire" adlı opera-bale eseri 50 yıl Fransziz opera evleri repertuvarlarında devamlı sahnelenmiştir. Fransız Devrimi'inden önceki "Eski Rejim" kendisine çok türlü şerefler bağışladı. Devrimden önce kraliçe olan Marie Antoinette için müzik direktörlüğü görevinde bulundu. Fransız Devrimi ile Grétry sahibi olduğu birçok mal ve mülkünü kaybetti. Fakat bundan sonra gelen diğer Fransız idareci ve hükümetleri besteciye şerefler sağlamaktan sakınmadilat. Devlet müzik Konservatuvarı için müfettiş tayin edildi. 1795'te "Institut de France" adlı Fransız Akademisi'ne üye seçildi. Sonra Napolyon Bonapart tarafından da eserleri sevilmektedi. Napolyon'un Grande Armée ordusunun askerler arasında popüler olan askeri marşlarının başında olan "La Victoire est à nous" mars, Grétry'nin "La Caravane du Caire" eserindeki ünlü şarkılardan birinden uyarılmıştı. Napolyon imparator olduktan sonra Grétry'ye 1802'de "Şövalye" sınıfı Légion d'honneur nişanını vermiş ve bir hayat boyu emeklilik maaşı bağlattırmıştır. Hayatının son yıllarında "Montmörency"'de bulunan ünlü Fransız yazar ve düşünürü Jean-Jacques Rousseau'nun eski evinde emekliliğini geçirdi. İsteklerin göre mezarı Paris'te Père Lachaise Mezarlığı'nda bulunmaktadır. Fakat uzun bir süren bir davadan sonra 1842'de kalbi doğum yeri olan Liège şehrine götürülmüştür ve şehrin ortasında "Walonya Kraliyet Operası"'nın bulunduğu meydandaki bir bronz heykelden oluşan Grétry Anıtı içinde saklıdır. Liège şehrinde bulunan "müzik akademisi"'de bestecinin ismini taşır. Benjamin Huggel Benjamin Huggel (7 Temmuz 1977, Dornach), defansif orta saha olarak görev yapmış İsviçreli eski millî futbolcudur. 1977 yılında İsviçre'nin kuzey sınırındaki Dornach'ta doğan Huggel, futbola "FC Münchenstein" takımında başladı. Daha sonra iki yıl "FC Arlesheim"'de oynadı ve 1998-99 sezonunda FC Basel'e transfer oldu. Basel'deki ilk yılında fazla forma şansı bulamazken takımın başına Christian Gross'un gelmesiyle kadronun değişmez bir parçası oldu. 2000-01 sezonu kariyerindeki en iyi sezonlarından biri olan Huggel, ertesi yıl kariyerinde ilk kez bir şampiyonluk yaşadı. Basel'deki ilk döneminde 3 lig, 2 de kupa sevinci yaşadıktan sonra 2005-06 sezonu başında Eintracht Frankfurt'a transfer oldu. Frankfurt'taki ilk lig maçına 7 Ağustos 2005'te Bayer 04 Leverkusen ile oynanılan ve 4-1 kaybedilen maçta çıkan Huggel, ligde 28 maçta forma giyip gol atamadı. Ertesi sezon da 25 maçta forma giyip 1 gol atan İsviçreli futbolcu, 2007 yılının haziran ayında eski kulübü Basel'e geri döndü. 2007-08 ve 2009-10 sezonlarında şampiyonluk yaşayan Huggel, defansif orta saha olmasına rağmen özellikle attığı gollerle adından söz ettirdi. Millî takıma ilk kez 2003 yılında çağrılan Huggel, ilk olarak Euro 2004 turnuvasında yer aldı. Kırmızıların gruplarda sonuncu olduğu sampiyonada üç maçta da forma giydi. Huggel, 16 Kasım 2005'te Türkiye ile oynanılan olaylı 2006 FIFA Dünya Kupası play-off elemelerindeki maçta karşılaşmanın bitiminde yardımcı antrenör Mehmet Özdilek'e attığı tekme nedeniyle FIFA tarafından 6 maç ve 15 bin İsviçre Frankı para cezasına hükmedildi. Aldığı bu ceza nedeniyle Dünya Kupasında oynayamayan Huggel'ın cezası daha sonra "FIFA Temyiz Komitesi" tarafından 4 maça düşürüldü. İki yıl sonra ülkesinde düzenlenen 2008 Avrupa Futbol Şampiyonası kadrosunda yer almasına rağmen hiçbir maçta forma giyemedi. Ülkesinin gruplarda elendiği 2010 FIFA Dünya Kupası kadrosunda da yer alan İsviçreli futbolcu, turnuvadaki üç maçta da ilk onbirde sahaya çıktı. FC Basel Tron (film) Tron, Steven Lisberger'in yönetmenliğinde başrollerini Jeff Bridges, Bruce Boxleitner, Cindy Morgan'ın paylaştığı 1982 yapımı bilimkurgu-aksiyon filmi. ENCOM adlı yazılım şirketinde çalışan Flynn, yazdığı oyunlarla kariyerinin doruk noktasına geldiği anda çalışmaları elinden alınarak işten atılır.Bunun üzerine delil olarak kullanabileceği dosyaları bulabilmek için evinden her gün ana sisteme girebilmeyi dener.Bir gün arkadaşlarının yardımıyla şirketin laboratuvarına kaçak girerek sisteme bağlanır ancak sistemi kontrol eden yapay zeka bu durum karşısında onu karakterize edilmiş bilgisayar dünyasına hapseder.Flynn içeride kendi yazdığı programlarla tanışacak ve içine düştüğü durumdan kurtulmaya çalışacaktır. Hanin Zuabi Hanin Zuabi (, d.23 Mayıs 1969) Arap asıllı israil vatandaşıdır. Balad partisi temsilcisi olarak Knesset'de milletvekilliği yapmaktadır. 2009 İsrail genel seçiminde, İsrail parlamentosuna, Arap partinin listesinden ilk kadın olarak girdi. Mayıs 2010'da Gazze'ye hareket eden yardım filolarının birinde bulunuyordu. Filonun İsrail saldırısına uğramasından sonra parlamentoda İsrail'i kınadı. Aşırı sağcıların saldırısına uğradı. İsrail'in meclisi kneset tarafından dokunulmazlığı elinden alındı ve yargı yolu açıldı. Cemal Zahalka Cemal Zahalka (, , d. 11 Ocak 1955) İsrail'li Arap politikacı. Knesset'de temsil edilen, Balad partisinin lideridir. Zahalka Kudüs İbrani Üniversitesi'nde yüksek lisans ve doktora yapmıştır. Knesset'e ilk kez 2003 yılında Balad partisinin listesinden seçilan Zahalka, 2006 yılında seçimleri kazanmıştır. Azmi Bishara'nın ülke dışına çıkmasından sonra, Zahalka Balad lider olmuştur. Mehmet RagÄ±p Mehmet Ragıp (d. 1965, Eskişehir), Türk şair, deneme yazarı. 1965'te Eskişehir'de doğdu. İlk, orta ve lise öğrenimini Ankara'da tamamladı. Ortadoğu Teknik Üniversitesi'nden mezun oldu. Şiire ilkokul sıralarında başladı. Şairin ilk kitabı için Vecihi Timuroğlu'nun yazdığı tanıtma yazısında belirttiği üzere, "ilk dizelerini kurduğunda, düşünceye ağırlık vereceği apaçıktı" ve "sözün düşünsel gücünün, şiire, duyumsal etkisinden daha yararlı olacağına inandı". Ancak, felsefi gönderemeler peşinde olmadı. Ali Cengizkan'ın söylediği gibi, "Şiirlerin getirip önümüze koyduğu, dolayısıyla okur olarak da kendisiyle bütünleştiğimiz şair, dünyaya kah bir çocuk saflığı, kah bir aşık kimliği ile bakan, bastığı toprağı incelerken bedenini, bedenine bakarken soluduğu havayı unutmayan, ama bütün bunları yaparken sürekli düşünen bir birey. ... Mehmet Ragıp'ın dizelerinde dışarıdan da aşina olduğumuz o 'tanıdık dünya' var. Dizelerini oluşturan sözcüklerle o dünyaya ilişkin tanımlar getiriyor ama kurulan metin, elle tutulan, 'tanıdık olan'ı değil içimizdeki elle tutulmayanı anlatıyor genellikle. 'Düşünce şiiri' sözü çok sık kullanılır, ancak iğreti bir sözdür. Mehmet Ragıp bunun da farkında; sorunu yalnızca kendisini dünyaya göre kurmak ve sunmak; felsefeli göndermeler peşinde de değil. Yaşıyorum bakın, diyor, elim, ayağım, başım, yaşadığım anlar ('Anlar, yalnız onlar kalıyor') var ('Ben varım, dünya var', diyen Yannis Ritsos gibi). Çevremizdeki her şeyin bir tini vardır diyor, bu tini dile getirerek onlara biz yakıştırsak bile." Mehmet Ragıp ilk şiirini 1981'de yayınladı. ODTÜ 1. Üniversiteler Arası Şiir Ödülü'nü paylaştı (1991). "Sürekli ve Birer Birer" adlı şiir kitabıyla, Çankaya Belediyesi ve Damar Edebiyat Dergisi'nin düzenlediği 1. İlkbahar Şiir-Öykü Yarışmasında, şiir dalında ikincilik ödülü aldı (1992). Damar, Evrensel Kültür gibi dergilerde şiirler, şiir, edebiyat ve estetik üzerine denemeler yayınladı. Denemelerinde, estetiğin, bilimsel bir disiplin kılınması gerektiğine işaret etti. SarhoÅŸ Aleaddin Yakan Aleaddin Yakan (d. 1955 - Mersin) Türk basketbol koçu. İlk antretörlüğe Çukurovaspor'da başladı. Ayrıca bir kitap yazarıdır. 2006 yılında Alpella'yı çalıştırdı. Alpella'nın Trabzonspor'a satılmasıyla oraya geçmiştir. Şu anda TKB2L 'de Antalyaspor takımının baş antrenörlük görevini yürütmektedir. Aynı zamanda Basketbol Federasyonu Eğitim biriminde yer alan komisyon üyesidir. Birçok genç yetenegi Türk basketboluna kazandırdı(Ersan İlyasova, Ömer Aşık vb.) Ukrayna'daki TÃ¼rkler Ukrayna'daki Türkler, Ukrayna'da yaşayan bir Türk azınlıktır. Bu, kökenleri Türkiye, Kıbrıs veya Türklerin yaşadığı başka bir yere dayanan kişileri kapsayabilir. Mariupol kentinde Kanuni Sultan Süleyman diye adlandırılmış bir cami bulunmaktadır. Kırım'da Türk girişimciler tarafından açılmış "Simferopol Uluslararası Okulu" adında bir okul bulunmaktadır. Okulda Türkçe, İngilizce, Kırım Tatarcası ve Fransızca öğretilmektedir. Okul Ukrayna ve Türkiye'deki yarışmalara katılmaktadır. Katar'daki TÃ¼rkler Katar'daki Türkler, Katar nüfusunun küçük bir azınlığı olan etnik grup. 1970'lerde Türkiye'den Almanya'ya olan göç azaldığında, Arap petrol ülkelerine göç başladı. Bu ülkelerden biri de Katar'dı. Türkiye hükûmeti inşaat firmaları aracılığıyla Körfez Ülkeleri'ne işçi göçünü destekledi. Katar'daki Türk göçmenlerin %90'ından fazlası bir işte çalışmaktadır. Kocaköy, Digor Kocaköy, Kars ilinin Digor ilçesine bağlı bir köydür. Köyün eski adı, 653 yılı kayıtlarında Ermenice kökenli "Naxçavan", 1928 yılı kayıtlarında Nahçivan olarak geçmektedir. Köy, Kars il merkezine 55 km, Digor ilçe merkezine 13 km uzaklıktadır. SarÄ±arka Sаrıаrkа - Kuzey Kazakistan Bozkır ve Göller, (Kazakça: Сарыарка, "Sаrıаrkа" veya "Sarıarqa") olarak bilinen Kazakistan yüksek bir arazi parçasıdır ve UNESCO tarafından 7 Temmuz 2008 tarihinde yazılı olarak Kazakistan doğa dünya mirası alanı tayin edilmiştir. Bu alan Naurzum Resmi Doğa Koruma alanı (Kostanay Eyaletinde) ile Korğalcın Resmi Doğa Koruma alanından (Akmola Eyaletinde) oluşmaktadır. Bu iki koruma alanı sulak alanı içerir ki, Afrika, Avrupa ve Güney Asya'dan gelen göçmen kuşlar için önemli bir mola yeridir. Pek çok tehlike altındaki türler de dahil olmak üzere ortalama sayıları 15-16 milyonu bulan kuşlar, bölgeyi bir beslenme alanı olarak kullanırlar. Akmola Eyaletine bağlı Korğalcın ili (Kazakça: Қорғалжын ауданы, "Qоrğаljın avdаnı") toprakları içindeki Korğalcın Doğa Koruma alanında, özellikle pembe flamingolar ilgi çekicidir. Alan, aynı zamanda Kazak bozkırlarında yaygın bulunan marmotlar, kurtlar da dahil olmak üzere, nesli tehlike altında olan sayga ("Saiga tatarica") gibi yaban hayata ev sahipliği yapar. Korğalcın doğa koruma sahası, kurakçıl otsu bitkilerden oluşan, ağaçsız ve bir sulak alan cennetidir. Korğalcın ve Tengiz göllerinde, yenilebilir türler dahil, balık açısından zengindir. Bunlar altın ve arjantin havuz balığı, "Leuciscus idus", turna, kadife, levrek ve kızılgöz gibi balık türleridir. Victor Mendy Victor Mendy, (d. 22 Aralık 1981, Dakar, Senegal), forvet mevkiinde görev yapan Senegalli futbolcudur. İlk millî maçını 1 Nisan 2009'da Senegal'in İran'la yaptığı maçta gerçekleştirmiştir. FC Cape Town FC Cape Town Güney Afrika'da bir futbol takımı. Cape Town merkezli takım şu an Ulusal 1. Lig'in Coastal Stream grubunda mücadele etmektedir. Aleksandr Rutskoy Aleksandr Vladimiroviç Rutskoy (Rusça: Александр Владимирович Руцкой, 16 Eylül 1947, Hmelnitski), Rus siyasetçi ve eski Sovyet subayıdır. Sovyetler Birliği'nin dağılmasından sonraki dönemi kapsayan şekilde 10 Temmuz 1991 – 4 Ekim 1993 tarihleri arasında Rusya Devlet Başkanı Yardımcılığı yapmıştır. 1996 – 2000 yılları arasında Kursk Oblastı valisi olmuştur. 1993 Rusya anayasa krizi sırasında Boris Yeltsin’e karşı devlet başkanı ilan edilmiştir. Rutskoy Ukrayna Sovyet Sosyalist Cumhuriyeti'nin Proskuriv (bugün Hmelnitski) şehrinde dünyaya geldi. 1971 yılında Barnaul Hava Kuvvetleri Lisesinden, 1980 yılında ise Gagarin Hava Kuvvetleri Akademisinden mezun oldu. Afganistan’daki Sovyet-Afgan Savaşına gönderildiğinde albay rütbesindedir. Burada hava taarruz komutanıyken 1986 ve 1988 yılında olmak üzere iki kez uçağı vurularak düşürülür. 1988 yılında kullandığı Su-25 savaş uçağı ile yanlışlıkla Pakistan hava sahasına girmiş, Pakistan Hava Kuvvetlerine bağlı bir F-16 tarafından düşürülünce kendisini fırlatmayı başarmış ancak Mücahitlerin eline düşmüştü. Mücahitlerin elinde yoğun sorgu ve işkenceden geçen Rutskoy’a CIA tarafından ajan olma teklifi yapılmış o ise reddetmiş ve bir süre sonra bırakılmıştır. 1988 yılında başından geçen olaylar sırasındaki kahramanlığından ötürü Sovyetler Birliği Kahramanı ilan edilmiştir. 1991 yılındaki seçimlerde devlet başkanı adayı Boris Yeltsin’in devlet başkanı yardımcısı adayı olmuş ve seçilmiştir. Sovyetler Birliği'nin dağılması süreci sırasında ve 4 Ekim 1994’e kadar Rusya Federasyonu Devlet Başkan Yardımcısı olmuştur. Sovyetler Birliğinin dağılmasından ardından Rusya Federasyonu Devlet Başkanı olan Boris Yeltisn ile iyi ilişkiler içinde bulunan Rutskoy 1992 yılının sonlarına doğru tutumunu değiştirir. Yeltsin’in uyguladığı dış politikayı, ekonomi politikasını açıkça eleştirerek devlet kurumlarında yolsuzluk yapıldığını ilan eder. Yeltisn ile arasındaki gerilim özellikle 1993 yılı Mart ayında patlak verir. Bu dönemde Rusya Parlamentosu Yeltsin’i görevden almak için Yüce Divan’a sevk etmeye çalışsa da başarılı olamaz. Gerilimin tırmandığı bu dönemde 1 Eylül 1993 günü Yeltsin, hakkındaki yolsuzluk iddiaların bahane ederek Rutskoy’u görevden aldığını ilan eder. Rusya Anayasa Mahkemesi ise Yeltsin’in aldığı kararın anayasaya aykırı olduğuna karar verir. 21 Eylül günü Yeltsin, 1978 Anayasaını çiğneyere Yüksek Sovyeti lağvettiğini açıklar. 21-22 Eylül gecesi Rusya Parlamentosuna gelen Rutskoy artık rejimi tehdit eden bir hal alan gerilimde yeni bir adım atarak Rusya Devlet Başkanlığını ilan eder. İki hafta süren olaylar boyunca Yeltsin yanlılarıyla Parlamaneto yanlıları arasındaki silahlı çatışmalar yaşanır, çok sayıda insan hayatını kaybeder. Yeltsin 4 Ekim günü silahlı kuvvetlerin operasyonu sonucu Parlamento binasını ele geçirerek iktidarına yönelen tehditi ortadan kaldıracaktır. Rutskoy ve diğer muhalif liderler tutuklanırken, çok sayıda gösterici yargısız infaz edilecektir. Moskova’daki Lefortovo Cezaevinde 26 Şubat 1994 gününe kadar kalan Rutskoy ilan edilen af sonucu salıverilir. Serbest kaldıktan sonra kurduğu milliyetçi Derjava (Rusça: Держава) partisiyle 1995 Duma seçimlerine katılsa da %2,5 oy alarak seçim barajının altında kalır. 1996 yılındaki Rusya Devlet Başkanlığı seçimlerinde aday olmamaya karar verir. Onun yerine memleketi olan Kursk Oblastından vali adayı olur. İlk başta adaylığı engellenmeye çalışılsa da yasal engeller aşılır ve sol partilerin de desteğiyle oyların %76’sını alarak vali seçilir. Günümüzde hala Rus siyasetinde aktif olarak yer almaktadır. Haley Ramm Haley Michelle Ramm (d. 26 Mart 1992), Amerikalı genç oyuncu Haley Collin County, Teksas, 26 Mart 1992 yılında Barbara (kızlık soyadı Wilson) ve Brian Ramm için 5 hafta erken doğdu., üç yaşındayken yerel stüdyolarda dansa başladı. Dört yıl sonra, 7 yaşındayken yetenek gösterilerinde kendi özgür dans performansı oldu. Merkezi sahne aşkı oyunculuk derslere katılmakla ve bir öğretmenin tavsiyesiyle ailesi bir ajan aramaya başladı. Hemen, Haley bir ajans sözleşme imzaladı. Haley bağımsız filmlerde ve reklamlarda Texas tüm çevrede içinde seçmelere başladı ve yakında Hasbro ve Dell bilgisayarlar için ülke çapındaki reklamlarda rol aldı. 9 yaşında Haley Mayıs ve Haziran konularda American Girl dergisinde kapakta ortaya çıkmıştır. Aynı zamanda Miranda Cosgrove gerçek yaşamdaki en iyi arkadaşlarındandır. 2005'te, o "Seventy-8" filminde April Rowlands olarak oynadÄ±. Ramm Los Angeles'a 11 yaşındayken annesi ile taşındı; babası ve kardeşi Teksas'ta ilk birkaç yıl kaldılar. Ramm "Flightplan" rol için adı verildi komedi" Yours, Mine and Ours", ve televizyonda CSI gibi gösterir: "", CSI: Miami ve "Yes,Dear". 2006 yılında genç Jean Grey olarak X-Men'de yer aldı 2007 yılında Ramm filmde Jessica Green olarak Ashley Wolfe ve Richard Karn yanında Mr Blue Sky oynadı. Sonra, o Samantha Jensen rolünde Lone Justice, Kevin Sorbo ve Yvette Nipar yanında Walking Tall filminde oynadı. Haley'i en son projelerin canlı aksiyon uyarlamasındaki Ben 10 olarak bilinen "" Gwen Tennyson olarak animasyon filminde Graham Phillips ile başrolü paylaştı. 2007 yılında Sean Penn'ın filmi Into the Wild'de genç Carine olarak ortaya çıktı. 2008 Eurovision Dans Yarışması 2008 Eurovision Dans Yarışması 6 Temmuz 2008 yılında Glasgow, Birleşik Krallık'ta gerçekleşen dans yarışmasıdır.Azerbaycan yarışmaya ilk defa katılmış olup Polonya yarışmayı birincilikle tamamlamıştır. Karbon fiber Karbon fiber veya karbon elyaf, teknoloji ürünü ipliksi bir tür maddedir. Ana bileşimleri Karbonlaşmış akrilik elyaftır (Orlon), katran ve naylondur. Karbon fiberin yapısı, çelikten 4,5 kat daha hafif olmasına rağmen 3 kat daha dayanıklıdır. Karbon fiber, naylon gibi esnek ve orlon gibi de orta derecede dayanıklı değildir. Daha sert ve çok daha dayanıklıdır. Orlon, naylon, katran ile bazı başka yan maddelere türlü fiziksel ve kimyasal uygulamalar ile "Karbon fiber" adı verilen madde oluşturulur. Katran maddesi ve orlon maddesinin kullanımına göre karbon fiber türü ikiye ayrılır; Katran temelliler ve PAN (Orlon'a "PAN" denmektedir) tabanlı karbon fiber. Katran temelli karbon fiber üretimi dünya üretiminde %6 iken, PAN temelli karbon fiber üretimi %94'ü bulmaktadır. Katran temelli üretimi özellikle Japonya PAN temelli üretimi ise ABD tarafından tercih edilmektedir. Karbon fiberin, PAN temelli üretimi dört ana aşamada gerçekleşmektedir: "Oksidasyon", "Karbonizasyon", "Yüzey iyileştirmesi" ve "Kaplama". Oksidasyon aşamasında Orlon maddesi 300 °C'ye kadar ısıtılmaktadır. Isıtılma aşamasında maddede bulunan Hidrojen maddesi ayrıştırılıp, Oksijen maddesi eklenmektedir. Bu sayede üretilecek olan Karbon Fiber'e yanmazlık özelliği kazandırılır. Karbonizasyon aşamasında bobinlerdeki orlon, 3000 °C'ye kadar ısıtılmaktadır. Bu esnada maddede %100 karbonlaşma sağlanmaktadır. Bu işlemde sıcaklığın yüksekliğine göre üretilen karbon fiberin sınıfı belli olmaktadır. Yüzey iyileştirmesi esnasında bobindeki orlon, reçineye daha iyi yapışması için elektrolitik ortamda iyileştirilir. Kaplama aşamasında işlenmiş orlon, reçine ile kaplanır. Bu sayede "PAN Tabanlı Karbon Fiber"in üretimi tamamlanır. Karbon fiber üretimi dünya üzerinde gittikçe artmaktadır. Dünyada sadece 8 ülke, karbon fiber üretebilmektedir. Bu ülkeler; Japonya, ABD, Almanya, İran İslam Cumhuriyeti, Fransa, İngiltere, Macaristan ve Tayvan'dır. Ancak dünyada karbon fiber üretimi yapan iki firma vardır ve bu firmaların biri Japon, diğeri de Amerikalıdır. Dolayısıyla karbon fiber üretim teknolojisine sadece Japonya ve ABD sahiptir. Türkiye, karbon fiber üretimini kendisi yapabilmekte olan 3. ülkedir ve karbon fiber üretim miktarında dünya 8.'si durumundadır. 2009 yılında Türkiye, 40 bin ton kadar karbon fiber üretti ve bundan 1.5 milyar dolar kâr etti. Karbon fiber üretimi için birçok dünya kuruluşu rekabet içerisindedir. Karbon fiber, geleceğin teknolojisi olarak görülüyor. Şimdilik uzay araçlarında, uçaklarda, gemilerde, motorlarda, çok dayanıklı olması gereken diğer yüzeylerde vs. kullanılıyor ama gelecekte kullanım alanı çok daha genişleyeceği düşünülüyor. Bu nedenle karbon fiber üreten kuruluşlar, karbon fiberin nasıl yapıldığını tam olarak açıklamıyor. Sırp İsyanları Sırp İsyanları, 19. yüzyılın başlarında Sırpların Osmanlı Devleti'ne karşı başlattıkları ve 1878 yılında Sırbistan'ın bağımsızlığıyla sonuçlanmış isyanlardır. Tarihsel Sırbistan topraklarının Osmanlı Devleti'ne katılması 14. yüzyılda başlamış 15. yüzyılın ortalarında tamamlanmıştır. Osmanlı Devleti'nin Sırbistan Prensliği'yle 1364 yılında yaptığı Sırpsındığı Muharebesi'nin ve 1389 yılındaki I. Kosova Muharebesi'nin Sırpların yenilgisiyle sonuçlanması Sırpları zayıflatmış ve birçok Sırp topraklarının Osmanlılara geçmesine neden olmuştur. Daha sonra 1402 yılında kurulan Sırp Despotluğu da 1456 yılındaki Belgrad Kuşatması'nda başkenti Belgrad'ı Osmanlılara kaptırdıktan sonra bir süre Macaristan Krallığı'nın vasallığı altında ayakta kaldıysa da 16. yüzyılın başlarında bu simgesel varlık ta tamamen ortadan kalkmıştır. Bu tarihten sonra 300 yıl boyunca Sırpların büyük bir bölümü Osmanlı Devleti vatandaşı olarak yaşamış, kendileri ait bir devletten yoksun kalmışlardır. Osmanlı döneminde Sırplardan devşirme yöntemiyle devletin yüksek kademelerine ulaşmış birçok devlet adamı mevcuttur. Bunlardan en önemlisi kuşkusuz yükselme döneminde önce Kaptan-ı Deryalık ve sonra da 14 yıllık bir süreyle sadrazamlık yapmış olan Sokollu Mehmet Paşadır. Sırp isyanlarının nedenleri arasında aşağıdakiler gösterilebilir: 19. yüzyıl başlarında Avusturya ve Rusya, Sırbistan'da halkı Osmanlı egemenliğine karşı kışkırtma siyaseti uygulamaya başlamışlardı. Ayrıca buradaki yeniçeriler Müslüman ve Hristiyan halka karşı çok kötü davranarak halkı iyice bezdiriyorlardı. Bu ortamda Sırplar sıradan bir çoban olan Kara Yorgi'nin önderliğinde ayaklandılar. Ruslardan da aldığı destekle Kara Yorgi 13 Aralık 1806’da Belgrad’a girdi. 1806-1812 Osmanlı-Rus Savaşı sırasında Belgrad Kara Yorgi'nin önderliğindeki isyancıların elinde kaldı. Osmanlı İmparatorluğu ve Rusya arasında imzalanan Bükreş Antlaşması ile Sırplara bazı imtiyazlar verildi. Osmanlılar Ruslarla yapılan barıştan sonra Sırbistan'daki isyancıları yenerek Belgrad'ı tekrar ellerine geçirdiler. Kara Yorgi 21 Eylül 1813'te diğer isyancılarla birlikte canını kurtarmak için Avusturya'ya kaçtı. Böylece ilk Sırp isyanı son bulmuş oldu. Bağımsızlıklarını kazanmak isteyen Sırplar 1814 yılındaki Viyana Kongresi'ne bir heyet gönderdiler. Ancak bir sonuç alamayınca 1815 yılında Miloş Obrenoviç'in liderliği altında ikinci bir ayaklanma başlattılar ve hareketleri Ruslar tarafından desteklendi. Bu ayaklanma da başarısız oldu ama 1817 yılında Rusya ile yeni bir savaş istemeyen ve bölgeye yönelik muhtemel bir Rus müdahalesine engel olmak isteyen Osmanlı Devleti Sırplara bazı özerklik hakları vermeye razı oldu. Osmanlı valisi Maraşlı Ali Paşa Miloş Obrenoviç'le anlaşmaya vararak Sırbistan'ın içişlerinde bağımsız olmasını sağladı. Sırbistan'ın yönetimini ele geçiren Miloş Obrenoviç o sırada Sırbistan'a geri dönen ilk isyanın lideri Kara Yorgi'yi kendisine rakip olmasını önlemek için öldürttü. 1828-1829 Osmanlı-Rus Savaşını kaybeden Osmanlılar Ruslarla imzaladıkları Edirne Antlaşmasıyla Sırbistan'ın yarı bağımsız bir hale gelmesini kabullendiler. 1830 ve 1833 yıllarında Osmanlı padişahı II. Mahmut'un imzaladığı Hatt-ı Şeriflerle Miloş Obrenoviç'in elindeki topraklar arttırıldı ve kendisi Osmanlılar tarafından resmen Sırp prensi olarak tanındı. Aslında geçici süreyle de olsa ilk bağımsızlığı kazanan Sırplar olmuştu. 1804'ten 1813'e kadar süren birinci Sırp Ayaklanması'nda Sırplar Osmanlı devletinden bağımsız olmuşlardı. Yeniçeri dayıların İstanbul'dan görece bağımsızlıkla keyfen yönettiği ve bir Sırp için insanca yaşanabilecek bir yer olmayan Sırbistan'ın bağımsızlığı 1813'e kadar sürdü. 1821'de Yunanistan Mora yarımadasında bağımsız oldu. Sırp ayaklanmaları kadar acı ve etkili olmasa da Yunanistan'ın bağımsız olabilmesinin nedeni Batı'dan gördüğü yardımdı. Sırbistan ayaklanmaları 1830'da Sırbistan'ın yarı-bağımsız olmasına yol açtı. Yine Batı desteğiyle 1867'de son Osmanlı kuvvetleri ülkeden çekildi. Doksanüç harbi sonucunda da yasal bağımsızlık ilan edildi(1878). Sırpların kurduğu Sırbistan Prensliği bir süre Osmanlı İmparatorluğu'nun denetimi altında yaşadı. 1839 yılına kadar Sırbistan'ı Miloş Obrenoviç yönetti. Sonra yerini oğulları Milan Obrenoviç ve Mihailo Obrenoviç'e bıraktı. 1842 yılında Mihailo Obrenoviç bir isyan sonucu tahttan indirildi ve Kara Yorgi'nin küçük oğlu Aleksandar Karađorđević tahta çıktı. 1858 yılında Aleksandar Karađorđević tahttan indirilince 78 yaşındaki Miloş Obrenoviç ilk prensliğinden 19 yıl sonra ikinci bir defa tahta çıktı. 1860 yılında ölene kadar Sırbistan'ın prensi olarak kaldı. Miloş Obrenoviç'in ölümünden sonra torunları Sırp Prensi olarak Sırbistan'ı yönetmeye devam ettiler. 1867 yılına kadar Osmanlılar Belgrad'da bir birlik bulundurmaya devam ediyorlardı. Ancak Osmanlılar 1877-1878 Osmanlı-Rus Savaşı'nı kaybedince Ruslarla imzaladıkları Berlin Antlaşması'yla Sırbistan'a tamamen bağımsızlığını vermeye mecbur kaldılar. 1882 yılında Sırbistan Krallığı ilan edildi. Miloş Obrenoviç'in torunları da kendilerini Sırbistan kralı ilan ettiler. Bu krallık 1918 yılında Yugoslavya kurulana kadar ayakta kaldı. Ludwig Spohr Ludwig Spohr veya Almanya dışında bilinen ismiyle Louis Spohr (d. 5 Nisan 1784 Braunschweig, Almanya - ö. 22 Ekim 1859 Kassel, Almanya ) bir Alman besteci, keman virtüözü ve orkestra şefi, müzikolog ve müzik öğretmeni idi. Zamanında besteci olarak Beethoven kadar ünü bulunmaktaydı. Besteci olarak Alman müzik dramının gelişmesinde en önemli tarihsel müzik bestecileri ile aynı sırada tutulmaktadır. Oratoryo besteleme de çok yüksek müzik seviyelere ulaşmış ve 19. yüzyılda çok popüler olan operalar bestelemiştir. Orkestra besteleri dolayısıyla Mozart ile kıyaslanmıştır. Virtüöz kemancı olarak zamanın hükümdarlarının (örneğin İngiliz kraliçesi Victoria) hayran olduğu konserler sunmuştur. Ayrıca orkestra şefliğinde ve müzik teorisi ve müzik eğitimi için hazırladığı kitaplar ile zamanında çok isim kazanmıştır. Ancak 20. yüzyılda Spohr biraz unutulmuş ve "Unutulmuş Usta" olarak anılmıştır. Spohr Brunswick-Wolfenbuttel dükalığının Braunschweig şehrinde Karl Heinrich Spohr ve Juliane Ernestine Luise Henke oğulları olarak dünyaya geldi. Annesi çok iyi bir şarkıcı ve piyanist ve babası flüt çalgıcısı olduğu için müzikle genç yaşta ilgili oldu. Genç yaşta keman çalmayı Dufour adlı bir kemancı öğretildi ve ilk kompozisyonunu 1790'lı yıllarda hazırladı. Öğrencisinin üstün yeteneği dolayısıyla Dufour onun Brunswick'e ileri müzik eğitimi gönderilmesini sağladı. 15 yaşına geldiği zaman çeşitli yaylı sazlar çalma tekniklerini iyice bilmekte idi ve Dükalık orkestrasında yaylı sazlar grubunda çalmaya başladı. Brunswick-Wolfenbuttel dükü 1802'de şahsi burs sağlayarak Rusya'da Sankt-Peterburgda bulunan keman virtüözü Franz Anton Eck yanında 1 yıl çalışmasını sağladı. Bu dönemvrty un7 mnlıupöoyıpde Spohr ilk kompozisyonlarını (özellikle ilk keman konçertolarını) hazırlamıştır. Almanya'ya döndüğünde yine Dük onun bir Kuzey Almanya konser turnesine çıkmasını finanse etti. Bu konser turu genç keman virtüözünün ve bestecisinin Almanca konuşan müzik kritikleri ve müzik sevenleri arasında çok yüksek ün kazanmasına vasıta oldu ve yabancı ülkelerde wgrtewvyre2de Luis Spohr adıyla isim kazanmasına neden sağladı. 1805'de Spohr Gotha'daki düklük sarayına Müzik Direktörü olarak atandı ve bu görevde 1812'ye kadar kaldı. Buradaki orkestra üyelerinden birinin kızı ve harpçi olan 18 yaşında Dörette Scheidler ile tanıştı ve ertesi onunla evlendi. Spohr eşi ile birlikte duo konserler vermeye başladı ve birlikte İtalya (1816-1817), İngiltere (1820) ve Paris (1821) konser turlarına çıktılar. Sonra eşi çocuklarına bakmak için konser vermeyi bıraktı ve beklenmedik bir şekilde 1834de öldü. 1813-1815 arası dönemde Spohr Viyanada ünlü "Theatre ander Wien" tiyatrosunda orkestra şefliğine atandı. Burada Ludwig van Beethoven ile yakın arkadaşlık kurdu. Hazırlamış olduğu "Faust" opera eseri Viyana tiyatrosu tarafından sahnelenmeyince 1817-1819 döneminde Frankfurt opera direktörlüğüne geçti. Sonra 1822'den 1859'da hayatının sonuna kadar kalacağı görev olarak, Carl Maria von Weber tavsiyesiyle Kassel'de düklük sarayında Müzik Direktörlüğü'ne geçti. Kasel'de iken 1836'da ikinci defa Marianne Pfeiffer ile evlilik yaptı. 1820'ye kadar orkestra şefliğini keman yayıyla yapmakla tanınmıştı ama o yıldan sonra şeflik değneği kullanmaya başladı. Spohr çok verimli bir besteci idi. 200'den fazla eseri bulunmakta, bunlardan 150'si "opus numaraları (WoO)" taşımaktadır. Çok çeşitli türden müzik eseri hazırlamıştır: 10 tane senfoni (biri bitmemiş); 15 tane keman konçertosu; 2 tane iki keman için konçerto; 4 tane klarnet konçertosu; 11 tane opera 36 tane yaylısazlar dörtlüsü; 4 tane çifte yaylı sazlar dörtlüsü; diğer çalgılar ikililer, üçlüler, dörtlüler, beşliler, altılılar, bir sekizli ve bir dokuzlu hazırlamıştır. Solo keman; (kendisi ve eşi ile birlikte çalmak icin) bir solo harp ve bir solo keman için düet bestelemiştir. Müziksel eserlerinden başka bir teorik müzikolog ve müzik eğitimcisi olarak Spohr hazırladığı müzik kitapları ile de ünlüdür, Bunlar arasında "Violinschule" adlı keman çalma eğitimi için hazırladığı öğrenim kitabı günümüzde de iyi bilinmektedir. "Sechs Deutsche Lieder, Op. 103 Soprano: Montserrat Alavedra, Klarinet:William McColl, Fortepiyano:Joseph Levine, fortepiano 30 MayÄ±s 1876 Darbesi 30 Mayıs 1876 Darbesi, Osmanlı padişahı Abdülaziz'in tahttan indirilmesiyle sonuçlanmış bir hükûmet darbesidir. Abdülaziz'in padişahlığının son dönemlerinde ekonomik durum gitgide kötüye gitmekteydi. 1875 yılında Sırbistan, Ege Adaları, Mısır, Karadağ, Romanya ve Bosna-Hersek'te Osmanlı Devleti'ne karşı isyanlar çıktı. 1876 yılının Nisan ayında Panagürişte bölgesinde patlak veren Bulgar İsyanları bütün Orta Dağ bölgesine yayıldı. Bölgede yaşayan 1.000 civarında Müslüman halk, isyancı Bulgarlar tarafından öldürüldü Bunun üzerine Rusya tarafından Kafkasya'dan atılarak bölgeye göçe zorlanmış Çerkes ve Abaza gibi Kafkasyalı Müslümanlarla Bulgarlar arasında karşılıklı katliamlar yaşandı. Bu katliamlar Avrupa'da tek taraflı olarak Bulgarlara karşı yapılmış gibi değerlendirilerek Osmanlı Devleti hakkında olumsuz bir hava oluşmasına neden oldu. Bunun üzerine Avrupa ülkelerinin Osmanlı Devleti'ne karşı çeşitli müdahelelerde bulunması Osmanlı halkı arasında rahatsızlık yarattı. 9 Mayıs 1876 günü Fatih medreselerindeki öğrenciler gösteri yaptılar. Göstericilerin sayısı kısa zamanda 5.000'e ulaştı 12 Mayıs günü sadrazam Mahmut Nedim Paşa görevden alınarak yerine Mütercim Mehmed Rüşdi Paşa getirildi. Ayrıca Hasan Fehmi Efendi'nin yerine Hasan Hayrullah Efendi şeyhülislam oldu. Hüseyin Avni Paşa da serasker yapıldı. Ancak gösteriler sona ermedi. 17 Mayıs günü Fatih ve Beyazıt meydanlarında tekrar gösteriler yapıldı. Darbeden 1 gün önce 29 Mayıs 1876 günü Yeni Osmanlılar Cemiyeti başkanı Mithat Paşa, serasker Hüseyin Avni Paşa, Harbiye Mektebi Nazırı Süleyman Paşa, Şûra-yı Askerî Reisi Redif Paşa, yeni Şeyhülislam Hasan Hayrullah Efendi’den padişahın indirilmesi için bir fetva aldılar. Böylece darbenin ertesi gün yapılması için her şey hazırdı. 30 Mayıs günü Harbiye Mektebi öğrencileri Süleyman Paşa'nın emrinde, Taşkışla ve Gümüşsuyu kışlalarındaki askerler ise İstanbul ordu komutanı Refik Paşa’nın emrinde harekete geçtiler. Medrese öğrencileri de bu gruba katıldılar. Dolmabahçe Sarayı'nı çember altına alındı. Tahttan indirilen Abdülaziz bir kayıkla saraydan uzaklaştırıldı. Yerine V. Murat Osmanlı padişahı ilan edildi. Feriye Saraylarında gözaltına alınan devrik padişah 4 Haziran günü bilekleri kesilmiş bir şekilde ölü bulundu. Abdülaziz'in eşlerinden Neşerek Kadın Efendi 11 Haziran'da vefat etti. Bu olaylardan Abdülaziz'i tahttan indiren devlet görevlilerini sorumlu tutan Neşerek Hanım'ın kardeşi Çerkes Hasan 15 Haziran 1876 günü Midhat Paşa'nın konağına giderek hükûmet toplantısını bastı. Serasker Hüseyin Avni Paşa'yı ve Hariciye Nazırı Mehmed Raşid Paşa’yı öldürdü. Midhat ve Ahmed Paşaları da öldürmek için kovaladı. Çerkes Hasan yakalanana kadar 5 kişi ölü yatıyordu. Bu olay üzerine zaten ruhsal bir bunalımda olan padişah V. Murat'ın durumu daha da kötüleşti. 31 Ağustos'ta şeyhülislamdan tekrar bir fetva alınarak tahttan indirildi ve yerine II. Abdülhamit geçirildi. CÃ¡diz ili Cádiz ili (İspanyolca: Provincia dé Cádiz), İspanya'nın, Endülüs Özerk Topluluğu'nun, sekiz ilinden birisidir. Başkenti, Cádiz'dir. İspanya Parlamentosu'nda, 9 Kongre Üyesi ve 4 Senato Senatör'ü vardır. İlin başkanı, İspanya Halk Partisi'nden, Francisco González Cabaña. Yüzölçümü, 7,436 km²'dir. (2.871 sq mi) ve 2009 sayımlarına göre nüfusu 1,230,594 kişidir. Böylece, nüfus yoğunluğu kilometrekareye 165 kişi olur. (429 /sq mi) Resmî dili, İspanyolca'dır. Bölgede yaşayan halk, Gaditãnolar ve İspanyollar olarak adlandırılır. İspanya içinde posta kodu, "11" 'dir. ISO Kodu ise " "ES - CA" " 'dir. (ES: Espana, CA: Cádiz) Cádiz ili, tüm İspanya topraklarının %2,63'ü kadardır. Cadiz ili, tarihinde Roma İmparatorluğu, Batı Roma İmparatorluğu, Vizigot Krallığı, Kurtuba Emirliği, Endülüs Emevi Devleti, Emevi Devleti, Kastilya Krallığı ve İspanya Krallığı topraklarına dahil olmuştur. 711'de, Müslümanların İber Yarımadası'nda hakimiyet kurmaya başlaması, bugünkü Cadiz İli sınırları içinde bulunan Guadalete Liman Şehri'nde yapılan Guadalete Muharebesi ile başlamıştır. Müslümanların bu savaştaki galibiyetiyle Kurtuba Emirliği kurulmuş ve İslam, İber Yarımadası'na da sıçramıştır. Cadiz ili'nin doğası, su kaynakları, iklimi, konumu. Cadiz ili, İspanya'nın güneyinde bulunur. İlin, batısının Atlas Okyanusu'na, güneyinin Cebelitarık Boğazı'na, doğusunun ise Akdeniz'e kıyısı vardır. Böyle olması da doğal yaşamın ve iklimin kalitesini artırır. Cadiz İli, genellikle küçük tepelerden ve bazı nehirlerden oluşur. İlin doğu kesmi, daha kurak ve rakımı daha azdır. Güneye doğru gidildikçe, yükselti fazla değişmez ancak, toprak, tarıma daha elverişli ve daha yeşildir. Batı'ya doğru gidildikçe, rakım oldukça artar ve toprak yine daha yeşildir. Kuzeye doğru gidilirse, rakım artar, sıcaklık düşer. Cadiz ili'nin konumu ve yeryüzü şekilleriyle beraber zengin hidrografyası, ilin iklimini zenginleştirmiştir. İklimi oldukça ılımandır. Doğu ve güneyinde tarıma elverişlidir. İyi iklim biyolojik çeşitliliği geliştirir. Bu nedenle, Cadiz İli'nde birçok farklı canlı türü yaşar. Cadiz İli'nin iyi ikliminin sonucunda oluşan gelişmiş biyolojik çeşitlilik bölgeye özgü canlıların yaşamasına imkân tanımıştır. İşte bu canlı türleri; Cadiz İli'nin, idarî yapılanması, ilçeleri, belediyeleri... Cadiz İli'nin, 6 ilçesi vardır. Bu ilçeler; Cadiz ili'nde toplam 44 belediye vardır. İlin başkenti Cádiz olsa da, nüfus ve nüfus oranı bakımından en büyük şehir, Jerez de la Frontera'dır. Aşağıdaki tabloda, Cadiz İli'ndeki en büyük 15 belediyenin nüfus ve nüfus oranına göre fazladan aza doğru sıralanışı verilmiştir. John Rooney John Richard Rooney (d. 17 Aralık 1990, Liverpool), İngiliz futbolcudur. Conference Premier ekiplerinden Chester'da forma giymektedir. Manchester United'da oynayan Wayne Rooney'nin kardeşi olan John, İngiltere doğumlu olmasına rağmen istediği takdirde İrlanda millî futbol takımında forma giyebilecektir. Rooney, kariyerine Everton'ın altyapısında başladı. 24 Mart 2008'de Barnet karşısında ilk maçını oynadıktan 4 ay sonra, 14 Temmuz 2008'de Macclesfield Town ile anlaştı. Takımı adına ilk golünü ise 28 Mart 2009'da, 2-1 kaybedilen maçta Dagenham & Redbridge karşısında kaydetti. 2009-10 sezonu sonunda kontratının sona ermesi sebebiyle, Şubat 2010'da EFL Championship ekiplerinden Derby County tarafından 1 haftalık denemeye alındı. Denemedeki asıl amaç; Derby County'nin altyapı takımının, Sheffield United'ın altyapısında Rooney'nin forma giymesini sağlamaktı; fakat maç kötü hava koşulları sebebiyle ertelendi. Takımın teknik direktörü Nigel Clough, Rooney için; "Antrenmanlarda iyiydi. Onda bir şeyler olduğunu görebiliyoruz." dedi ve takımın bir sonraki rakibi Sheffield Wednesday maçında forma giyebilmesi için transfer çalışmalarına başladı. Huddersfield Town tarafından 2010-11 sezonu öncesi denemeye alınan Rooney, 9 Temmuz 2010'da Emley ile oynanan ve 5-0 kazanılan hazırlık maçının ikinci yarısında forma giydi. 19 Temmuz 2010'da, Huddersfield teknik direktörü Lee Clark, deneme süresi biten Rooney ile sözleşme yapmayacaklarını açıkladı. 2010 sonbaharında Major League Soccer ekiplerinden Seattle Sounders tarafından bir haftalık denemeye alınsa da sözleşme imzalanmadı. Sonrasında bir diğer MLS ekibi Portland Timbers tarafından denendi. 13 Ocak 2011'de ise, katıldığı MLS seçmelerinde New York Red Bulls tarafından seçildi. Klatrat hidrat Klatrat hidratlar (veya gaz klatratlar, gaz hidratlar), su içeren, kristal yapılı katılardır; birbirine hidrojen bağları kurarak "kafes" yapı oluşturmuş su molekülleri içine hapsolmuş küçük apolar moleküllerdir (tipik olarak gaz molekülleri). Bir diğer deyimle, klatrat hidratlar, kafes bileşiklerdir, konak molekül sudur, konuk molekül de tipik olarak bir gazdır. Hapsolmuş molekülün desteği olmaksızın klatrat hidratların kafes yapısı göçer ve buzun kristal yapısı veya sıvı su meydana gelir. Çoğu düşük moleküler ağırlıklı gazlar (O, H, N, CO, CH, HS, Ar, Kr ve Xe) ayrıca bazı hidrokarbonlar ve freonlar uygun basınç ve sıcaklıkta hidratlar oluştururular. Klatrat hidratlar kimyasal bileşik değildirler çünkü hapsolmuş moleküller kafese bağlı değildirler. Klatrat hidratların oluşumu ve bozunumu birinci dereceden bir faz geçişidir, bir kimyasal tepkime değildir. Moleküler düzeyde bunların oluşum ve bozunum mekanizması henüz iyi anlaşılmamıştır. Klatrat hidratlar ilk 1810'da Sir Humphry Davy tarafından belgelenmiştir. Klatratların doğada büyük miktarlarda var olduğu bulunmuştur. Yaklaşık 6.4 trilyon (yani 6,4x10) ton metan, okyanus tabanında metan klatrat yatakları içinde hapis durumdadır. Bu yataklar Norveç kıta sahanlığında, Storegga Kayması'nın kuzey yamacında bulunabilir. Klatratlar tiyal (permafrost) içinde de bulunabilirler, kuzeybatı Kanada'da Mackenzie Deltasındaki Mallik gaz hidrat sahasında olduğu gibi. Bu doğal gaz hidratları muazzam bir enerji kaynağı olarak görülmektedirler ama ekonomik bir çıkarma yöntemi henüz bulunmamamıştır. Hidrokarbon klatratları petrol endüstrisi için problem yaratırlar çünkü bunlar petrol borularında oluşup çoğu zaman tıkanmaya yol açarlar. Deniz dibinde karbon dioksit klatratı oluşturulması, atmosferdeki sera gazlarının giderilmesi ve iklim değişikliğinin önüne geçmek için bir yöntem olarak öne sürülmüştür. Klatratların bazı dış planetlerde, aylarda ve Neptün ötesi cisimlerde çok miktarda bulunduğu tahmin edilmektedir. Gaz hidratlar genelde iki kristalografik kübik yapı oluşturur; bunlar yapı (tip) I ve yapı (tip) II olarak adlandırılır ve sırasıyla formula_1 ve formula_2 uzay gruplarına karşılılık gelir. Nadir olarak formula_3 uzay grubuna ait üçüncü bir altgensel yapı da (Tip H) görülebilir. Tip I'in birim hücresi 46 su molekülünden oluşur, bunlar biri küçük, biri büyük iki tip kafes meydana getirir. Birim hücrede Küçük kafesten iki tane, büyük olandan altı tane vardır. Küçük kafes beşgenli bir dodekahedron (5), büyük olan ise bir tetradekahedron (on dört yüzlü), daha doğrusu, altıgen kesimli trapezohedron'dur (56), bunlar beraberce bir Weaire-Phelan yapısı oluşturur. Tip I hidratları oluşturan tipik konuklar, karbon dioksit klatrat içinde bulunan CO ve metan klatrat içinde bulunan CH'tür. Tip II birim hücresi 146 su molekülünden oluşur, bunlar da iki tip kafes meydana getirir - küçük ve büyük. Bu durumda 16 küçük kafesle birlikte sekiz büyük kafes vardır. Küçük kafesin yapısı gene beşgenli dodekahedrondur (5) ama büyük olan bir heksadekahedrondür (16 yüzlü). Tip II hidratlar O ve N gibi gazlardan oluşur. Tip H'nin birim hücresi 34 su molekülünden oluşur, bunlar üç tip kafes meydana getirir: iki farklı küçük tip ve bir büyük tip. Bu durumda birim hücrede üç adet 5 tipli küçük kafes, on iki adet 456 tipli küçük kafes ve bir büyük 56 kafes vardır. Tip H'nin kararlı bir şekilde meydan gelmesi iki konuk gazın (büyük ve küçük) işbirliğini gerektirir. Büyük boşluk büyük moleküllerin (örneğin butan, hidrokarbonlar) yerleşmesini sağlar, ama bunun için yardımcı küçük gazların diğer boşlukları doldurup onların yapısını desteklemesi gerekir. Dünyada gaz hidratlar doğal olarak deniz tabanında, okyanus dibindeki tortularda, derin göllerdeki tortularda (örneğin Baykal Gölü) ve tiyal (permafrost) bölgelerde bulunur. metan hidrat yataklarında önemli miktarda metan olabileceği (10 ila 10 metre küp) iddia edilmiştir. bunlar potansiyel bir enerji kaynağı olarak büyük öneme sahiptir. Bu yatakların bozunması ile metanın toplu şekilde atmosfere salınması küresel bir iklim değişikliğine yol açabilir, çünkü atmosferik metan karbon dioksitten de daha etkili bir sera gazıdır. Bu tür metan yatakların hızlı bozunumu bir jeolojik afet yaratabilir, toprak kayması, zelzele ve tsunamiye yol açma potansiyelinden dolayı. Doğal gaz hidratları sadece metan değil, diğer hidrokarbon gazları, hidrojen sülfür ve karbon dioksit de içerirler. Kutuplardaki buz örneklerinin içinde hava hidratlarına a sıklıkla rastlanır. Tiyal bölgelerdeki Pingolarda da metan hidrat bulunur. Similar structures are found in deep water related to methane leakages. Boru hatlarında hidrat oluşumu için uygun termodinamik şartlar sık sık oluşur. Bu arzu edilmeyen bir olaydır çünkü klatrat kristalleri kümelenip boruyu tıkayabilir. Petrolün zamanında teslim edilememesinden kaynakalanan ekonomik zararların yanı sıra, valv ve cihazlara da zarar gelir. Hidratlar kümelenip boru duvarına yapışma eğilimi gösterirler ve bunun sonucunda boru tıkanır. Hidratlar oluşunca sıcaklık artırılarak ve/veya basınç azaltılarak bunların bozunması sağlanabilir. Bu şartlarda dahi klatrat bozunumu yavaş bir süreçtir. Dolayısıyla, temel çözümü problemin meydana gelmesini engellemekle başlar. Bu konuda yapılabilecek olanlar şunlardır: İzlenecek yöntemler, basınç, sıcaklık, malzeme (gaz, sıvı, suyun varlığı, gibi işletim şartlarına bağlıdır. Hidratların oluşabileceği parametreler dahilinde çalışırken bunların oluşumunu engellemek gene de mümkündür. Gerekli kimyasallar eklenerek gazın terkibini değiştirilir, böylece hidrat oluşum sıcaklığı azaltılır ve/veya oluşum geciktirilir. Genelde iki seçenek vardır. En yaygın termodinamik inhibitörler metanol, monoetilen glikol (MEG) ve dietilen glikoldur (DEG). Bu sonuncusuna glikol olarak değinilir. Bunların hepsi karışımdan geri alınabilir ve tekrar kullanılabilir ama genelde metanolun tekrar kullanımı ekonomik değildir. Sicaklığın −10 °C ve altında olduğu uygulamalarda MEG, DEG'e tercih edilir, yüksek vizkozite ve düşük sıcaklıktan dolayı. Trietilen glikol'un buhar basıncı fazla düşüktür, bir gaz akımına enjekte etmek uygun değildir. MEG ve DEG'e kıyasla metanolün daha büyük bir oranı gaz fazına geçip kaybolur. Kinetik inhibitörler ve anti kümelendiricilerin saha operasyonunda kullanılması hâlen yeni ve gelişmekte olan bir teknolojidir. Ayrıntılı testler ve optimizasyon gerekmektedir. Kinetik inhibitörler çekirdeklenmeyi engellemesine karşın, anti kümelendiriciler gaz hidrat kristallerinin birbirine yapışmasını engellerler. Bu iki tip inhibitör düşük dozajlı hidrat inhibtörleri olarak bilinir çünkü konvansiyonel termodinamik inhibitörlerden çok daha düşük konsantrasyonlara gerek gösterirler. Kinetik inhibitörler (ki etkili olmak için su ve hidrokarbon karışımı gerektirmezler) genelde polimer veya kopolimerlerdir. Anti-kümelendiriciler ise su ve hidrokarbon karışımı gerektirir ve çift kutuplu ("zwitterionic)" sürfaktanlardan oluşur, bu sürfaktanlar hem hidratlar hem de hidrokarbonlara bağlanarak etki eder. İlker Yağcıoğlu İlker Yağcıoğlu (d. 10 Mart 1966, Adapazarı), Türk milli futbolcu ve teknik direktördür. Doğduğu şehrin kulübü olan Sakaryaspor'da futbola başladı. 1990 yılında geçtiği Aydınspor'daki ilk sezonunda sahaya çıktığı ve Aydınspor'un deplasmanda Fenerbahçe'yi 6-1'lik bir skorla mağlup ettiği lig maçında 3 gol atarak dikkat çekti. 1992 yılında Fenerbahçe'ye transfer olan Yağcıoğlu, Carlos Alberto Parreira'nın teknik direktörlüğüne kadar sağ açıkta görev yaptı ve Parreira ile birlikte sağ bek pozisyonuna geçti. Yağcıoğlu, Türkiye A millî takım formasını 10 kez giydi. 1998 FIFA Dünya Kupası elemeleri kapsamında Türkiye'nin kendi evinde Hollanda'yı 1-0 yendiği maçtaki tek gölün asistini yaptı. 2003 yılında futbolu bırakan Yağcıoğlu, 2008 yılında Sakaryaspor'un başına geçerek kısa bir süre çalıştırdı. 2010-11 sezonunda da Sarıyer'i çalıştırdı ve sonrasında kariyerine televizyon yorumculuğuyla devam ederek A Spor, Lig TV ve Fenerbahçe TV gibi kanallarda görev aldı. Shikantaza Shikantaza uygulaması Çin'deki Taocu meditasyondan almaktadır. Bu meditasyon konusunda ilk yazan Chan Budist usta, Caodong okulundan Hongzhi Zhengjue (1091—1157), "sessiz aydınlatma" (默照禪; Çince: Mòzhào chán Japonca: Mokusho Zen) terimini kullanmıştır. Tron TRON veya Tron ÅŸu anlamlara gelebilir: Sarı-çelek Gölü Sarı-çelek Gölü (Kırgızca: Сары-челек, "Sarı-çelek"), Batı Kırgızistan Celal-Abad İlinde bir dağ gölü ve dirimyuvarı koruma alanıdır. Şirin bir dağ köyü olan Arkıt'ın kuzeyinde, Çatkal silsilesinin doğu ucundadır. Bölgede bir sürü küçük göller vardır. Göl kuzeybatıdan güneydoğuya doğru 7,5 km uzanır ve Orta Asya'da derinlemesine üçüncüdür. Kuzey kıyıları gür ormanlı dağ kütlesi ile kaplıdır. Su seviyesi, en yüksek değeri Mayıs, en düşük Aralık ayında ulaşır, Aralık sonunda donar ve Nisan ayında buzlar erir. 1,873 m yükseklikte konumlanan Sarı-çelek, yaz aylarında su sıcaklığı +19,8 °C ve kışın 0 °C ile 4 °C arasındadır. Kırgızca Sarı-çelek, Türkçe "sarı kova" anlamındadır. 1974 FIFA Dünya Kupası elemeleri (CONMEBOL) Bu sayfada 1974 FIFA Dünya Kupası elemelerinden Güney Amerika (CONMEBOL)"' tarafından düzenlenmiş olan eleme maçlarının sonuçları ve bu elemelerden kupaya katılmaya hak kazanan takımlar yer almaktadır. Elemelerle ilgili genel bilgi almak için "1974 FIFA Dünya Kupası elemeleri" sayfasını ziyaret edebilirsiniz. Brezilya'nın bir önceki turnuva şampiyonu olarak turnuvaya direkt katılması nedeniyle 9 takımın yer aldığı elemelerde takımlar, üçer takımlı 3 gruba ayrıldı. Tüm takımlar birbirleriyle iki kez (bir maç kendi sahasında, bir maç rakip ülkenin sahasında) karşılaşırken 1. Grup'un ve 2. Grup'un birincileri kupaya katılmaya ve 3. Grup'un birincisi de UEFA/CONMEBOL Uluslararası Play-Off maçlarında oynamaya hak kazandı. Uruguay, gol averajıyla kupaya katılmaya hak kazandı. Arjantin, kupaya katılmaya hak kazandı. Şili, UEFA / CONMEBOL Kıtalararası Play-off'ta mücadele etmeye hak kazandı. Not Afraid "Not Afraid", Amerikalı rapçi Eminem'in yedinci stüdyo albümü "Recovery"den yayımlanan ilk tekli ("single") çalışmasıdır. Şarkının altyapısı Boi-1da tarafından oluşturuldu. İlk kez 29 Nisan 2010'da Shade 45 radyosunda dinleyicilerin beğenisine sunulan şarkı, 22 Mayıs 2010'da "Billboard" Hot 100 listesine zirveden giriş yaptı. 27 Nisan'da Eminem, Drake'in "Over" ve Lloyd Banks'in "Beamer, Benz, or Bentley" parçalarının müziği üzerine seslendirdiği "Despicable" adını taşıyan bir freestyle yayınladı. "Not Afraid", Eminem'in önceki albümlerinin ilk teklilerinin ("My Name Is", "The Real Slim Shady", "Without Me", "Just Lose It" ve "We Made You") aksine komedi hip hop türünde bir şarkı değildir. Menajeri Paul Rosenberg tarafından "moral verici" olarak tanımlanan şarkıda Eminem, geçmiş yıllarda yaşadığı uyuşturucu bağımlılığı gibi sorunlarından nasıl kurtulduğunu anlatırken; önceki albüm "Relapse"in önceki albümleri kadar iyi olmadığından bahsetmektedir. Ayrıca, dinleyicilerini bir daha asla bırakmayacağını ve artık kızlarına ve müziğine odaklanacağını söylemektedir. Çeşitli reklam filmlerinde kullanılan şarkı, Eminem tarafından 4 Haziran 2010'da BBC Radio 1'de seslendirildi. Ayrıca "Stan" (2000) ve "Forever" (2010) adlı parçaları da seslendiren Eminem'in performansı olumlu karşılandı. İlk haftasında internet üzerinden 380.000 kez indirilen şarkı, "Billboard" Hot 100 tarihinde listeye ilk sıradan giriş yapan on altıncı şarkı oldu. Ayrıca Puff Daddy ve Faith Evans ile 112'nin "I'll Be Missing You" adlı parçasından sonra listeye zirveden giren hip hop türündeki ikinci eserdir. Flo Rida'nın "Right Round", The Black Eyed Peas'in "Boom Boom Pow" ve yine Eminem'in Dr. Dre ve 50 Cent ile düeti "Crack a Bottle"dan sonra en hızlı satan dördüncü şarkıdır. 28 Şubat 2015 itibarıyla YouTube'da 594 milyon kez izlenmiştir. Şarkının video klibi Rich Lee yönetmenliğinde Newark, New Jersey'de çekildi. Royce da 5'9"'in de rol aldığı video klibin ilk gösterimi 5 Haziran 2010'da yapıldı. David Moyes David William Moyes (d. 25 Nisan 1963, Bearsden), İskoç eski futbolcu, teknik direktör. Premier League ekiplerinden West Ham United'ın teknik direktörlüğünü yapmaktadır. 1998-2002 yılları arasında Preston North End'in teknik direktörlüğünü yaptı. 2002 yılında Everton'ı çalıştırmaya başladı. 2003, 2005 ve 2009 yıllarında LMA Yılın Teknik Direktörü ödülünü kazanan Moyes, 1 Temmuz 2013 tarihinde Alex Ferguson'un yerine Manchester United'ın başına geçti. Altı yıllık sözleşme imzalamasına karşın, 2014 Nisan'ında buradaki görevine son verildi. Kasım 2014'te, La Liga'da mücadele eden Real Sociedad'ın teknik direktörlüğüne geldi. Diğer yandan Moyes, League Managers Association yönetim kurulunda da yer almaktadır. Kariyerinin çoğunu, oynadığı takımlarının teknik direktörlerini izleyerek, onların teknik ve taktiklerini öğrenerek geçiren Moyes, Ocak 1998'de, Gary Peters'ın yerine kümede kalma mücadelesi veren Preston'ın teknik direktörlüğüne getirildi.. 1997–98 sezonunda takımı küme düşmekten kurtardı. Ertesi sezon yükselmek için playoff'lara kaldıysa da başarılı olamadı. Bir sonraki sezon takım, ligi ilk sırada tamamlayarak bir üst lig olan Division One'a çıkmaya hak kazandı. Çoğunluğu aynı oyunculardan oluşan kadroyla Preston, ertesi sene de playoff'lara kalmayı başardı. Fakat takım, Mayıs 2001'deki finalde kaybedince yükselme şansını kaybetti. Preston'la 243 maça çıkan ve maçların 113'ünden galibiyet, 67'sinden beraberlik, 63'ünden mağlubiyetle ayrılan Moyes, kulüpten ayrıldı ve Mart 2002'de Everton'ın başına geçti. Moyes, 14 Mart 2002'de Everton'ın başına geçti. İlk maçına deplasmanda Fulham karşısında çıktı. Everton, maçı 2-1 kazanmasını bildi. Avrupa kupalarında, 2007-08 sezonu UEFA Kupası'nda son 16'ya kalmaktan daha yüksek bir başarısı bulunmamaktadır. Yerel kupalarda elde ettiği en yüksek başarılar ise aynı sezon Lig Kupası'nda yarı final ve 2008-09 sezonu FA Cup'ta final oynamaktır. Premier League'te en başarılı sezonu ise 61 puan toplayarak 4. olduğu 2004-05 sezonudur. 08.05.2013 tarihinde Manchester United'in başına geçti. Alex Ferguson'un 2012-2013 sezonu sonunda emekliye ayrılacağını açıklamasından sonra, 9 Mayıs 2013'te Everton resmî web sitesinden yaptığı açıklamayla ligin son haftasında oynayacakları Chelsea maçından sonra David Moyes'in Manchester United'ın teknik direktörlüğünü devralacağını duyurdu. 22 Nisan 2014 tarihinde ise buradaki görevine son verildi. 10 Kasım 2014'te, La Liga ekiplerinden Real Sociedad ile 18 aylık sözleşme