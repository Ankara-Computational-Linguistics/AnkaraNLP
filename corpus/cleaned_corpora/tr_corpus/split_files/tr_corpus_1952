on bir tableti çözdü... Aslına bakarsanız ilginç bir bulguyla karşı karşıyayız. Bunlar alıştığımız tabletlere pek benzemiyor. Yüzbaşı'nın kalın ama biçimli kaşları hafifçe çatıldı Nasıl yani . Tabletler kral vasiyetlerini, dinsel metinleri, ülkeler arasındaki antlaşmaları, toplumsal yasaları, sözleşmeleri, destanları konu edinir. Bunlarda çok farklı bir öykü anlatılıyor. öykü mü. diye merakla sordu Yüzbaşı. Öykü lafı öylesine çıktı ağzımdan, belki de itiraflar demeliyim. Daha doğrusu yeryüzünün ilk resmî olmayan tarihi. Bu tabletler bir kral tarafından yazdırılmamış. Peki kim yazmış . Patasana adında biri. Saray'ın başyazmanıymış. Hititlerde başyazmanlık çok önemli bir devlet görevidir. Bu adamlar çok iyi yetiştirilirler. Birkaç dil bilirler. Kendi duygularını, düşüncelerini, anılarını değil, kralın yazmasını istediği konulan kaleme almakla görevlidirler. Ama Yazman Patasana kendi anılarını kaleme almaktan çekinmemiş. Bu yüzden tabletler çok önemli. Yakın zamanda bu keşfimizi tüm dünyaya açıklamayı düşünüyoruz. Gerçekten de o kadar önemli mi. Çok önemli. Gılgamış destanını duydunuz mu. Duymuştum ama okumadım. İnsanlığın ilk yazılı destanlarından biridir, işte bu tabletlerin de onun kadar önemli olduğunu düşünüyoruz, insanlığın resmî olmayan tarihinin ilk belgesiyle karşı karşıya olduğumuzu sanıyoruz. Önümüzdeki günlerde uluslararası bir basın toplantısı yapacağız. Alman Arkeoloji Enstitüsü tanıtım çalışmalarına başladı bile. Peki ne yazmış adam, bu kadar önemli olacak. Antik kentin yok oluş tarihini anlattığını sanıyoruz. Kentin tarihiyle birlikte, kendi kişisel tarihini de anlatıyor. 'Ben zalimler çağında yaşayan bir alçaktım' diye başlıyor ilk tablet. Yüzbaşı düşünceli düşün celi bir süre daha fotoğraflara baktıktan sonra Ben artık gitmeliyim diyerek sandalyesinden kalktı. Ayağa kalkınca bir an durdu, yeniden masanın üstündeki fotoğraflara baktı, sonra Esra'ya dönerek dudaklarında acı bir gülümsemeyle mırıldandı Demek, 'Ben zalimler çağında yaşayan bir alçaktım' diyor ha. Birinci tablet Ben zalimler çağında yaşayan bir alçaktım. Tanrıların korkak haline getirdiği bir alçak. Alçakların en acınacak olanı, en tiksinti vereni. Yüreğini dalkavukluk, aklını düşmanlıkla besleyen sinsi bir saray yazmam. Gerçek efendileri olan Gökyüzünün Fırtına Tanrısı Teşup ile karısı Güneş Tanrıçası Hepat'ın ve Tanrıçamız Kupaba'nın soluğuna üfledikleri büyüyle şiirler mırıldanacağı yerde, kralların çıkarları için antlaşmalar yazarak kendi yeteneğine bile ihanet etmekten çekinmeyen sabık bir ozan. Bedenine sinmiş soylu nefretini, görkemli giysilerin yüzündeki derin acıyı, tunçtan daha katı bir mutluluk maskesinin ardına gizleyerek Hatti kralının emrine koşan ikiyüzlü bir tören adamı. Sevdiği kadın, askı uğruna ölürken, kralına bağlılığın vakarıyla ellerini göğsünde kavuşturarak sessiz kalmayı seçen, yeryüzünün en onursuz erkeği. Erkeklerin yüz karası. Aşkı için ölmenin yüceliği yerine, sarayın taş duvarlarında büyüyen kendi değersiz varlığının görkemli gölgesine sığınmaktan çekinmeyen sefihlerin en rezili. Ben Kral Pisiris'in danışmanı, Hitit sarayının başyazmanı, büyük meclis Panku'nun değerli üyesi, ben soyluların en soysuzu Patasana. Ben ölüler içinde yüzen, ben, tanrılar tarafından alnına Sonsuza kadar acılar içinde kıvranacaktır yazılan saray başyazmanı Patasana. Yazdığı antlaşmalarla, mektuplarla ülkesinin yazgısını değiştiren ama kendi yazgısına söz geçiremeyen zavallı Patasana. sana, bu tabletleri bulacak olana, derim ki dikkat et. Benim yaşamımı çiçekli bir ağaçtan kuru bir dala çeviren arasında gerçeği yansıtmayan bir tek sözcük yoktur. Gerçek olmayan sözcüklerimi Su Kapısı'ndaki duvara Kral Pisiris'i Övmek için kazıdım, Frigya Kralı Midas'ı kandırmak için mektuplara döşedim, Urartu Kralı Rusa'nın kafasını karıştırmak için sıraladım, Asur Kralı Sargon'u kışkırtmak için harcadım. Abartılı, süslü, yalan sözcükleri, pohpohlandıkça koltuklan kabaran, adları büyük, kendileri küçük kralları birbirine düşürmek için kullandım. Senin okuyacağın tabletlere o yalan sözcüklerden bir tanesi bile girmemiştir. Ey sırlarımın ortağı olacak yabancı. Soylu musun, dindar mısın, iyi yürekli misin yoksa zalim misin, akıllı mısın yoksa işe yaramaz bir aptal mısın, bilmiyorum. Umarım iyi bir insansındır. Umarım yüreğin sevgi ve cesaret doludur. Umarım okuduklarını anlayacak, anladıklarından ders çıkaracak kadar akıllısındır. Ve umarım okuduklarını başkalarına anlatırsın, onlar da ötekilere. Umarım benim kara yazgım kulaktan kulağa fısıldanır, Fırat kıyısında konuşulan bütün dillere çevrilir, tabletlere yazılır, yaşlılardan gençlere aktarılır, çocuklar bu efsaneyle büyür. Belki böylece insanlar akıllanır, belki zalimlikten vazgeçerler, belki böylece daha az ölüm olur, belki daha az acı çekilir. ikinci bölüm Yüzü, aldığı acı haberle gölgelenen Esra kapının önünde dikilmiş, sarsılarak ilerleyen Yüzbaşının cipini izliyordu. Güneş gerince yükselmemişti ama sıcak bütün ovayı kaplamıştı. Bu arada sabah serinliği bir kahvaltı suresi kadar çabuk geçiyordu. Gecenin insanın içini titreten ayazından sonra siyahtan kül rengine, kül renginden turuncuya dönüşen tanyerinin ucundan güneş burnunu gösterince yaşanan kısacık serinlik son bulur, aniden cehennemi bir sıcak başlardı. Ceviz, erik, kayısı, dut ağaçlarının gölgelendirdiği bahçeler, sınırları iri taşlarla çizilmiş pamuk, mısır ekili tarlalar, kerpiçten evleriyle köyler, hâlâ zamana direnmeyi sürdüren sağlam kale burçlar, yıkılmış sarayı, tapmakları, kabartmaları ve nice sırlarıyla Güney doğu'da Hititlere yüzlerce yıl metropollük yapmış bu antik kent cayır cayır yanmaya başladı. Sıcaktan korunmak için, güreş doğmadan, Fırat'tan yükselen hoş kokulu ince buğu henüz gökyüzünün uçsuz bucaksız maviliğine karışmadan başlıyorlardı kazıya. Gün öğleye değme&n, kuşluk vaktinde de bırakıyorlardı işi, ta ki ikindiden sonra güneş öfkesini indirip ufka çekilinceye kadar. O' zaman işi olan teologlar yeniden dönüyorlardı kazı yerine. Ama bugün cumamı, yani tatil günü. İşçiler, içlerinde en az dinoBar olanları bile, cura namazlarını kasabada kılmak istiyorlardı. Bu yüzden tatil cumaya alınmıştı. Kazı yeriyse eski kaçakçı, yaşlı Selo'yla, onun çift kırmalı av tüfeğine bırakılmıştı Yüzbaşı Eşrefin Esra'yı uykuda yakalamasının nedeni de buydu Başka bir gün olsa, bu saatten ancak kazı alanında bulabilirdi onu. Yüzbaşı'nın cipini izlerken, Keşke beni hiç bulmasaydı, keşke bu haberi hiç getirmeseydi diye düşünüyordu Esra. Düşündükçe Hacı Settar'ın öldürülmesinin yol açabileceği felaketin boyutlarını daha iyi kavramaya başlamıştı. Ve aklına gelen her ayrıntı moralini biraz daha bozuyor, karamsarlığını biraz daha artırıyordu. Sanki Yüzbaşı Eşref, Esra'nın kendine duyduğu güveni de alıp götürmüştü yanında. Biraz önce onun karşısında gösterdiği kararlılık, cipin arkasından yükselen toz bulutu gibi bir anda uçup gitmişti. Hiç bilmediği bir ülkede, tek başına kalmış küçük bir kız çocuğu gibi çaresiz hissediyordu kendini. Eşref haklıydı, Esra'nın bu yörenin insanlarını tanıdığı pek söylenemezdi. Gerçi son on yıldır her yaz iki ya da üç ay süren kazılarda, Güneydoğu'nun farklı bölgelerinde yöre insanlarıyla birlikte olmuş, evlerine konuk gitmiş, kazılarda onları çalıştırmış, kadınların doğumlarına yardım etmiş, düğünlerine katılmıştı. Onların cehaletlerine, cömertliklerine, yoksulluklarına, küçük kurnazlıklarına, içtenliklerine, birbirlerini acımasızca yok edişlerine tanık olmuştu. Ama güneşin hoyratça yaktığı esmer yüzlerinden hiç eksik olmayan o katı suskunluğun gizini hâlâ çözebilmiş değildi. Kadınından erkeğine, yaşlısından gencine, yüzlerinde katı bir maske gibi taşıdıkları bu bir parça ezik sessizliğin ardında cahilliklerini mi, yoksa kibirlerini mi gizliyorlardı, anlayamamıştı. Onların yaşama nasıl baktıklarını, davranışlarını yönlendiren gerçek nedenleri, düşünce sistemlerini bu on yıl boyunca kavrayamamıştı. Aynı ülkede yasamalarına karşın onlar hâlâ ne yapacaklarını bilemediği yabancı insanlardı Esra için. Kara Kabir'le ilgili sorunlar çıkmaya başladığından beri tedirginliğini besleyen gerçek neden, işte bu bilînemezlikti. Yüzbaşı Eşrefin kararlı tutumu, Hacı Settar'ın yatıştırıcı lığıyla sorun tatlıya bağlanınca kaygıları yatışır gibi olmuştu. Ama şimdi, Hacı Settar'ın ölüm haberiyle aynı endişe eskisinden daha güçlü bir biçimde yeniden kıpırdanmaya başlıyordu içinde. Nedense aklına hep en kötü olasılıklar geliyordu. Bu gece gördüğü kâbustaki gibi olanlardan arkeologları sorumlu tutan köylülerin ayaklan dıklarım, ellerinde Hacı Settar'ın kanlı gömleği, dillerinde tekbirlerle kazı yerini taşlamalarından tutun da ekipteki herkesi yakalayıp Kara Kabir'in altındaki antik kalenin mahzenlerine diri diri gömmelerine kadar yaşanabilecek en korkunç sahneler birer birer geçiyordu gözlerinin önünden... Sanki kötü görüntüleri kovmak istercesine sağ elini boşlukta savurarak, Sakin olmalıyım, sakin olmalıyım diye mırıldandı. Sonra böyle garip hareketler yaparak kendi kendine konuştuğunu görmelerinden korkarak aceleyle içeri girdi. Odaya girer girmez de pişman oldu. Neden olanı biteni arkadaşlarına anlatmıyordu ki. Bir karar verilecekse bunu hep birlikte vermeliydiler. Hem böylece sorumluluğu tek başına üstlenmekten de kurtulurdu. Rahatlatıcı bir düşünceydi ama bir ses bunun yanlış olduğunu söylüyordu. Kazı başkanı oydu, karan verecek kişi Esra Beyhan'dan başkası olamazdı. Aslında kazıyı durdurma kararını verebilecek kişi kazı yetkilisi olan arkeologdu. Yetkili arkeolog, kazı başkanından farklı olarak bir tür yasal gözetmen görevi görürdü. Buluntuların dökümünü, yabancı arkeologların denetlenmesi işini devlet adına yetkili olan bu kişi yapardı. Yetkili arkeolog herhangi bir olumsuzluk durumunda kazıyı da durdurabilirdi. Allahtan bu kazıda yetkili arkeolog Kemal olmuştu. Aslına bakarsanız bu bir rastlantı değildi. İstanbul Arkeoloji Müzesi'nde görev yapan Kemal, geçen kazıda tanıştığı ve büyük bir aşk yaşamaya başladığı fotoğrafçı Elifi yalnız bırakmamak için bakanlıktaki hatırlı kişileri de araya sokarak yetkili arkeolog olmuştu. Doğrusu bu durum, Esra'nın da işine gelmiş, Kemal gibi uyum içinde çalışacağı, daha doğrusu işine hiç karışmayacak eski bir arkadaşının kazı yetkilisi olmasını büyük bir memnuniyetle karşılamıştı. Kemal'in yerinde çoğu bürokrat zihniyeti. yetkili arkeologlardan biri bulunsaydı, şimdi halleri ne olurdu. Herhalde anında durdururdu kazıyı. Peki kazıyı durdurmamak ne kadar doğruydu. Bir cinayet işlenmişti, yalnızca kazının geleceği değil, ekiptekilerin yaşamı bile tehlikede olabilirdi. Kazıdakilerin alınacak karara katılmaları, onların en doğal hakkıydı. Bu doğruydu, ama kazı başkanı olarak önlerindeki seçenekleri saptayıp çalışma arkadaşlarına sunacak kişi de kendisiydi. Öte yandan bu davranışı bir zayıflık olarak algılanabilir, arkadaşlarının moralini bozabilirdi... Ne yapacağım bilemeden odanın ortasında dikilirken yatağın başucundaki küçük sehpanın üzerinde duran sigara paketini gördü. Hiç düşünmeden pakete yöneldi. Aceleyle bir sigara çıkardı dudağının kenarına yerleştirirken ellerinin titrediğini fark etti. O anda kafasının içinde uçuşan düşüncelerden, odanın ortasında böyle çaresizce dikilmesinden, ellerinin titremesinden nefret ettiğini fark etti. Sanki bütün bunların nedeniymiş gibi dudaklarındaki sigarayı sehpanın üzerine fırlattı. Ona gereken sigara değildi. Kendini toparlamalıydı, eğer paniklerse sorumluluğunu yürüttüğü bu ilk kazı fiyaskoyla sonuçlanacaktı. Başarısızlığı yalnızca üniversitedeki kariyerini olumsuz yönde etkilemekle kalmayacak aynı zamanda bu kazıda onu yüreklendiren Behice Hanım gibi değerli hocalarını, Alman Arkeloji Enstitüsü'nün İstanbul şubesi başkanı Profesör Krencker gibi her zaman onu desteklemiş bir meslektaşını da düş kırıklığına uğratacaktı. Sonra Elife, Teoman'a, Kemal'e ne diyecekti. Çocuklar iki yıldır bu proje üzerinde onunla birlikte çalışmışlardı. Aylardır süren yazışmalar, izinler, sponsor bulma çabalan, yabancı arkeologlarla kurulan ilişkiler. Ya ekipteki yabancılar. Onlara durumu nasıl açıklayacaktı. Timothy ile Bernd'i karşısına alıp kusura bakmayın aptalca bir batıl inanç yüzünden, belki de yeryüzünün resmî olmayan tarihinin ilk belgelerini bulmuşken, işi bırakıyoruz mu, diyecekti. Görmüş geçirmiş Timothy belki bir yere kadar ona hak verebilirdi ama başından beri bu kazının sorumlusu olmak için çabalayan, bu amacı gerçekleşmediği için de Esra'dan hiç hoşlanmayan Bernd onunla dalga geçmez miydi . Bu kazının masraflarının büyük bölümünü karşılayan Alman Arkeoloji Enstitüsü'ne rapor yazarak, İstanbul Üniversitesinin seçtiği kazı başkanı her şeyi eline yüzüne bulaştırdı demez miydi. Hayır hayır... Kazıyı yanda bırakamazdı. Aklım toplamalı, gerekeni yapmalıydı. Ekiptekiler, bu kritik anda karşılarında kendinden emin bir kazı başkam görmeliydiler. Yoksa bütün çaba boşa giderdi. Öncelikle yitirdiği güveni yeniden kazanmalı, en azından dün gece yatağa girmeden önceki kadar sakin olmayı becerebilmeliydi... Belki de hâlâ uykunun etkisinden kurtulamamıştı, aniden gelen kötü haber onu hazırlıksız yakalamış, şaşkına döndürmüştü. Bu yüzden ne yapacağını bilmeden böyle kıvranıp duruyordu. Daha yüzünü bile yıkamadığını hatırladı. Kararlı bir tavırla dışarı çıktı, küçük bahçedeki asmanın altındaki musluğa yöneldi. Suyu açıp yüzünü yıkamaya başladı. Gecenin ayazını yemiş olan su buz gibiydi. Soğuğa aldırmadan suyu yüzüne çarptı, kulaklarının arkasını, ensesini ıslattı. Ne yazık ki hiçbir yararı olmadı. Ne içinde büyüyen o uğursuz tedirginlik kayboldu, ne de kafasının içinde uğuldayan somlar azaldı. Aldırmadı, İyisin iyisin diye söylenerek başını salladı. Ama iyi olmadığını biliyordu, üstelik bunun yüzüne de yansıdığının, dokunsalar ağlayacakmış gibi göründüğünün de farkındaydı. Yeniden odaya döndü. Bakışları fırlattığı sigaraya kaydı. Daha fazla direnmeden alıp dudaklarına yerleştirdi. Sabırsızlıkla yaktığı sigaradan, gözlerini kapayarak derin derin birkaç nefes çekti. Odayı acı tütün kokusu doldurdu. Gözlerini aralayınca tavana yükselen kül rengi dumanı gördü. Sanki duman boşa gidiyormuş gibi sigarasından birkaç nefes daha çekti. Bakışları ellerine kaydı, hâlâ titriyorlardı ama kendini artık daha iyi hissediyordu. Az önce Yüzbaşı'nın kalktığı iskemleye oturarak düşünmeye başladı. 2.9 Settar, onları yöreden uzaklaştırmak için öldürülmüş olmalıydı Kasabadaki Kuran kursunun ayak işlerine bakan iri mavi gözlü seyrek sakallı, uzun boylu Fayat'ı anımsadı. Fayat, Hacı Settar'ın kız kardeşinin oğluydu, ama dayısına hiç mi hiç benzemezdi. Yaz kış başında yeşil sarığı, sırtında kahverengi cüppesi, elinde bir asayla dolaşırdı. Hacı Settar, kazı ekibine ne kadar yakınsa Fayat da o kadar uzaktı. Ne zaman karşılaşsalar sanki şeytan görmüş gibi yüzünü buruştururdu. Kazının ikinci haftası, onlar uyarmak için kasabadan buraya kadar yürümüştü. Esra o günü unutamıyordu. Yardımcısı Teoman, yetkili arkeolog Kemal, kazının fotoğrafçısı Elif ve öğrencilerden Murat, çardağın altında bir yandan çay içiyor, bir yandan da iki gün önce çekilen fotoğraflara bakıyorlardı. İşte Fayat tam o anda geldi. Onu önce Esra gördü. Sanki sıcağın içinden çıkıveren bir hayalet gibi dikilmişti karşılarına. Güneşin altında öylece durmuş, kin dolu mavi gözlerim üzerilerine çevirmişti. Bir süre hiçbir şey söylemeden, sanki başka bir dünyadan gelmişler gibi yaban gözlerle süzmüştü çardağın altındakileri. Çardaktakiler de ne istediğini kestiremedikleri bu tuhaf adama bakakalmışlardı. Esra'nın bakışları, Fayat'ın toza bulanmış lastik ayakkabılarıyla, siyah poturunun arasında görünen ince esmer bileklerine kaymıştı. Sanki kırılacakmış gibi görünen bu bileklerdeki zayıflıkla, adamın mavi gözlerindeki güçlü bakışlar tuhaf bir çelişki oluşturuyordu. Gerilime dayanamayan Esra, sonunda Fayat'a güneşte durmamasını, çardağın altına gelmesini söylemişti. En ufak bir küçümseme belirtisi olmayan sesi dostçaydı. Arua Fayat'ın dudakları hafifçe yukarı kıvrılarak, bakışlarında kınayan bir ifade belirmiş, Kürtçe aksanlı bozuk bir Türkçe'yle, Kara Kabir'in çevresini kazmanın büyük günah olduğunu, bu işten vazgeçmezlerse, büyük belaya uğrayacaklarını söylemişti. Bardağın altındakiler bu tuhaf adama nasıl karşılık vereceklerini düşünmeden birbirlerine bakmaya başlarken, o anda mutfakta öğle yemeğinin bulaşıklarını yıkayan, kazının hem şoförü, hem de aşçısı olan Halaf üzerinde önlüğüyle dışarı fırlayıp, Sen kimi tehdit ediyorsun lan. diyerek Fayat'ın yakasına yapışmıştı. iriyarı gövdesiyle Teoman ve yerinde duramayan Murat araya girip Fayat'ı kurtarıncaya kadar Halaf adamakıllı hırpalamıştı. Yerde yatan Fayat'ın dudağı patla sızan kan dişlerini kızıla boyamıştı. Teoman'ın yardım için uzattığı elini reddeden Fayat kendi kendine kalkmıştı ayağa. Toza batmış poturunu silkelerken, Allah hepinizin belasını verecek dönüştü nefret dolu bir sesle. Bekleyin, Hak Teala belanızı verecek. Sonra geldiği gibi kaybolmuştu sıcağın içinde. Fayat gidince Esra, Halaf ı çağırmış, görevinin yemek yapmak olduğunu ve bu işlere karışmaması gerektiğini söylemişti. Arkeologları korumaktan, belki biraz da kendini göstermekten başka bir niyeti olmayan Halaf, Esra'nın tavrına hem şaşırmış, hem de bozulmuştu ama özür dilemekten de geri durmamıştı. Bu olay Esra'yı çok etkilemişti. Ama Yüzbaşı'ya söylememişti. Olaya jandarmayı karıştırıp, işi büyütmek istemiyordu. Onun yerine Hacı Settar'la konuşmuştu. Fayat'ın yaptıklarını öğrenen Hacı Settar küplere binmiş, hemen o gece gidip Fayat'ı bulup azarlamıştı. O günden sonra Fayat, kazı ekibini rahatsız etmemiş ama her karşılaştıklarında sanki pislik görmüş gibi suratını buruşturmaya devam etmişti. Cinayeti Fayat işlemiş olabilir miydi . Sanmıyordu. Fayat onlardan nefret etse bile dayısı Hacı Settar'a saygısı büyüktü. İlk din eğitimini ondan aldığı söyleniyordu. Ama ya Fayat'ın ölmeyi, öldürülmeyi göze almış daha fanatik hocaları varsa. Cami imamı Abİd bile kazının lanetinden söz etmeye başlamıştı hemen. Özellikle Kürt nüfusun yoğun olduğu yerlerde Hizbullah adındaki radikal örgütün gizli faaliyetlerinden söz ediliyordu. Ya Hacı Settar'ı arkeologlara yardım ettiği için onlar öldürdülerse . Neden olmasındı . Gerçi yörede herkes Hacı Settar'ı severdi. Halkın üzerinde etkisi büyüktü. Belki de onu tam da bu yüzden, kendi tutucu görüşlerini halka yaymalarının önünde bir engel olarak gördükleri için öldürmüşlerdi. Böylece kâfir arkeologlarla rahatça hesaplaşabilirlerdi. Üstelik Hacı Settar olmadan kasabadakileri yönlendirmek daha kolaydı. Yöre halkının yüzyıllardır, kuraklık olduğunda, sel bastığında, hastalandıklarında, çocukları olmadığında, kızları evde kaldığında sığındıkları, yardım diledikleri kutsal Kara Kabir'e el uzatmışlardı. Onlara bu dünyada ve ahi rette yardımcı olan yatın, Kara Kabir'i kazacaklardı. Bunu inançlarına bir saldın, Fayat'ın deyimiyle, bir küfür olarak algılamaları çok doğaldı. Hacı Settar da öldükten sonra bu sabah Abid Hoca'nın yaptığı gibi halkı kışkırtmalarının önünde hiçbir engel kalmıyordu... Ama öte yandan yıllardır bu bölgede din nedeniyle cinayet işIenmemişti. İnsanlar inançlarına aykırı olan bir işe karşı çıksalar, hatta tehditler savursalar bile bu yüzden kimseyi öldürmemişlerdi. Belki de yaralıyordu. Belki de cinayeti fanatik dinciler işlememişti. İyi de Hacı Settar'ı başka kim öldürmek isteyebilirdi ki. Gözleri masanın üzerindeki tablet fotoğraflarına kayarken kafasında bir şimşek çaktı. Define avcıları diye mırıldandı. Evet define avcıları... Onları niye düşünmemişti ki. Kentin son Hititli kralı Pisiris'in Asurlulardan gizlemeyi başardığı söylenen definenin peşinde olabilirlerdi. Böyle bir definenin var olup olmadığını araştırmaya bile gerek duymadan bu uğurda cinayet işleyebilirlerdi. Kazı ekibinin çalışmalarını görünce definenin varlığına her zamankinden daha fazla inanmış olmalıydılar. Böylesine acımasız ve kurnaz olan bu adamlar kimlerdi acaba. Daha önce de Kral Kapısı'ndan kesilmiş kabartmaları satarken yakalanan Çolak Memili geldi gözlerinin önüne. Hayır, Çolak Memili olamazdı. Arkalarından konuşan ama karşılaştıklarında yalakalaşan bu kısa boylu, kavruk adamın, içinde cinayet de olan böylesi kapsamlı bir komployu düzenleyebileceği ihtimali hiç mantıklı değildi. Ama ondan başka da kimse aklına gelmiyordu. Yüzbaşı, Hacı Settar'ı siyahlar giymiş bir keşişin ittiğini söylemişti. Katil kendini gizlemek için siyahlar giymiş olmalıydı. Belki de cinayetin Kara Kabir'le bağlantısını göstermek için özellikle siyahlar giyinmişti. Bu daha mantıklıydı. Böylece halk lanetlendiğini düşünerek kazıyı sona erdirmeleri için baskı yapacaktı. Kazının sona ermesi hem fanatiklerin hem de define avcılarının işine geliyordu. Asıl yanıtlanması gereken soru, cinayetten kimin sorumlu olduğuydu. ikinci tablet Ben bütün cinayetlerin sorumlusu, ben bütün suçların zanlısı, ben hem katil, hem kurban olan. Ben Haiti'nin bin tanrısı tarafından lanetlenen zavallı kul. Ben sabık ozan, ben uğursuz âşık, ben kralın baş yardakçısı ve celladı, ben yediği ekmeğe, içtiği suya, soluduğu havaya, üzerinde yaşadığı toprağa ihanet eden yazman Patasana. Bu tabletleri okuyacak olana derim ki Umarım tanrıların lanetli gölgesi senden uzak durur umarım bal gibi tatlı, Fırat gibi uzun bir ömrün olur. Bir zamanlar benim de böyle güzel bir yaşamım vardı. Hitit, ülkesinde pek çok insan talihli sayardı Patasana'nın ailesini. Atalarım, onların ataları ne köle oldular, ne de sıradan insanlar. Onlar her zaman sarayda yaşmadılar. Şimdi tanrılaşmış olan büyük, kahraman Kral Şuppilulnuna zamanından beri onlar saray yazmanlığı yapmaktaydılar. Yüzyıllar önce denizden gemilerle ve karadan öküz arabalarıyla geleci barbarların saldırılarıyla, büyük ülkemiz küçük krallıklara bölündükten sonra da atalarım mesleklerini sürdürdüler. Çünkü kralların bizim gibi iyi eğilim görmüş, devlet kurallarını bilen insanlara ihtiyaçları vardı. Bu yüzden atalarım her zaman kralın en yakınında yer aldılar, Panku Soylular Meclisi'nin değerli birer üye^i olarak kaldılar. Nasıl ki krallık kan bağıyla babadan oğula geçerse, bizim ailede de yazmanlık babadan oğula geçiyordu. Yani ~b mesleği kendim istemedim, saray yazmanlığı u uğursuz bir kardeş gibi babamdan kan yoluyla kaldı bana. Ben, yazman olan akalarımdan büyükbabanı Mitannuva ile babam Araras'ı bilirim yalnızca. Ve babam Araras'tan çok, büyükbabam Mitannuva'yı sevelim. Mitannuva benim için yalnızca bir büyükbaba değildi o öğretmenim, arkadaşım, Patasana'yı Patasana 34 yapan adamdı. Babam Araras ne kadar soğuk, katı bir adamsa büyükbabam Mitannuva da bir o kadar cana yakın, sıcak ve neşeli bir insandı. Böyle zıt yaradılışta iki kişinin baba oğul olduklarını düşünmek bile tuhaf geliyor insana. Bana gelince, ben hem büyükbabama hem de babama benzerim. Duygularım büyükbabama çekmiştir, aklını babama. Bunun ne kadar korkunç bir şey olduğunu bilir misin . Yüreğimin yap dediğini, aklım yapma der. Aklımın soylu bulduğu, yüreğimce dalkavukluktur yüreğimin doğru bulduğuysa aklımca suç. Bir yanım bahar rüzgârı gibi uçarı, tez canlıdır, öteki yanını kış soğuğu gibi katı, ağır kanlıdır. Bir yanını içimden gelen seslere kulak verir, Öteki yanım öğrendiklerime, bildiklerime. Ben yıllarca bedenimde aynı yöne bakıp farklı şeyler gören iki insanı taşıdım, iki insanın isteklerini aynı anda yerine getirmeye çalıştım, işin kötüsü ne tümüyle biri, ne de öteki olabildim. İkisi arasında bocalayıp durdum. Elimden gelse babamdan hemen kurtulur, tümüyle büyükbabanı gibi olurdum. Anıa bunu yapamadım. Ne çare ki tanrılar, bu iki insanı aynı anda taşıyacaksın demişlerdi bana. istesem de buna karşı duramazdım. Bu yüzden onları barıştırmaya çalıştım. Bazen başardığımı da sandım ama sonuçta hep yanıldığımı anladım. Büyükbabam Fırat'a baktığında, içimizdeki sevincin sırrını görürdü, babamsa Fırat'ta bizi düşmanlarımızdan daha üstün kılan gücü görürdü zeytini, nohudu, buğdayı, kayısı ve üzümü görürdü. Büyükbabama Fırat nedir. diye sorduğunuzda, Gündüzleri sevgilinin gözlerine yansıyan ışıktır derdi, geceleriyse sevgilinin çözülmüş siyah saçları . Babama sorsanız alacağınız yanıt belliydi Düşmana kaptırılmaması gereken bereketli bir sudur Fırat. Üçüncü bölüm Güneşin parlak ışıkları Fırat'ın karanlık sularına dokundu. Nehrin kenarındaki ağaçlar en yaşlı cevizinden en genç incirine kadar köyler en zengininden en yoksuluna kadar otlar en şifalısından en zehirlisine kadar hayvanlar en uysalından en vahşisine kadar insanlar en zengininden en yoksuluna kadar aydınlanmaya, ısınmaya, uyanmaya başladılar. Kararlılıkla çıktı odasından Esra. Yeniden paniğe kapılmadan, duraksamadan, daha fazla zaman yitirmeden arkadaşlarıyla konuşmak niyetindeydi. Kapıya çıkınca, parlak ışık gözlerini aldı, başından eksik etmediği hasır şapkasını giymediğini fark etti ama dönüp almadı, okulun ön tarafındaki dersliklere yürüdü. Teoman, Kemal ve Murat, aynı zamanda bilgisayarları da koydukları geniş bir derslikte kalıyorlardı. Aslında Kemal, sevgilisi Elifle aynı odayı istiyordu. Ama Esra'nın bunun yöre halkı arasında yakışık almayacağını söylemesi ve Elifin de bu görüşü desteklemesiyle erkek arkadaşlarıyla aynı mekânı paylaşmak zorunda kalmıştı. Elif onların yanındaki küçük odada kalıyordu. Bernd tam karşılarındaki dersliğe yerleşmiş, Timothy ise bahçeye bakan, aydınlık dersliği seçmişti. Öncelikle kendi ekibiyle konuşmaya karar vermişti Esra. Her ne kadar yetkisi göstermelik gibi duruyorsa da kazı yetkilisi olarak Kemal'in bu durumu öğrenmeye hakkı vardı. Kendi aralarında tartıştıktan sonra Timothy Hurley ile Bernd Burns'a durumu anlatacaktı. Ama tam okulun kösesini dönerken, iri cüssesiyle Timothy karşısına çıkıverdi. Şalvara benzer ince kumaştan siyah bir pantolon giymişti, üstünde rengi solmuş bir tişört vardı. Elli bir yaşında olmasına karşın oldukça dinç görünüyordu. Günaydın dedi neredeyse aksansız bir Türkçe'yle. Sağ elindekalınca bir dal parçasına geçirilmiş balıklan tutuyordu. Dalı havaya kaldırarak Esra'ya gösterdi. Sapıt, Fırat'ın en lezzetli balığı. Antepli balıkçıların hediyesi... Güneşte pulları al al yanan balıklan ilgisizce süzen Esra'nın yüzündeki tedirgin ifade Timothy'nin gözünden kaçmamıştı. Balıklarla yüklü dalı indirirken, kaygıyla sordu Ne var, ne oldu . Sesinde öyle dostça, öyle içten bir tını vardı ki, aldığı karan unutan Esra çözülüverdi Hacı Settar öldürülmüş. Timothy'nin kadifemsi iri kara gözleri şaşkınlıkla büyüdü Öldürülmüş mü. Evet, hemen toplanıp konuşmamız lazım. Sen, Bernd'i uyandırır mısın, ben de Ötekileri kaldırayım. Timothy daha fazla soru sormadı, Esra'yla birlikte okulun ön tarafına yürüdü. Toplantı yeri olarak Teomanların kaldığı geniş dersliği seçmişlerdi. Derslikte sıralan yan yana koyup pencere kenarına birkaç metre arayla üç yatak yapmışlardı. Dört sırayı da sınıfın tam ortasına çekerek bilgisayar masalarına dönüştürmüşlerdi. Kalan sıralarsa arka duvarın önünde istiflenmişti. Ekip kısa sürede toplanmıştı ama Bernd'in bulunamaması nedeniyle toplantıya başlamak için on beş dakika kadar beklemeleri gerekti. Nihayet kapıda görünen Alman arkeolog, bisiklete binerek Fırat'ın kıyısına indiğini söylüyordu. Timothy şaşırmıştı. Neden karşılaşmadık öyleyse. Normal dedi Bernd, Fırat uzun bir nehir. Timothy üzerinde durmadı. Ekibin öbür üyeleri de soru sormayınca Esra, metin görünmeye çalışarak, Hacı Settar'ın öldüğünü söyledi. Önce inanmadılar. Sorular sordular. Olayın doğru olduğunu anlayınca herkesi derin bir üzüntü kapladı. Aralarında Hacı Settar'ı sevmeyen yoktu. Yaşlı adam, Bernd dahil, hemen hepsinin kalbini kazanmayı bilmişti. Derslikteki sessizliği Teoman bozdu Belki de Hacı Settar kalp krizi geçirerek, kendi kendine düşmüştür. Eski bir kan davası olmasın dedi Kemal. Hacı'nın hiç düşmanı yoktu ki diye karşı çıktı Murat. Onu kini öldürmek ister. Murat haklı dedi Elif. Bu yörede onu sevmeyen kimseye rastlamadım... Konuşulanları dinleyen Esra, bu cinayetin kazıyı engellemek için işlendiğini söylemek üzereydi ki Halaf içeri girdi. Genç aşçı, acık kapıdan neler konuşulduğunu duymuştu. Kahvaltıyı hazırlayayım mı. demek için geldiğini unutarak, Boş yere kendinizi yormayın dedi damdan düşer gibi, onu kimin öldürdüğünü biliyorum. Aynı anda bütün gözler Halaf a çevrildi. Neler söylüyordu bu adam. Dersliktekilerin kendisine bakmasıyla bir adım geriledi Halaf. Fayat'ı dövdüğünde Esra'nın gösterdiği tepkiyi anımsamıştı Kusura bakmayın Esra Hanım dedi. Konuşmalarınızı duydum da ağzımdan kaçıverdi. Hacı Settar'ın öldürüldüğünü nereden biliyorsun. Esra'nın yüzü ciddi, sesi gergindi. Biraz daha çekindi Halaf ama yanıt vermekte de gecikmedi Yüzbaşı Eşref içerde sizinle konuşurken, cipin başındaki Ankaralı asker anlattı. Esra'nın yüzündeki ciddiyet, meraka dönüştü Asker, Hacı Settar'ı kimin öldürdüğünü biliyor muymuş. Hayır, asker bilmiyor ama ben biliyorum. Esra'nın kafası karışmıştı Sen nereden biliyorsun. Katil söyledi dedi Halaf. Söylediklerinin önemini kavrayamamış bir adamın masumluğu vardı yüzünde. Aşçının saçmaladığını düşünen Kemal, Yani dedi manidar bir gülümseyişle, katil cinayeti işledikten sonra gelip sana mı anlattı. Halaf ters ters baktı. Bir türlü sevememişti bu ince uzun, İstanbullu oğlanı. Yav hiç öyle şey olur mu. diyerek başını salladı. Tabiî ki daha önceden anlatmıştı. Ekibin en genci, en sabırsızı Murat atıldı Peki kimmiş katil. Hiç duraksamadan yanıtladı Halaf Şehmuz. Rojin'in emmioğlu Şehmuz. Halafın olayları böyle parça parça anlatması Esra'yı sinirlendirmeye başlamıştı Rojinde kim. Rojin, Hacı Settar'ın son karısı... Esra'nın gözlerinin önünde, güleç yüzlü, elleri kırmızı nakışlı, şakağında üç noktalı dövme bulunan, balık etinde genç bir kadın canlandı. Hacı Settar evine davet ettiğinde karşılaşmışlardı. Rojin, yaşlı adamın neredeyse torunu yaşındaydı. Hacı Settar, Bu da bizim üçüncü hanım demese dünyada tahmin edemezlerdi bu genç kızın, karısı olduğunu. İşin tuhafı kız hiç de mutsuz görünmüyordu. Öteki iki kadın yer sofrasını hazır ederken, Rojin de büyük bir istekle, enfes bir çiğköfte yoğurmuştu onlara. Şehmuz sevdalıymış Rojin'e. Ama emmisi, kızı onun yerine Hacı Settar'a vermiş. Esra'nın Öfkesi geçmiş, sesi sakinleşmişti Sen nereden biliyorsun bunları. ' Antep'e gider gelirken birkaç kere bunların minibüsüne düştüm. Şehmuz anlattı. Minibüsçülük mü yapıyor Şehmuz. Memili'nin minibüsünde muavin. Bana anlatmıyorlar ama başka pis işleri de var. Kazıyı sorup duruyordu. Yok altın çıkmış mıymış, define var mıymış. Geçen sene de bahçesinde ot yetiştirmekten içerde yatmış. Ot mu. diye sordu genç kadın merakla. Esrar diye açıkladı Timothy, bildiğiniz hintkeneviri. Bernd sessizce güldü Timothy'nin sözlerine. Bernd'in gülüşüne Murat da katıldı. Esra ters ters baktı Murat'a. Arkeolog adayı bakışlarını kaçırdı. Aslında Murat'a değil de Bernd'in gülüşüne bozulmuştu. Evet esrar diye anlatmasını sürdürdü Halaf. Ne pislik ararsanız var herifte. Bence o Şehmuz puştu öldürmüştür hacı emmiyi. Şehmuz sana tam olarak ne söyledi T diyerek bu defa Elif atıldı. Yosun yeşili gözlerin üzerine dikildiğini fark eden Halaf m yüzü kıpkırmızı oldu. Kıza bakamadan yanıtladı soruyu Fırsatını bulur bulmaz, geberteceğim bu yaşlı papazı deyip duruyordu. ilginç dedi Esra. Rahatlamış gibiydi. Eğer bu varsayım doğruysa kazı tehlikede değildi. Belki de Şehrnuz'u kışkırtan Memili'ydi. Böylece hem Şehmuz sevdiği kıza kavuşacak, hem de kazı alanının lanetlenmiş olduğu söylentisi yayılacaktı ortalığa. Gerçekten ilginç diye mırıldandı yeniden. Ela gözlerinde belli belirsiz bir umut ışıltısı parıldadı. Bunu Yüzbaşı'ya söylemeliyiz dedi arkadaşlarına dönerek. Haklısın diye onu destekledi Teoman. Hemen yakalasınlar Şehmuz'u. Bernd dışında herkes bu kanıdaydı. Alman arkeolog oturduğu sıranın üstünde kımıldayarak, sıkıntıyla söylendi Biz bu olaya neden karışıyoruz. Bu, güvenlik kuvvetlerinin işi değil mi . Esra sertçe yanıtladı Aynı zamanda bizim de işimiz. Hacı Settar'ın minareden atıldığım öğrenen kasaba halkı daha şimdiden Kara Kabir'in laneti, diye konuşmaya başlamış. Ama bu çok saçma diyecek oldu Bernd. Hiç de saçma değil dedi Timothy, görmüş geçirmiş bir adamın kendinden emin ses tonuyla. Onların inancı böyle. Biz onların konuğu olduğumuza göre saçma da gelse inançlarına saygı göstermeliyiz. Sinirli sinirli güldü Bernd. Her kazı bölgesinde böyle söylentiler çıkar diye mırıldandı. Howard Carter, Krallar Vadisi'nde Tutankhamon'un mezarını bulduğunda da firavunun lanetinden bahsedilmişti. Ama söylentiler arkeologları yolundan çevirmedi. Esra, Anlamıyorsunuz demek üzereydi ki lafa katışan Murat konuyu iyice karıştırdı Öyle diyorsunuz ama mezarın açılmasından sonra, kazı sorumlularından Lord Carnarvon'un ölümüyle başlayan ve ekiptekilerin birer birer hayata veda etmeleriyle süren bu olay hâlâ tümüyle açıklanabilmiş değil. O günlerde Londra gazeteleri bu konuyu manşetlerinden indirmemişlerdi. Doğaüstü güçlerin varlığına inanan, parapsikolojiye yatkın olan Murat'ın bu savı Esra'nın derinden bir iç geçirmesine neden oldu. Timothy'mın dudaklarında alaycı bir ifade belirmişti. Teoman'la Elif tartışmayı ilgiyle izliyorlardı, Kemal Çattık dercesine sessizce başını sallıyordu, Halaf ise anlatılanlardan ürkmüş gibiydi. Bu tartışma çok önce bitti dedi Bernd, küçümseyen bakışlarla genç öğrenciyi süzerek. 1933 yılında Profesör Steindorff söylentileri kesinlikle yalanladı. Gazeteler de cahil okurlarını eğlendirecek başka konulara yöneldiler. Sizin gibi parlak bir öğrencinin hâlâ bunlara inanıyor olması çok tuhaf. Murat yanıt vermeye hazırlanıyordu ki Esra araya girdi Bunu başka zaman tartışırsınız. Önemli olan bu cinayetin kazı çalışmalarına zarar vermeden çözülmesi... Bence Halaf m söyledikleri çok önemli. Hacı Settar'ı gerçekten de Şehmuz öldürmüş olabilir. Bunu Yüzbaşı'ya bildirmemizde büyük yarar var. Ama biz de dikkatli olmalıyız. Neden dikkatli olalım. Karşı çıkan yine Bernd'di. Biz burada kazı yapıyoruz. Bizi ilgilendiren Geç Hititler, Hacı Settar'ın nasıl öldürüldüğü değil. Esra kararlı bir tavırla Alman'a baktı 40 Bakın Herr Burns, siz kazı başkanı olduğunuzda, yerel halkla ilişkileri nasıl düzenlersiniz bilmiyorum Anıa ben, onlarla iyi geçinmekten yanayım. Ve bu ülkeyi de, insanlarını da sizden daha iyi tanıyorum. Siz dahil hepimizin can güvenliği için lütfen sözlerimi kesmeden dinleyin. Can güvenliği mi. diye sordu Timothy. Duyduğunuz bir şey mi var. Timothy'yi yanıtlamak yerine, hâlâ ayakta dikilmekte olan genç aşçıya döndü Esra. Sağ ol Halaf' dedi, söylediklerin çok önemliydi, bu olayın çözülmesinde büyük yardımın dokunacak. Ama karakola gidip, bunları Yüzbaşı'ya da anlatmalısın. Halaf in yüzü asıldı Gitmemiz şart mı, telefonla söylesek... Gitmeden önce telefon da ederiz. Şehmuz'u kaçırmasınlar. Ama ifadeni almak isteyeceklerdir diye açıkladı Esra. Aşçının tedirginliğini fark edince, Merak etme Yüzbaşı'ya birlikte gideceğiz diye yatıştırmaya çalıştı. Halaf m tedirginliği geçmemişti arna yazgısını kabul eden bir adam gibi boynunu büktü. O zaman ben gidip kahvaltıyı hazırlayayım diyerek usulca çıktı odadan. Genç aşçı uzaklaşınca, Aslında somut bir tehlike yok dedi Esra. Bakışlarını Timothy'e dikmişti ama herkese anlatıyor gibiydi. Yine de şu 'Kara Kabir'in laneti' söylentisi, beni ciddi olarak kaygılandırıyor. Bu yörede dinî inançlar çok güçlü. Kazının inançlarına saygısızlık olmadığını, lanete yol açmayacağını halka anlatmamız lazım. Ve bunu kesinlikle jandarma aracılığıyla yapmamalıyız. Hacı Settar'ın varlığı bizim için çok önemliydi. O kasabadan biriydi, halk onu dinliyordu. Artık Hacı Settar yok. Kazıya karşı çıkan fanatikleri durduracak kişiyi kaybettik. Şimdi daha fazla sorumluluk almamız gerekiyor. Haklısın dedi Timothy bir haftalık bakır rengi sakalını kaşıyarak. Buna benzer bir olayı Ninova yakınlarındaki bir kazıda yaşamıştık. Halkın kutsal saydığı çivi yazısı tabletlerini toplamak istedik. Ama yerliler, bu tabletlerin kendilerini beladan koruduğunu söyleyerek vermek istemediler. Kazı başkanı olan profesör Andre, hükümete başvurdu. Tatsız olaylar çıktı, bize ateş açıldı. Kazıyı bırakıp kaçmak zorunda kaldık. Üstelik tek bir tableti bile alamadan. Bizim işin en kötü yanı yöre halkına ters düşmektir. Bu duruma düştüğümüz an, eşyaları toplamaya 41 başlamak gerek, çünkü kazının sonu gelmiş demektir. Bernd bu sözlere dudak bükerken, Ama diyerek Esra yeniden başlamıştı söze, bu, kazıyı yarıda bırakmamız anlamına da gelmiyor. İşçilere kaygılandığımızı belli etmemeliyiz. İşler devam etmeli. Kimse kazıdan ayrılmayı düşünmemeli. Ayrılmak da nereden çıktı. diye sordu Bernd. Alman Arkeoloji Enstitüsü basın toplantısı için bütün gücüyle çalışıyor. Dün Herr Krencker'le konuştum. Ön hazırlıkların tamamlandığını söyledi. Esra rahatlamıştı. Bernd haklı dedi, 'Kazıyı durduralım, kazıdan ayrılalım' laflarını unutalım artık. Başka seçeneğimiz yok diye onu desteklemeyi sürdürdü Timothy. Bu kadar önemli bir buluntuya ulaşmışken kazıyı bırakamayız. Sizi bilmem ama ben Patasana'nın yazdığı öteki tabletleri okumak için sabırsızlanıyorum. Üçüncü tablet Ey yazdıklarımı okuyacak kişi. Belki okuduklarının yetersiz olduğunu düşüneceksin, belki daha fazla bilgi isteyeceksin. Salları, sığırları, koyunları, insanları yutan Fırat'ın içindeki dipsiz kuyular gibi bilgiyi bir anda emmek, tüketmek isteyeceksin. Ama öğrenmek kolay değildir, bir kaplumbağa gibi sabırlı, başı göklere değen yalçın kayaları un ufak eden rüzgâr kadar inatçı olmalısın. Belki de sözlerimi abartılı bulacaksın, anlattıklarımın okuru kandıracak gizemli tuzaklarla dolu olduğunu düşüneceksin. Belki de Böyle öyküleri çok duydum diyeceksin. Ama inan bana duydukların, sislerle kaplanan Fırat'ın küçük bir kıyışıdır yalnızca. Oysa gerçek, koyu sisin sarmaladığı taşkın nehir gibi bütün acımasızlığı ve görkemiyle bu tabletlerin satırlarında gizlidir. Sana önce yüce gönüllü büyükbabam, ozan Mitannuva'yı anlatacağım. Ozan diyorum, çünkü o sarayın başyazmanlığına kadar çıkmış olmasına karşın ozan olarak anılmak isterdi. Bana yabancı dillerden sözcüklerin sıralandığı tabletleri okuturken şunları söylerdi Akkadca'yı, Luvice'yi, Hurrice'yi, Aramca'yı, bu yabancı dilleri yalnızca devlet yazışmaları için öğrenme. Antlaşmalar, yasalar, sözleşmeler bir şey söylemez insana. Onlar tanrıların, kralların, soyluların küçük çıkarlarını korurlar yalnızca. Anıa destanlar, efsaneler, şiirler insanın görüş ufkunu genişletir. Dağların ardında ne var, Fırat'ın döküldüğü deniz nasıldır, ovaların tükendiği yerdeki ağaçlar neye benzer, hepsini öğretir insana. Daha önemlisi yeryüzünün bir parçası olduğumuzu öğretir bize. Koyu gölgeli ceviz ağacının, bodur üzüm kütüğünün, dolgun sarı başakların, kutüğünün otun, topraktaki karıncanın, kovuktaki yılanın, dağdaki karı havadaki atmacanın kardeşimiz olduğunu öğretir. Bu yazılar 44 bize, bizi anlatır. Akkadca öğrenmenin nedeni Gılgamış destanını, Sümerli ozan Ludingirra'nm şiirlerim, Hurrice öğrenmenin nedeni Gurparanzah efsanesini kendi dilinden okumak olmalı. Ve tabiî Öteki destanları, efsaneleri ve sarkılan da öğrenmelisin. Kumarbi, Keşişi, Kötü ve İyi destanlarını, Gökten Düşen Ay efsanesini, Telipinu efsanesini yazıldıkları dilde ezbere bilmelisin. Yoksa yaşamın sırrına eremezsin, yoksa her gün sabahtan akşama dek Fırat'tan su taşıyan boz eşeklerden farkın kalmaz, baban Araras gibi zamanını kralların çıkarı için harcayan, gülmeyen, ağlamayan, öfkelenmeyen bir adara olur çıkarsın. Onu dinler dediklerini yapardım. Daha on beş yaşımdayken söylediği bütün efsaneleri ezberlemiştim. Babam zamanımın büyük bölümünü destanlara, efsanelere ayırmamı hoş karşılamazdı ama büyükbabamla tartışmaktan kaçındığından olacak bana engel olmaya da kalkışmazdı. Ben de mümkün olduğunca onu kızdırmamaya çalışırdım. Büyükbabam gibi asi biri değildim zaten. Yumuşak başlıydım, kavgayı sevmezdim, uzlaşmadan yanaydım. Babam egemenliği altında yaşadığımız Asur İmparatorluğu'na karşı çok dikkatli olmamız gerektiği konusunda uyarırdı beni onlar, binlerce insanı bir anda öldürmekten çekinmeyecek kadar tehlikeli ve vahşi bir krallıktı. Kuzeydoğumuzdaki Urartuları da yabana atmamak lazımdı. Bizi yıkmak için fırsat kolluyorlardı. Kuzeybatımızdaki Frigyalılara gelince onların derdi her geçen gün genişleyen Asurluları durdurmaktı. Babam yalnızca siyasî konulardan bahsetmezdi, aynı zamanda yabancı bir metnin dilimize nasıl çevrileceğini de basit ama soğuk bir tarzda anlatırdı. Ayrıca fırsat buldukça beni saray kütüphanesine götürür, başyazmanın görevlerinden birinin de bu kütüphaneyi yönetmek olduğunu söyleyerek, tabletlerin korunmasından tutun da, raflara dizilme sıralarına kadar her şeyi titizlikle açıklardı. Açıklaması bitince de, anlayıp anlamadığımı öğrenmek için bir bir tekrarlattırıldı. Yani büyükbabam Mitannuva ile babam Araras farklı konularda, farklı yöntemlerle eğittiler beni. Babamın anlattıklarını da ilgiyle dinlerdim ama büyükbabamın Fırat'a bakan evinde yaptığımız dersleri daha çok severdim. Dördüncü bölüm Fırat'ın kenarındaki yüksek tepelerden birinin üzerine kurulmuştu karakol. Tek katlı, sevimli bir binaydı. Kayısı, erik ve dut ağaçlarıyla gölgelenen bakımlı küçük bir bahçesi vardı. Bahçe taştan bir setle çevrelenmişti. Karakol binası büyükçe bir kareyi andıran bu setin tam ortasına düşüyordu. Kapıdaki iki eri saymazsak, setin her köşesine nöbetçi noktalan konulmuştu. Askerler yazın sıcağa, kışın soğuğa aldırmadan gece gündüz bu noktalarda nöbet tutarlardı. Karakolla nehrin arasında subay aileleri için yapılmış iki katlı, dört daireli bir lojman vardı. Lojmanın bahçesi, karakolunkinden daha bakımlı, daha görkemliydi. Karakolun hemen yanından, kasabayı köylere bağlayan yer yer küçük çukurlarla kaplı, son seçimlerden beri bakımı yapılmamış asfalt bir yol geçiyordu. Kasabaya gelen köylüler nöbet noktalarının bir gün bile boş olduğunu görmediler. Oysa on altı yıldır süren çatışmalar bu bölgede kendini pek hissettirmemişti. Beş yıl önce Kürt gerillalar bir askerî konvoya saldırmış, ancak çoğu ölü olarak ele geçirilmişti. Daha sonra da birkaç küçük eylem dışında bu yörede silahlı faaliyet gösterememişlerdi. Rahmetli Hacı Settar, bunu yörenin zengin olmasına bağlıyordu. Herkesin bakılacak bahçesi, ekilecek tarlası, bostanı vardı. Kim işini gücünü bırakıp da dağa Sakardı. Yüzbaşı'ysa bu durumu gerillaların daha ilk saldırılarında gerekli cevabı almalarına yoruyordu. Yine de Yüzbaşı'nın içinin Pek rahat olduğu söylenemezdi. Silahlı eyleme kalkışmasalar bile örgütün bölgede faaliyet yürüttüğünü sanıyordu. Herkesi örgüt üyesi olarak görmese de kasabada, yakın köylerde onlara sempati duyanlar, destekleyenler olduğunu biliyordu. Özellikle gencelilerden kuşkulanıyordu. İki büyük aşiretten biri olan Gen-Herin küçük oğlu Mahmut'un dağa çıkmış olması bu geniş 46 ailenin örgütle bağlantısı olduğu varsayımını artırıyordu. Kendileri Kürt olmalarına karşın Türkoğlu soyadını taşıyan öteki büyük aşiretse her zaman devletin yanında yer almıştı. Aslına bakarsanız Yüzbaşı onlardan da pek hoşlanmazdı. Türkoğlu aşiretinin koruculuktan elde ettikleri rant için devlet yanlısı göründüklerini düşünüyordu, dengeler değişse ellerindeki silahlarını askerlere çevirmeyeceklerinin hiçbir güvencesi yoktu. Eşrefteki bu tedirginliği bölgeye ilk geldiklerinde fark etmişti Esra. Kazıya başladıkları günlerde, Yüzbaşı yanlarına asker vermeyi önerince, hiç duraksamaksızın reddetmişti. Bize saldıracaklarını sanmıyorum demişti. Biz bilim insanlarıyız. Yüzbaşı, dünyadan haberi olmayan saf bir kıza bakar gibi bakmıştı ona Onları hiç tanımıyorsunuz. Onlar için önemli olan kargaşa çıkarmaktır. Bunun için ellerinden geleni yapmaktan çekinmezler. Sizin bilimle uğraşıyor olmanız umurlarında bile değildir. Oysa onları tanıyordu Esra, iki yıl önce Malatya yakınlarında, Milidia antik kentinde çalışırken bir gece kazı bölgesini basmışlardı. Karanlıkta kaç kişi oldukları belli olmuyordu. İçlerinden yalnızca biri yaklaşmıştı yanlarına. Adının Azad olduğunu söyleyen bu uzun boylu, gür sakallı, bakışları insanın içine işleyen zayıf adam, son derece düzgün bir Türkçe'yle erzak istemişti. Kazı başkanı Ertem Bey, ağırdan alınca Azad, tüfeğiyle mutfak olarak kullandıkları kulübeyi göstererek, Siz vermezseniz, biz alırız demişti. Hiç tanımadıkları birinin erzakları koydukları yere kadar kampı tanıyor olması, kazı başkanını ürkütmüş, hemen istediklerinin hazırlanmasını söylemişti. Erzaklar hazırlanırken Azad'ın dikkatini, kazıdan çıkartılan buluntular çekmişti. Hiyeroglif yazılarının yer aldığı taşlan, tanrı, tanrıça heykellerini, eşyaları ilgiyle süzdükten sonra, Bütün bunlar çok mu önemli . diye sormuştu. Evet, çok önemli demişti Esra. Binlerce yıl öncesi hakkında bilgi veriyor. Bir anlamda geçmişi karanlıktan kurtarmış oluyoruz. Tüfeğim bir elinden ötekine geçiren Azad, Güzel bir uğraş diye mırıldanmış, sonra gözlerini Esra'ya dikerek eklemişti Ama asıl bugünü karanlıktan kurtarmak gerek. Bir halk karanlık ve zulüm içinde yaşarken, yalnızca geçmişi aydınlığa çıkarmak için uğraşmak yeterli değil. Esra bu düşünceye katılmadığını, bilimle politikanın ayrı şeyler olduğunu, dahası terörle hiçbir yere varılamayacağını söylemek istemiş, ama suskunluğu elindeki silahla daha bir ürkütücülük kazanan Azad'dan korkmuş, sesini çıkarmamıştı. Hazırlanan erzakları götürürken Azad, Eğer jandarmaya haber verirseniz, bunun hesabını sizden sorarız diye onları uyardıktan sonra arkadaşlarıyla birlikte karanlığa karışıp gitmişti. Jandarmaya haber vermemişlerdi. Durduk yerde başlarına iş almanın âlemi yoktu. Bu olayı Eşrefe anlatmamıştı Esra. Yüzbaşı'ya ne kadar güvense de onun bu savaşın bir parçası olduğunu düşünüyor, yaşanan her olayı bölgedeki çatışmaya bağlayacağından çekiniyordu. Minibüs karakolun önüne yanaşırken, bir anda geçmişti bütün bunlar Esra'nın aklından. Yüzbaşı Eşref bahçede yaşlı bir kayısı ağacının altındaki masada bekliyordu onları. Masanın üzerine mavi zemini siyah çizgilerle bölünmüş kareli bir bez örtülmüştü. Örtünün üzerinde de hantal bir telsiz cızırdayıp duruyordu. Konuklarının karakolun kapısından içeri girdiklerini görünce Eşref gülümseyerek ayağa kalktı. Başında kepi yoktu, kısa saçları geniş alnını olduğu gibi açığa çıkarmıştı, çıkık elmacıkkemikleriyle, kalın kaşların altındaki koyu renk gözleri arasındaki uyumu güçlü çenesi tamamlıyor, güneş yanığı teni ona erkeksi bir çekicilik katıyordu. Ne kadar tatlı gülüyor bu adam, diye düşündü Esra. Onun da kendisi gibi evlenip boşandığını, bir kızı olduğunu duymuştu. Hoş geldiniz diyen Eşrefin sesiyle toparladı kendini. Masanın yanındaki boş iskemleleri gösteren Yüzbaşı sabahki tedirginliğinden kurtulmuş gibiydi. Onun bu halini fark eden Esra iskemleye otururken umutla sordu Yoksa yakaladınız mı Şehmuz'u. Yüzbaşı ciddileşerek açıkladı Henüz değil. Telefonunuzdan sonra evine bir ekip yolladım. Evde bulamamışlar. Garaja gittiler. Orada olmasını umuyoruz. Esra kendi aceleciliğine kızarak dinlemişti Yüzbaşı'yı. Hasır şapkasını, güneş gözlüklerini çıkarıp masanın üzerine, cızırdayan telsizin yanına koyarken aralarında bir suskunluk oluşmuştu. Gerçekten o mu öldürmüş Hacı Settar'ı . diye sordu Yüzbaşı. Eşrefin ses tonundan bu olasılığa kuşkuyla yaklaştığını anladı ariya Neden inanmıyorsunuz . diye sormak yerine, Halaf a öyle söylemiş dedi. Sonra bakışlarını hâlâ ayakta dikilmekte olan genç aşçıya çevirerek ekledi Otursana. Otur da anlat Yüzbaşı'ya. Halaf önündeki iskemleye çekingen bir tavırla yerleşirken, Yüzbaşı çayları söyledi. Bir er anında yetiştirdi çayları. Sen hangi köydensin . diye sordu Yüzbaşı çayından bir yudum aldıktan sonra. Alagöz'denim dedi Halaf, eliyle ilerideki tepeyi göstererek, şunun ardında. Buraya on kilometre kadar var. Kürt müsün. Halaf tedirgin oldu, yanıt vermekte zorlandı. Soruyu Esra da garipsemişti. Şöyle sorayım dedi Yüzbaşı. Kürtçe biliyor musun. Halaf m güneşte kavrulmuş yüzü yumuşadı. Biliyorum komutanım dedi. Bizim köyde herkes bilir. Yüzbaşı'nın bakışlarındaki kuşkulu ifade değişmedi Peki, bu Şehmuz'u ne zamandır tanıyorsun. Çok eskiden tanırım, köyden kasabaya geldiğimizde görürdüm. O da Kürtçe bilir mi. Bilir komutanım. Burada insanların çoğu bilir. Aranız nasıldır Şehrnuz'la. Aramız yoktur, merhaba merhaba, hepsi o kadar. Arkadaşın olmadığı halde Hacı Settar'ı öldüreceğini sana neden anlattı. Suçlandığını sanan Halaf m benzi atmıştı Bilmiyorum komutanını. Minibüsteydik. Yeni hareket etmiştik. Ben arka koltukta oturuyordum. Yanım boştu. Bu Şehmuz da yanıma geldi. Zaten kazıda çalışmaya başladıktan sonra benimle arayı sıcak tutmaya çalışıyordu. Garajın önünde Hacı Settar'ı gördük. Onu görünce küfretti Şehmuz. Ben de, 'Niye küfrediyorsun mübarek adama.' dedim. O da bana yol boyunca Rojin'i ne kadar sevdiğini anlattı. Hacı Settar'ı bir gün Öldüreceğini söyledi. Genç aşçının yüzündeki tek bir mimiği, ses tonundaki en küçük bir titremeyi bile kaçırmaktan korkuyormuşçasına dikkatle dinlemişti Yüzbaşı. Tamam dedi soracakları bitince, yardım ettiğin için sağ ol. Hadi şimdi çayını iç. Bak, olduğu gibi duruyor. Çayını iç de bizim çocuklar yazılı ifadeni alsın, Halaf buz gibi olmuş çayından içtikten sonra, Şey komutanım dedi ürkmüş bir sesle. Onu ihbar ettiğimi Şehmuz değil mi . Eşref sert bir bakışla süzdü Halaf in endişeli yüzünü Bilse ne olacak. Bir şey olmayacak komutanım dedi yutkunarak. Ama bunlarböğür iti gibidir hiç beklemediğin anda, arkadan ısırırlar adamı. Yüzbaşının kalın kaşları kuşkuyla çatıldı Bunlar dediğin kim. Çolak Memili'yle adamları. Şehmuz onların çakalı. Çolak Memili tarihî eser kaçakçılığı da yapıyor diyerek açıklama gereği duydu Esra. Yüzbaşının Halaf ı sıkıştırmasına bozulmuş gibiydi Şehmuz'u o kışkırtmış olabilir. Olabilir dedi Eşref başını sallayarak, sonra Halaf a dönüp babacan bir gülümseyişle ekledi Boş yere kaygılanma, ifadenden kimsenin haberi olmayacak. Kalan çayım bir yudumda bitiren Halaf ı, Yüzbaşı içeri götürdü. Masada tek başına kalan Esra aşağıda kendi halinde akmakta olan Fırat'a çevirdi bakışlarını. Günlerdir burada olmasına, daha önceden de defalarca Fırat'ı görmesine karşın ilk kez İstanbul Boğazı'na benzetti nehri. Sanki binlerce yıl öncesine gitmiş, tepelerden birine oturmuş Boğaz'a bakıyordu. Eski ahşap yalılar, beton villalar, restoranlar, kafeler, her zaman araçlarla tıklım tıklım dolu olan asfalt yol, hiçbiri yoktu. İki yanında ağaçlardan yemyeşil bir şerit bırakarak akan mavi bir su vardı yalnızca. Bir de bu yeşilliklerin içerisinde kaç bin yıldır kurulup yıkılan, yıkılıp kurulan uygarlıklar... Dalmışsınız. diyen Eşrefin sesiyle kendine geldi. Ne düşünüyorsunuz . Hiç dedi toparlanan Esra. Fırat bir an İstanbul Boğazı'ymış gibi göründü gözüme. İstanbul Boğazı mı. Eşref de nehre bakmaya başlamıştı. Tabiî yüzlerce, belki de binlerce yıl önceki Boğaz. İstanbul'u özlemişsiniz. Benim de burnumda tütüyor. Sonra Esra'nın bardağının boşaldığını fark etti Bir çay daha. isterim dedi Esra içten bir gülümseyişle, yüzbaşı birkaç metre ileride esas duruşta bekleyen askere iki çay getirmesini işaret etti. Asker zıpkın gibi fırladı. İstanbul'da kimseniz varmı. diye sordu Esra. Annemle kızım var dedi Eşref. Dalgınlaşmıştı. Annem Üsküdar'da başın oturuyor, iyice yaşlandı, basına bir şey gelecek diye çok korkuyorum Kızım karımla birlikte yaşıyor. İstanbul'a dönmeyi düşünmüyor musunuz . Eşref bakışlarını Esra'ya çevirdi. Bugüne kadar hiç bakmadığı 50 gibi, sanki bir sır verecekmiş gibi derin derin baktı. Önemli bir şeyler söyleyeceğim hissetmişti Esra, dikkat kesilerek dinlemeye hazırlandı ama Eşref işlediği suçun açığa çıkmasından çekinen bir çocuk gibi bakışlarını aniden kaçırdı. Düşünmüyorum dedi kaçamak bir yanıtla. Peki sizin kiminiz var İstanbul'da. Annemle babam. Siz onların yanında mı kalıyorsunuz. Esra gülmeye başladı Yapmayın Yüzbaşı, siz beni üniversiteyi yeni bitirmiş genç bir kız sandınız galiba. Ailemden ayrılalı yıllar oldu. Üniversiteyi bitirdiğim yıl, yani bundan on yıl önce evlenip kendi evime taşınmıştım. O gün bugündür, Küçük Çamlıca'da bir dairede oturuyorum, Eşrefin yüzünü mahcup bir ifade kapladı. Ama belli etmemeye çalışarak başıyla Esra'nın sol elini gösterdi Nikâh yüzüğünü göremeyince sizi bekâr sanmıştım. Boşandım... iki yıl önce ayrıldık. O sırada asker yeni çayları getirip eski bardakları topladı. Esra çantasından sigara paketini çıkardı, Eşrefe uzattı. Pakete uzaktan şöyle bir baktı Yüzbaşı. Esra almayacak sandı ama uzanıp bir tane çekti. Bir tane içersem kıyamet kopmaz herhalde diyerek sigarayı dudaklarının arasına yerleştirdi. Hiç içmediniz mi . diye sordu Esra, kendisi de paketten bir sigara çıkarırken. Eşref anlamlı anlamlı gülümsedi Bir yıl öncesine kadar sıkı tiryakiydim. Sonra doktorlar yasakladı. Sigaraları yakarken sordu Esra Doktorlar mı. Önemli bir rahatsızlığınız yoktur umarım. Yok yok dedi, doktorları bilirsiniz. Esra'nın ilgiyle kendisine baktığını fark edince hemen değiştirdi konuyu Aslında bu sigarayı ilk bırakışım değil. Kuleli Askeri Lisesi'ne girmemle birlikte sigaraya da başlamıştım. Bilirsiniz, büyük görünme hevesi. Ama şansızlığım mı diyeyim yoksa şansım mı, bir gün, bütün öğrencilerin hayran olduğu okul komutanımız Kurmay Albay Salih Sorgun'a yakalandım. Bizim için bir efsaneydi Albay Salih. Uzun boyluydu, Mustafa Kemal gibi sarışın, mavi gözlüydü, çok heybetli bir adamdı. Hareketlerinde en küçük bir yapaylık göremezdiniz. Bakışı, davranışları, sözleri, üniformasıylatam bir askerdi. O yanımızdan geçerken, anında esas duruşa geçer, soluklarımızı bile tutardık. Düşünün, ben o adama yakalandım. Aslında buna yakalanma da denmez, yalnızca gördü beni. Öfkelenmedi, kınayan bakışlarla süzerek, 'At onu elinden' dedi sertçe. Hemen attım. Çok utanmıştım. Disipline verileceğim, diye korktum. Verilmedim, kimse uyamadı bile ama ben bir daha sigaraya el sürmedim. Ta ki 91'de Şırnak'a gidinceye kadar. Yeniden sustu Yüzbaşı. Sigaranın ateşine dalıp gitmişti. Şırnak'tan sonra yeniden mi başladınız . diye sordu Esra, varlığım hatırlatmak istercesine. Dağda dedi Eşref. Sanki rüyada konuşur gibiydi Aslında biz arazi derdik, dağ diyen teröristlerdi. Sessizce gülmeye başladı, basını sallayarak sürdürdü sözlerini Savaş uzun sürünce insan düşmanına benziyor. Onlar gibi konuşuyor, onlar gibi düşünüyor, onlar gibi davranıyor. Birden tedirginleşti, henüz yansı bile içilmemiş sigarayı yere atarak mırıldandı Kusura bakmayın anılarımla canınızı sıktım. Hayır, hiç de canımı sıkmadınız. Lütfen devam edin dedi Esra ama çok geçti, aralarında yine suskunluk başlamıştı. Soru dolu bakışlarını Eşrefin yüzüne diken Esra sonunda sıkılarak Fırat'a bakmaya başladı. Suskunluğu Yüzbaşı bozdu. Size bir şey söyleyeyim mi Esra Hanım dedi ciddi, duygudan yoksun bir sesle. Ben bu işi Şehmuz'un yaptığına pek ihtimal vermiyorum. Yüzbaşı'nın bu tuhaf ruh hali, anlamlandırmakta güçlük çektiği davranışları, sinirlendirmeye başlamıştı Esra'yı Neden . Sesini Yüzbaşı'nınki gibi duygudan yoksun bırakmaya çalışmıştı Neden inanmıyorsunuz Halaf a . Halaf' a inanıyorum diye düzeltti Yüzbaşı sözünü. Ama bunlar Şehmuz'un kızgınlıkla söylediği şeyler. Ne Şehmuz ne de Memili, Hacı Settar'ı öldürmeye cesaret edemez. Bunlar küçük adam. Cinayetlerinin sonucunu kaldıracak tipler değiller. Kıskançlık çok güçlü bir duygudur Yüzbaşı diye karşı çıktı Esra. Kollarını kavuşturmuş, kendinden emin bir tavırla bakmaya başlamıştı Yüzbaşıya Kıskanç insan çoğunlukla sonucunu düşünmeden hareket eder. Haklı olabilirsiniz ama Şehmuz gibi birinin o kadar güçlü kıskançlık duyabileceğini de sanmıyorum. Onun duyabileceği kıskançlık, Hacı Settar'a arkadan küfredecek kadardır ancak. Eşrefin böyle bilgiç bilgiç konuşmasıyla iyice öfkelenen Esra, Şehmuz'u bu kadar iyi mi tanıyorsunuz. diye soracaktı ki, telsizin cızırtıları artmaya başladı. Bizim çocuklar olabilir diyerek telsizi aldı Eşref. ' Burası karakol, evet sizi dinliyorum. Cızırtıların arasından ince bir erkek sesi yükseldi Ben Hasan Başçavuş, komutanım. Evet İhsan, yakaladınız mı zanlıyı. Yakaladık komutanım. Şu anda Antep yolundayız. Antep yolunda ne işiniz var. Zanlıyı, Antep'e kaçarken yakaladık komutanım. Dönüyoruz. Eşrefin bakışları bir an Esra'ya kaydı, genç kadın haklı çıkmanın gururuyla gülümsüyordu. Yüzbaşı, Tamam îhsan, sizi bekliyorum diyerek masanın üzerine bıraktı telsizi. Görüyorsunuz dedi Esra kinayeli bir sesle. Siz inanmadınız ama adam kaçmaya çalışıyormuş. Anlayacağız Esra Hanım dedi Eşref de gülümsemeye çalışarak. O anda Halafın karakol binasından çıkarak masaya yaklaştığını gördü Esra. Toparlanmaya başladı. Gidiyor musunuz. dedi Eşref, üzülmüş gibiydi. Yapılacak işler var dedi Esra, gözlüğünü şapkanın içine atarken. Hem kalsam da beni sorguya sokmazsınız. Ne yazık ki hayır, ama size sonucu bildireceğim. Çok sevinirim dedi Esra, sonra masaya yaklaşmış olan Halaf a dönerek sordu Tamam mı, gidelim mi. Tamam Esra Hanım dedi Halaf. Bunları söylerken, tıpkı çayları getiren asker gibi esas duruşa geçmişti. O zaman eve dönebiliriz. Esra da doğrulmuştu. Kasabaya uğrayıp biraz erzak almamız lazım dedi Halaf. Bugün kasabaya inmeseniz iyi olur diyerek araya girdi Eşref. O da ayağa kalkmıştı. Olay henüz çok sıcak. Kendini bilmezin biri, size zarar verebilir. Halaf in uysal yüzünde kararlı bir ifade belirdi Siz merak etmeyin komutanım. Evvel Allah ben yanında olduktan sonra Esra Hanım'a kimse bir şey yapamaz. Esra yanında eski zaman kabadayısı gibi kabarıp duran Halaf'ı 53 tatlı bir gülümsemeyle süzerek Kasabaya inmemiz şart mı. diye sordu. Şart değil ama hani buraya kadar gelmişken... Şart değilse gitmeyelim, boş yere ortamı gerginleştirmenin anlamı yok. Sonra Eşrefe dönerek kaygı yüklü bir ifadeyle sordu Peki ne zaman bitecek bu. Keşke bilseydim dedi Eşref. Şu cenaze bir kalksın, bakalım. Esra tümüyle unutmuştu cenaze törenini. Sahi ne zaman kalkıyor cenaze . Yarından önce kalkacağını sanmıyorum. Savcı cesedi otopsi için Antep'e yolladı. Cenazeye ben de katılmak istiyorum. Üzgünüm ama bu imkânsız. Kadınların cenazeye katılmasını pek hoş karşılamıyorlar. Daha sonra eve taziyeye gidersiniz. Buralarda yas uzun sürer. Dördüncü tablet Ey uzun süren yasımın tanığı olan kişi. Ey yaşananların arkasındaki sırlan aralamaya çalışan sabırlı okur. Sana damarlarında aynı kanı taşıyan iki insanın, birbirlerine duydukları derin nefreti anlatacağım. Benzer iki bedenin birbirine hiç benzemeyen ruhlarım anlatacağım. Sana bir babayla oğulun dinmek bilmeyen düşmanlıklarını anlatacağım. Sana, Fırtına Tanrısı Teşup'un beni lanetlemesine neden olan ailemin içindeki büyük huzursuzluktan söz edeceğim. Büyükbabam Mitannuva, öz oğlu Araras'ı en kötü düşmanı kadar bile sevmezdi. Oysa babam bu ülkede kraldan sonra ulaşılabilecek en yüksek mevkiye gelmişti. Yaşlı olmamasına karşın soylular meclisinde sözü en çok dinlenilen kişiydi. Ama bunların hiçbiri büyükbabanı Mitannuva'nın umurunda değildi. Oğlunu sevmiyordu. Bunu açıkça dile getirmekten de çekinmiyordu. Baş başa kaldıklarında ya da herkesin içinde, öz oğlunu aşağılayıp dururdu. Babam Araras ise duygularını öyle uluorta göstermemesine karşın o da yaşlı Mitannuva'dan hiç hoşlanmazdı. Babamın anlattıklarına göre, daha doğar doğmaz ona düşman olmuştu büyükbabanı. Çünkü büyükbabamın ilk karısı Tyınnavi babamı doğururken ölmüştü. Tunnavi, büyükbabamın gözdesi, en büyük askeriymiş. Orta Kalbimin sevgilisi diye hitap edermiş. Tunnavi de büyükbabamı sever bir dediğini iki etmezmiş. Tunnavi babama hamile kaldığı günlerde büyükbabam Fırat'ta irice bir sazan balığı tutmuş. Sazan balığının karnını açtıklarında nehirde hiç rastlamadıktan türen kara bir balık çıkmış. Büyükbabam bunu uğursuzluk sayıp falcıya koşmuş. Falcı da bunun kötü bir alamet olduğunu söyleyerek balığı tekrar Fırat'a atmasını söylemiş. Büyükbabam, 56 falcının dediklerini anında yerine getirmiş. Ama bu önlem işe yaramamış, Fırtına Tanrısı Teşup güzel Tunnavi'yi büyük bamdan daha çok sevmiş olacak ki yanına almış. Tunnavi'nin öldüğünü duyan büyükbabam yemeden içmeden kesilmiş, saraya günlerce gidememiş, asıl önemlisi yeni doğarı oğlunun yüzüne bile bakmamış. Ancak günler sonra oğlunu kucağına almış ama karısının ölümünden hep babamı sorumlu tutmuş. O beni hiç bağışlamadı diye anlatırdı babam. Bir gün olsun sevgiyle yüzüme baktığım görmedim, şefkatle elime dokunduğunu hissetmedim. Ben onun için bir oğul değil, karısının ölümüne neden olan kişiydim. Çocukluğumdan yetişkinliğime kadar böyle davrandı bana. Tanrılara şükür ki kralımızın babası Kamanas beni himayesine aldı, oğluyla bir tuttu. Bu yüzden babamın daha fazla kötülüğü dokunamadı bana. Babama kalsa beni bir yazman değil de çoban olarak yetiştirirdi ama şimdi tanrı olan kudretli eski kral Kamanas, oğlu Astarus gibi benim eğitimimi de üstüne aldı. Beni Mitannuva'ya karşı korudu. Babam, benden intikamını alamadığı için aramızda yaşadığı müddetçe bana düşman olmayı sürdürdü. Bir oğul olarak babamı hiçbir zaman bağışlamayacağım. Babam Araras bunları anlatırken ince uzun yüzündeki kanın çekildiğini görür, kısılmış gözlerinde alev alev yanan derin nefretten ürkerdim. Ama bazen de babamın kederlendiğini fark ederdim. Sarayda en önemli görevlerin üstesinden gelen bu kendinden emin adamın yüzüne, öz babası tarafından sevilmeyen öksüz bir çocuğun mahzunluğu çökerdi. Büyükbabam Mitannuva'yı çok sevmeme karşın böyle zamanlarda ona kızmaktan kendimi alamazdım. Fırat kıyılarının en bilge adamı öz oğluna karşı nasıl b kadar acımasız olabilirdi, anlayamazdım. Beşinci bölüm Fırat'ın bereketli sularına koşut akan asfalt yolda sarsılarak ilerleyen minibüs, kampa vardığında vakit öğleyi bulmuştu. Ortalık cayır cayır yanıyordu. Okulun önündeki küçük koruda ince dallan, tiril tiril yapraklarıyla sanki birbirleriyle yarışırcasına gökyüzüne uzanan kavak ağaçlarından gelen cırcır böceklerinin inatçı şarkılarını da saymazsak ortalık sıcak bir sessizlikle kaplanmıştı. Belki bir parça serinlik gelir diye pencereleri ardına kadar açık olan dersliğe girdiğinde Esra'nın gördüğü manzara memnuniyet vericiydi. Kemal'le Teoman bilgisayarların başına geçmiş hani harıl çalışıyorlardı. Teoman antik kentin çizimleriyle uğraşıyor, Kamal kazıda bulunanların dökümünü yapıyordu. Arkadaşlarını bir şey olmamış gibi böyle işbaşında görünce, Yoksa ben mi abartıyorum. diye düşünmekten kendini alamadı. Bir cinayet işlenmişti ama bu yörede o kadar çok insan öldürülüyordu ki.Hacı settar'ın yüzü geldi yeniden gözlerinin önüne. Evet, üzüntü verici bir olaydı ama Bernd'in de söylediği gibi onlarla ne ilgisi vardı bunun nasıl olmuştu da bu olay, onu bu kadar huzursuz edebilmişti.. Bunun için Yüzbaşı'yı suçladı. Sabahleyin daha güneş doğmadan haberi getirmesi, o ürkmüş tavırları, ister istemez onuda etkilemişti Yüzbaşı'ya uyduğu için kendine kızdı. Ondan hoşlanabilirdi ama düşüncelerini bu kadar kolay etkilemesine izin vermemeliydi selam Esra dedi içeri girdiğini fark eden Teoman. Nasıl geçti iyi Esra şapkasıyla gözlüğünü çıkarırken. Çok iyi, Şehmuz kaçarken yakalandı. Bir de cinayeti işlediğini itiraf ederse kurtulmuş oluruz. 58 Güzlerini bilgisayar ekranından bir süreliğine ayıran Kemal eliyle Esra'yı selamladıktan sonra, îşler yoluna giriyor ha diye' mırıldandı. Esra ona yanıt vermek yerine, Ötekiler nerede . diye sordu Kemal'in suratı asıldı, soruyu Teoman yanıtladı Tim, Elif ve Murat'la birlikte Yazır köyüne gitti. Kitabı için köylülerle konuşacakmış. Elif fotoğraf çekecek. Murat da peşlerine takıldı. Tim'in tablet çevireceğini sanıyordum dedi Esra. Düş kırıklığına uğramış gibiydi. Ellerinde çözülmesi gereken üç tablet daha vardı. Esra'nın sesindeki tınıyı alan Kemal bilgisayarla ilgilenmeyi bıraktı. Ben bu Tim'i pek anlamadım zaten dedi kızgınlığını gizlemeye gerek duymadan. Adam arkeolog mu, sosyolog mu, belli değil. Kazı yerinde hiç durmuyor. Sürekli çevreyi dolaşıp duruyor. Fırat kenarında bilmediği köy, ahbap olmadığı köylü yok. Esra adanı beş yıldır burada diye açıkladı Teoman. O kadar yıl gelip gitseydik biz de onun kadar iyi tanırdık yöreyi. Elifi de anlamıyorum diye yakınmayı sürdürdü Kemal. Niye takılıyor ki bu herifin peşine . Kemal'in Amerikalı'yı kıskandığını bilen Teoman bıyık altından gülerek kışkırttı arkadaşını Eee adam yakışıklı oğlum, üstelik yabancı. Bizim kızlar bayılır yabancı erkeklere. Bayılırmış diye köpürdü Kemal. Ulan, herif Elif in babası yaşında. Rahmetli Freud boşuna mı Elektra kompleksi üzerine kafa patlatmış oğlum. Başlarım ulan şimdi Freud'una da, Elektra kompleksine de. Yapmayın çocuklar dedi Esra. Sabahki gerginlikten kurtulmanın verdiği rahatlıkla o da gülüyordu. Tim'le Elif arasında bu şey yok. Kahkahalarını koyveren Teoman eliyle Kemal'in basma dostça vurdu Bence de yok, ama bu salak, kıza kör kütük âşık olduğu için var zannediyor. ' Salak sensin lan diyerek başını geri çekti Kemal. Benim yerimde sen olsan, ne yapardın acaba . Şaka bir yana Tim'in bizimle çalışması büyük şans diyerek ciddileşti Esra Düşünsenize Tim olmasaydı, tabletler üniversiteye gidecek de oradaki Akkadca bilen biri tarafından çözülecek de... Bulduğumuz metinleri günü gününe öğrenebilmek büyük bir ayrıcalık, her gün kazının başına gelmesini bekleyemeyiz. O bir uzman Biraz duraksadıktan sonra önemli bir fırsat kaçıyormuş gibi başını sallayarak ekledi Ama bugün tabletleri çözse iyi olacaktı... Tatil gününde kitabı alışmak istedi anlaşılan. Neyse, adamın bu kadarcık lüksü olsun. Olsun tabiî diye iğneleyici bir tavırla söylendi Kemal. Biz tatil matil demeyip, ekran karşısında kafa patlatalım, beyefendi de cipe atladığı gibi köy köy gezsin. Hadi hadi bırakın şikâyeti de işinize dönün diyerek Kemal'i yatıştırmaya çalıştı Esra. Peki, Bernd nerede. Nereden bilelim dedi Teoman, odasında değilse bisiklete biliniyordur... Tenezzül edip bizimle konuşmuyor ki... Ne yapacaksın o kendini beğenmiş herifi. Aslında Esra'nın da Benıd'e karsı duyguları Teoman'ın kinden farklı değildi. Ama belli etmek istemedi Bakıyorum da ekipte yabancı düşmanlığı başlamış. Yapma Esra diye isyan etti Teoman. O Nazi suratlı heriften sen de hoşlanmıyorsun. Böyle konuşmamalısın... O kötü biri değil. Sadece tarzı farklı. Tarzını değiştirse iyi olacak diye homurdandı Teoman. Bütün ekip ona uyamaz. Bence sen sakin olsan daha iyi olacak diye azarladı Esra. ı bizim ülkemizde, bizim sorumluluğumuzda yapılıyor. üstelik parasını da Almanlar veriyor diye iğneledi Teoman. da var. Evet, parayı Almanlar veriyor ama Bernd'e bunun katlanmıyoruz. O ekipten biri. Ve ben ekipten kimsenin dışlanmasını istemiyorum. Teomanın sıkıntıyla Esra'ya baktı ama bir şey söylemedi. Suskunluğu söylediklerinin kabul edilmesi olarak yorumlayan Esra, fazla konuşmaya gerek duymadan toparlandı, ihtiyacınız yoksa gidip ona bir bakayım. Kapıya yaklaşırken döndü Yemekte görüşürüz dedi arkadaşlarının gönlünü almak istediğini belli eden yumuşak bir sesle. Halaf, enfes bir mücver yapıyor, yanında da halis tereyağından bulgur pilavı ve bol salata Duvarında ince çatlaklar oluşmuş, sıvalan dökülmüş koridorda ilerlerken Teoman'ın haklı olduğunu düşünüyordu. Buğüne 60 ne kadar katıldığı kazılarda Bernd'den daha sevimsiz birini görmemişti. Soğuk, hırslı, geçimsiz... Bisiklet tutkusu da olmasa adamın sıradan yaşamla hiçbir ilgisi yok denebilirdi. Boş zamanlarında ekiptekilere katılmaz, ya odasına kapanıp çalışır ya da bisiklete atlayıp çevre köylerde geziye çıkardı. Ama Bernd ne kadar uzak durmaya çalışırsa çalışsın onu kazanmak, aradaki soğukluğu gidermek Esra'nın göreviydi. Arkeologlar, öteki bilim adamları gibi yalnızca kendi konusu olan şeylerle ilgilenmek durumunda değillerdi, onlar aynı zamanda usta bir organizatör, insanlarla iyi ilişkiler kurabilen bir psikolog da olmak zorundaydılar. Bernd'le iyi geçinmekten başka çaresi yoktu. En azından elinden geleni yapmalıydı... Alman arkeologun aralık kapısını bu duygularla tıklattı. Girin sesini duyunca gülümseyerek başını uzattı Vaktiniz var mı . Eşyaların düzenli olarak yerleştirildiği derslikte Bernd oturduğu sıradan başını kaldırmış kapıya bakıyordu. Elinde bir tüken-mezkalem, önünde kâğıtlar vardı. Buyrun, buyrun lütfen dedi koyu Alman aksanlı Türkçe'siyle. Çalışıyor muydunuz . diye sordu Esra kapının Önünde. Mektup yazıyordum dedi Bernd yuvarlak camlı gözlüklerini geriye iterek, böylece çelik mavisi gözbebekleri iyice ortaya çıktı. Özür dilerini, o zaman daha sonra geleyim. Hayır, gitmeyin. Lütfen girin, mektup bitti. Bernd eliyle yanındaki sırayı gösteriyordu. Gelin, şöyle oturun. Sabahki tartışmayı unutmuş gibiydi. Gösterilen sıraya oturdu Esra. Gözleri Bernd'in önündeki kâğıtlara kaymıştı. Yoksa Alman Arkeoloji Enstitüsü'ne rapor mu yolluyor. diye düşündü kaygıyla. Mektup diye açıkladı Bernd sanki genç kadının aklından geçenleri okumuş gibi. İnce uzun yüzündeki keskin çizgiler gevşemiş, çelik mavisi gözlerindeki sert ifade yumuşamıştı. Karım Vartuhi'ye yazıyorum. Almanya'ya. İsmi garip bulmuştu Esra. Vartuhimi. Evet, Ermeni dilinde 'gül' demek diye açıkladı Bernd, tatlı bir sesle. Karısını çok seviyor diye düşündü Esra. Eski kocası Orhan geldi aklına nedense. Haçik, yani benim kayınpeder Türkiye'de doğmuş diyen Bernd'in, söylediklerinin anlamını biraz geç de olsa sonunda kavradı. Türkçe'yi ilk onlardan öğrendim. Ciddi misiniz. diye sordu ilgiyle. Ne zaman ayrılmışlar Türkiye'den. Çok önce dedi Bernd. Açık renk gözlerindeki parıltı donuklaşmıştı Çok önce... Savaş zamanı. Kötü günler... Kötü olaylar yaşamışlar Türkler acımasız davranmış onlara. Erkeklerini öldürmüş, kadınlara tecavüz etmiş, yaşlı çocuk demeden halkı sürmüşler. Az önceki samimi Bernd gitmiş, Esra'nın alışık olduğu, o eski suratsız Alman gelmişti. Bu tür olaylar ne yazık ki her ülkenin tarihinde var diye kendim savunma gereği duydu Esra. Ama çok kötü diye yüzünü buruşturarak devam etti Bernd. Benim kayınpederin babası ölmüş, annesini yanma almış, güçlükle Fransa'ya kaçmışlar. Ama bir türlü alışamamış, 'Vatanım, vatanım...' der durur. Bir yandan da Türklere lanet okur. Kolay değil tabiî diye alttan aldı Esra. Ama bu olaylar çok tartışmalı. Tartışacak bir şey yok dedi Bernd kendinden emin bir tavırla. Bu bir soykırım. Dünya böyle kabul ediyor. Bir tek Türk hükümeti inkâr ediyor. Esra kendini kontrol etmeye çalışıyordu Sizin de sabahleyin söylediğiniz gibi bu bizim konumuz değil. İsterseniz gerçeğin araştırılmasını tarihçilere bırakalım da biz kazımıza dönelim. Bernd sanki Esra'yı duymamış gibi sözlerini sürdürdü Onca vahşete karşın yine de bu ülkeyi çok seviyorlar. Geçen yıla kadar Vartuhi'yle birlikte geliyorduk. Kayınpeder de çok merak ediyordu buraları. Her Türkiye dönüşü, bizi som yağmuruna tutar. Karınız bu yıl gelmedi mi. Gelmedi. Hamile. Keşke gelseydi dedi bir uzlaşma kapısı bulduğuna inanarak. Kaç aylık hamile. Altı aylık dedi Alman. Sesi yine yumuşamış, bakışlarındaki donukluk kaybolmuş, mavi gözleri ikindi güneşinin altındaki Fırat'ın rengi gibi tatlı bir ışıltıya boğulmuştu. Bebeği eylül başında bekliyoruz. Cinsiyeti belli mi . Kız dedi Bernd, benim istediğim gibi. Kız çocuklarına bayılırım. Ben de, daha sevimli, daha güzel oluyorlar. Sizin çocuğunuz var mı. Esra bakışlarını kaçırdı. Yok dedi. Bir an beş aylık hamileyken düşürdüğü kız çocuğunu anlatmak istedi, sonra vazgeçti. Hayır, çocuğum yok. Esra'nın kederlendiği Bemd'in gözünden kaçmamıştı Üzülmeyin, daha gençsiniz, bir gün olur. Hiç olmayacak diye geçirdi içinden Esra ama bunu da söylemedi Bernd'e. Beni bırakalım diye mırıldandı gülümseyerek. Ne isim vereceksiniz kızınıza. Mayreni dedi Bernd. Vartuhi öyle istiyor. Büyükannesinin adıymış. Umarım Mayreni sağlıklı ve uzun ömürlü olur. Umarım. İyi dilekleriniz için teşekkürler. Bundan daha uygun bir zaman bulamayacağını düşünen Esra Sabah size biraz sert davrandım dedi ezik ama kendinden emin bir tavırla. Kırdıysam özür dilerim. Bernd dikkatle baktı. Sonra başını salladı Hayır hayır. Özür dilemenize gerek yok. Sizin göreviniz. Ben düşüncemi söyledim, siz de söylediniz. Hiç sorun yok. Esra rahatlamıştı. Alman arkeologun sabahki tartışmanın rövanşını almak isteyeceğini, hırçınlaşacağını, bu yüzden anlaşamayacaklarını düşünüyordu. Karşısındaki Timothy olsa, anlaşmak çok kolaydı. Timothy sağduyuluydu, çok iyi bir eğitim görmüştü, deneyimliydi. Arkeolog olmak henüz Esra'nın aklının ucundan bile geçmezken o, Mezopotamya'nın kumla örtülü höyüklerinden çıkan tabletleri çözüyordu. Ama bu niteliklerini hiçbir zaman üstünlük sağlamak için kullanmamıştı. Tabletlere dokunmak, yazılan çözmek, ekipteki/erle yan yana, omuz omuza olmak ona yetiyordu. Esra, bazen onun bir şeyler gizlediğini düşünmesine karşın şu ana kadar hiçbir olumsuzluğunu görmemiş^ Kendini öne çıkarmak, ne kadar bilgili, ne kadar deneyimli olduğunu göstermek gibi bir derdi yoktu. Belki de bu yüzden hariç ekipteki herkesin sevgisini kazanmıştı. Aynı şeyler arkeolog için söylenemezdi. O da çok iyi bir eğitim almıştı, suna hâkimdi ama başından beri gereksiz yere titizlik gösteriyor her fırsatta sorun çıkarmaktan çekinmiyordu. Sürekli eksik adam gibi bir hali vardı. Onun içtenliğinden emin olamamıştı Esra. bir kez Keşke Bernd'i ekibe almasaydık diye geçirmişti aklından Ama Türkiye'deki üniversitelerde Alman arkeologların yadsınmayacak bir etkisi vardı. Hititoloji Bölümü'nü Hitler'den kaçan Alman bilim adamları kurmuştu. Türkler, Almanların çalışma yöntemini benimsemişlerdi. Bu durumda Bernd gibi birini ekibe kolay değildi. Ona katlanmaktan başka çaresi olmadığı-Esra çatışmaya girmekten kaçınarak, kazıyı sürdürüyordu. Ama Bernd'in şu an gösterdiği davranış onu şaşırttı Demek ki Alman hakkında yanılmışım diye düşünmekten kendini alamadı. Belki de Bernd'i bu kadar huysuzlaştıran şey, sevdiği Vartuhi'sinden ayrı düşmüş olmasıydı. Ona daha anlayışlı davranmalıydı. Minnettar bir bakışla Bernd'i süzerek Böyle düşünmenize sevindim dedi. Başka nasıl olabilir. dedi Bernd, Esra'nın davranışını duygusal bulduğunu gizlemeye gerek duymadan. Biz burada dünyanın en zor işini yapıyoruz. Tartışma olacak ama hepsinden önce disiplin olacak. Sabah söylediğiniz gibi buranın sorumlusu sizsiniz. Bu sözlerde de yukarıdan bakan bir hava sezdi Esra ama aldırmadı. Kazı başladığından bu yana Bernd'le ilk kez olumlu bir diyalog kurmuştu. Çok farklı yapıda iki insan olduklarını biliyordu ama bugünkü konuşma aralarındaki buzlan kırmış, onları yakınlaştırmıştı. Beşinci tablet Büyükbabam Mitannuva ile babam Araras'ın yakınlaştıklarını hiç görmedim. Aralarındaki düşmanlık konusunda da farklı şeyler anlatırlardı. Büyükbabama göre babam Asurlu bir tüccardan çok daha kurnaz, çok daha yalancıydı. Ona göre babam uğursuz bir tohum, vefasız bir evlat olmanın ötesinde Fırat kıyılarının en iyi eğitilmiş alçağıydı. Babanım anlatıklarının ilk kısmını o da doğruluyordu. Kalbimin sevgilisi Tunnavf yi tanrılar elimden çekip alınca, karaya vurmuş yayınbalığı gibi ne yapacağımı bilemez olmuştum diye anlatırdı büyükbabam. Değil baba olduğumu, kendimi bile unutmuştum, Tunnuvai benim çocukluk aşkımdı, onunla birlikte büyümüş o benim her şeyimdi. O ölünce hiçbir şeyin anlamı kalmadı iyi yürekli kralımız Kamanas dahil kimseyle karşılaşmak, konuşmak içimden gelmiyordu. Fırtına Tanrısı'nın yeryüzündeki -si, kahraman kralımız, efendimiz Kamanas'ın da izniyle kölelerimden ikisini yanıma alıp Fırat'ın ortasındaki küçük gittim. Kölelerim beni, salla adaya bırakıp geri döndüler. üç gece o küçük adada deliler gibi dolandım, üç gün üç gece köpekler gibi uludum, üç gün üç gece yaslı kadınlar gibi ağladım. Birinci gecenin sonunda sesim kısıldı ikinci gecenin sonunda göz pınarlarım kurudu, üçüncü gecenin sonunda takatim tükendi Dördüncü gün güneş doğarken ışığı yitirdim. Işığı yeniden gördüğümde evimde, yatağımdaydım. Ellerim, yatağımı şenlendiren kalbimin sevgilisi güzel Tunnavi'yi boşuna aradı hoş kokulu serin çarşafların arasında. Yas gecesinin kara tülleri yüreğimi yeniden sarmalayacakken, hiç olmayacak bir şey oldu. Merhametli kral Kamanas evime geldi. Düşünebiliyor musun, büyük insan kahraman kral, tanrıların yeryüzündeki temsilcisi Kral Kamanas 66 bana bahşettiği topraklar üzerinde, onun emriyle yanıma evime geldi. Bebeği kucağına aldı, 'Bak' dedi, 'bu senin oğlun, Bak, ne güzel bir çocuk. Ona babamın adını vereceğim. Onun art bundan sonra Araras olacak.' Sonra bebeği bana uzattı. Şaşkınlık ve utanç içinde kucağıma aldım. Masumluğundan, öksüzlüğünden haberi olmayan yavrumu acıyla, sevgiyle bağrıma bastım Oğlum büyüdükçe onu daha çok sevmeye başladım. Her gittiğim yere onu götürüyor, becerilerini göğsüm kabararak izliyordum. Fırsat buldukça oğlumu, efendimiz, kahraman kral Kamanas'ın huzuruna çıkarıyordum. Büyük kral Kamanas, küçük Araras'ı o kadar çok sevmişti ki onun kendi oğlu Astarus'la birlikte eğitilmesi onurunu bağışladı bize. Bu haberi