binmek için mi gelmiştiniz, efendim. Haider sinirlenmiş gibi cevap verdi. Neden sordunuz. - On dakika kadar önce istasyona girdiğinizi gördüm. Şimdiyse tekrar çıkıyorsunuz. Yolculuk planlarınızı değiştirme nedeninizi öğrenmek istedim de. - Dinleyin dostum, daha önceki Kahire treninden indik. Bu hanım çantalarından birini trende unuttuğunu fark etti. Şimdi ise çantanın kaybolduğu anlaşılıyor, bir daha bulacağımız da şüpheli. Haider canı sıkılmış gibiydi. Bu da Mısır Demiryolları işte. Bir işe yaramaz adamlar. Sanson soğuk ve kısa bir tebessümle cevap verdi Kâğıtlarınız Amerikalı olduğunuzu, adınızın da Paul Mallory olduğunu belirtiyor. - Evet, ne var bunda. Sanson, Haider'i tepeden tırnağa süzerken söyleyeceklerinden emin değil gibiydi. Neden askerde olmadığınızı sormamın bir sakıncası var mı, efendim. - Bunun sizi ilgilendireceğini hiç sanmıyorum. - İlgilenebilirim. - Eğer mutlaka öğrenmek istiyorsanız, sağlık nedeniyle askerlikten muaf tutuldum. Kimlik cüzdanımda bunu belirten bir belge olacak. Şimdi artık burada neler olduğunu söyleseniz nasıl olur. Sanson cüzdandaki belgeyi bulup inceledi. Gözleri hâlâ kuşkulu, karşısındakilere baktı. İskenderiye'ye geliş nedeninizi sorabilir miyim. - Ben arkeologum ve Kahire Üniversitesi'nde ders veriyorum. - Sormak istediğim bu değildi. - İskenderiye müzesinin yöneticisi, kısa süre önce Reşit yakınlarında bulunan eserleri incelememiz için bizi davet etti. Haider gülümsedi. Ama buna eski dostları ziyaret etmek için bir bahane de diyebiliriz. Sanson'un hâlâ ikna olmadığını gördü. Umutsuzca son kozunu oynamaya karar verdi. İstasyonda eski dostlarımızdan birine de rastladık, Harry Weaver. Aynı işi yaptığınıza göre, onu tanırsınız sanırım. Sanson kaşlarını kaldırdı. Yarbay Weaver'in arkadaşı mısınız. - Harry ve ben birbirimizi yıllardır tanırız. Sanson birdenbire rahatlamıştı. Anlıyorum. Rachel'e döndü. Alman Yahudisisiniz, değil mi Bayan Tauber. - Evet. - Bu beyle ne ilişkiniz var, öğrenebilir miyim. - İş arkadaşıyız, ben de arkeologum. Sanson kâğıtlarını uzattı. Sizi daha fazla tutmayacağım. Teşekkürler Bayan. Size de efendim. Haider kâğıtları cebine soktu. Bana hâlâ bütün bunların nedenini söylemediniz. - Çok önemli bir güvenlik operasyonu yürütüyoruz. Sanson'un cevabı kısaydı. Yarbay Weaver size anlatmadı mı. Haider gülümsedi. ‘Tek kelime söylemedi. İşte size tipik bir Harry. Her şeyi sır gibi saklar. Sanson'un omzu üzerinden bakıp Weaver'in istasyon kapısından çıktığını görünce, tebessümü yüzünde dondu. Hızla başka tarafa baktı. Sanson sordu. Bir şey m oldu. - Hayır. Zorla gülümsedi. Yeterince geciktik. İyi günler. Bu taraftan, güzelim. Rachel'in koluna sıkı sıkı sarıldı, çarşıya girmek için meydanı geçmeye koyuldular çok geç kaldığının farkındaydı. Göz ucuyla Harry Weaver'in birdenbire donduğunu gördü. Yüzünde ölü birini ayakta görmüş gibi, gördüğün inanmayan bir ifade vardı. Ağzı açık onlara baktı, gözleri Rachel'e değince, yüzü bembeyaz oldu. Her şey çok çabuk gelişti. Sanson onların tepkilerini anlamakta gecikmedi. Büyük bir yanlışlık yapıldığının farkına varmak üzereyken, Haider tabancasını çekti. Sanson tabancasını çekmeye çabalarken geriye bir adım attı. Aman Tanrım. Haider onu elinden vurdu. İri İngiliz yaralı elini tutara geriledi. Meydan saklanacak siper arayan insanların çığlıklarıyla doldu, çevreleri bir anda açılmıştı. Sanson'un arkadaş tabancasını çekmişti ama ilk ateş eden Haider oldu, adamı omzundan vurdu. Sivil giyimli adam acı içinde yere yığıldı. Kapının yanındaki üçüncüsü ateş etmeye hazırlanırken Haider'i tabancası iki kere üst üste patladı, adam duvar yapıştı. Harry tepki göstermedi bile. Hâlâ şoktaydı ve inanmaz gözlerle bir Haider'e, bir Rachel'e bakıyordu. Haider tabancasını kaldırdı, nişan aldı ama Weaver yine hareket etmedi. Haider birden karar değiştirerek Rachel'in kolunu tuttu. - Koş. Meydanı geçerek çarşıya daldılar. Kırk ikinci bölüm Çarşının dar ve karmaşık sokaklarında koşarak ilerlediler. Haider yollarına çıkan insanları itiyor, satıcıların tezgâhlarını deviriyordu. Tam bir kâbus. İnsan dolu çarşıda kalabalığın içinde sıkışıyor, ilerlemekte zorluk çekiyorlardı. On dakika kadar sonra işlek sokakları ve kalabalığı geride bıraktılar. Her ikisi de nefes nefeseydi ve Haider yavaşlayarak yürüyüş temposuna geçti. Sürekli olarak omzunun üzerinden geriye bakıyor, kendilerini izleyen birini görmüyordu. Bunun böyle süremeyeceğinden emindi. Kısa süre sonra korktuğu başına geldi. Motosiklet sesi yaklaşıyordu. Rachel'i pis kokulu bir aralığa itti. Kıpırdama, hareketsiz dur. Motosikletli askerî inzibat, hemen arkasında bir ikincisi, hızla yanlarından geçip gitti. Haider gözden kaybolmalarını bekledi, sonra kafasını çıkarıp sokağa baktı. Şimdilik atlattık, ama burada kalamayız. Koluma gir, gezintiye çıkmış gibi yürüyelim. Aralıktan çıkıp tekrar kalabalık sokaklara girdiler, deniz kıyısına yönelip on dakika kadar sonra Kordon boyuna vardılar. Haider daha önceki kontrol noktasının kaldırılmış olduğunu gördü ve Rachel'i deniz kenarındaki banklardan birine götürdü. Kızın yüzündeki yorgunluğu gördü. Burada uzun süre kalamayız. Gün ışığında ortalıkta dolaştığımız sürece yakalanma ihtimalimiz artıyor. - Ne yapabiliriz. - Bu olanlardan sonra Harry ve arkadaşlarının tüm şehirden çıkış noktalarını kapatacaklarından emin olabilirsin. O nedenle Reşit'e gitmenin bile anlamı yok. Ortalık karardıktan sonra çöl yoluyla şehirden çıkmaya çalışırız. Elimizdeki son çare, bu. - Neden Reşit. - Sana söylemeyi unuttum. Biliniyordun, değil mi. Tekneyi anlattı. Başımız derde girerse kullanacağımız son çare olarak düşünülmüştü. Artık işe yaramaz. - İyi de, çölden gitmenin intihar olacağını söylemiştin. - Başka seçeneğimiz yok. Elindeki haritaya baktı. Bir araba ya da bir kamyon çalarak, askerlerin önlemleri arasında bir delik bulabilsek, belki becerirdik. Bütün kenti kuşatmaları imkânsız. Hem şehir çok geniş, hem de ellerinde yeterli adam olduğunu sanmıyorum. Bu yüzden bir yerde boşluk olması kaçınılmaz. Bütün sorun, o boşluğu bulabilmek. - Peki, o zamana kadar ne yapacağız. - Gece oluncaya kadar kalabileceğimiz güvenli bir yer bulmamız gerek. Haider ayağa kalktı, kıza baktı. Birdenbire gözüne çok savunmasız ve genç gözükmüştü. Özür dilerim, Rachel. Seni bu işe karıştırdığım için kendimi hiç affetmeyeceğim. - Orada, orada istasyonda Harry'yle neler oldu, hâlâ inanamıyorum. Sanki bir kâbus gibi. Hâlâ içim ürperiyor. Elini yavaşça Rachel'in yanağına koydu. Gözlerinden, içindeki duyguları dizginlemeye çalıştığı anlaşılıyordu. Benim de. Ama şimdi bundan bahsetmeyelim. Lütfen. Kordonun karşısında, oteller, pansiyonlar ve randevuevlerinden oluşan bir dizi yapı görünüyordu. Binaların hepsi, önlerindeki kısa merdivenlerle İngiliz, özellikle de Victoria çağı İngiltere'sinin stiline uygun olarak yapılmıştı. Yine de yapıların büyük bir çoğunluğu haraptı ve acilen önemli bir onarıma ihtiyaç duyuyordu. Rachel binalara baktı. Ordu büyük bir ihtimalle bütün otelleri ve pansiyonları arayacaktır. Orada hiç güvenlikte olamayız. Haider cesaretle gülümsemeye çalıştı. Doğru. Suratı ciddileştiğinde tebessümü kayboldu. Ama bir fikrim var. Biraz değişik bir fikir ama tek çaremiz bu, eğer rahatsızlığına katlanırsak, bize birkaç saat kazandırabilir. Gabrielle Pirou'nun bir zamanlar Marsilya'nın en çekici kadını olduğuna inanmak zordu. Altmış yıllık yüzüne kuvvetli bir allık sürmüş, dudaklarını kırmızının en parlağıyla boyarken dişleri de makyajdan nasibini almıştı. Yürürken topallıyordu. Eski ihtişamından arta kalanlar, sadece ince vücudu ve şehvet dolu Akdenizli gözleriydi. Gabrielle ellerini çırpıp randevuevinin salonunda duran erkeklerin önünde duran kızlarının dikkatini çekmek istediğinde, geniş göğüslerine dayanan minik kaniş kesik kesik havladı. Sessiz ol, Donny sevgilim. Görmüyor musun, beyler karar vermekte zorlanıyorlar. Söz konusu beyler yakınlardaki bir barda epey içtikten sonra yolları buraya düşen, dört Müttefikler subayından başkası değildi. Kızlar ise kısmen Avrupalı, kısmen Arap, bazıları derin dekolte sutyenli ve bol şalvarlı harem kostümü giymiş, ötekiler dar pantolon ve içini göstere bluzlara sığmaya çalışmış genç kadınlardı. Hepsi güzel, ikisi harika görünüşlüydü ve her birinin gözlerinden cinsel arzu fışkırıyordu. Subaylarla şakalaşıp gülüşüyor, vücutlarını gösteriyor, yukarıya, yatak odasına çıkmaya can attıklarını belli etmeye çalışıyorlardı. - Eee Beyler, ziyaretinizden memnun değil misiniz. Kızlar pek hoş, n'estce pas. (1) Gabrielle konuşurken hâlâ ağır bir Fransız aksanı kullanıyor, cümlelerinin içine anadilinden kelimeler karıştırmadan duramıyordu. Fildişi ağızlığının ucundaki sigarayı silkti, külün bir kısmı bluzuna, geri kalanı da köpeğin üzerine düştü. Yanındaki İngiliz subaylar terbiyeli terbiyeli öksürdü. Evet, evet çok hoşlar. - Hepsi de çok temizdir, sizi temin ederim. Doktor her ay gelir. Gabrielle muzipçe gülümsedi. Doktorumuz değişik bir adamdır, sağlık konusunda tam bir çılgın. O nedenle sizin kadar titiz beylerin rahat olması gerekir. 1 Değil mi. (ç.n.) Subaylar asabi asabi gülümsedi. Biraz sarhoş oldukları belliydi ama terbiyelerinde en ufak bir eksiklik yoktu. Gabrielle subayları erlere tercih ederdi. Subaylar yıkılana kadar içmez, pazarlık yapmaz, kızlara kötü davranmazdı. Ya erler. Hepsi de vahşi sarhoşlardı. Bu nedenle yeni müşterilerini memnun etmeye çalışıyor, bir daha geleceklerinde emin olmak istiyordu. Orta yaşlı ve şişmanca bir Fransız subayı gırtlağını temizleyip fısıldadı Acaba Madam'ın elinde iki hanım var mı. Gabrielle ikiye katlanan kazancın sevinciyle, adama candan bir tavırla gülümsedi. Müşteri ne isterse istesin, bulmak onun göreviydi. ‘Tabiî, Mösyö nasıl isterse. Madam Pirou bütün arzuları karşılamakla yükümlüdür. Subaylar yavaş yavaş kızları seçti, zevkle döşenmiş salondaki kadife kaplı kanepelere dağıldı. Gabrielle görevini tamamlamış, rahatlamıştı. Yirmi yıl kadar önce onu sakat bırakan Fransız pezevenkten kaçmış, kendi evini işletmek üzere İskenderiye'ye gelmişti. Şimdiyse deniz kıyısındaki lüks randevuevlerinden en iyisinin sahibiydi ve müşterilerinin seçme kişiler olmasıyla övünüyordu. Üstelik bu iş, özellikle savaşın başlamasından bu yana, beklenmedik ölçüde kârlı olmuştu. Kanlarından ve kız arkadaşlarından uzakta, savaş yorgunu kanı kaynamış askerler arkadaş ve seks peşindeydi. İşler gerçekten yolunda gidiyordu. Kapının zili çaldı. Gabrielle köpeğini kucakladı, kızlardan birine gülümsedi ve topallayarak odadan çıktı. Ben kapıya bakarım, Suzette. Sen beylere içecek bir şeyler ikram et. İstiyorlarsa şampanya. Kızların onları yukarı çıkarmadan önce, krallar gibi ağırlamaları gerekir. Ön kapıyı açtığında hafifçe şaşırdı. Evini bir çiftin ziyaret etmesi, çok sık rastladığı bir şey değildi. Merdivenlerde bir erkek ve bir kadın duruyordu. Her ikisi de hoş insanlardı ve terbiyeli terbiyeli gülümsüyorlardı. Oui. (2) Sizin için n yapabilirim. Adam çevresine bakındı. Bir arkadaşımız buraya gelebileceğimizi söylemişti de. Gabrielle düşündü. L'amour (3) hiç de basit değildi. Bazen Bohemyalı bir çift gelir, kızlardan biriyle üçlü bir macera yaşamak isterdi. 2 Evet. (ç.n.) 3 Aşk. (ç.n.) Genellikle çok zengin insanlardı, erkeğin cinsel yaşamı sıkıcı olmaya başlamıştı veya karısının lezbiyen eğilimleri vardı ya da her üç durum da geçerliydi. Karşısındakiler pek zengine benzemiyorlardı ama, fiyatı ödedikten ve kızlara zarar vermedikten sonra, yatakta istedikleri gibi davranmalarında sakınca yoktu. - Lütfen içeri girin. Bugün oldukça kalabalığız. Hemen rahatınıza bakabileceğinizden eminim. Gabrielle onları sofanın yanındaki çiçek dolu vazolar ve duvarları erotik Arap resimleriyle döşenmiş küçük odaya götürdü. Kadına baktı. Çok güzel ama fazla makyajlıydı. İnsan doğasını yakından tanımakla övünür, insanların gözleri ona öğrenmek istediği her şeyi anlatırlardı. Ama bu kadının gözlerinden hiçbir şey anlayamadı. Gözleri çok derindi. Adamsa daha kolaydı oldukça dürüst, sivil giyinmiş olmasına karşın muhtemelen asker. - Madam Pirou'ya ne istediğinizi söylemekten çekinmeyin. Gabrielle dostça gülümsedi, karşısındakilerin kendilerini rahat hissetmelerini istiyordu. Her türlü zevke uygunuz. Tabiî karşılığını ödeyebildiğiniz sürece. Bir açıklama değil, Nazikçe sorulmuş bir soruydu ve adam bekletmeden cevapladı ‘Tabiî. - Öyleyse Madam sizin için ne yapabilir. Adam söze başlamaya yeltendi, hâlâ çekiniyor ama bunu göstermekten de hoşlanmıyordu. - Hoş bir bayanla birlikte birkaç saat geçirmek istedik. Özel bir odada, tabiî. - Ah, aşk hayatınıza biraz tat katacak küçük bir değişiklik, ha. Gabrielle gözlerini kaldırdı. Ama birkaç saat uzunca bir süre. - Para sorun değil. Gabrielle yüklü bir kazanç umuduyla gülümsedi. Madam ve mösyönün zevkine uygun birini bulacağımızdan eminim. Kızlarımdan en hoşu birazdan serbest olacak. Böyle durumlarda pek rahattır çok duygulu ve çok güzel bir kız. Yoksa, başka bir kız mı seçmek isterdiniz. - Hayır, hayır, önerdiğiniz iyi. - Küçükhanım hizmetleri için saat basına beş pound alır. - Ne kadar kalabiliriz. Gabrielle elini sallarken çapkınca güldü. İstediğiniz kadar, tabiî ödemeyi peşin yapmak şartıyla. Beni takip ederseniz, sizin için özel bir oda ve bir şişe şampanya ayarlayayım. Benim ikramım tabiî. Genç kızımız biraz sonra yanınızda olur ve bütün akşamın keyfini çıkarırsınız. Kırk üçüncü bölüm İngiliz Genel Karargâhı - İskenderiye, 21 Kasım, 16.00 Weaver, Myers'ın bürosunda tek başınaydı, camdan dışarı bakıyordu. Kendini ağır bir ilacın etkisinden yeni çıkıyormuş gibi hissediyordu. Ağzı kurumuş, alnında ter damlacıkları birikmişti. Kışlanın avlusunda silahlı askerler üstü kapalı kamyonlara biniyordu. Myers ve diğer subayların, askerleri kamyonlara bindirmesini izledi. Kenti neredeyse bütünüyle kapsayacak genel bir arama başlamak üzereydi. Weaver camdan uzaklaştı, masanın arkasındaki koltuğa oturdu, başını ellerine dayadı. Kafasındaki endişe ve şaşkınlığı söküp atamıyordu. Kendi gözleriyle görmemiş olsa, bütün b olanlara inanmayacaktı. İstasyonun dışındakiler Jack Haider ve Rachel Stern'di. Şüphe götürmeyen bir gerçek daha vardı bu sabah çavuş atlatanlar da bu iki çılgındı. Bütün bunların anlamını bulmak imkânsız gibiydi. Bütün olanlar baştan sona saçmaydı, çok saçma. Vücudu titremeye başladı, hâlâ yaşadığı şokun etkisi altındaydı. Ölüler ayağa kalkıp yürümezler, ama o bir ölü görmüştü. Rachel'i görmüştü. Onu gördüğü an, kızın yüzündeki şaşkınlığı hatırladı. Son dört yıldır her gün hatırladığı, uğrunda ağladığı bir yüz. O an, rüyada olduğuna y da ikizine rastladığına inanmıştı. Ama kanlı canlı Jack Haider'i görüp onun Sanson ve sivil giyimli iki askerî polis memuruna ateş ettiğine tanık olduktan sonra, rüya görmediğinden emin olmuştu. Kafasının içinde yankılanan soru hep aynıydı bu gördükleri mümkün müydü. İstasyonda olanlar tam bir felaketti. Sanson ve iki asker yaralanmış, yaralılardan biri göğsündeki kurşunla Fransız Hastanesi'nde ameliyata alınmıştı. Haider ve Rachel karışıklıktan yararlanarak kaçmayı başarmışlardı. Kalabalık yollarda peşlerinden koşmuş, bir saat boyunca bölgeyi aramışlardı ama her ikisi de sanki göğe çekilmiş gibi kaybolmuştu. Daha sonra, kendi gördüklerinden bile kuşkulanmış, ama tanıklar ve yaralılar gerçeği tüm çıplaklığıyla ortaya koymuştu. Olanlar hayalinin bir eseri değildi. Kafasını salladı, midesinin dibindeki acı his ona kusma isteği veriyordu. Yüreğinin çarpıntısını duydu. Kapı vuruldu. Bir onbaşı içeri girip selam verdi. Size bir telefon var, efendim. - Buraya bağla. Yüzbaşı Myers'a söyle, dışarıdaki işini bitirdikten sonra onunla görüşmek istiyorum. Telefon birkaç saniye sonra çaldı, ahizeyi kaldırdı. ‘Yarbay Weaver. - Alo Harry, konuşabilecek durumda mısın. Helen Kane'in sesini tanıdı. Sesini duyduğuna sevinecek yerde, kalbi acıyla doldu. Çatlak bir sesle, Helen dedi. - Sesin tuhaf çıkıyor, her şey yolunda mı. yalan söyledi. Evet, evet. Her şey yolunda. - Sadece sesini duymak için aradım. Seni özledim. Dakota konusunda bir şeyler bulup bulmadığını da öğrenmek istedim. Weaver cevap vermedi, kafası karmakarışıktı. - Çalışmanı bölmüyorum, değil mi, Harry. - Bak, şu an meşgulüm, Helen, dedi kısaca, daha sonra konuşsak olur mu. Karşı tarafta uzun bir sessizlik oldu. Kabalığıyla onu şaşırttığının farkındaydı, kendine kızdı. Ama Rachel hayattaydı ve o anda başka hiçbir şey düşünebilecek durumda değildi. Özür dilerim. Beni çok kötü bir zamanda yakaladın da. - Tabiî, tabiî anlıyorum. Allahaısmarladık, Harry. Telefon kapandı. Myers içeri girdiğinde kendini toparlamaya çalışıyordu. Adamlar hazır, efendim. Aramada kullanmak için bulabildiğimiz herkesi toparlıyoruz. Polis kentteki bütün otel ve pansiyonları denetliyor ve özellikle dikkatli olmaları konusunda uyarıldılar. O ikisi fazla uzağa gidemez. Onları bulana dek İskenderiye'nin altını üstüne getireceğiz. Yüzbaşı kendine güvense de, Weaver işlerinin kolay olmadığının farkındaydı. Mısır'ın ikinci büyük kenti her ülkeden göçmenlerle kaynıyordu. Kahire'de olduğu gibi burada da müşterilerinin adını kaydetme zahmetine katlanmayan yüzlerce küçük otel ve pansiyon vardı. Bütün kenti doğru dürüst aramak günlerini alacaktı. Yarbay Sanson'dan haber var mı. - Hâlâ hastanede. Yüzbaşı kamyona binen son askere baktı. Gitsem iyi olacak. Bizimle gelecek misiniz, efendim. - Hastaneye uğradıktan sonra. Herhangi bir şey olursa beni telsizle aramayı unutmayın. Yüzbaşı selam verdi, arkasını dönüp çıkmaya hazırlandığı sırada, Weaver seslendi Bir şey daha var. Efendim. - O ikisini canlı yakalamaya bakın. Bunu adamlarına da ilet. Yüzbaşı şaşkındı. Bütün olanlardan sonra, bunun pek kolay olacağını sanmıyorum. - Ne dediğimi duydun. Mümkünse, canlı. Onlara teslim olma fırsatı tanıyın. Bu bir emirdir. Yüzbaşının kaşları çatıldı. Nedenini öğrenebilir miyim, efendim. Weaver kısaca cevap verdi. Kendime göre nedenlerim var. Yüzbaşı hâlâ şaşkındı. Elimden geleni yaparım. Daha şimdiden iki subayımızı öldürdüler, üç kişiyi de yaraladılar. Eğer durum kötüye giderse, adamlarımın hayatını tehlikeye atamam. Perdeli bir bölmede bir doktor ve bir hemşire tarafından tedavi edilmekte olan Sanson dışında, Fransız Hastanesi'nin acil bölümü boştu. Weaver içeridekiler işlerini bitirene, Sanson perdenin arkasında görünene kadar bekledi. Sağ eli kalın sargılar içindeydi, yüzü oldukça solgun görünüyordu. - Nasılsın. Sanson cebinden bir sigara paketi çıkardı, zorlukla bir sigara yaktı. Mumya rolünde Boris Karloff gibiyim. Beni en çok sevindiren, parmaklarımın hâlâ işe yarıyor olması. Weaver'i dikkatle inceledi. Rahatsız edilmeden konuşmamız gerek. Dışarıdaki beyaz badanalı verandayı gösterdi, Weaver'la birlikte dışarı çıkıp koltuklara oturdular. İstasyondaki insanları tanıyordun değil mi, Weaver. Weaver'in yüzü solgundu. Nereden bildin. Sanson sigarasından bir nefes çekti. Üçünüzün de yüzünü gördüm. Her üçünüz de ölüler arasından birinin ayağa kalktığını görmüş gibiydiniz. Üstelik adam da seni tanıdığını söyledi. - Ne diyorsun. Sanson açıkladı. Bana bütün bu olanları anlatsan iyi olur, Weaver. Weaver, Haider ve Rachel'le nasıl tanıştığını anlattı. Her şeyi anlatmak birkaç dakika sürdü. Sanson söylenenler bitene kadar tepki göstermeden dinledi, daha sonra içini çekerek ayağa kalktı, - Ne rastlantı ama. Ancak Haider'in burada bulunması, kabul edebileceğim cinsten bir rastlantı. Çok iyi Arapça konuşuyor, Mısır'ı da iyi tanıyor. Anadili gibi İngilizce konuşuyor, anlaşılan bir İngiliz subayını taklit etmekte zorlanmıyor Amerikan aksanının kusursuz olduğunu ben gördüm. Muhtemelen Abwehr'de ya da özel komando birliklerinden birinde görevli, bu nedenlerle bu işe bulaşmış olması şaşırtıcı değil. Ama kız ben gerçekten şaşırtıyor. Senin söylediklerine göre, hayatta olması bile mucize. - Ben de anlamıyorum, Weaver kafasını salladı, şaşkınlığı geçmemişti. Hiçbir şey anlamıyorum. - Batan geminin adı neydi. - İzmir. - Aynı kadın olduğundan eminsin, değil mi. - Tamamen. - İzmir gemisinin hikâyesini kontrol ettireceğim. Dışarıdan bakınca Yahudi kökenli birinin Almanlara yardım etmesine inanmak güç, belki de buna zorlandı. Yine de başka ihtimaller olabilir. Ne. - Daha başlangıçta, sana söylediği kişi değildi. Alman Yahudisi olduğunu söylerken rol yapıyor ve başlangıçtan beri Gestapo adına çalışıyordu, arkadaşın Haider de. Weaver öfkelendi. Bak Sanson, burada neler oluyor ya da bu işlere neden karıştılar bilmiyorum ama, kesinlikle bildiğim bir tek şey var Rachel Stern ve ailesi kesinlikle antinaziydi. Haider'in ailesini de bütün ömrüm boyunca tanıdım hiçbir zaman Nazi olmadılar. Sanson sigarasını attı, ayakkabısının ucuyla ezdi. Sana bir şey söyleyeyim, Weaver. Bu savaş başlamadan önce askeri istihbarat ve Mısır polisi yabancı casusu ya da ajanı olduğundan şüphelendikleri kişileri izlediler. Almanlar istihbarat memurlarından birçoğunu buraya turist ya da işadamı olarak gönderdiler, ya da arkeoloji uzmanı olarak çalıştırdılar. Bu ajanlar, Mısırlılar arasında faşist sempatileri geliştirip ilerisi için dostluklar kurdular. Amaçları açıktı. Kuzey Afrika'nın, ilerideki bir çatışmanın önemli bir parçası olacağını biliyorlardı Ortadoğu'daki petrol yataklarının bir yolu da buralardan geçiyor. İtalyanlar da bu oyuna girdiler. Burada Dışişleri Bakanlığı adına çalışan bir sürü Amerikalı da bulunuyordu. Weaver başını salladı. Jack Haider ve Rachel Stern'in casus olması düşünülemez. Bunun için bahse girerim. - Senin yerinde olsam, girmezdim. Hiç olmazsa polisin onlar hakkında, o günlerden kalma bilgisi olup olmadığını öğrenene kadar. Hepimiz gerektiğinde sırlarımızı saklamayı beceririz. Arkadaşın Haider becerikli birine benziyor. Eli tabancaya yatkın, bir sürü dil konuşuyor, gerektiğinde de adam öldürüyor. Bunların hepsi birlikte, öldürücü bir karışım. Hiç olmazsa nasıl bir adamla karşı karşıya olduğumuzu biliyoruz. - Haider'in o subayları soğukkanlılıkla öldürdüğüne inanamıyorum. - Biri öldürdü. Onu da bulacağım. Haider ve kadın yalnız olmayabilirler, ama şu ana kadar bu konuda başka bir bilgimiz de yok. Düşman ajanları olduklarıysa şüphe götürmeyecek kadar açık. Sanson ayağa kalktı, sordu. Arama çalışmaları nasıl gidiyor. Weaver anlattı. Sanson bir an düşündü. Bütün camileri, kiliseleri, düşkünler yurtlarını, randevuevlerini de kontrol ettir. Onlara saklanacak bir yer sağlayabilecek hiçbir şeyi ihmal etme. Kenti ortasından ikiye ayırmak gerekse bile, o ikisini bulacağız. Weaver alnında biriken ter damlalarını sildi. Sanson yanına yaklaşıp elini alnına koydu, gözlerinin içine baktı. Adrenalin seviyen çok yükselmiş. Seni sakinleştirecek bir iğneye ihtiyacın var. - İdare ederim. - Hayır, edemezsin, Weaver. Çok gerginsin. Sanson arkasına döndü. Doktoru çağıracağım. - Onları bulduğumuz zaman ne olacak. Sanson geri döndü. Bunun cevabını biliyorsun, eminim. Bir zamanlar arkadaşın olmuş olabilirler, ama şimdi düşman oldular ve ellerinde kan lekesi var. Suç listeleri bir mil kadar uzun provokasyon, bir İngiliz subayının yerine geçmek, iki tanesini öldürmek, üç tanesini yaralamak, tutuklama kararına karşı koymak. Askerî mahkemenin bulabileceği daha bir yığın başka suç da vardır. Üstelik peşlerine düşmeden önce, ne niyetleri vardı kim bilir. Sanson başını salladı. Gerçeklerden kaçma, Weaver. Onları vurmayıp canlı yakalasak da, idamdan kurtulamayacaklar. O kadar yükseğe asılacaklar ki, akbabalar bile yetişemeyecek, bundan emin ol. Kırk dördüncü bölüm İskenderiye, 21 Kasım, 15.00 Oda en üst kattaydı. Temiz, pamuklu çarşaf kaplı çift kırık bir pirinç yatak, odaya bağlı minik banyoda da temiz avlular vardı. Panjurlu yüksek pencereler, binanın arkamdaki çakıl taşı kaplı avluya bakıyordu. Avluda ayrıca iki incir ağacı, küçük bir kuyu ve arkadaki dar sokağa açılan övme demir parmaklıklı bir kapı gözüküyordu. Kapının m karşısında küçük bir kahve, kaldırımın üzerine yerleştirilmiş sarsak masa ve iskemleler, iskemlelerde de nargile içen Arap müşteriler vardı. Madam Pirou çekildikten sonra Haider kapıyı kilitledi, panjurları açtı. Daha akşam olmamasına karşın, sokaklar felekten birkaç saat çalmak için gelmiş askerler ve sivillerle doluydu. Karşıdaki binanın açık penceresinden, içeride müşteri bekleyen kızları görebiliyordu. Rachel sordu Burasının gerçekten de güvenli olduğunu mu düşünüyorsun. - Olabildiği kadar. Harry ve arkadaşlarının buraya gelmeyeceklerini umalım. - Onu bu şartlar altında gördüğüme, bütün bu olan bitene hâlâ inanamıyorum. - Ben düşünmemeye çalışıyorum. Bütün olanlar beni çok rahatsız etti. Şu sıra, rahatlamaya ihtiyacım var. Panjurları tekrar kapatıp buzlu şampanyayı patlattı ve madamın ikramı olan ucuz Mısır köpüklüsünü kadehlere boşalttı. Acılı bir gülümsemeyle kadehlerden birini Rachel'e uzattı. Tam şampanya değil ama, fırsat varken tadını çıkarmaya bak. Rachel kadehi dikti ve yorgunluktan bitkin bir halde yatağa devrildi. Bir randevuevi yatağının beni bu kadar mutlu edeceğini hiç düşünmemiştim. - Bütün mesele, genç kız geldiğinde ona nasıl bir açıklama yapacağımız. Rachel gülümseyince sordu Ne düşündün. - Madamla konuşurken nasıl o kadar ciddî olabildin. Beni övüyorsun ama, maalesef büyük bir aktör olma şansını kaçırmışsın. Dostun Schellenberg'in neden seni seçtiğini anlamak güç değil. - O benim dostum değil, bana iyilik falan da yapmadı. Ama işin eğlenceli yanını gördüğüne sevindim. - Burasını nereden bildiğini bana hâlâ söylemedin. - Burada gizli geçirdiğim bir ayın sonunda, madamınki de dahil bazı salonların ününü duymuştum. Şimdi artık ciddî olalım. Kız her an gelebilir. - Eğer kellemizi kurtarmamız için böyle gerekiyorsa. Haider şoke olmuştu. Ciddî olamazsın. - Hayatta kalmak için dayanmamız gereken çok daha kötü şeyler de olabilir. Yine de senin bir çare bulacağından emimim. Rachel yataktan indi, parmaklarını saçlarından geçirdi, şaşkın Haider'in yanından geçerek banyoya girdi. Sıcak bir banyoya ve elbiselerimi değiştirmeye ihtiyacım var. Fırsat varken sen de bundan yararları. Kapıya vuruldu, Haider donup kalmıştı. Kapı bir kez daha vuruldu. Rachel birden ciddileşmişti. Kapıyı açmayı düşünmüyor musun. Haider kapıya yöneldi. Açtığında, karşısında duran çikolata renkli, güzel Arap kızını gördü. Madam haklıydı, simsiyah saçları ve koyu renk gözleriyle kız gerçekten de çok güzeldi. Haider'e gülümsedi, onun arkasında duran Rachel'e baktı. Mösyö, Madam. Adım Safa. Ne yapması gerektiğini kestiremeyen Haider tereddüt içindeydi. Kız odaya girdi, kapıyı kapadı. Bir şalvar ve göğüsleri arasındaki derin yarığı gösteren cömert bir sutyen giymişti. Rachel'e yönelttiği bakışlar da eğilimini açıkça ortaya koyuyordu. Haider sordu Rahatsız edilmeyeceğimizden eminsiniz değil mi. Güldü. ‘Tabiî. Bu oda istediğimiz sürece bizim. Parmaklarını sutyeninin askılarında gezdirdi, aç gözlerle Rachel'e baktı. Madam bana özel istekleriniz olduğunu söyledi. Her ikinizi memnun etmek için geldim. Haider cevap verdi Buna gerek kalmayacak. - Anlamadım. - Madam nerede. - Bürosunda, şekerleme yapıyor. Neden sordunuz. - Buradan çıkış yolu var mı. Hani bazı müşteriler kimseye görünmeden çıkmak isterse. Kadın şaşırmıştı. Evet. Neden sordunuz. Haider cüzdanım açıp kalınca bir deste banknot çıkardı. Saati beş pound'a anlaşmıştık. Gece yarısına kadar kaybolman ve madama hiçbir şey söylememen için sana yüz pound vereceğim. Bu kez Safa'nın yüzünde gerçek bir şaşkınlık vardı. Haider devam etti. Burada bulunmamızın sebebi oldukça basit. Öfkeli bir Amerikalı istihbarat subayından kaçıyoruz da, karısının onu aldatmasına pek içerlemiş. Kahire'den bu sabah geldik, ama onun peşimizde olduğunu anlayınca bir otele saklanmak zorunda kaldık. Civardaki bütün otel ve pansiyonları aradıklarına bahse girerim o nedenle ortalık sakinleşinceye kadar güvenli bir yer bulmamız gerekti. Haider gülümsedi. Madamın bizi yanlış anladığı belli, biz de bozuntuya vermedik. Böylesine hassas konularda ne kadar az konuşursak o kadar iyi olacağını düşündük. Ne demek istediğimi anladın, değil mi. Kadının anlayıp anlamaması önemli değildi. Safa Haider'in elindeki parayı koparırcasına aldı, göğüslerinin arasına sıkıştırdı ve gülümsedi. Nasıl isterseniz öyle olsun, Mösyö. Kahire 17.00 Deacon on dakika içindeki üçüncü brandy'sini bitirdi. Firavun Bahçesi'nden yeni dönmüş, terasta oturan ve aradıklarına uzakta yakından benzeyen kimseye rastlamamıştı. Hasan Öyleyse, iş yattı dedi, kenti kuşatmaya aldılarsa, işleri bitiktir. - Her şey karmakarışık. Deacon öfkeliydi. Bu son felaket, tabutumuzdaki son çivi olabilir. Kadehini bırakıp masasının üzerinden bir kâğıt aldı. Villaya gitmiş, Hasan'ı Packard'ın bagajına saklayarak tekneye getirmişti hiçbir kontrol noktasında durdurulmamış olması bir mucizeydi. Düşündüklerini uygulamak için Hasan'a ihtiyacı vardı. Daha işimiz bitmedi. Yapmamız gereken bir iş var. Kapı vuruldu, şaşkın bir yüzle uşak içeri girdi. Deacon patladı. Sana rahatsız edilmek istemediğim söylemiştim. - Özür dilerim, efendim. Ama Salter adında biri sizinle görüşmek istiyor. Yanında birkaç adamla birlikte bir tekneyle yanaştı. Deacon lumbozdan baktı. Dışarıda hava kararmış olmasına rağmen gemisine bordalamış tekneyi ve kıçında Salter'ın adamlarından ikisini gördü. Hasan da lumboza yaklaşmıştı. Burada ne arıyor. - Bu pezevenk dikkatli olmazsa, bütün polisi üzerimize salar. O anda kapı kırılırcasına açıldı ve arkasında Costas Demiris'le birlikte Salter girdi. Selam, Harvey. Salter odayı boydan boya geçti, masanın üzerindeki konyak şişesini aldı, etiketini okudu. 36 Hennessy. Kendine iyi bakıyorsun. Bir içki ikram etmen için susuzluktan ölmemi mi bekliyorsun. Deacon uşağa kabaca, Dışarı çık dedi. Adam kaybolunca Salter'a döndü. - Burada ne arıyorsun. - Kızmanın âlemi yok. İstediğin kamyonlar için geldim. Bir de görüşmemiz gereken bir iki konu var. - Her şeyi konuştuk sanıyordum. Salter içki dolabına doğru ilerlerken sırıttı, bir bardak aldı, yatıya kadar konyak doldurdu. Her şeyi değil ama bu konuya biraz sonra geleceğiz. Vaat ettiğim gibi üç Amerikan kamyonu buldum, kâğıtlar da sağlam. Salter içkisini dikti, kaşlarının birini kaldırdı. Ne var. Pek sevinmişe benzemiyorsun. - Kısa kesip söyleyeceklerine girişsen memnun olurum. Karanlık bastıktan sonra özel odamda rulet oynamak başka şey, buraya böyle açık açık gelmek başka. Geldiğini gören olduysa, kısa zamanda askeri inzibatların ziyaretini beklememiz gerekecek. - Rahat ol, beni kimse görmedi, bundan eminim. Salter bardağını doldurdu, gözlerini içkinin parıltısına dikti. İstediklerin yarın depoda hazır olacak. - İyi, dedi Deacon heyecansız bir sesle. - Daha sevinçli olabilirdin. Beni kandırmayı düşünmüyorsun, değil mi, Harvey. - Anlaşmayı yaptık, paranı da alacaksın. Şimdi, başka hangi konuda konuşmak istediğine gelelim. Salter ortağına döndü. Sen anlat, Costas. - Oldukça meşgul bir adamsınız, Mr. Deacon. Gize'ye, havaalanına ziyaretler yapıyorsunuz. Bütün bunların ne anlama geldiğini merak ettik de. Deacon yüzüne kan hücum ettiğini hissetti ve aptal yerine konduğunu anladı. Aceleyle en temel kuralları uygulamayı unutmuştu her zaman arkanı kolla. Salter'a bakarken öfkesini zor kontrol ediyordu. Beni izledin. - O kadar basit değil, Harvey. Ona neler bulduğumuzu anlat, Costas. - Havaalanı, Mısır Hava Kuvvetleri'ne ait ve hükümetin Eski Eserler Müdürlüğü, güneydeki kazılarda bulunan değerli eserleri Kahire'ye getirmek istediği zaman kullanılıyor. Son öğrendiğim, bir ay kadar önce Mısır Müzesi için değerli bir kargonun geldiği. Krallar Vadisi'nde buldukları bir mezardan çıkma altın ve değerli eşya. Hepsi de paha biçilmez. Salter boş bardağı masaya bırakırken kötü kötü sırıttı. Pek ilginç, öyle değil mi, Harvey. Böyle bir hazine savaştan sonra özel koleksiyoncular için çok büyük değer ifade eder, bir insanın hayatını kurtarabilir. Yakında gelecek bir kargodan herhalde haberin yoktur, değil mi, evlat. Deacon'ın yüzünü inceledi, omuzlarını silkti. ‘Tek anlamadığım Amerikan kamyonları işi ben olsam Mısır ordusunun ya da hava kuvvetlerinin kamyonlarını kullanırdım. Bu ve bir de Gize'ye yaptığın küçük yolculuk. Onun da anlamı belirsiz. Aklında küçük bir plan var, değil mi, evlat. Deacon yutkundu. İyice yanıldığını, konuyu yanlış değerlendirdiğini düşünüyorum, Reggie, gerçekten. - Hiç sanmıyorum, dostum, hiç sanmıyorum. Arkadaşlarının boşuna bir işe girişmeyeceklerini anladım o havaalanını kullanıp paha biçilmez eserleri uçuracaklar, ya da buna benzer başka bir şey. Bu nedenle ne düşündüğünü tam olarak bilmek istiyorum. - Bilseydim de söylemezdim. Salter yaklaştı, işaret parmağını Deacon'ın göğsüne dayadı. Benimle dalga geçme, Deacon. Zararlı çıkarsın. Neyle uğraşıyorsun bilmiyorum ama, üç binden fazla eder. Bu yüzden yeni bir anlaşma yapacağız. Yüzde on istiyorum. Buna karşılık elbise ve araçları bedava alacaksın, çocukların ihtiyaç duyacağı diğer malzemeyi de. - Sana söyledim… Deacon konuşmaya çalıştı, ancak Salter'ın tokadı yüzünde sakladı. - Benimle oyun oynama. Sabrım taşıyor. Senin şu dostlarının ne planladığını bilmek istiyorum. Bir anda Hasan koltuğundan fırladı, hançerini çekti ama Salter daha hızlıydı. Omzundaki kılıftan Browning'ini çekmiş Hasan'ın suratına doğrultmuştu bile. Bir dene gündüz feneri, götünde o kadar büyük bir delik açarım ki içinden rahatça bir deve geçer. Şimdi bıçağı bırak yoksa patronunun yeni bir halı alması gerekecek. Hasan hareketsizdi, Salter uyardı. Bir daha söylemeyeceğim. Deacon araya girdi. Bırak bıçağı. Hasan itaat etti. Salter'ın yumruğu suratında patladı, Hasan arka üstü düştü. Kalkmaya çalıştığında burnu kan içindeydi. Salter bıçağı aldı. Beni bir daha tehdit edersen orospu çocuğu, seni dilimlere ayırırım. Bıçağı odanın bir köşesine fırlattı, arkasını döndü ve Browning'iyle Deacon'un burnunun ucuna dokundu. Arkadaşlarınla bir görüş, durumu anlat, mantıklı olmalarını sağla. İhtiyaç duyacakları her şeyi bulabilirim. Her şeyi dedim malzeme, üniforma, adam, sen söyle yeter. Yarın akşama kadar kararlarını bilmek istiyorum. Gülümsedi, tabancayı indirdi. Bana inan Harvey, böylesi hepimiz için daha iyi olacak. Hepimiz iyi para kazanacağız. Deacon göğüs cebinden mendilini çıkarıp yüzünü sildi. Entrikacı puştun birisin, Salter. - Biliyor musun, bu bugün duyduğum en güzel söz. Salter tabancayı kılıfına soktu, sırıttı, Deacon'un yanağını okşadı. Darılmak yok, Harvey, ama iş bu. Sana bir tavsiye. Arkadaşlarını anlaşmaları için ikna et, hepimiz kazanalım. Beni işin dışında tutmaya çalışma, sonunu getiririm. Dostların polise, havaalanını yakından gözetlemelerini söylememden hoşlanmazlar, değil mi. Anlaşıldı mı. Görüşürüz. Salter ve Yunanlı odadan çıktıktan sonra Hasan halıya tükürdü, yüzündeki kanı sildi. Hançerini alıp Deacon'a baktı. Bir daha sefere, onu öldüreceğim. O Yunanlıyı da. Deacon bardağına konyak doldurup bir yudumda dikti. Boş ver. Şu anda daha önemli problemlerimiz var. Şu kürdanına dikkat etsen iyi olacak. Salter kolay kolay tehdit edilecek adamlardan değildir. Masasındaki bloknottan bir kâğıt kopardı, bir adres karaladı. anlaşılan Salter'ın kamyonlarına ihtiyacımız kalmadı. Bundan pek hoşlanmayacak. Parasını ödesem de arkasından bir iş çevirdiğimi sanacak. Ama bunu daha sonra düşünürüz. Packard'ın anahtarlarını fırlattı. - Şimdi arabamı al ve mümkün olduğu kadar çabuk İskenderiye'ye varmaya bak. Hasan kaşlarını çattı. Yolların asker ve polis dolu olduğunu söyledin. - Orada seninle kimse ilgilenmez. Kaldı ki bu kılığınla seni kimse tanıyamaz. Sakalın yok, otelden çıkarken de seni kimsenin görmediğini söyledin. Deacon kâğıt parçasını uzattı. Bu adrese git ve Müfettiş Sadıkla görüşmek istediğini söyle. Salter'ın adamlarının seni izlemesine izin verme. Deacon'a sanki deliymiş gibi baktı. Bir polisle mi görüşeceğim. - Emekli bir polis bir Nazi sempatizanı. Dostlarımızın yakalanıp yakalanmadığını öğrenmek zorundayız. Bu akşam temas kurduğumda, durumu Berlin'e bildirmem gerek. Sadık neler olup bittiğini öğrenebilir. Eğer işler sarpa sararsa, hemen Reşit'e gitmeye ve kuzenine tekneden kurtulması gerektiğini söylemeye bak. Artık nehirde beklemesine gerek kalmadı. Bizimkiler yakalanıp sorguya çekildiklerinde, bize kadar sürülebilecek en ufak bir iz bile bırakma istemiyorum. - Bu müfettişe telefon edebilir miyim. Telefonu yok, emekliye ayrıldıktan sonra elinden aldılar. Eğer Sadık evde değilse, karısına onu nerede bulabileceğini sor ama mutlaka onu bul ve benim gönderdiğimi anlat. Yardım etmek istemezse, bana telefon etmesini iste, belki ben kandırırım. Hasan kaşlarını çattı. ‘Ya sen ne yapacaksın. - Tekrar kahveye gideceğim, bakarsın bir mucize olur, bizimkiler gelir. Kırk beşinci bölüm İskenderiye, 21 Kasım, 16.00 Gabrielle Pirou kapının vurulduğunu duydu. Binanın en alt katındaki özel bürosundaydı, kanepeye uzanıp ayaklarını minderlerin üzerine koymuş, omuzlarında eski bir ceket, elindeki kutudan çikolata yiyor, ara sıra kucağındaki kanişe küçük parçalar veriyordu. - Girin. Safa içeri girdi, masanın üzerine bir deste para bırakırken, Bazılarının işi rast gidiyor dedi. Gabrielle kaşlarını çattı. Nedir bu. Safa kutudaki çikolatalardan bir tane alıp ağzına attı. - Senin payın. Yukarıdaki çift eğlenmek istemedi. Bir yanlış anlaşma olmuş. Yazık, kız çok da güzeldi. Durumu anlattı. - Gece yarısına kadar kaybolmam için adam elli pound verdi. Ben de sırtımı dinlendirip alışverişe çıkmaya karar verdim. Gabrielle doğruldu. Düzgün insanlar olduklarından emin misin. - Bize ne. Gabrielle yüzünü astı, omuzlarını silkti. Pek doğru değil ama. Ne de olsa para, paradır. Banknotları ceketinin cebine tıkıştırıp Safa'ya baktı. Cimri orospu herhalde daha fazlasını almıştı ama, şimdilik üzerinde durmamaya karar verdi. Adam gitmeden ona soracaktı. Masanın üzerindeki telefon çaldığında Safa'ya döndü. Haydi, hayatım. Şuna bir cevap ver. Saha telefonu kaldırdı. Madam Pirou'nun Salonu. Dinledi. Bir dakika. Ağızlığı eliyle kapadı. Biri daha önce gelen subayları arıyor. Yüzbaşı Green. Acil olduğunu söylüyor. - Kimmiş. - Karargâhtaki bürosu. Gabrielle içini çekti. Onlara yüzbaşıyı çağıracağını söyle. Safa söylenenleri tekrarladı, telefonu bıraktı. Sonra, gidiyorum. Dışarı çıktığında, Gabrielle oturmuş, yukarıdaki çifti düşünüyordu. Bir şeylerin tam yolunda gitmediği belliydi, ikisinde gördüğü küçük bir gerginlik, tüm anlatılanların doğru olmadığını belli ediyordu. Birkaç dakika sonra dışarıda ayak sesleri duyuldu, kapı vuruldu. Gömleğini pantolonuna sıkıştırmaya çalışan kıpkırmızı suratlı bir adam içeri girdi. - Ah, Yüzbaşı. Sizin için acil bir telefon var, Genel Karargâh, sanırım. - Burada olduğumu nereden bilmişler. Gabrielle gülümsedi. Ordu da Tanrı gibidir. Neyi, nasıl bildiği anlaşılmaz. Birkaç dakika sonra koridorda, vazodaki çiçekleri düzeltirken, yüzbaşının canı sıkkın bir halde odadan çıktığını gördü. - Problem mi var, Yüzbaşı. - Var ya. Bir arama yapılıyor, beni de karargâha çağırıyorlar. Anlaşılan iki düşman ajanı var. Ramleh İstasyonu çevresinde üç askeri yaralamışlar, inanabilir misiniz. Tam da hayattan keyif aldığım sırada. Allah'ın belası düşüncesiz Almanlar. Gabrielle bir saniye kadar duyduğuna inanamadı, daha sonra kaşlarını çattı. Alman mı dediniz. - Bir kadın ve bir erkek. Anlaşıldığı kadarıyla oldukça tehlikeli insanlar. 16.15 Rachel banyodan çıktığında, Haider ağzında sigara, yatağa uzanmış, Baedecker'ı inceliyordu. Kızın saçı ıslaktı ve bir havluya sarılmıştı. Allah'tan su sıcak, bir de gerçek sabun var. Sen yıkanmayacak mısın. Haider uzun bacaklarına, narin boynuna ve havlunun altından beliren dik göğüslerine baktı. Rachel sordu Neyin var. Yüzüne baktı. Hiç. Kitabı bir kenara fırlattı, yataktan kalktı, sigarasını söndürdü ve kızın yanından geçerek banyoya girdi. Tıraş olurken banyonun suyunu doldurdu, kaynar suya girdi, on dakika kadar sonra da belinde bir havluyla geri döndü. Rachel yatağın kenarına oturmuş saçını kurutuyordu. Haider paketten bir sigara çıkardı, banyo kapısına dayandı. Rachel yatağın kenarında saçını kuruturken kendine bakıldığını fark etti. Bana neden öyle bakıyorsun. Sigarasını yakıp dumanı içine çekti. Sende değişik bir şey var. Dört yıl sonra yeniden karşılaştığımızda fark ettiğim bir şey. O zamandan beri ne olduğunu bulmaya çalışıyordum, şimdi artık biliyorum. Saçlarını kurutmayı durdurdu, yüzü gergindi. Neymiş. - Sende daha önceden hatırlamadığım bir sertlik var. Sanki başka birisi gibisin. Haider'in bakışlarına daha fazla dayanamadı, yüzünü çevirdi, saçını kurulamayı bitirip havluyu bıraktı. Haider devam etti. Düşündükçe, kampta geçirdiğin yılların seni yok ettiğini ya da güçlendirdiğini anlıyorum. Sesi giderek azaldı. Harry'yi yeniden gördüğünde yüzüne baktım. İkimizden onu seviyordun, değil mi. Rachel bu kez gözlerine baktı. Senin gördüğün şoktu. Başka bir şey değil. Harry'ye karşı nişlerimin önemi yok. Haider içini çekti, banyo kapısından uzaklaşıp perdenin aralığından dışarı baktı. Sokağın öte tarafındaki bütün pencereler kapalıydı, ama aşağıdaki kahvedeki kalabalık azalmamıştı. Perdeyi kapadı. Bazı konularda haklısın. İnsan hayatı, savaşın hammaddesidir. İkimizin hayatta kalması ya da ölmesinin önemi yok. Ama benim için var. Neden. - Çünkü seni hâlâ seviyorum. Hep de sevdim. Rachel cevap vermedi. Kollarını kavuşturdu ve gidip yatağın kenarına oturdu. Haider ona baktı. Sana bir şey söyleyeyim mi. Karım öldüğünde, beni bu çılgın dünyaya bağlayan tek şey oğlum oldu. Ama seni düşünmediğim gün yok gibiydi. Sana ne olduğunu düşündüm ölü müsün, yoksa hayatta mı. Belki de kalbimin derinliklerinde tekrar buluşmak ve sana karşı ne hissettiğimi söyleyebilmek umudu vardı. Sigarasını söndürdü, birden acılı bir ifade oturdu yüzüne. Oğluma gelince, Pauli'yi tekrar görebileceğimi sanmıyorum. Belki de çoktan ölmüştür. Sesinde üzüntü vardı, bütün cesareti kaybolmuş gibiydi, mutsuz bir adama benziyordu. Rachel ayağa kalktı, yanına yaklaştı, elini omzuna koydu. Şimdi teslim olma zamanı değil Jack, bırakma zaman değil. - Anlamıyorsun. Buradan kurtuluş yok. Başka bir şey düşünmek mantıksız. - Hayır. Birlikte bir yol bulacağız. - Bütün bu olanlardan sonra, en ufak bir şansımız olduğunu sanmam. Her iki elini de adamın omuzlarına koydu. Yüzüme bak, Jack. Başaracağız. Buna inanmamız gerek. Derin bir nefes alıp kendine gelmeye çalıştı. Haklısın. Özür dilerim. - Hâlâ Harry'yi düşünüyorsun, değil mi. Karşı tarafta olsa bile. İstasyonun önünde tabancanı ona çevirdiğinde, hiç aklından onu öldürmek zorunda kalacağın geçti mi. - Tabiî. Ama yapamayacağımı biliyordum. Haider ürperdi. Beni endişelendiren, ikimizin de parmağı tetikte karşılaşmamız ihtimali. Bütün ümitlerin kaybolduğu an ikimizin ne tepki göstereceğini kim bilir. Eğer hayatta kalmak için Harry'i öldürmem gerekse, iyice düşünürdüm. Sana kardeşten de yakın olan en iyi arkadaşını öldürmek, hiç de karşılaşmak istenecek bir durum değil. Rachel tereddüt etti, Haider'in yüzüne baktı. İlk buluşmamız hakkında n demiştin. Gök gürültüsü, değil mi. Gerçekten de öyle mi düşünmüştün. - Evet. Ama sana söyledim, Harry de seni seviyordu. İlk hareketi yapıp, sana karşı hislerimi açıklayarak bu arkadaşlığı bozamayacak kadar seviyordum onu. İşte o yüzden o gece her ikimiz de seninle terasta konuştuk, senden kararını vermeni istedik. Sonra sen gittin ve her şey bitti. Yalnız benim için değişen bir şey olmadı hâlâ aynı şeyleri hissediyorum- Ne derler bilirsin. Vazoyu kırabilirsin, ama çiçeklerin kokusu yine de kaybolmaz, Rachel'in gözlerinin içine baktı. Ya sen. İkimizden birini sevmiş miydin. Doğruyu söyle. Rachel tereddüt etti, cevap vermedi. Gözlerinden yaş boşanmak üzereydi, yüzü karmakarışıktı. Parmaklarını dudaklarından geçirdi. Bu çılgın dünyada bile bir an mutlu olmak istiyorum. Öp beni, Jack. Kızın yüzüne baktı. Yanağından aşağı kayan bir damla gördü. Gözleri parladı, büyük bir tutkuyla dudaklarını öptü. Rachel karşılık verdi, Haider havluyu çekti, dudakları ensesinde, kulakmemelerinde, omuzlarında dolaşırken, elleriyle göğüslerini, karnını ve bacaklarının arasını okşadı. Rachel zevkten inledi, parmaklarını Haider'in kaslı karnında dolaştırdı, sertliğini avuçladı. Daha fazla dayanamadılar. Kızı kucaklayıp yatağa taşıdı. Uzandılar, birbirlerini sevgi ve tutkuyla okşayıp öptüler. Sonunda Rachel hazır olduklarını anladı, üzerine çıktı, bacaklarını açarak içine girmesine yardım etti. Kırk altıncı bölüm 19.15 - Şu ana kadar birkaç asker kaçağı, aranmakta olan bir Arap katil ve iki Alman yakaladık. İskenderiye'den Kahire'ye uzanan karayolu, klaksonlarını çalan öfkeli sürücülerle doluydu. Her iki yönde de kamyon ve otomobiller yığılmıştı ve Weaver trafiği kesen askerleri denetlemeye başlamıştı. Hiçbir şeyi tesadüfe bırakamazlardı. İskenderiye'ye girmeye çalışan araçlar bile durdurulup aranıyordu Haider ve Rachel'in suç arkadaşlarının çöldeki aramalardan kurtulup onlarla buluşma üzere İskenderiye'ye gelmeleri de muhtemeldi. Weaver kontrol noktasına beş dakika kadar önce gelmişti. Aynı nokta, Afrika ordusunun saldırısı sırasında, kente gelen arabaları kontrol etmek için de kullanılmıştı. Sürücülerin arabalarından inmeleri isteniyor, yolcuların belgeleri incelenirken araçlar ciddiyetle aranıyordu. Barikatların arkasına güçlü ışıklar yerleştirilmişti. Weaver arkasında duran Myers'a kaşlarını çatarak baktı. - Ne Alman'ı. Yüzbaşı gülümser gibi yaptı. ‘Teslim olmadan önce, Rommel'in askerlerinden bazıları üniformalarını çıkarıp mevzilerimizi aşmaya çalışmışlardı. Bazıları hâlâ buralarda, efendim. Ya Arap metreslerini terk etmek istemiyorlar ya da üniformalarıyla yakalanarak hayatlarını tehlikeye atmaktan korkuyorlar. Daha yakalayamadığımız birkaç Alman askeri bulunduğuna inanıyorum. - Yakaladığınız o ikisi kim. - Birisi daha yirmisinde bile değil. Sekiz ay kadar önce firar ettiğinden beri bir Hıristiyan kilisesinde saklanmış. İkincisi, Wehrmacht çavuşu, orduda aşçıymış. Myers yeniden gülümsedi. Anlaşılan yüksek rütbeli subaylarımızın sık sık gittiği bir Arap restoranında çalışıyormuş. İsteseydi, hepsini zehirleyebilirdi. - Firari olduklarından eminsin değil mi. Ajan falan değiller yani. - Kesinlikle. Onları ben sorguladım. Hikâyeleri uyuşuyor. Weaver karanlık yola baktı. Her iki yöndeki kuyruklar yarım kilometreye yaklaşmış, arabalar barikatlara doğru salyangoz hızıyla yaklaşırken, farlar gecenin karanlığını, klaksonlar da sessizliğini yırtmaya devam etmişti. Motosikletli askerler her iki kuyruk boyunca gidip geliyor, kimsenin kuyruktan çıkıp geri dönmemesini sağlıyorlardı. İleride, kentin çevresindeki köylerde ışıklar yanmaya başlarken, gerideki çöl gitgide karanlığa gömülüyordu. Klaksonlar ve öfkeli bağrışmalar arttı. - Gittikçe sabırsızlanıyorlar, dedi Myers. - Kolay değil. Weaver barikatlara doğru ilerledi. Adamlara bir göz atalım. 19.20 Hasan kuyruktaki Packard'ın içindeydi. Mümkün olduğunca çabuk ilerlemiş, İskenderiye varoşlarına iki saatte varmıştı. Şimdi önündeki arabalar tampon tampona ilerliyordu. Askerler her aracı arıyordu. Bunun, Almanları henüz bulamadıkları anlamına geldiğini biliyordu. Ya da bazılarını. Önündeki kavun yüklü kamyon ilerledi. Vitese takıp biraz yürüdü. Kontrol noktasındaki barikatın üzerinde güçlü bir lamba vardı ve birdenbire şaşkınlıktan ağzı açıldı. Barikatlara doğru ilerleyen biri İngiliz, diğeri Amerikalı iki subayı gördü. Önden giden Amerikalı, dairesinde karşılaştığı istihbarat subayıydı Weaver. Hasan küfrederek yumruğunu direksiyona vurdu. Amerikalının, onu öldürmeye çalışmış bir adamın yüzünü unutmuş olması imkânsızdı her ikisi de diğerini yakından görmüştü. Çenesini sıvazladı. Yara izi tamamen kaybolmamıştı, kılığına rağmen Weaver'in kendisini tanıması için fazladan bir ipucu gibi. Hasan hızla düşünmeye çalıştı. Tehlikenin büyüklüğünün farkındaydı. Uzaklaşması şart olmuştu. Packard'ı kuyruktan çıkarmaya çalıştı, dönüp Kahire yönüne gitmeye hazırlandı. Birdenbire motosikletli silahlı bir asker gürültüyle yaklaştı, lastik sesleri içinde yanında durdu. - Hey, sen. Ne yaptığını sanıyorsun. Hasan omuzlarını silkti. Çok yavaş ilerliyor. Önemli bir iş randevusuna yetişmeye çalışıyorum. Başka bir yoldan gideceğim. - Hiç de değil. Arama var. Olduğun yerde kal, anlaşıldı mı. - Tabiî, evet efendim. Motosikletli Hasan'a son bir kez baktı, pedala basıp uzaklaştı. Hasan orada kaldı paniğe kapılmamaya çalışıyordu ama yüreğinin çarpıntısını kontrol edemiyordu. Kaçmaya kalkışsa, daha yüz metre gidemeden vurulacağım anlamıştı. Kuyrukta kalıp aranmayı kabul etmekten başka çaresi kalmamıştı. Ama Weaver onu tanırsa, işi bitik demekti. Arabanın boğucu sıcağında terlemeye başladı, beş dakika kadar sonra barikatların önündeki ikinci araba olarak bekliyordu. Önündeki kamyon kontrol noktasına ilerledi, askerlerden biri Hasan'a işaret etti. Sıra ona gelmişti. Weaver'in barikatların gerisinde durarak kamyonun etrafına üşüşen askerleri izlediğini gördü. Hasan ilerleyeceği sırada Amerikalı başım çevirdi, kamyonun ötesinden Packard'a baktı. Hasan başım arabanın içindeki gölgeye çekti ve kendi kendine küfretti. Tanınmaktan çok korkuyordu. Kaçacak yer yoktu. Torpido gözüne uzanıp fildişi saplı hançerini aldı. Tarık ölmüştü, Amerikalının ödemesi gereken bir hesap vardı. İçinin öfkeyle dolduğunu hissetti. Gerekirse Weaver'i öldürüp kaçmayı denemeyi kararlaştırdı. Barikatları yıkıp İskenderiye'ye doğru gitse belki bir şansı olabilirdi. Packard, onu izleyecek bütün askerî araçlardan daha hızlı ve daha güçlüydü. Asker yeniden işaret etti. Haydi dostum, ilerle, ilerle. Hasan arabayı vitese geçirdi, ilerledi. 19.20 Weaver yorulmuş, sabrının sonuna gelmişti. Askerler kavunların arasına bakarken çavuşun Mısırlı kamyon şoförünün belgelerini incelemesini izledi. Diğer bir asker, elinde feneriyle arabanın altına bakıyordu, bir üçüncüsü de şoför mahallinin içini gözden geçirmekteydi. Haider ve Rachel'in kentte bir yerlerde oldukları kesindi daha da kesin olanı, kentten ayrılmaya çalışacaklarıydı. Bu kadar çok kontrol noktası ve arama varken diye düşündü Weaver, kaçmış olabilecekleri düşünülemez. İçinden bir ses onların burada, uzun kuyruğun bir yerinde olduklarını, kaçmaya çalıştıklarını, muhtemelen sahte belgeler kullanacaklarını söylüyordu. Bu nedenle de orada bulunmak ve eğer gelirlerse onları tanıma istemişti. Peki, ya sonra. Weaver bunu düşünmekten kaçındı. Hiç olmazsa işler daha fazla karışıp birileri zarar görmeden Haider'i teslim olmaya ikna etme şansı vardı. Umutsuzca içini çekti, kente girmeye çalışan arabaların oluşturduğu kuyruğa baktı. Sıradaki araba, büyük ve siyah renkli bir Packard'dı. Askerlerden biri şoföre ilerlemesini ve yerini almasını işaret etmişti ama sürücü hâlâ tereddüt ediyordu. Weaver şoförü görmeye çalıştı, ama adamın yüzü gölgedeydi. Asker yeniden işaret etti. Haydi dostum. İlerle, ilerle. Packard sonunda ilerlediğinde şoförün yüzü hâlâ gölgedeydi. Weaver hafifçe şüphelendi, arabaya yaklaştı. Birden bir motor kükredi. Weaver geri döndü, kentten gelen bir cipin hızla barikatlara yaklaşmakta olduğunu gördü. Neredeyse yolun kenarındaydı, tekerleklerden biri kenardaki toprak şerit üzerinde, hafifçe yana yatmıştı. Anlaşılan biri kaçmaya çalışıyordu. Tabancasına davrandı, nişan almak üzereydi ki cipin içindekilerden birinin Sanson olduğunu fark etti. Cip bir toz bulutu içinde durdu. - Hey Allahım. Neredeyse seni vuracaktım. Sanson'un acelesi vardı, Arabaya bin. Myers'a seslendi. Bizi takip et, yanında da bir telsizci getir. Weaver meraklanmıştı. Neler oluyor. - Şansımız var, olanı biteni bu. Polis isimsiz bir ihbar aldı. Deniz kıyısındaki randevuevleri civarında şüpheli bir çift görülmüş. Çevreyi kuşatmaları için iki birlik gönderdim, kimse bir yere kaçamaz. Eğer her şey yolunda giderse, on dakika sonra orada oluruz. Weaver cipin arka koltuğuna atladı, araba döndü, şehre doğru hızlandı. Hasan, Weaver'in gidişini seyrederken rahat bir nefes aldı. Amerikalının kendisini görmüş olduğundan emindi, hayatını kurtaran şu İngiliz subayı olmuştu. O da tanıdık birisiydi, Hasan düşündükçe, onu daha önce nerede gördüğünü hatırladı. Weaver'i kurtarmak için eve dalan iki kişiden biriydi. Eğer her ikisi de bu aramaya katılıyorsa, acaba ne kadar şey biliyorlardı. Hasan'ın endişeleri arttı. Dikkatini çeken bir şey daha vardı ne kadar hızlı gitmişlerdi. Belki de Almanları bulmuşlardı. Hasan dilini ağzındaki eksik dişlerin boşluğunda gezdirdi, Tarık'ı hatırladı, Amerikalıdan öç alma isteği içini kapladı. Çavuş seslendi Arabadan inin, efendim, kâğıtlarınızı da çıkarın. Hasan arabadan indi. Çavuş belgeleri dikkatle inceledi, iki asker arabanın içini arayıp bagajı açtı. - İskenderiye'ye ne için gidiyorsunuz, efendim. - Babamı ziyarete gidiyorum. Çok hasta da. Takım elbise yerine cellabe giymiş, Packard yerine de bir eşek arabasına binmiş olsaydı, çavuşun bu kadar Nazik davranmayacağından emindi. - Araba temiz Çavuş, ama bunu bulduk. Onbaşı hançeri uzatıyordu. Oldukça tehlikeli bir silah dedi çavuş, bir açıklama bekler gibi kaşlarını kaldırdı. Hasan omuzlarını silkti, güvende olduğunu biliyordu. - Ben işadamıyım. Eminim siz de biliyorsunuz Çavuş, benim gibi birinin kendini hırsız ve haydutlara karşı koruması şart. Çavuş da biliyordu. Hançeri Hasan'a iade etti. - Bütün bu aramanın nedenini öğrenebilir miyim. - Hayır, efendim, öğrenemezsiniz. Şimdi lütfen ilerleyin. Hasan arabaya dönüp motoru çalıştırdı. Önünde, çölün içinden geçen yolda, Weaver'in bindiği cipin stop lambaları görülüyordu. Deacon emekli polisi bulmasını söylemişti. Hasan'ın aklına birden bir fikir geldi. Daha iyisini yapacaktı. Kırk yedinci bölüm 19.30 Haider sokağın gürültüsüne uyandı. Dışarısı karanlıktı, açık panjurlardan içeri ay ışığı sızıyordu. Elini Rachel'in tarafına uzattı, yoktu. Yastığın altından tabancasını aldı, yataktan indi, ışığı yakmak üzereyken pencerenin yanındaki koltukta oturduğunu gördü. Beni korkuttun. Bir an için gittiğini düşündüm. Gerginliği kayboldu, kızın dizleri üzerinde Baedecker'i gördü. Ne yapıyordun. - Düşünüyordum. Alnını öptü. Uyumak istediğini sanıyordum. - Kitaba bir göz atmak istedim. Daha önce farkına varmadığımız yollar var. Mesela. - Mesela liman. Oradan Reşit'e ve Kahire'ye gidebilirdik. Kitabı uzattı. İstersen kendin bak. Haider tabancayı kemerine taktı ve ışığı yaktı. Kitaba baktı, sonra kenara bıraktı, kafasını salladı. Harry ve arkadaşlarının limanı gözetlediklerinden eminim. Üstelik bu çok uzun sürecek bir yol, bir kez denize açıldıktan sonra da kaçacak bir yer yok. - Kitap bir havaalanından bahsediyor. - Aslında, iki. Peki ama nöbetçileri nasıl geçeceğiz. - Senin hâlâ askerî kimliğin var. Belki nöbetçileri atlatıp içeri girer, bir uçağa binerdik. - O kadar kolay değil, Rachel. Bir uçağa yaklaşmayı basarsak bile, bir sürü zorluk çıkardı. Uçağa bindirmeden önce askeri kimliklerimizi kontrol etmek isterlerdi, ya da belki bizim hakkımızda uyarılmışlardır. - İyi de burada oturup yakalanmayı bekleyemeyiz. Bir şeyler yapmamız gerek. Umutsuzluğu sesinden anlaşılıyordu. - Çöl hâlâ en iyi yol. Belki de tek yol. - Peki ya arabayı nereden bulacağız. - Bunu bana bırak. Rachel'i elinden tutup yanma çekti, yüzünü avuçlarının arasına aldı. Biraz önce olanlardan pişmanlık duyuyor musun. Rachel kafasını salladı, o zaman Haider, kızın gözlerinin yaşardığını gördü. - Doğruyu öğrenmek ister misin. - Söyle. - Harry ile senin aranda karar veremiyordum. Gerçekten, her ikinizi de sevmiştim. - Peki, ya şimdi. Dudağını ısırdı, ağlamak üzereydi, ellerini Haider'in boynuna dolayıp sokuldu. Öpüştükten sonra başını göğsüne dayadı. Uzun süre öyle kaldılar, sonunda Rachel konuştu. - Burası o kadar sakin ki. - Belki de bizi unuttular. - Biraz önce dışarıda merdivenlerde bir ses duydum. Bakmak gerekir mi. - Safa'nın sözünü tutmuş olmasına dua edelim. Eğer konuşursa, neler olacağını düşünmek bile istemiyorum. Haider kapıya doğru giderken, dışarıdan sert bir fren sesi duyuldu. Odanın ışığını söndürdü ve pencereye yaklaştı. Aşağıdaki sokakta altı yedi kadar askerî kamyon gördü, askerler kamyonlardan iniyor, tüfeklerini ellerine alıyorlardı. Suratı karmakarışık, pencereden uzaklaştı. - anlaşılan ziyaretçilerimiz var. Tabancasını çıkardı. Çabuk giyin. Birden kapının vurulduğunu, bir adamın bağırdığını duydular. Açın, polis. Haider donup kaldı. Bir saniye kadar sonra kapı daha da şiddetli vuruldu, başka bir ses duyuldu. Elleriniz başınızın üzerinde çıkın, etrafınız sarıldı. Panik içinde, seslerin kendi kapılarının dışından değil, açık pencereden, hemen karşıdaki bir binadan geldiğini anlamaları epey sürdü. Haider pencereden bakarken Rachel yanına geldi. Her yönden asker ve polis geliyordu. Son gelen cipin arka koltuğunda Harry Weaver'i gördüler. Arabadan indi. Haider'in istasyonda yaraladığı İngiliz subayı Sanson'la birlikteydi. Adamın sağ eli sargılar içindeydi. Her ikisi de sokağın öbür tarafındaki evi merdivenlerini tırmandı. Rachel sordu Neler oluyor. - Ya yanlış adrese geldiler ya da başka birilerinin peşindeler. Endişeyle beklediler kısa bir süre sonra karşı binadan kırılan bir kapının gürültüsü duyuldu. Beş dakika kadar sonra Sanson ve Weaver'in binadan çıktıklarını gördüler. On kadar askerî inzibat, uzun boylu sarışın bir adamla genç bir Arap kızını dışarı çıkartırken ortalık daha da karıştı. Yakalananlar yüzlerini saklamaya çalışırken kamyonlardan birine bindirilip götürüldüler. Weaver ve Sanson basamakların dibinde durup birkaç dakika konuştular daha sonra Sanson ayrıldı, cipe binip uzaklaştı. Harry Weaver'in umutsuz bir ifadeyle orada kalakaldığını gördüler. Sokağın iki yanına, küçük kahveye, çevreye baktı. Gözleri daha sonra çevredeki binaların pencerelerinde dolaştı, bir şey düşünür gibiydi. Diğer cipte bekleyen üniformalı İngiliz subayının yanına gitti, hararetle tartışmaya girişti. Haider pencerenin önünden çekildi, Rachel'i de uzaklaştırdı. Harry çok fazla baskı altında sanki. Suratının ifadesini hiç beğenmedim sanki bir şey hazırlıyor. - Peki karşı tarafta olanlar neydi. Haider, motor sesi duyulduğunda pencereden baktı. Weaver cipe binmiş, araba hareket etmişti. Kırmızı stop lambaları gözden kayboldu. - anlaşılan, yanlış bir çifti tutukladılar. Harry şimdilik gitti ama, eğer bütün bölgeyi aramaya karar verirse, yeniden ziyaret edilmemiz uzun sürmez. Rachel'e döndü. Amerikan filmlerinde söyledikleri gibi, Dodge City'den ayrılmanın zamanı geldi. Weaver öfkeyle sordu Peki bütün randevuevleri neden kontrol edilmedi. Myers'ın cipiyle kent merkezine doğru hızla yol alıyorlardı. Yüzbaşı kızardı. Bazı evler komutanlarımız tarafından da ziyaret ediliyor. Kapıyı kırıp odalarına dalmak iyi olmazdı. Weaver sözünü kesti. Kaç tane. - Kesin olarak söylemek zor, efendim, herhalde yedi, ya da sekiz. Üstelik bir randevuevinin böyle bir çift için uygun olabileceğini hiç düşünmedik. Weaver sinirden dişlerini gıcırdattı. Sanson kontrol noktalarını denetlemeye gitmişti. Tutuklanan çifte gelince, erkek savaş tutsakları kampından kaçma bir Alman asker kaçağı, yanındaki de ilişki kurduğu bir fahişeydi. Weaver daha sonra sokakta kalmış, çevredeki dökük yapılara bakmıştı. Mahalle karmaşık arka sokakları, ucuz otel ve pansiyonlarda yaşayan Avrupalı göçmenleriyle ideal bir saklanma yeriydi. B nedenle emin olmak istemiş, cipe döndüğünde Myers'tan çevredeki bütün otel ve randevuevlerinin kontrol edilip edilmediğini sormuştu. - Hayır, efendim demişti Myers üzüntüyle. Şimdi ise duyduğu açıklama öfkesinin patlamasına yetti. Şoföre döndü, Durdur şu Allah'ın belasını. diye emretti. Cip kaldırım kenarında durdu, Weaver, Myers'a yöneldi. Kontrol edilmemiş randevuevi sayısını öğren, hem de çok çabuk. Hemen telsizin başına geç. Kaç generalin pantolonsuz yakalanacağı umurumda bile değil. - Evet evet, efendim. Myers telsizi açtı, mikrofonu eline aldı, kulaklığı kafasına geçirdi ve parazitli alete birkaç dakika konuştu. Aramadıklarımız sadece beş tane, efendim. - Hangi cehennemde bunlar. - Biri limanın orada, diğeri de Kordon'da. Diğer üçüyse San Stefano ve Sidi Bishr mahallelerinde. Bunlardan çoğu Avrupalı kızlar çalıştıran yüksek standartlı evler. Myers yeniden kızardı. Yine de kapılarına dayanmamayı öneriyorum, efendim. Orada bulunan yüksek rütbelileri çok kızdırırız, bunun bedelini de ben ağır öderim. - Bu benim sorunum, senin değil. Önce limana, sonra da Kordon'a bakacağız. Buralar bize yakın. Weaver şoförün omzuna dokundu. Gazla. 19.50 Hasan, Packard'ı dar sokaklarda kullanırken terliyordu, askeri araçlar kente doğru ilerlerken Weaver'in arabasını iki kez kaybetmiş, daha sonra onu kenar mahallelerde tekrar bulmuştu. Beş dakika sonra Weaver'in randevuevleri mahallesine girdiğini, asker ve kamyon dolu bir sokağa saptığını gördü. Hasan derhal kaldırım kenarında durup el frenini çekti. Bir baskına hazırlandığı anlaşılıyordu. Askerler ve polisler sokağı kordon altına almıştı. Weaver ile gözü bantlı subay binalardan birine girmiş, kısa bir süre sonra, yanlarında bir çift bulunan askeri polislerle birlikte çıkmışlardı. Tutukluların elleri bağlanmış, bir kamyona bindirilerek götürülmüştü. Hasan küfretti. Anlaşılan Almanlar yakalanmıştı. Weaver'in cipe doğru yürüdüğünü, yüzbaşıyla tartıştığını gördü. Hasan neler olup bittiğini anlamaya çalışırken yanında Mısırlı bir polis bitti. - Burada duramazsınız, efendim. - Memur Bey, burada neler oluyor. Polis memuru Hasan'ın elbiselerine, pahalı arabasına bakarak onun önemli biri olduğuna karar verdi. Hasan'ı selamlayarak, Bir Alman asker kaçağını yakaladık dedi gururla. Hasan kaşlarını çattı. Bir asker kaçağı için bu kadar gürültü çok değil mi. Polis memuru omuzlarını silkti. Burada duramazsınız, efendim. Hasan Weaver'in cipe bindiğini, ancak kamyondan farklı bir yöne doğru gittiğini gördü. Olanları anlayamıyordu. Eğer Almanlar yakalandıysa, Weaver'in onların yanında olması gerekmez miydi. Arabasını çalıştırıp polise son kez sordu. - Peki tutukladığınız kadın kimdi. - Asker kaçağının arkadaşı. Buralı bir şarmuta (1). Şimdi lütfen ilerleyin, efendim. Bir fahişe. Hasan sırıttı anlamıştı. Tevekkeli değil, Weaver çok öfkeliydi. Anlaşılan askerler yanlış çifti yakalamıştı. Geri vitese takıp sokaktan çıktı, direksiyonu çevirdi, cipin peşinden gitmeye başladı. 1 Arapça, fahişe, (ç.n.) 19.50 Gabrielle Pirou ellerini ümitsizlikle kenetlemiş, endişesi her geçen dakika daha da artıyordu. Masasının üzerinde duran telefona korkuyla baktı. Yukarıdaki kadınla erkek ordunun aradıkları olmalıydı, bundan emindi. Onların sakince gideceklerini ve böylece askeri polise telefon etmekten kurtulacağını ümit etmişti ama, anlaşılan çiftin kıpırdamaya pek niyeti yoktu. Polis baskını müşterilerin canını sıkar, işi için ise bir felaket olurdu. Ama son müşteriyi arka kapıdan göndereli neredeyse bir saat olmuştu kızların hepsine de izin vermişti. Yukarıdakilerin gitmesini daha fazla beklemeyecekti. En son arzu ettiği şey, evinde bir çatışma çıkmasıydı. Titreyen elleriyle telefonu kaldırdı, Askerî Polis Karargâhı‘nın numarasını çevirdi. Bir erkek sesi cevap verdi İnzibat amirinin bürosu, Yarbay Squires. Gabrielle'in sesi çatallıydı. İlgilenebileceğinizi sandığım bir konuda bilgi vermek istiyorum. - Kimsiniz. Gabrielle adını ve adresini verdi, Yarbay'a evindeki yabancılardan söz edip tarif etti. Uzun süren bir sessizlikten sonra karşısındaki heyecanla konuştu. Adresinizi tekrar verir misiniz. Gabrielle adresi tekrarladı ve sordu Adamlarınız ne zaman gelir. - En çok on dakika, Hanımefendi. Sakın bir çılgınlık yapmayın. Eğer onlar aradıklarımızsa, silahlı ve tehlikeli oldukları biliniyor. Hattan ayrılmayın. Yarbay, Gabrielle'in korkmamasını sağlamak için devam etti. Adamlarla birlikte ben de geleceğim. Ayaklarının dibindeki kaniş havlarken, Gabrielle'in yüreği endişeyle çarptı. Donny lütfen. Telefondaki ses duyuldu. Her şey yolunda mı, Bayan. - Evet. On dakika nasıl geçerdi. Üstelik silahlı ve tehlikeli bölümünden hiç hoşlanmamıştı. Yapılacak en akıllı şey, sessizce arka kapıdan sıvışmak, işi yetkililere bırakmaktı. Telefondaki yarbaya planını anlatmak üzereydi ki, hafif bir ses duydu, arkasını döndüğünde yukarıdaki çiftin odaya girdiğini gördü. Adamın elinde bir tabanca vardı. Yaramaz bir kız çocuğu gibi davrandınız, Madam. Şimdi lütfen telefonu kapatın ve dediklerimi yapın. 20.00 Weaver hızla kıyıya doğru ilerlerken arka koltuktaki telsizin sesi duyuldu. Geri dönüp baktığında, telsizcinin kulaklığını taktığını ve mikrofona bir şeyler söylediğini gördü. Adam bir saniye sonra başını kaldırdı. Size bir mesaj var, efendim. Bir kadın inzibat amirine telefon etmiş ve aradığımız kişilerin evinde bulunduklarını bildirmiş. Weaver şoföre durmasını söylediğinde kalbinin çarpıntısına engel olamadı. Adres neresi. Telsizci adresi tekrarladı, Myers'a baktı, gülümsemesini tutamadı. Kordon'da çok pahalı bir randevuevi efendim dedi. Bizim komutanların da sık sık ziyaret ettikleri bir ev. İnzibat amiri yirmi kişi göndermiş. Birkaç dakika sonra orada olurlar. Buradan sadece iki sokak ötede, biz daha önce orada olabiliriz. Weaver endişeyle konuştu. Herkese bildir. Ben gelene kadar hiçbir girişimde bulunmasınlar. Onları canlı istiyorum. Telsizci mikrofona konuşurken, Weaver şoföre döndü. Haydi bakalım asker, gaza bas. 20.05 Köpek ayağının dibinde havlarken, Haider, Rachel' döndü. Köpeği şimdilik dışarı çıkart, birkaç çarşaf ve havlu getir. Daha sonra alt kattaki bütün ışıkla söndür. Rachel öfkeli hayvanı kucağına alıp dışarı çıkardı. Haider, Madam Pirou'ya baktı. Kadı korkudan felç olmuş gibiydi, yine de vurulmadığın şükrediyor olmalıydı. - Askerî polise ne söylediniz. Kadın söylediklerini tekrarladı, Haider sordu Evde başka kim var. - Kimse yok. Herkes gitti. Başlarının derde girmesini istemedim de. - Çok düşüncelisiniz. Tesadüfen, bir arabanız var mı. Kadın cevap vermedi. Haider tabancayı kaldırıp sorusunu Nazikçe tekrarladı. Madam, âdetlerim arasında bir bayanı tehdit etmek yoktur ama, inanın şu anda çok ciddîyim. - Bir Citroen'im var. - Nerede. - Arka tarafta, garajda. - Garaj arka sokağa mı açılıyor. - Evet. - Garajın ve arabanın anahtarları nerede. - Yazı masasının en alt çekmecesinde. Haider çekmeceyi açıp anahtarları buldu. Deponun dolu olduğunu ümit ediyorum. Gabrielle onayladı. Hâlâ titriyordu. Asker dostları deposunun hep dolu olması için gerekli kuponları sağlamışlardı. Birden kapının hızla vurulduğunu duydular. Ses sanki ön kapıdan geliyordu. - Bu da kim. dedi Haider öfkeyle. Fransız kadın korkudan ölecek gibiydi. Belki de bir müşteri. - Belki de telefonda görüştüklerin beklediğinden de çabuk davrandılar. Rachel havlu ve çarşaflarla içeri girerken Haider telefonun kablosunu kopardı. - Ön kapıda biri var. - Duydum. Tabancasını bıraktı, yatak örtüsünü bükerek madamı iskemlelerden birine bağladı, havlulardan biriyle ağzını tıkadı. Müşterileriniz gibi, burada kalmaktan zevk aldık diyemeyeceğiz, Madam. Sizi kısa süre sonra kurtaracaklarını umarım. Gabrielle Pirou ağzındaki tıkacı atmaya çalıştı. Kapıdan gelen sesler artıyordu. Haider tabancasın alıp Rachel'e baktı. Gidelim. 20.05 Weaver kapıyı üçüncü kez yumrukladı. Geri çekilip dört katlı binaya baktı. Hiçbir ışık yanmıyordu. Bütün ev karanlığa gömülmüştü. Elinde tabancası vardı, cip şoförü olan onbaşı, elinde Sten, yanında duruyordu. Myers ile telsiz operatörüyse, ellerinde silahları, kaldırımda hazır bekliyordu. Kordon'da gezinenlerden bazıları durup onları izlemeye koyulmuştu. Weaver onbaşıyı gönderdi. Söyle şunlara, çekilsinler. Onbaşı emri yerine getirirken, Weaver, Myers'ın yanına gitti. Adresin bu olduğundan emin misin. - Evet, efendim. Zaten çok ünlü bir evdir. Sahibi Madam Pirou adında bir Fransız. Arkadan bir giriş olup olmadığını kontrol etmemi ister misiniz. Öyle sanıyorum, arkada da bir sokak var. Weaver yeniden binaya baktı. İçeride biri olsaydı, kapının vurulduğunu duymuş olmalıydı. Ama hâlâ bir ışık yanmamıştı. - Hayır. Ben bakarım. Sen burada kal ve kapıyı kolla. Dışarı çıkmak isteyen olursa, ateş etmeden önce uyar. Ötekiler gelince de bunları ilet. Eğer mümkünse, onları canlı istiyorum. Weaver arka sokağa girdiğinde, karanlıkta bir kapı gördü. - Burası aynı binaya mı ait. Myers başını salladı. Öyle görünüyor. Weaver tabancasının emniyet kilidini açıp kapıda girdi. Kırk sekizinci bölüm Haider, peşinde Rachel'le arka avluya çıktı. Yukarıdaki pencereden baktığında göremediği garajı buldu. Garajın yanında giriş kapısı vardı, kapının kilitli olmadığını gördü. Garaj kapkaranlıktı, yağ kokuyordu. Duvarları elleyerek yürüdü, elektrik düğmesini buldu. Savaştan önceki yıllardan kalma krom parçalan ve pırıl pırıl boyasıyla bir Citroen garajın ortasında duruyordu. Arabanın arkasında, dışarı çıkmak için iki kanatlı büyük bir kapı, kanatlardan birinin içinde de daha ufak tahta bir kapı görülüyordu. - Bak bakalım, kapı açık mı. dedi Haider arabanın şoför koltuğuna otururken. Rachel kapıyı zorladı. Kilitli. Haider anahtar destesini fırlattı, Rachel doğru anahtarı bulup kilidi açtı. Daha açma dedi Haider, Hazır olunca açarım. Şimdi bana anahtarları ver. Rachel anahtarları fırlattı. Anahtarlardan birini kontağa soktu, ateşleme düğmesine bastı, motor mırıldandı ama sustu. Bir dua oku. Bir kere daha denedi, bir daha. Motor üçüncü denemede çalıştı. ‘Tanrılar bizden yana. Arabaya bin. Rachel arabaya binerken Haider kapıya gitti, tahta kapıyı araladı, dışarı baktı. Dışarıda parke taşlı bir sokak, çevredeki evler ile karşıdaki kahvenin ışığı ve görevde olmayan bir iki Arap askeri görülüyordu. Tam garaj kapısını açmaya hazırlanıyordu ki, sokağın diğer ucunda bir gürültü duydu. Duvarın dibinden koşarak biri geliyordu. Garaja doğru ilerleyen adamın elinde bir tabanca vardı. Sokakta dolaşanlar adamın yaklaştığını görünce kenara çekildi. Haider Harry Weaver'i görür görmez tanıdı. İçeri çekilip yavaşça tahta kapıyı kapadı. - anlaşılan erken konuşmuşum. Rachel sordu Bir şey mi var. - Ziyaretçimiz var. Harry. Üstelik de bu yana geliyor. Madamın telefonunu duyup buraya koşmuş olmalı. - Ciddî olamazsın. - İnan bana, o. Arabaya gir ve motoru kapat. Arabadan çıkma, ses çıkarma. Rachel söylenenleri yaptı, uzanarak motoru durdurdu. Garaj yine sessizliğe büründü. Haider ışığı kapadı, el yordamıyla arabayı bulup bindi. Kısa bir süre sonra, bir yerlerde açılan bir kapını gıcırtısı duyuldu, sonra yine sessizlik. Rachel bir süre sonra gerginliğe fazla dayanamadı, fısıldayarak sordu Nerede. - Sanıyorum avluda, bizi arıyor. - Çok geç olmadan gitmemiz gerekmiyor mu. Haider arabadan inmeye davrandı. Planda ufak bir değişiklik yapmamız gerekecek. Burada kal ve ses çıkarma. - Sen çıldırdın mı. Harry seni… - Dediğimi yap. Haider tabancanın emniyetini açtı, arabadan çıktı ve karanlıkta kayboldu. Weaver sokaktaki şaşkın insanlara aldırmadan, elinde tabanca, ilerledi. Çakıl taşı kaplı küçük bir avluya açılan büyük bir demir kapının önünde durdu. Duvarda iki kanatlı büyük bir kapı daha gördü, ama avlu kapısını tercih etti. Kapı gıcırtıyla açılınca, avluya girdi. Karşıda, ana binaya açılan bir kapı görülüyordu. O tarafa ilerleyip kapının tokmağını tuttu. Kapı açıldı, kendini karanlık bir koridorda buldu. Sağında karanlık bir mutfak, daha ileride başka kapılar vardı. Elinde tabanca, el yordamıyla koridorda ilerlerken içinde büyük bir gerginlik duydu. Bir ses duyup durdu. Köpek havlamasına benzeyen ses, koridorun ucundaki bir odadan geliyordu. Odaya doğru ilerledi, kapının önünde durdu. Havlama yeniden duyuldu. Hazırlandı, elini kapının tokmağına koyup çevirdi, ateş etmeye hazır, odaya daldı. Ayağının dibinde küçük bir kaniş vardı. Ağzı ve elleri bağlı kadını görmeden önce, neredeyse köpeği vuracaktı. Tabancasını indirdi, kadının ağzındaki tıkacı çıkardı. Kadın, korkudan bembeyaz, uzun uzun nefes aldı. - Teşekkür ederim. Tanrı‘ya şükürler olsun, yetiştiniz. Weaver ellerini çözdüğünde köpeğini kucaklayıp öptü. - Allah'ın belası Almanlar beni ve küçük Donny'yi ne hale soktular. Kadının ağlamaya başlayacağını kestiren Weaver müdahale etmek zorunda kaldı. Madam Pirou. - Neredeler. Weaver tekrar avluya çıktı. Avlunun öbür tarafındaki garajı gördü, sessizce o tarafa yürüdü. Kapının tokmağını çevirmeden önce kısa bir an tereddüt etti. Garajın için zifirî karanlıktı, ama yine de bir araba fark ediliyordu. Demek Haider ve Rachel arabayı almaktan vazgeçmişti. İçeri girdi. Garaj boştu ve motor yağı kokuyordu. Elektrik düğmesini ararken ensesindeki namlunun soğuk sertliğini duydu. - Tek bir ses çıkarma, Harry, dedi bir fısıltı. Hareket etmeye kalkma seni öldürmek istemiyorum. Şimdi, tabancanın emniyetini kapa, silahı yavaşça yere bırak. Weaver denileni yaptı, betona konan silahın sesi duyuldu. Bir saniye kadar sonra ışık yandı ve garaj aydınlandı. Weaver önüne baktı. Citroen'in sağ koltuğunda Rachel oturuyordu. Kız ona döndüğünde, bakışları karşılaştı. Daha bir kelime bile etmeden Haider arkasından geldi, yere eğilip Colt'u aldı. - Tekrar karşılaştık dostum ne yazık ki pek de hoş şartlarda değil. - Neler oluyor. - Eğer sence bir sakıncası yoksa, resmî konuşmaları daha sonraya saklayalım. Şimdilik arabanın ön koltuğuna doğru ilerle. Weaver itaat etti. Haider sordu Adamların dışarıda mı. Weaver'in tereddüt ettiğini görünce, tekrar etti. Bana yalan söylemeye kalkma, Harry, yoksa insanlar ölür. Biz dahil. - Herkes ön tarafta. Ben arkaya dolanmak istedim. Yalnız mı. Evet. - Şoför koltuğuna geç. - Kaçmanız imkânsız, dedi Weaver. Her taraf sarıldı. - Olabilir, ama son kozumu daha oynamadım. - Neymiş o. Haider gülümsedi. Daha sonra anlatırım, Harry. Şimdi arabaya bin ve söylenenleri yap. Sokağa çık, sola dön ve şehrin doğusuna doğru ilerle. Sana durmanı söyleyene kadar git. - Sen delirmişsin, Jack. Yüz metre bile gidemezsin. Bütün kent sizi arayan asker ve polis kaynıyor. - Farkındayım. Arabaya bin. Weaver, Rachel'in yanına oturdu, yüzüne baktı, heyecanına engel olamadı. Rachel. - Merhaba, Harry. Weaver bir söz bile edemeden Haider arka koltuğa oturdu, tabancanın namlusunu Weaver'in kaburgalarına dayadı. Rachel'e döndü. Bak bakalım, sokak boş mu. Üniformalı ya da şüpheli birilerini görürsen, bana haber ver. Rachel söylenenleri yaptı. Küçük kapıya doğru yürüdü, dışarıya baktı ve geri geldi. Birkaç yaya dışında, her şey sakin görünüyor. Asker falan görmedim. - anlaşılan Harry'nin takımından çabuk davrandık kapıları aç ve arabaya geri dön. Rachel kapı kanatlarını itti, arabaya dönüp yolcu koltuğuna oturdu. Haider, Weaver'a döndü. - Motoru çalıştır, Harry. - Jack, Tanrı aşkına aklını başına topla uzağa gidemeyiz. Haider namluyu kaburgalarına bastırdı. Dediklerimi yaparsan, sevinirim. Sonradan pişman olacağım bir şey yapmak istemiyorum. Sana söyleyene kadar da farları yakma. Weaver ateşleme düğmesine bastığında motor hemen çalıştı. - Dışarı çıkalım, dedi Haider. Yolumuzu kesmeye kalkan olursa, gazı kökle. Unutma, ben söylemeden durmayı aklından bile geçirmeyeceksin. Weaver motorun devrini yükseltti, kaldırımdan geçmekte olan iki yayayı bekledi, arabayı vitese takıp debriyajı bıraktı. Citroen ileri fırladı, garajdan çıktı. Kırk dokuzuncu bölüm 20.05 Hasan arabayı deniz kıyısına çekip motoru durdurdu. Göze batmadan Weaver'i daha fazla izleyemeyeceğini biliyordu. Amerikalının Kordon'daki bir evin kapısını çaldığım, adamları beklerken yan sokaklardan birine dalıp gözden kaybolduğunu görmüştü. anlaşılan randevuevleri sokağında hâlâ Almanları arıyordu. Hasan umutsuzluğa kapıldığını hissetti. Eğer gerçekten de o evdelerse, sokaktaki askerleri atlatıp onları uyarması