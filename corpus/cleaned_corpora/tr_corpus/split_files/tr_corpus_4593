bölgeyle birlikte, bunlarla çevrelenmiş 4 küçük şehri kapsar. Körfez bölgesi 7.2 milyonluk bir nüfus barındırır. Körfez bölgesi birçok askeri bölgeye, havaalanına, ulusal parka, kesişim yollarına, köprülere, tünellere ev sahiliği yapar. San Francisco ve San Jose ikilisi, birlştirilmiş kentsel bölgeer alanında nüfus olarak dünya 49.sudur. San Francisco, Körfez bölgesinin finans merkezidir (ve nüfus yoğunluğu olarak New York'tan sonra ülke genelinde 2. şehirdir.). Buna karşın San Jose, bölgenin en fazla nüfusa sahip şehridir. Körfez bölgesi, doğal güzellikleri, liberalizm akımının yüksek etkisi ve maddi zenginlikleriyle bilinmektedir. Bereketli Topraklar Ãœzerinde Bereketli Topraklar Üzerinde, Orhan Kemal'in yazdığı, 1954 tarihli romandır. Romanda, para kazanmak umuduyla köyden ayrılıp şehre göçeden İflahsızın Yusuf, Köse Hasan ve Pehlivan Ali adlı üç arkadaşın başından geçenler anlatılır. Orhan Kemal, roman hakkında "Bu kitap, kendi bilgi ve görgülerim dışında, bir lokma ekmek için kötü iş şartları içinde zehir gibi bir hayatı yaşayanlardan derlenmiş malzemeyle meydana gelmiştir. Yayımlanmadan önce, çeşitli ırgat, usta, usta yardımcısını toplayarak bir gece sabaha kadar okudum onlara. Dinlediler. 'Pardon,' dediler, 'bu bu kadar olur. Bütün anlattıkların doğru. Eksik bile. Çukurova'nın bereketli topraklarında öyle işler olur ki, aklın durur. Sana anlatsak, bir değil beş roman çıkarırsın..." demişti. Roman, 1979 yılında Erden Kıral tarafından filme uyarlandı. Culpa in contrahendo Culpa in contrahendo, ""sözleşme görüşmelerindeki kusurdan doğan sorumluluk"" anlamına gelen Latince hukuk terimidir. Kara Avrupası hukuk sistemi ülkelerinin pek çoğunda önemli sayılan bir borçlar hukuku kavramıdır. Dürüstlük kuralına dayanır. Tarafların sözleşmenin kurulması sırasında, sözleşme benzeri güven ilişkisine dayanan özen gösterme, aydınlatma ve koruma yükümlülüklerini ifade eder. Güven ilişkisini kusurlu davranışıyla ihlal ederek karşı tarafa zarar veren kişi, bu zarardan dolayı sorumlu olur. Alman Medeni Kanunu (BGB) §311, bu sorumluluğu düzenlemektedir. Jhering’in 1860 tarihli ""Culpa in contrahendo bei nichtigen oder nicht zur Perfection gelangten Vertraegen"" (Sözleşme görüşmeleri sırasındaki kusur veya batıl ya da hiç kurulmamış sözleşmelerde tazminat) eseri ile Leonhard’ın 1910 tarihli ""Verschulden bei Vertragsschluss"" (Sözleşmenin kurulması sırasında kusur) eseri konuya ilişkin ilk incelemeler arasındadır. Vatoz Bulutsusu Vatoz Bulutsusu (Hen 3-1357) Sunak takımyıldızı bölgesinde yaklaşık olarak 18.000 ışık yılı uzaklıkta bulunan, bilinen en genç gezegenimsi bulutsudur. Tutku (film, 1943) Tutku 1943 İtalya yapımı dramatik suç filmidir. İtalyanca özgün adı Ossessione dir. Bazı yazarlar tarafından tartışmalı olarak İtalyan Yeni Gerçekçiliği sinema akımının ilk filmi olarak kabul edilen "Ossessione", yönetmeni Luchino Visconti'nin de sinemadaki ilk filmidir. Filmin senaryosunu da yine Visconti kalabalık bir ekiple birlikte Amerikalı yazar James M. Cain'in 1934 tarihli sansasyonel suç romanı "The Postman Always Rings Twice" (Tr: "Postacı Kapıyı Her Zaman İki Kere Çalar")'dan uyarlayarak yazmıştır. Cain'in bu romanı Türkiye'de de ilk kez 1949 yılında Nebioğlu Yayınevi'nden Semih Yazıcıoğlu'nun çevirisiyle Postacı Kapıyı İki Defa Çalar adıyla çıkmıştı. Aynı roman 1939'da Fransa'da (Le dernier tournant), 1946 ve 1981 yıllarında ABD'de (her ikisinin adı da romanla aynı adı taşıyordu: "The Postman Always Rings Twice") ve 1998 yılında da Macaristan'da olmak üzere birkaç kez sinemaya aktarılmıştır. Başıboş bir serserinin (Massimo Girotti), kocasından nefret eden bir kadınla (Clara Calamai) ilişkiye girmesi, bu ilişkinin bir tutkuya dönüşmesiyle de birlikte kadının lokanta işleten kocasını ortadan kaldırmak için yaptıkları şeytanca planların anlatıldığı film alışılmadık tondaki gerçekçi tarzıyla seyirciyi oldukça tedirgin etmişti. Roman da içerdiği yoğun seks ve şiddet temalarıyla yayımlandığı yıllarda okuyucular üzerinde benzer etkiler yapmıştı. 1940'ların Mussolini dönemi İtalya'sının kirli çamaşırlarını, fuhuş ve eşcinsellik gibi az dillendirilen yönlerini hiç çekinmeden ortaya koyan "kirli" bir filmdir. İlk yarısında ağırlıklı olarak "yeni gerçekçilik" sinema akımının ögelerini taşıyan film, ikinci yarısından itibaren "kara film" türünün tipik özelliklerini göstermeye başlar. İçerdiği şiddet yüzünden film tamamlanır tamamlanmaz Mussolini rejiminin sansür kurulu tarafından yasaklanmış, daha sonra da büyük oranda makaslanmış bir versiyonunun gösterilmesine izin verilmiş, ancak daha sonra bu versiyon da toplatılmıştı. Savaş bittikten sonra Visconti kesilip çıkartılmış parçaları bir araya getirerek filmini yeni baştan ortaya çıkardı. Ancak bu defa da telif hakları sorunları yüzünden (Visconti romanın telif hakkını ödememişti) 1970'li yılların ortalarına gelininceye kadar filmin, özel durumlar istisna tutulacak olursa, İtalya dışında gösterilmesi mümkün olmadı. Bir yük kamyonu yol kenarındaki benzinliklerden birinde yakıt almak için durduğunda, şoför kamyonun kasasında kaçak seyahat eden Gino (Massimo Girotti)'yu fark eder ve onu apar topar araçtan indirir. Yırtık pırtık giysiler içindeki bakımsız bu genç adam umursamaz tavırlarla, aynı zamanda hem bir lokanta hem de bir ev olarak kullanılan benzinliğin ana binasına doğru ayaklarını sürüyerek gider, mutfak bölümüne geçince de orada Giovanna (Clara Calamai) ile karşılaşırlar. Giovanna benzinliğin yaşlı ve şişman sahibi Giuseppe (Juan de Landa)'nin genç ve güzel karısıdır. Giovanna ile bu yakışıklı serseri arasında bir elektriklenme olur. Yemek parasını ödeyemediği için önce Giuseppe tarafından kovulan genç adam, araba tamirinden anladığı söyleyince karın tokluğuna garajdaki bir arabanın tamirine başlar. Giuseppe'yi bir motor parçasını alması için yakın bir kasabaya gönderince, Gino ve Giovanna evde ilişkiye girerler. Bu sırada Giovanna içini Gino'ya döker. Hiç sevmediği, hatta nefret ettiği kocasıyla aç kalmamak ve sokaklardan kurtulmak için mecburen evlenmiştir. Gino Giovanna'ya birlikte kaçmayı önerir, hatta bunu denerler de, ama daha yoldayken Giovanna bir serseri hayatına dayanamıyacağını söyleyerek geri döner. Gino ise yoluna devam eder. Kaçak olarak bindiği trende cezalı bilet ücretini ödeyen "İspanyol" lakaplı (Elio Marcuzzo) bir sokak satıcısıyla tanışır. Melankolik bir kişiliğe sahip olan "İspanyol" ona birlikte çalışmalarını teklif eder. Ancona'da kaldıkları ucuz pansiyonda aynı yatağı paylaşırlar, burada "İspanyol" un Gino'ya olan davranışlarında üstü kapalı eşcinsel bir eğilim sezilir.(Gino'ya doğru yolu göstermeye çalışan "İspanyol", kendisinin de bir eşcinsel olduğunu hiçbir zaman saklamamış olan yönetmen Visconti'nin filmdeki yansımasıdır belki de) Bir gün limanda satış yaparlarken tesadüfen kalabalığın arasında Giovanna ve Giuseppe çiftine rastlarlar. Giuseppe bir arya yarışması için Ancona'ya gelmiştir. Gino'yu da alarak gittikleri tavernada yarışmayı kazanan Giuseppe kör kütük sarhoş olur. Gino'yu tekrar eve davet ederler. Yolda Giovanna ve Gino bindikleri kamyoneti uçuruma iterek Giuseppe'yi öldürürler. Polis biraz şüphede kalmakla birlikte olayı kaza olarak rapora geçirir. Garaja ve yüklüce bir hayat sigortasına konan Giovanna'nın gittikçe değişen davranışları karşısında, zaten başından beri Giuseppe'nin ölümünden pişmanlık duyan Gino, bu olayda kullanılmış olabileceğinden kuşku duymaya başlar. Giovanna'nın birlikte kaçma teklifine sürekli olumsuz yanıt vermesi üzerine daha da mutsuzlaşan Gino parkta tanıştığı iyi kalpli mutsuz fahişe Anita (Dhia Cristiani)'yla yeni bir ilişkiye girer, ama birliktelerken Giovanna'ya yakalanırlar ve tartışırlar. Bu arada hem sigorta şirketi hem de polis gizlice peşlerine düşmüştür. Giovanna hamile olduğunu söyleyerek Gino'nun kaçma teklifine sonunda evet der ve birlikte kamyonetle şehir dışına kaçarlarken kaza yaparlar, Giovanna kazada ölür. Gino da arkalarından yetişen polis tarafından tutuklanır. Amerikalı yazar James M. Cain'in 1934'te yazdığı "The Postman Always Rings Twice" ("Postacı Kapıyı İki Defa Çalar") adlı suç romanından yapılmış sinema uyarlamaları şunlardır: Tutku (anlam ayrımı) Postacı Kapıyı İki Kere Çalar (anlam ayrımı) Küçük Halter Bulutsusu Küçük Halter Bulutsusu (ayrıca "Messier 76", "NGC 650/651", the "Barbell Nebula", veya the "Cork Nebula" olarak da bilinir) Kahraman takımyıldızı yönünde bulunan bir gezegenimsi bulutsu. Pierre Méchain tarafından 5 Eylül 1780'de keşfedilmiş ve Charles Messier'in kataloğunda 76 numarayla yerini almıştır. 1918 yılında gökbilimci Heber Doust Curtis tarafından tanımlanmıştır. Bulgaristan Krallığı Bulgaristan Krallığı (Bulgarca: Царство България), 1908-1946 yılları arasında var olmuş bir devlet. 1885'te Doğu Rumeli'yi Osmanlılardan alan Bulgaristan Prensliği'nin 5 Ekim 1908 tarihinde krallık olmasıyla kurulmuştur. Bulgaristan de jure olarak Osmanlı'ya karşı bağımsızlığını bildirmiştir. I. Balkan Savaşı'nın başlatıcısı olmuş ve Balkanlarda etnik bir devlet olmuştu. Ancak II. Balkan Savaşı'nda tek başına kalmış ve Bükreş Antlaşması ile etkinliğini kaybetmiştir. I. Dünya Savaşında İttifak Devletlerinin yanında yer almıştır. Neuilly Antlaşması ile savaştan çekildi. II. Dünya Savaşında Almanya safında savaştı. Dinleri Ortodoksluk ve başkenti Sofya'ydı. 1946 Bulgaristan Krallığı yıkıldı ve Bulgaristan Halk Cumhuriyeti kuruldu. Kıbrıs Futbol Federasyonu Kıbrıs Futbol Federasyonu (Yunanca: Κυπριακή Ομοσπονδία Ποδοσφαίρου, kısaca ΚΟΠ), kısa adıyla KOP, Kıbrıs Cumhuriyeti'nde futbolu düzenleyen kurumdur. A' Katigorias, Kıbrıs Kupası, LTV Süper Kupası ve Kıbrıs Cumhuriyeti millî futbol takımını düzenlemektedir. Merkezi başkent Lefkoşa'dadır. Futbol 20. yüzyılın başlarında İngilizler tarafından adaya getirilmiş ve belli bir süre adanın vazgeçilmez sporu olmuştur. Futbolun iyice yaygınlaşması ile birlikte Eylül 1934'te organize etmesi için Kıbrıs Futbol Federasyonu kuruldu. 2007 senesinde KOP, yeni genel merkezine taşındı. Açılışını UEFA başkanı Michel Platini ve dönemin Kıbrıs Cumhuriyeti Cumhurbaşkanı Tassos Papadopoulos yaptı. Ayrıca Kıbrıs Futbol Federasyonu, Marfin Popular Bank ile yeni sponsorluk anlaşması yaptı. Knock You Down "Knock You Down", Amerikalı şarkıcılar Keri Hilson, Kanye West ve Ne-Yo tarafından Hilson'ın ilk stüdyo albümü "In a Perfect World..." için kaydedilen bir şarkıdır. Şarkı, albümün dördüncü teklisi olarak Amerika Birleşik Devletleri'nde yayınlandı. Şarkının video klibi, şarkının tekli olarak yayınlanmasından bir gün önce, 23 Mart 2009'da yayınlandı. Şarkı, Birleşik Krallık'ta albümün ikinci teklisi olarak 22 Haziran 2009'da piyasaya çıktı. Şarkının bir dizesinde "This is bad, real bad, Michael Jackson" sözü geçmektedir. Michael Jackson'ın ölümünden üç gün önce yayınlanması nedeniyle, Keri Hilson bunu "biraz ürkütücü" olarak değerlendirdi. Şarkı, bir milyondan fazla indirildi, ABD "Billboard" Hot 100 listesinde üç ve İngiltere listesinde beş numara oldu. Hilson'ın ana vokalist olarak bulunduğu en başarılı çalışması hâline geldi. Ayrıca, Timbaland'e eşlik ettiği "The Way I Are" parçasından sonra ABD ve İngiltere'de ilk ona girmeyi başaran ikinci şarkısı oldu. RIAA tarafından altın ve RIANZ tarafından platin plak ile ödüllendirildi. Şarkının sözleri Keri Hilson, Danja, Marcella Araica, Kevin "KC" Cossom, Shaffer Smith ve Kanye West tarafından yazıldı. Yapımcılığını ise Danja üstlendi. Şarkıda Kanye West ve Ne-Yo, konuk olarak yer aldı. Keri Hilson, Kanye West ve Ne-Yo ile çalışmayı hep istediğini beyan etti. Ayrıca, West'in vokalleri şarkıya son dakikada eklendi. "Knock You Down"un video klibi Los Angeles'ta Chris Robinson yönetmenliğinde çekildi. Video klipte Kanye West'in "This is bad, real bad: Michael Jackson" dizesini söylediği sırada, Keri Hilson pantolon ağını Jackson tarzı tutarken görülmektedir. Diamond Supply Co. şirketinden Nick Tershay ve San Diego Chargers takımından Shawne Merriman da video klipte rol aldı. Video klibin ilk gösterimi 23 Mart 2009'da BET kanalındaki "Access Granted" programında yapıldı. 14 Mayıs'ta İngiltere'nin Channel Four ve 4 Music kanallarında yayınlandı. BET'nin 106 & Park listesine dokuz numaradan giriş yaptı ve listede zirveye ulaştı. "Knock You Down", Hilson'ın dünya çapında en başarılı şarkısı oldu. "Billboard" Hot 100 listesinde ilk beşe giren ikinci şarkısı oldu (ilki Timbaland'e eşlik ettiği ve beş numaraya yükselen "The Way I Are"). Şarkı, Hilson'ın Avustralya'da ilk 50 şarkının yer aldığı ana listeye ve Kanada Hot 100 listesine girmeyi başaran ilk şarkısı oldu. İngiltere listesinde beş numaraya yükseldi ve İngiltere'deki en başarılı şarkısı hâline geldi. Ayrıca, İrlanda listesinde de iki numaraya ulaşmayı başardı. Ferit Tüzün Ferit Tüzün(24 Nisan 1929, İstanbul – 21 Ekim 1977, Ankara), Türk besteci. “"Midas’ın Kulakları"", ""Çeşmebaşı Balesi"", ""Esintiler"" gibi yapıtlarıyla tanınan ünlü bir bestecidir. 1929 yılında İstanbul'un Eyüpsultan semtinde dünyaya geldi. Babası öğretmen Mustafa Rahmi Bey idi. Çocukluğu Kınalıada’da geçti. İlkokulu Kınalıada’da bitirdikten sonra babasının ölümü üzerine Ankara’daki ablasının yanına giderek öğrenimini Ankara Atatürk Lisesi’nde sürdürdü. Ablası Bedriye Tüzün’ün İstanbul Konservatuvarı şan bölümü mezunu olması nedeniyle müzik ile erken yaşta tanışmış olan Ferit Tüzün, ablası aracılığıyla Ulvi Cemal Erkin ile tanıştı ve Ankara Konservatuvarı'na piyano bölümü öğrencisi olarak girdi. Erkin’in ve Necil Kazım Akses’in önerileri ile kompozisyon bölümüne de kaydolan Ferit Tüzün, 1949’da Piyano Yüksek bölümünden, 1951’de Kompozisyon bölümünden mezun oldu. Her iki bölümü de birincilikle tamamlamıştı. Mezuniyetinden sonra iki yıl Kompozisyon bölümünde Necil Kazım Akses’in asistanlığını yaptı. İlk önemli eseri olan “"Ninni"” adlı orkestra yapıtını konservatuvarın son sınıfında öğrenci iken bestelemişti. Bu eser, 1952’de Cemal Reşit Rey yönetimindeki İstanbul Şehir Orkestrası tarafından ilk defa seslendirildi. Millî Eğitim Bakanlığı’nın açtığı sınavı kazanarak 1954’te Münih Müzik Akademisi’ne gönderildi; ünlü şef Fritz Lehmann’ın öğrencisi oldu. Lehmann’ın ölümü üzerine orkestra şefliği çalışmalarını Adolf Mennerich ve Gotthold Ephraim Lessing'in yanında sürdürdü. Bir yandan kompozisyon alanında çalışan Tüzün, Münih’te iki önemli besteci ile tanıştı ve onlardan kompozisyon dersi aldı: Karl Amadeus Hartmann ve Carl Orff. Müzik eğitimini 1958’de tamamladıktan sonra bursunu bir yıl daha uzatarak Münih Devlet Operası’nda şef yardımcılığı yaptı; ayrıca çeşitli kentlerde konserler yönetti. Almanya'da kaldığı süre içinde bestelediği ""Anadolu Süiti"" (1954), ""Türk Cappriccio'su"" (1956) ve ""Humoresque (Nasreddin Hoca)"" (1957) adlı eserlerinin ilk seslendirilişleri Münih Flarmonisi tarafından yapıldı. Bu üç eser, Ferit Tüzün’ün önemli yapıtları arasında kabul edilir. Anadolu Suiti adlı yapıtı, daha sonra besteleyeceği Çeşmebaşı Balesi’nin temelini oluşturmuştur. 1959 yılında Türkiye’ye dönen müzisyen, Ankara Devlet Opera ve Balesi orkestra şefi olarak görev yaptı. Bir yandan da bestecilik çalışmalarını sürdüren sanatçının en önemli eserleri; ilk Türk balesi olan "Çeşmebaşı", TRT'nin siparişi üzerine yazdığı "Midas’ın Kulakları" operası ve yine TRT’nin siparişi üzerine bestelenmiş “"Esintiler"” adlı orkestra eseridir. Ayrıca konusunu Elazığ dolaylarından alan bir bale olan “"Çayda Çıra"” için bestelediği bir bale süiti ile ilk defa 2004 yılında seslendirilen “"Kınalı Eller"” adlı bir bale süiti vardır. Bilinen son yapıtı olan “"Söyleşi"”, Kültür Bakanlığı tarafından Cumhuriyetin 50. yılı kutlamaları için sipariş edilmiş bir orkestra yapıtıdır. Tüzün, 1974 yılında Ankara Konservatuvarı’nda öğretmenlik yaptıktan sonra Ocak 1977’de Devlet Opera ve Balesi’nin Genel Müdürü olarak atandı. Bu görevi sürdürürken geçirdiği bir kalp krizi sonucu 21 Ekim 1977’de beklenmedik şekilde hayatını kaybetti. Cenazesi, Karşıyaka Mezarlığı’na defnedildi. Tüzün, ölümünden 23 yıl sonra (2000 yılında) Sevda - Cenap And Müzik Vakfı tarafından “"Onur Ödülü Altın Madalyası"” ile ödüllendirildi . Hakkında, Şefik Kahramankaptan tarafından yaılan ""Çeşmebaşından Esintilerle: Ferit Tüzün"" adlı kitap, 6 Aralık 2001'de yayımlandı. Jonas bölümleri listesi Jonas, 2009 yılında başlamış ve 2010'da sona ermiş bir Disney Channel programıdır. İlk sezonu "JONAS", ikinci sezon ise "Jonas L. A." olarak yayınlanmıştır. Amazing Amazing ÅŸu anlamlara gelebilir: Alternatif Parti Alternatif Parti, merkezi Ankara'da olmak üzere kurulan kısaltılmış adı “"ALPA"” amblemi ise, Kırmızı Türkiye zemininde, Karadeniz üzeriden doğan 7 ışınlı, altın rengi güneştir. Alternatif Parti, Türk ulusunun "dilde, fikirde, vatandaşlıkta, işte birlik" temel ilkesi içerisinde liberal, laik ve demokratik bir dünya görüşü ile birey ve toplum olarak mutluluğunu ve Türkiye’yi dünya lideri bir ülke haline getirmeyi amaçlamaktadır. Atatürk’ün devrimleri ve ilkeleri ışığında, Cumhuriyet’in temel nitelikleri olan insan hakları ve temel özgürlüklere dayalı demokratik, laik ve sosyal bir hukuk devletine sahip çıkarak, Türkiye'nin bölünmez bütünlüğü ve birliğini koruyarak, çağdaş, katılımcı ve çoğulcu demokrasi ilkelerini yaşama geçirerek hedeflerini gerçekleştirir. Parti 15 Mart 2015'te aldığı kararla ismini İlk Parti olarak değiştirdi. 1999 yılında kurulan bir siyasi partidir. İlk Genel Başkanı Semih Tufan Gülaltay'dır. Türkçülüğü savunmaktadır. Şu ana kadar hiçbir seçime katılmamıştır. Semih Tufan Gülaltay'ın ardından yapılan kurultayda seçilen isim Gencehan Tunay'dır. Partinin yaptığı son kurultayda İlker Bircan genel başkanlığa seçilmiştir ve partinin adını Alternatif Parti olarak değiştirmiştir. İnsan Hakları Derneği (İHD) eski Başkanı Akın Birdal'a düzenlenen suikasttan hüküm giyen Semih Tufan Gülaltay, 2005'te UBP'nin genel başkanı olmuştu. Fakat Yargıtay Cumhuriyet Başsavcılığı, Gülaltay'ın genel başkanlıktan ayrılmasını ve üyelikten çıkarılmasını istemişti. UBP'ye bir uyarı yazısı gönderen başsavcılık, Gülaltay'ın "adam öldürmeye teşebbüs, sahtecilik, kamu hizmetlerinden yasaklılık ve DYP üyeliğinin devam etmesi" gerekçeleriyle parti üyeliğinden çıkarılması ve genel başkanlık görevine son verilmesi gerektiğini vurgulamıştı. Gülaltay'ın parti üyeliği ve genel başkanlıktan ayrılmasının ardından, UBP'nin başına Gencehan Tunay geçti. Son kongrede bu kez İlker Bircan, UBP'nin yeni lideri oldu ve partinin ismi "Alternatif Parti" olarak değişti. Alternatif Parti 1998 yılında kurulan Ulusal Birlik Partisi'nin devamı niteliğindedir. 2007 yılında yapılan kongrede Ulusal Birlik Partisi genel başkanlığına seçilen İlker Bircan, partinin siyasi çizgisinin yanında adını da değiştirerek "Alternatif Parti" yapmıştır. 1998 yılında kurulan parti, 2007 yılından bu yana Alternatif Parti olarak faal siyasi hayatına devam etmekteydi. TBMM XVII. Dönem Samsun Milletvekili Süleyman Yağcıoğlu genel başkanıdır. Amazing (Kanye West şarkısı) "Amazing", Amerikalı rapçi Kanye West'in "808s & Heartbreak" adını verdiği dördüncü stüdyo albümünden çıkan üçüncü teklisidir. Yazarlığını Kanye West, M. Jones, D. Mills, Jeff Bhasker ve Young Jeezy; yapımcılığını Kanye West ve Jeff Bhasker'ın üstlendiği şarkıda West'e Young Jeezy eşlik etmektedir. Şarkının geri vokallerinde Mr Hudson ve Tony Williams yer almaktadır. Kanye West, şarkının üçüncü tekli olarak yayınlanacağını kendi blogunda doğruladı. "Amazing", Amerikan radyo kanallarına sunuldu. Şarkı, NBA tarafından playoff reklam kampanyasının müziği olarak seçildi. "Amazing", tekli olarak yayınlanmadan önce "808s & Heartbreak" albümünün yayınlanmasıyla birlikte çeşitli listelere giriş yaptı. ABD'de, "Billboard" Hot 100 listesine 89 numaradan giriş yaparken; Kanada'da Hot Canadian Digital Singles listesine 63 numaradan giriş yaptı. "Amazing"in video klibi Hype Williams yönetmenliğinde Hawaii'de çekildi. 13 Nisan 2009'da, West kendi blogunda video klipten çeşitli fotograflar yayınladı ve video klibin yakında çıkacağını açıkladı. 23 Nisan 2009'da, video klibin ilk gösterimi BET kanalındaki 106 & Park programında yapıldı. NBA.com'da, Kanye West ve Young Jeezy yerine yalnızca NBA oyuncularının yer aldığı ve Young Jeezy vokallerinin çıkarıldığı bir video klip yayınlandı. Avrasya Partisi 9 Mayıs 2002 tarihinde Eski ANAP'lı bakan olan Hüsnü Doğan tarafından kurulmuş olan siyasi bir partidir. Partinin amblemi, mavi zemin üzerine beyaz bir köprüden oluşmaktaydı. Hüsnü Doğan'ın yanı sıra Hasan Korkmazcan, Fahrettin Kurt, İrfan Köksalan gibi isimlerin de aralarında bulunduğu kurucular kurulu, 42 kişiden oluşmuştur. 3 Kasım 2002 tarihinde yapılan seçimlere katılamayan parti, 14 Aralık 2002 tarihinde topladığı kongre ile kendini feshetti. Milli Egemenlik Partisi Milli Egemenlik Partisi, Anayasa Mahkemesi eski başkanı Yekta Güngör Özden'in kurmuş olduğu Cumhuriyetçi Demokrasi Partisi'nin adının değiştirilmesiyle kuruldu. 2002 yılında Cevdet Anaçoğlu tarafından kurulmuş olan bir siyasi partidir. Şu ana kadar hiçbir seçime katılmamıştır. Görüşü Milli Egemenliğin her zaman korunması ve her zaman demokrasi ve milli egemenliğin üstte tutulmasıdır. Partinin tüzel kişiliği sona ermiştir. MÃ¼dafaa-i Hukuk Hareketi Partisi Tam Bağımsızlık, Millî Egemenlik, Yoksullukla Mücadele ve Cehaletle Mücadele, temel davalarının örgütlenmesini amaçlayan bir halk hareketidir. Bu mücadelelerin ilke, hedef ve politikaları Parti Tüzük ve Programında detaylı olarak anlatılmaktadır. Atatürk'ün Gençliğe Hitabesini parti yemini olarak kabul etmiştir. Sugar (şarkı) "Sugar", Flo Rida'nın "R.O.O.T.S." albümünden çıkan ikinci teklisidir. Şarkıda Wynter Gordon'nın vokalleri yer almaktadır. Şarkı, 17 Mart 2009 tarihinde dijital yükleme formatıyla satışa sunuldu. Şarkıda Eiffel 65 adlı grubun "Blue (Da Ba Dee)" adlı şarkısından örnekler bulunmaktadır. Albüm için yazılan eleştirilerde şarkı farklı yorumlar elde etti. "Billboard" dergisi şarkının fazlaca "Blue (Da Ba Dee)" şarkısından örnek aldığını, ancak albümdeki en belirgin şarkılardan biri olduğunu bildirdi. "Allmusic" ise şarkının alıntı yapılmasının yeterince yüzsüz bir davranış olduğunu vurguladı. Şarkı için çekilen video klip, 10 Nisan 2009 tarihinde South Beach, Florida'da çekildi. Bu video klibin Nisan sonlarında yayımlanacağı bildirildi. "Sugar", Amerikan müzik listesine o haftanın en yüksek girişi olan yirmi beşinci sıradan girdi. Bu sayede şarkı, Flo Rida'nın bu listede en yüksek giriş yapan şarkısı oldu. Şarkı aynı listede şu ana kadar on beş numaraya kadar yükseldi. Şarkı, yine aynı ülkenin diğer birçok listesinde ilk yirmiye girdiği gibi, Kanada'da da sekizinci sıradan giriş yaptı. Ancak şarkı İngiltere listelerine otuz beşinci sıradan girerek daha düşük bir giriş yaptı. Yeni YÃ¼zler Partisi Münci İnci tarafından 2002 yılında kurulmuş bir siyasi partidir. Hiçbir seçime katılmamıştır. Bu parti siyasette artık yeni yüzlerin olmasının gerektiği düşünerek bu partiyi kurmuştur. Wynter Gordon Wynter Gordon, Amerikalı bir R&B şarkıcısıdır. Atlantic Records ile bir anlaşması bulunan Gordon, Mary J Blige için "Gonna Breakthrough" adlı şarkının sözlerini yazdı. Bunun yanı sıra Danity Kane adlı kadın müzik grubunun "2 of You" adlı şarkısında da yardımcı söz yazarlığı yaptı. Gordon, stayondeck.com sitesine verdiği bir demecinde kendi ilk albümünün 2009 yazında çıkma olasılığının yüksek olduğunu söyledi. Çıktığı bir konserde dört şarkı seslendiren Gordon, bunların hiçbirini kendi teklisi olmayacağını söyledi. Ancak sonrasında verilen bilgilere göre Haziran 2009'da yayımlanması planlanan "Love Is Like a Drug"ın ilk tekli olacağı kesinlik kazandı. Nisan 2009'da Flo Rida ile beraber kaydettiği "Sugar" adlı şarkıyı piyasaya süren sanatçı, bu şarkıyla Amerikan müzik listesinde ilk yirmiye girdi. Almanya Federal Haber Alma Servisi Almanya Federal Haber Alma Servisi (Almanca: "Bundesnachrichtendienst"), Almanya'nın gizli haber alma servisidir. Kontrol edildiği yer Reichstag'dır. Karargahları Münih ve Berlin'dedir. 6.050 personeli vardır. Şu anki başkanı Ernst Uhrlau'dur. Kurucusu ünlü Nazi casusu Reinhard Gehlen'dir. Almanya'nın 300 yerinde casus evleri vardır. Bundeswehr'in %10 mensuptur. "Amt für Militärkunde"(Ordu Bilim Ofisi) adlı bir bölümü vardır. Bütçesi 430.000.000 €'dur. Soğuk savaş döneminde Batı Almanya'nın Sicherheitsdienst, Doğu Almanya'nın Stasi olarak iki istihbarat servisi vardı ve Berlin Duvarı yıkınlınca tek çatı altında toplanarak "Bundesnachrichtendienst" adı altında birleştiler. Honda Concerto Honda Cencerto, (Japonca:) Honda 1988-1992 yıllarında ürettiği 4 kapı sedan ve 5 kapı hatchback sedan modelidir. Concerto, Japonya'da üretilmektedir ve satılmaktadır. Concerto'nun liftback ve sedan karoserleri ile de satılmıştır. Kırım Harbi Madalyası Kırım Madalyası, Kırım Savaşı nedeniyle bastırılan madalya. Abdülmecid döneminde (1839-1861) çıkarılan madalyanın ön yüzünde zeytin dallarından meydana gelen bir çelenk ortasında tuğra ve Kırım 1271 (1855/1856) arka yüzünde silah ve sancaklardan oluşan bir armanın altında La Crimea 1855 yazısı bulunur. 36.5 mm çapında, yaklaşık 24.25 gram ağırlığındaki madalyalar gümüştendi. Madalyanın çizimini, 1849’da Ayasofya tamiri, 1855’de İngilizce ve Fransızca olarak Kırım Madalyası, 1863'de Ziraat ve Sanat sergisi ve 1876'da Plevne ve Rus Savaşı madalyalarını da çizen ve Osmanlı Darphanesi için çalışan James Robertson'dı. Victoria döneminde İngiltere'de (1837-1901) bastırılan gümüş madalyaların ön yüzünde ortada Kraliçe Victoria'nin betimi, çevresinde "Victoria regina 1854" yazısı, arka yüzünde Romalı savaşçılar gibi giyinmiş bir asker ve ona çelenk takan zafer tanrıçası (Victoria) ve "Crimea" yazısı bulnur. 36 mm çapında, 31 gram ağırlığında olan bu madalyalar 1856'da Fransa tarafından da kabul edildi. Azov denilen türleri deniz kuvvetleri mensuplarına ayrılmıştı. Elektrospinning cihazı Elektrospinning cihazı, elektro-imalat yöntemi ile yüksek voltajla oluşturulan yüksek elektrik alan içerisinde polimer çözeltilerinden nanolif ağ üretimi için tasarlanmış düzenek. Gerekli yüksek voltaj yüksek gerilim güç kaynağından 10-40 kV mertebelerinde uygun hazırlanmış polimer çözeltisine verilir. Yüksek voltajın oluşturduğu elektrik alan içerisinde yüklenen polimer çözeltisi karşı kutup olarak topraklanmış veya zıt kutup ile yüklenmiş bir metal yüzey üzerine doğru spin hareketi ile incelerek nanometre mertebelerinde lifler oluşturarak bir nanolif membran yüzey oluşumunu sağlar. Bu sistemin kompak bir şekilde bir düzenek oluşturularak kolay uygulanabilir hale getirilmesi ile bir elektrospinning cihazı yapılabilir. Honda Inspire Honda Inspire, Honda'nın 2007 yılından beri ürettiği sedan modelidir. Bu araç şimdi Tayland ve Güneydoğu Asya piyasasında mevcut. 3.5L i-VTEC ve 2.0L, 2.4 motorları kullanılarak yapılmıştır. Araçta önceki serilerine göre birkaç dış ve iç farklılıklar vardır. Kosta Rika pumasÄ± Kosta Rika puması ("Puma concolor costaricensis"), soyu tehlikede olan bir kedigiller üyesidir. Pumanın bir alt türü olan Kosta Rika puması, genellikle geceleri avlanır. Yiyecek ararken uzun mesafeler katedebilir. Ortalama bir batında 3 yavru doğurur. Som renkli beneksiz bir postları vardır. Kosta Rika puması, Kosta Rika'da yaşayan ikinci en büyük kedidir (Jaguardan sonra). Diğer tüm pumalar gibi oldukça hızlı ve çeviktirler. Manevra kabiliyetleri inanılmaz derecede gelişmiştir. Shone "Shone", Flo Rida'nın "R.O.O.T.S." adlı ikinci stüdyo albümünden çıkan promosyon teklisidir. Pleasure P vokallerinin de bulunduğu şarkının yapımcılığını Jim Jonsin ile Dre & Vidal üstlendi. Tekli olarak yayınlanmadan önce "You Can Be My Shone" adıyla bilinmekteydi. Bu sürümde Pleasure P'nin tüm vokallerini Rico Love seslendirmekteydi. "Shone", ABD "Billboard" Hot 100 listesine 57 ve Hot R&B/Hip-Hop Songs listesine 81 numaradan giriş yaptı. Ayrıca, Kanada Hot 100 listesine 38 numaradan giriş yaptı. Parçanın video klibinin ilk gösterimi MySpace Video'da 23 Şubat 2009 tarihinde gerçekleşti. Brisco, Billy Blue, David Lyn (Poe Boy sanatçıları), Rico Love, Jim Jonsin ve Poe Boy CEO'su E-Class da video klipte rol aldı. Kuzey Amerika puması Kuzey Amerika puması ("Puma concolor couguar"), Kuzey Amerika kıtasında yaşayan, pumanın bir alt türü. Şu an 50 civarında bireyinin hayatta kalabildiği düşünülmektedir. Pleasure P Marcus Ramone Cooper (bilinen adıyla Pleasure P, d. 27 Aralık 1984), Amerikalı R&B şarkıcısıdır. 2007 yılında solo kariyerine adım atmadan önce Pretty Ricky grubunun bir üyesiydi. 2008 yılında "Did You Wrong" adlı ilk solo teklisini yayınladı. Şarkı, "Billboard" Hot 100 listesinde 90 numaraya ulaştı ve diğer R&B ve airplay listelerinde de bazı başarılar gösterdi. Pleasure P'nin ilk solo albümü "The Introduction of Marcus Cooper"'ın 2 Haziran 2009'da yayınlanması bekleniyor. Albümün Ocak ayında yayınlanması beklenirken, üç kez ertelendi ve yayınlanma tarihi 2 Haziran olarak belirlendi. Pleasure P ayrıca, 2008 yılında "Boyfriend #2" ve "Did You Wrong" adlı parçaları içeren Boyfriend #2 adında bir EP yayınladı. Ayrıca 2009 yılında Flo Rida'nın "R.O.O.T.S." albümündeki "Shone" adlı parçada yer aldı. Honda Element Honda Element, Honda'nın, 2003 yılından itibaren ürettiği 5 kapılı kompakt SUV modelidir. Element modelinin, 3 vites seçeneği, 1 motor seçeneği bulunmaktadır. Araç Easy Liberty, Ohio ve ABD ülkelerinde üretilmektedir. Nihat Balan Nihat Balan (d. 31 Ocak 1966, Malatya), Türk Teknik Direktör ve eski futbolcudur. UEFA Pro Lisans sahibi olan Balan, halen2. Lig ekiplerinden Keçiörengücü'nün Teknik Direktörlüğünü yapmaktadır Balan, futbol kariyerine Malatya İdman Yurdu kulübünde başlamıştır. Ardından Malatyaspor, İzmirspor, Nizipspor, Lüleburgazspor, Malatyaspor ve Kahramanmaraşspor'da forma giymiştir. Futbolu bıraktıktan sonra teknik direktörlük diploması aldı ve 1998-1999 sezonunda da Malatyaspor ile başarılı bir başlangıç yaptı ardından Malatya Belediyespor'u (Yeni Malatyaspor) çalıştırdı. 2004-2005'te çalıştırdığı Nevşehirspor' ile ligi 3. olarak bitirdi. 2005-2006 ve 2006-2007 sezonları ile 2007-2008 sezonu başını Gümüşhanespor'da geçirdi. 2009-2010 sezonunda göreve geldiği Yeni Malatyaspor'u aynı sezon şampiyon yaparak 2. Lige çıkardı. 2010-2011, 2011-2012, 2012-2013 Sezonlarında çalıştırdığı ve lig sonuncusu olarak aldığı Belediye Bingölsporu playofflarda final oynattı. 2013-2014 Sezonunda çalıştırdığı Ankara Demirspor'u Türkiye liglerinin en az gol yiyen takımı olarak(22gol) playoff finallerine taşıdı. 2014-2015 sezonunda çalıştırdığı 2. Lig Beyaz Grup takımı Fatih Karagümrük'ü uzun yıllardan sonra Ziraat Türkiye Kupası Gruplarına taşımıştır.Sahası bakımda olduğundan tüm maçlarını dışarıda oynayan Centone Karagümrük ile çıktığı 13 maçta 4 Galibiyet 5 Beraberlik 4 Mağlubiyet almış ve kulüple karşılıklı anlaşarak yollarını ayırmıştır. 24.03.2015 tarihinde 2. Lig Kırmızı Grup takımlarından Bugsaşspor ile anlaşmıştır. 9 haftadır maç kazanamadığından sezonun son 6 haftasına düşme potasında giren Bugsaşspor, Nihat Balan yönetiminde aldığı 2 galibiyet ve 3 beraberlikle ligde kalmayı başarmıştır. 2016-2017 Sezonunda Bugsaşspor'la birlikte, Hacettepespor'u 2-0, Ankaragücü'nü 3-1 yenerek Ankara TSYD Kupası Şampiyonluğunu kazanmıştır.2016-2017 sezonu ortasında Bugsaşspor Te.Direktörlüğünden istifa etmiştir. 2017-2018 sezonu için 3. Lig ekibi olan İzmir temsilcisi Tirespor 1922 ile anlaşmıştır. Honda Pilot Honda Pilot, Honda'nın 2002 yılından beri ürettiği 5 kapı SUV modelidir. Honda Pilot modelinde, 3.5 l motor, 5 ileri otomatik vites bulunmaktadır. Honda Pilot, Lincoln, Alabama ve ABD ülkelerinde üretilmektedir. Darlene Quaife Darlene Quaife, "(kızlık soyadı Barry)" (d. 1 Eylül 1948) Kanadalı roman yazarı. Calgary, Alberta'da doğan Quaife, Alberta Üniversitesi'nde eğitim gördü. 1986 yılında lisansüstü akademik kariyerini "(Master of Arts)" bitirdi. Quaife'nin romanı, "Bone Bird" (1989) "Commonwealth Writers Prize" ödülünü En İyi İlk Kitap dalında kazandı. "(Best First Book)" Quaife, Priddis, Alberta'da yaşamaktadır. TEACCH TEACCH (Treatment and Education of Autistic and Related Communication Handicapped Children), başlanğıçta Lovaas araştırmalarından esinlenilerek geliştirilmiş ve özellikle otistik bireylere yardım amacıyla kurulmuş olan bir eğitim programıdır. Kuzey Karolina Üniversitesi doktorlarından Eric Schopler tarafından 1964 yılında uygulamaya konmuştur. TEACCH programı zaman içinde Kaliforniya sınırlarını aşarak uluslararası bir program boyutuna ulaşmiş; Kanada, Fransa, Birleşik Krallık gibi birçok ülke tarafından benimsenmiştir. Hildesheim Hildesheim, Almanya'nın Aşağı Saksonya ("Niedersachsen") eyaletinin güneyinde bir şehirdir. Hildesheim ilçe merkezi olarak Aşağı Saksonya eyaletinin dokuz bölgesel merkezlerinden biridir. 1974 yılına kadar hiçbir ilçeye bağlı değildi. Yaklaşık 30 km. kuzeybatısında Aşağı Saksonya eyaletinin başkenti Hannover, yaklaşık 20 km güneydoğusunda ise Salzgitter bulunmaktadır. Hildesheim, nüfusunun 1974 yılında 100.000'i aşmasıyla büyükşehir olmuştur. Erivan Gölü Erivan Gölü (Ermenice: Երևանի լիճ), Ermenistan'ın başkenti Erivan'ın güneybatısındaki Şengavit ilçesinde bulunan bir göldür. Hrazdan Nehri mecrasında bulunmaktadır. Gölün kuzeyinde, Hrazdan Nehri mecrasında Kırmızı Köprü bulunmaktadır; bu köprü 1945'te Zafer Köprüsü'nün yapılmasına kadar güneybatıdan şehre girebilmek için tek giriş noktası idi. Gölün kuzey kıyısında Amerika Birleşik Devletleri Büyükelçiliği bulunmaktadır. Alpin çayırlar Alpin çayırlar, yüksek dağlık alanlarda ağaç yetişme sınırının üstünde görülen çayırlıklara verilen ad. Türkiye'de Doğu Anadolu Dağları, Toros Dağları ve Kuzey Anadolu Dağları'nda alpin çayırlara rastlanır. Alpin çayırların bulunduğu bölgelerde ağaç yetişmez. Bunun nedeni yağış azlığı değil ortam ısısının düşük olmasıdır. Alpin çayırlar Akdeniz kıyılarında 2300-2500 metre, Karadeniz kıyılarında 1900-2200 metre, Doğu Anadolu Bölgesi'nde ise 2800 metre civarında görülür. Dağlardaki kalıcı kar ve buzullar alpin çayırların üst sınırını oluşturur. Alpin kuşağın yukarı kısımlarında sıcaklığın düşük olması nedeniyle ot bile görülmez. Bu alanlarda kayaların üzerinde yosun ve likenlere rastlanır. Kardelenler, menekşeler, zambaklar, kar çiçekleri, yıldız çiçekleri bu bitki topluluklarına örnek verilebilir. Emilia Rydberg Emilia Rydberg (d. 5 Ocak 1978, Stokholm, İsveç), daha çok bilinen adıyla Emilia, İsveç doğumlu pop müzik şarkıcısı. Emilia, çoğunlukla "Big Big World" parçası ile tanınır. Bu single ile aynı adı taşıyan ilk albümü "Big Big World" toplamda 4,5 milyonun üzerinde kopya sattı. Emilia'ın babası Etiyopyalı şarkıcı Teshome Mitiku, annesi İsveçlidir. Stokholm Adolf Fredriks Müzik Okulu'nu bitirdi. 1996 yılında ABBA grubu menajerinin oğlu Lars Anderson tarafından keşfedildi. İsveç ulusal organizasyonu Melodifestivalen 2009'a "You're My World" şarkısı ile katıldı."My World" adlı albümü 30 Eylül 2009'da yayınlandı. Singlelar Albümler Avcılı DeÄŸirmendere, Toroslar Değirmendere, Mersin ili Toroslar ilçesine bağlı bir mahalledir. Köy ismini, Deliçay üzerinde kurulu eski su değirmenlerinden almıştır. Değirmendere Köyü, Mersin İli Toroslar İlçesi'ne bağlı Mersin'e yaklaşık 40 km. uzaklıkta bir yayla mahallesidir. Değirmendere Köyü'nde her eve içme suyu, elektrik ve telefon ağı hizmeti getirilmiştir. Altyapı hizmeti büyük oranda belediye tarafından bitirilmiştir. Mahallede ikamet edenlerin geçim kaynağı tarım ve hayvancılıktır. İç Anadolu Bölgesi ile Akdeniz Bölgesini birbirinden ayıran ve Toros Dağlarının uzantısı olan Bolkar Dağlarına yakın oluşu nedeniyle iklimi tipik Akdeniz İklimi ile Karasal İklimin bir karışımıdır. CÄ±zlama Cızlama, Akdeniz Bölgesi'nin daha çok Taşeli Yöresi'nde yapılan hazırlanması basit bir yiyecek. Cızlama, yaşam biçimleri göçebe olan ve daha çok tarım ve hayvancılıkla uğraşan Taşeli bölgesi insanlarının sık sık yapıp ve severek tükettiği bir yiyecek olmuştur. Malzemeleri sadece un, katı veya iç yağı, su ve tuz olan cızlama şu şekilde hazırlanır: Bir kaba bir miktar un, su ve yeteri kadar tuz konur. Elde edilen karışım, el ile ovulup hamur haline getirilmek suretiyle bezelere ayrılır. Her bir beze ekmek tahtasında açılır ve içine bir miktar iç yağı veya katı yağ konur ve katlanıp yuvarlatılmak suretiyle yeniden beze haline getirilir. Bu işlem, 3–4 kez tekrarlanır. Sonunda, bezeler büyükçe açılarak saçta pişirilir. Pişirilme esnasında saçta "cızzz" diye bir ses çıkarttığından adına cızlama denmiştir. Cızlama, fazla zamana sahip olunmadığı durumlarda yapılır. En çok da, yufka ekmeğinin açılıp ocaklıklara kurulan ekmek pişirme saçlarında ekmek pişirme işi son bulduğunda yapılır. Sıcakken çayla beraber servis edilir. Zafer Köprüsü Zafer Köprüsü ya da Hağtanak Köprüsü (Ermenice: Հաղթանակի կամուրջ, "Hağtanaki Gamurtç") Ermenistan'ın başkenti Erivan'da, Hrazdan Nehri'nin üstünden geçen bir köprüdür. İki kolonu ve üç kemeri olan köprü 1945 yılında taştan yapıldı ve II. Dünya Savaşı'nda Nazi işgaline karşı alınan galibiyeti anmak için köprüye "zafer" ismi verildi. Köprü, Simon Ovnanian adlı mühendis ile Artaşes Mamacaniyan ve Aşot Asatrian adlı mimarlar tarafından tasarıldı. Bu köprü şehrin güneybatıdaki çıkışında bulunmaktadır ve Erivan'ı Zvartnots Uluslararası Havalimanı, Eçmiadzin ve Acapnyak'a bağlar. Öküz helvası Öküz helvası, Tüm Türkiye genelinde bilinen öküz helvası Akdeniz Bölgesi'nin Taşeli yöresinde de bilinen bir yiyecektir. Tatlı, yörede kış mevsiminin vazgeçilmezlerinden biridir. Tatlı besleyici ve enerji deposodur. Bu nedenle yörede özellkile dışarıda çalışanlar genellikle soğuk havalarda enerji almak ve üşümemek için sabahları kahvaltıdan sonra bu tatlıdan bir miktar tüketirler. Un, tere yağı, harnup veya üzüm pekmezi, su. Öküz helvası, un helvasının pekmezle yapılanıdır. Un tereyağında güzelce kavrulur. Üzerine sulandırılmış pekmez ilave edilerek kıvamı gelene kadar ağır ateşte pişrimeye devam edilir. Ilık veya soğuk servis yapılır. Gömme çörek Gömme çörek (külbastı), genellikle Akdeniz Bölgesi'nin Taşeli yöresine ait yöresel bir yiyecektir. Genellikle akşam oturmalarında, aile bireyleri ya da komşular davet edildiğinde yapılır. Hamur, kül içine gömülerek pişirildiğinden adına "gömme" ya da "külleme" denilmiştir. Un, su, melengiç, soğan ve tuzdan yapılan gömme çöreğin hazırlanışı ve yapılışı bir hayli zahmetlidir. Bir kap içine yeteri kadar un konup, içine bir miktar su, bir miktar da tuz koyarak elde edilen hamur, el ile oğularak ovularak kulak memesi yumuşaklığına getirilir. Öte yandan, yeteri kadar cırtlık (melengiç) bir tavada kavrulur, sonra da, öğütme veya sürtme taşı diye adlandırılan taşta sürtme el taşı ile iyice öğütülürerek kulak memesi yumuşaklığına getirilip bir kaba alınır. Daha önceden ince ince doğranarak ve bir tavada kavrulmuş olan bir miktar kuru soğan, öğütme taşında sürtülüp bir kap içine alınan melengiçin içine konup güzelce karıştırılır. Elde edilen bu karışım, gömme çörekde iç malzemesi olarak kullanılacaktır. Ekmek açma tahtası (senit) diye adlandırılan aygıtta yapılan hamurdan büyükçe 2 tane beze yapılır ve bunların her biri 1 cm kalınlığında açılır. Ekmek açma tahtasında ilk açılan hamurun üstüne hazırlanan iç, hamurun bütün yüzeyine iyice yayılır. Sonra, diğer beze açılır ve üzeine iç dökülen bezenin üzerine kapatılır ve bezenin kenarları parmak uçları ile iyice bastırılarak alttaki bezeye yapışması sağlanır. Bu işler yapılırken, önceden yakılan ocaklık içindeki odunların bir kısmı köz bir kısmı da kül haline gelmiştir. Ocaklıktaki köz ve küller bir tarafa kürünüp ocaklığın zemini hafif nemli bir bez ile güzelce temizlenir. Hamur çörek, temizlenen zemine konup üzeri önceden kenara alınan kül ve közlerle tamamen örtülür. Ocaklıkta kül ve közlerin altına gömülen hamur çörekin pişmesi için 15-20 dakika beklenir. Hazırlanan hamur burada piştikten sonra bir tepsi içine alınıp bir bıçak ile dilimlere ayrılır ve çay iyi ile birlikte servis yapılır. Hambartsum Galstyan Hambartsum Galstyan (Ermenice: Համբարձում Գալստյան), Ermeni siyasetçi. 4 Aralık 1990'dan 22 Aralık 1992'ye kadar Erivan'ın belediye başkanı idi, ve onun görevi bu tarihlerin arasında denk gelmesi, hem Sovyetler Birliği döneminin en son hem de günümüzün Ermenistan Cumhuriyeti'nin ilk Erivan belediye başkanı olduğunu anlamına gelir. Nohutlu yahni Nohutlu yahni, Akdeniz Bölgesi'nin Taşeli yöresine ait yerel bir yiyecektir. Bölgede genellikle düğünlerde, bayramlarda ve asker uğurlamalarında yapılır. Nohut, kemikli keçi ya da koyun eti, kuru soğan, sıvı yağ, biber salçası ve tuz. Geceden ıslatılan nohut ertesi günü haşlanır. Kemikli keçi eti büyükçe parçalar halinde genellikle bir haranada ya da kazanda haşlanır. Haşlandığından yumuşayan et, başka bir kazana alınıp içine ince doğranmış kuru soğan ile yeteri kadar biber salçası konularak kavurulur. Ardından, kavrulan ete, daha önce bir kaba alınan et suyu ile haşlanmış nohut eklenip üzerine yeteri kadar tuz da ilave edilerek kısık ateşte kaynamaya bırakılır. Piştikten sonra çoğu zaman keşkek ile birlikte servis edilir. Boz Bulamaç Bozbulamaç, Akdeniz Bölgesi'nin Taşeli yöresinde yapılan yerel bir yiyecektir. Bu yiyecek yörede genellikle hastalara çabucak bir şeyler vermek için yapılır. Baş soğan doğranıp tere yağında kavrulur. Üzerine biraz un eklenerek kavrulmaya devam edilir. Daha sonra bir miktar su eklenerek kaynamaya bırakılır. Beş dakika kısık ateşte kaynatıldıkktan sonra ateşten alınır. Üzerine sumak ekşisi serpilerek servis edilir. Wicked Game (Chris Isaak albümü) Wicked Game Chris Isaak'ın derleme albümünün adıdır. Şarkıcı albümü 1991'de Reprise Records aracılığıyla İngiltere, Avrupa ve Avustralya'da yayımlamıştır. Albümün içeriği diğer üç albümdeki bazı şarkılardan oluşmuştur. 1991'de "Wicked Game"nin İngiltere'de Top 10'a Avustralya'da Top 15'e girmesiyle çıkış yakalayan Isaak Warner Music Group ile birlikte "Wicked Game" albümünü piyasaya sürdü. Bu albüm, diğer üç albümün Phil Knox-Roberts tarafından WEA İngiltere için düzenlemesiyle Isaak kariyerinin doruk noktasına ulaştı. Üç şarkı ilk albümü olan "Silvertone" den alınmıştır. Bunlar "Dancin'", "Voodoo" ve "Funeral in the Rain"' dir. Dört şarkı kendiyle aynı adı taşıyan Chris Isaak dan alınmış, bunlar "Blue Hotel", "Lie to Me", "Heart Full of Soul" ve "You Owe Me Some Kind of Love"'dır. Ve son olarak dört şarkıyı ise "Heart Shaped World" albümünden alınmıştır. Bunlar ise "Wicked Game", "Nothing's Changed", "Blue Spanish Sky" ve "Heart Shaped World"'dır. Bonuş şarkı olarak Wicked Game'nin enstrümantal versiyonu eklenmiştir. Albüm CD ve LP olarak çıkarılmıştır. Blue Hotel İngiltere'de 17. Avustralya'da 23. olmuştur. Warner Music Kanada sonunda Wicked Game albümünü önemli satanlar lisesine yerleştirmiştir. Albüm, Kuzey Amerika'da sürekli büyüyen fanları tarafından da en önemli albümlerinden biri olarak kabul etmiştir. Albüme ilave olarak, 5 adet şarkının video klibi çekilmiştir. Bunlar "Wicked Game" video (Herb Ritts), "Dancin'" (Mary Lambert), "You Owe Me Some Kind of Love" (Jean-Baptiste Mondino), "Blue Hotel" (Mark Lebon) ve "Don't Make Me Dream About You" (Geoffrey Barish)'dur. "Heart Shaped World" albümündeki "Don't Make Me Dream About You" şarkısı "Wicked Game" albümüne dahil edilmemiştir. Tüm şarkılar Chris Isaak tarafında yazılmıştır. Selen UÃ§er Leyla Selen Uçer (d. 5 Mayıs 1983), Türk oyuncu. Ara filmi ile DOT yapımı Böcek oyunuyla tanınır. Kimya mühendisi bir anne babanın kızı olarak dünyaya geldi. Avusturya Lisesi'ni ve Boğaziçi Üniversitesi'nin kimya bölümünü bitirdi. Üniversite yıllarında Boğaziçi Üniversitesi Oyuncuları'nda yer aldı. Ayrıca yarı zamanlı olarak İstanbul Üniversitesi Devlet Konservatuvarı Şan Bölümü'ne devam etti. Bir yıl Akademi İstanbul'da burslu olarak eğitim gördü. Chicago'daki Roosevelt Üniversitesi'nde yine burslu olarak yüksek lisans yaptı. Yazdığı "Amerikan Rüyası" adlı oyun, Off-Broadway'de Ensemble Theater tarafından sahnelendi. Türkiye'ye döndü ve 2004'te senaryosunu Ümit Ünal'ın yazdığı Anlat İstanbul filminde, Selim Demirdelen'in çektiği ""Külkedisi"" bölümünde oynadı. In-yer-face akımı oyunlarını sahneleyen DOT'un Böcek adlı yapımında rol aldı. İstanbul Büyükşehir Belediyesi Şehir Tiyatroları'nda Haldun Dormen'in sahneye koyduğu "Kantocu" oyunundaki performansıyla "Yardımcı Rolde Yılın En Başarılı Müzikal ya da Komedi Kadın Oyuncusu" dalında Afife Jale Ödülleri'ne aday gösterildi. Ümit Ünal'ın yönettiği, dört kişi arasında geçen 2007 yapımı Ara filminde yarı Fransız yarı Türk olan Gül karakterini canlandırdı. Bu rolüyle 15. Adana Altın Koza Film Festivali'nde En İyi Kadın Oyuncu ödülünü Ayça Damgacı'yla paylaştı. 2008'de O... Çocukları filminde bir fahişeyi oynadı. 2009 yılında Binbir Gece dizisinde Emel karakterini canlandırdı. Hanımın Çiftliği dizisinde Asuman karakterini oynamaktadır. 2019 yılında Ümit Ünal'ın yönetmenliğini üstlendiği "Aşk, Büyü, vs." filmiyle Altın Portakal En İyi Kadın Oyuncu Ödülünü kazanmıştır. El Gran Calavera (film, 1949) El Gran Calavera, yönetmenliğini Luis Buñuel' in yaptığı 1949, Meksika yapımı bir komedi filmidir. Ramiro, karısının ölümünden sonra kendini içkiye vermiş zengin bir adamdır. Oğlu, kızı ve erkek kardeşi başta olmak üzere çevresindeki herkes, hatta hizmetçileri bile onun parasını umursamadan harcamakta ve tembelce yaşamaktadır. Ramiro'nun durumunu öğrenen diğer erkek kardeşi kötü giden durumu düzetmeye karar verir ve bir plan yapar. Ramiro'nun çok içki içip kendinden geçtiği bir gecenin ardından onu fakir bir mahallede küçük bir eve taşıyıp Ramiro'yu iflas ettiğine ve artık orada yaşamak zorunda olduğuna inandırırlar. Bu durum tahmin ettiklerinin tersi bir etki yapar ve Ramiro intihara kalkışır. Bu başarısız denemeden bir süre sonra kandırıldığını fark eder ve bu sefer kendisi ailenin tembel üylerine bir oyun oynamaya karar verir. Avukatıyla anlaşıp ev halkını gerçekten de iflas ettiklerine ikna eder. O güne dek hiç çalışmamış bu insanlar hayatlarını kazanmak için çalışmak zorunda kalacaktır. Bir süre sonra durum açığa çıksa da yaşadıkları deneyim onların hayata bakışını değiştir ve sahip olduklarının değerini fark etmelerini sağlar. Hayfa Ãœniversitesi Hayfa Üniversitesi (İbranice: אוניברסיטת חיפה‎) İsrail'in Hayfa kentinde bulunan yükseköğretim kurumudur. 16.500'den fazla lisans ve yükseklisans öğrencisi üniversitenin sunduğu geniş yelpaze çerçevesinde eğitim, sosyal ve sanat alanlarında eğitim görmektedirler. Üniversite altı fakülteden oluşmaktadır. Hayfa Üniversitesi 1963 yılında şehrin belediye başkanı tarafından kurulmuştur. IC 405 IC 405, (ayrıca Caldwell 31 olarak da bilinir), Arabacı takımyıldızı'nda bulunan ve mavimtırak yıldız AE Aurigae'yi çevreleyen ve aynı zamanda Caldwell cismi olan Yansıma/Salma bulutsusu. Jerry Akaminko Jerry Akaminko (d. 2 Mayıs 1988), Suudi Arabistan liginde Ohod Al-Medina'de forma giyen Ganalı millî stoper. 2004 yılında profesyonel futbol kariyerine başlayan Akaminko, 2008'da Gana'nin Heart of Lions takimindan Orduspor'a transfer oldu. Türkiye'deki ilk resmî golünü 15 Mart 2009'da, Gaziantep Büyükşehir Belediyespor'a karşı attı. Orduspor yönetimi tarafından 2010 yılına kadar olan sözleşmesi 2011 yılına kadar uzatıldı. 31 Mayıs 2011 tarihinde Manisaspor ile üç yıllık sözleşme imzaladı. 2011-2012 sezonunda Manisaspor ile 28 maça çıktı. 27 Ağustos 2012'de ise Eskişehirspor'a transfer oldu. Eskişehirspor Resmi İnternet Sitesinde "Bugün atılan imza ile Jerry Akaminko 3 yıllığına Eskişehirspor'lu olmuştur. Manisaspor'dan 1.350.000 Euro bonservis bedeli ile transfer ettiğimiz Akaminko, 1988 Gana doğumlu olup defans bölgesinde görev almaktadır. Daha önce Heart of Lions(Gana), Orduspor ve Manisaspor formalarını giyen Akaminko, 2008 yılında ülkesi Gana'da Yılın Defans oyuncusu ödülüne aday gösterilmiştir. Futbolcumuza Eskişehirspor'a hoşgeldin der, başarılı bir futbol kariyeri dileriz." açıklamalarına yer verildi. Akaminko Mayıs 2012'de millî takım için Kwesi Appiah tarafından çağrılmış ve 1 Haziran 2012'de Lesotho karşısında forma giymiştir. Forma giydiği ilk millî maçta ilk golünü de kaydetmiştir. Robert Nazaryan Robert Nikolayi Nazaryan (Ermeni: Ռոբերտ Նիկոլայի Նազարյան, 26 Haziran 1956, Erivan), Ermeni siyasetçidir. 11 Ocak 2001'den 30 Haziran 2003'e kadar Ermenistan'ın başkenti Erivan'ın belediye başkanı idi. 24 ve 25 Ekim 2001'de Nazaryan, Kazablanka'daki Uluslararası Frankofon Belediye Başkanları Derneği toplantısına katıldı. VefasÄ±z Vefasız, Fatih Erkoç'un altıncı albümüdür. Bu albüm, 1999 Ağustos ayında yayınlandı. Albüm, Aura Production etiketiyle satışa sunulmuştur. Sanatçının bu albümünde 12 şarkı bulunmaktadır. Ermeni Lejyonu (Fransa) Ermeni Lejyonu (Fransızca: "La Légion Arménienne", ilk adı: Doğu Lejyonu, "La Légion d’Orient"), I. Dünya Savaşı sırasında 1916 yılında Fransız ordusuna destek bir güç olarak oluşturulmuştur. Musa Dağı Ermenilerinden müteşekkil olması planlanan Doğu Lejyonu'na Ermenilerin yanı sıra Müslüman ve Hristiyan Suriyeliler ve Lübnanlılar da dahil edilmiştir. Fransızlar Amerika'ya daha önceden yerleşmiş Ermenileri ve Suriyelileri birliklere almak istese de tam başarı sağlayamamıştır. 1918 yılında Mondros Mütarekesi ile Kilikya bölgesinin işgaline katılmıştır. Türk halkı üzerinde katliamlar, yıkımlar, yağma ve hırsızlık yapmışlardır. Fransız ordusunda isyan girişimleri de olmuştur. 1920 Ocak ayının ilk günlerinde Henri Gouraud Paris'e çektiği telgrafında Doğu Lejyonu'nun kapatılması gerektiğini söylese de Başbakan Georges Clemenceau'yu ikna edememiştir. Ermeni Lejyonu 10.150 askerden oluşuyordu. Dağılımı şöyleydi: Antep'te 2.500, Maraş'ta 2.000, Urfa'da 1.000, Şar'da (Tufanbeyli) 350, Saimbeyli'de 1.500, Zeytun'da (Süleymanlı) 500, Kozan'da 300, Osmaniye, Bahçe ve Haruniye'de 1.000, Adana ve Mersin'de 1.000. 20 Ekim 1921 tarihinde TBMM Hükûmeti ile Fransa arasında imzalanan Ankara Anlaşması ile lejyon kaldırılmıştır. Honda Odyssey Honda Odyssey, Honda'nın 1995 yılından itibaren üretimine başladığı, son serisi ise 2008 yılından beri satışa sunulmaktadır. 4 kapı minivan olan Odyssey, 2010 yılında yeni serisini çıkaracaktır. Bu serisinde araç 5 kapı minivan olacaktır ve daha fazla motor seçeneği bulunacaktır. Araçta 5 ileri otomatik vites bulunmaktadır. AslÄ±nda Aslında, Gökhan Özen'in dördüncü stüdyo albümü. 9 Eylül 2004'te, DMC etiketiyle satışa sunulmuştur. Sanatçının bu albümünde 11 şarkı bulunmaktadır. Albümdeki tüm şarkıların söz müzikleri Gökhan Özen'e aittir. Bu albümde, ilk albümü olan Özelsin'de yer almış olan "Dayanamam" şarkısı yeni versiyonla tekrar yer almıştır. "Sana Yine Muhtacım" isimli slowu başyapıttır. Şarkı, klibi çıkmadan hit olmuştur. "Birtanesisin" şarkısı da avrupai soundlu slowudur. Bestesi Gökhan Özen'e ait olan Mazim Değil isimli şarkı da albümünde yer almıştır. Boğmaklı yılan Boğmaklı yılan ("Diadophis punctatus"), Colubridae familyasından insanlar için zararsız bir yılan türü. Ancak bazı bulgular birkaç alt türde ağızsal salgılar üretildiği yönünde olmuştur, örneğin "D. p. occidentalis"’in avlanırken yüksek ölçüde zehirleyici etkiye sahip olduğu gibi. Ağzın arka kısmında yer alan büyümüş dişlerin kurbanın ısırılmasında büyük bir rol üstlendiği düşünülmektedir. "Diadophis" cinsinin tek türüdür ve Birleşik Devletler'in büyük bir kısmından Meksika’ya kadar ve Güneydoğu Kanada’da dört alt türü bulunur. Genellikle gri ve siyah renklerin hakim olduğu bu türün alt kısmı ile boynun arka tarafındaki halkalar sarı veya turuncudur. Alt türlerine bağlı olarak alt yüzeyinde birçok farklı desende siyah benekler veya lekeler vardır. Kuzey Amerika ve Kuzey Meksika’da çok yaygındır. 25–35 cm uzunlukta ince ve uzun görünümlüdür. Yuvasını kütükler, tahta çürüklerinin altında ve kayalarda yapar. Bu yılanlar böcekler, kurbağalar ve semenderler, diğer yılanlar, kertenkeleler ve yeni doğmuş kemiricilerle beslenir. Hiromi Goto Hiromi Goto (d. 31 Aralık 1966), Kanadalı roman yazarı. Chiba İli, Japonya'da doğan yazarın ailesi 1969 yılında Kanada'da Britanya Kolombiyası'na yerleşti. Calgary Üniversitesi'nde eğitim gören Goto, Burnaby'de yaşamaktadır. Goto'nun ilk romanı, "Chorus of Mushrooms" (1994), 1995 yılında "Commonwealth Writers Prize" ödülünü ve 1996 yılında "Canada-Japan Book Award" ödülünü kazandı. Diğer bir romanı "The Kappa Child" won the "Tiptree Award" ödülünü bilim kurgu dalında kazandı. Goto, Eylül 2008 ile Mayıs 2009 arasında, Simon Fraser Üniversitesi'nin konuk yazarı olarak davet edildi. 2009 Triglav Trophy 2009 Triglav Trophy, Triglav Trophy buz pateni yarışmalarının 2008-2009 sezonunda düzenleneni. Triglav Trophy genellikle Uluslararası Paten Birliği'un takviminde yer alan sezonun son buz pateni yarışmasıdır. 2009 Triglav Trophy, 1-4 Nisan 2009 tarihinde yapıldı. Patenciler teklerde (kadınlar, erkekler) üç ayrı seviyede Büyükler, gençler ve yıldızlar yarıştı. M40 M40 veya M-40 ile şu maddeler kastedilmiş olabilir: Yazyurdu Milo Bakiç Milo Bakiç, Galatasaray Spor Kulübü'nün 13 kurucusundan biridir. Lakabı Sütçü Milo'dur. Galatasaray'ın ilk sağbekidir. Balkan Savaşı'nın ardından Türkiye'de yükselen milliyetçilik akımları neticesinde abisi Pol Bakiç gibi Galatasaray'ın kurucular listesinden çıkarılmıştır. Karadağ kökenli olan Milo Bakiç ilk şampiyonluk şildiyle çekilen fotoğrafta yer alır. Galatasaray Lisesi'ni bitirdikten sonra ülkesi Karadağ'a gider, sonra geri döner ve Harbiye Mektebi'nde okur. Daha sonra subay olur. Bir süre Osmanlı Ordusu'na hizmet eder. Sonraları ülkesi Karadağ'a geri döner ve Balkan Harbi'nde Karadağ ordusunda savaşır. 2014 yılında Galatasaray kulübünden Candan Erçetin'inde katılımıyla Bakiç kardeşlerin doğdukları Andrijevica kentine anıt dikildi. Postacı Kapıyı İki Defa Çalar Postacı Kapıyı İki Defa Çalar, Amerikalı gazeteci ve romancı James M. Cain'in 1934 yılında yazmış olduğu suç romanıdır. Özgün adı The Postman Always Rings Twice olan roman Türkçeye ilk kez Semih Yazıcıoğlu'nun çevirisiye Nebioğlu Yayınevi tarafından 1949 yılında aktarılmıştır. Kitap 1995 yılında Parantez Yayınevi tarafından bir kez daha basılmıştır. Nebioğlu Yayınevi'nin 1949 baskısının içinde "Postacı Kapıyı İki Defa Çalar" romanının yayınevivin "En güzel dünya romanları" serisinden olduğu belirtilmiş ve serinin devam edeceğini işaret eden şu cümleye yer verilmiş: Roman ABD'de yayımlandığı zaman bu 1946 tarihli film henüz çekilmemişti, ancak kitap Türkiye'de 1949'da yayımlandığına göre filmin şöhreti çoktan duyulmuş olmalı. Belli ki kitabın yayımcıları filmin ve filmin oyuncularının da kitabın popülerliğine bir katkı sağlıyacağını düşünmüşler. Roman ABD'de yayımlandığı yıllarda içerdiği şiddet ve cinselliğin alışılmadık oranlardaki dozu yüzünden oldukça fazla sansasyon yaratmış, okuyucuları tedirgin ederek derinden etkilemişti. Başıboş bir serserinin tesadüfen uğradığı, aynı zamanda hem bir lokanta hem de bir ev olarak kullanılan benzin istasyonunda geçici olarak çalışmaya başlaması, sonra da istasyon sahibinin karısıyla birlikte nefret ettiği kocasını ortadan kaldırmak için yaptıkları şeytanca planların konu edildiği bu çok satan roman 20. yüzyılın en önemli polisiye romanlarından biri olarak kabul edilmektedir. Romanın konusu Kaliforniya'da geçmektedir. Kısa zamanda bütün Dünyada popüler olan kitap, 1939 ila 1998 yılları arasında tam 5 kez sinemaya da aktarılmıştı. Romanın sinema uyarlamaları şunlardır: Elizabeth Tudor Elizabeth Tudor (d. 2 Temmuz 1492 - ö. 14 Eylül 1495) VII. Henry ve Yorklu Elizabeth'in dördüncü çocukları ve ikinci kızlarıdır. Fransız prens Francis'e bir evlilik teklif ediliyordu. O sıra aynı zamanda küçük kız kardeşi Mary Tudor doğdu ve Elizabeth hastalandı ve birkaç gün sonra da öldü. Elizabeth Westminster Manastırında gömüldü. Ondan büyük kardeşleri Arthur Tudor,Margaret Tudor ve geleceğin VIII. Henry'dir. Ã‡arentsavan Çarentsavan (Ermenice: Չարենցավան), ya da 1967'ye kadar Lusavan, Ermenistan'daki Kotayk marzına bağlı bir şehirdir. 2001 nüfus sayımında şehrin nüfusu 19.708 kişi idi, fakat şehrin nüfusu 2008'de 17.752'ye düştüğü tahmin edilmektedir. Şehir 1948 yılında kuruldu, ve 1967'de Yeğişe Çarents'in anısına şehre "Çarentsavan" ismi verildi. IC 5146 IC 5146 (ayrıca Caldwell 19 ve Koza Bulutsusu olarak da bilinir), Kuğu takımyıldızı'nda bulunan ve Caldwell Kataloğu'nda yer alan bir Yansıma/Salma bulutsusu. Görünen parlaklığı +10,0/+9,3/+7,2. gökyüzü koordinatları S.A. , D.A.. Çıplak gözle de görülebilen Pi Cygni, Kertenkele takımyıldızı içerisindeki açık yıldız kümesi NGC 7209 ve parlak açık yıldız kümesi M39 yakınlarında bulunmaktadır. Koza Bulutsusu'nun iç kısmını, yeni gelişmekte olan bir yıldız kümesi oluşturmaktadır. Diğer yıldız oluşum bölgeleri gibi; o da genç, sıcak yıldızların harekete geçirdiği ışıldayan kırmızı hidrojen gazı ve görünmez bir molekül bulutunun sınırında, tozdan yansıyan mavi yıldız ışığı ile kendini göstermektedir. Bununla birlikte, bulutsunun merkezinde bulunan parlak yıldız büyük olasılıkla yalnızca birkaç yüz bin yaşında olup, yıldız oluşturan toz ve gaz molekül bulutundaki bir oyuğun içini boşaltırken, bulutsunun parlamasını da güçlendirmektedir. Edmund Tudor Edmund Tudor (d. 21 Şubat 1499 - ö. 19 Haziran 1500) VII. Henry ve Yorklu Elizabeth'in altıncı çocuklarıydı. Doğduğu andan itibaren kendisine babası Kral Henry tarafından Somerset Dükü verildi. Ama o bilinmeyen bir nedenden dolayı henüz 15 aylıkken öldü ve Westminster Manastırına gömüldü. BÃ¶brek korteksi Böbrek korteksi, koyun böbreğinde bulunan ve medullanın çevresindeki boş alanları kaplayan bir çeşit stoplazmadır. Korteks, böbrekte majör kaliksin alt kısımlarında ve çevresini saran (kaplayan) bir çeşit stoplazmadır. Korteks koyun böbreğindeki görevi stoplazmanın çekirdek üzerine sardığı (kapladığı) ve böbreğin üreter kısmındaki renal pelvisi koruyarak böbreğin bölümlerindendir. Majör kaliks ve minör kaliksin alt ve üst kısımlarını çevreleyen bölümdür. Ciara diskografisi Ciara diskografisi, Amerikalı şarkıcı Ciara'nın piyasaya sürmüş olduğu müzikal çalışmalarını içermektedir. Ciara, günümüze kadar iki stüdyo albümü, on solo single ve on iki video klip yayınladı. Ciara, ilk çıkışını 2004 yazında "Billboard" Hot 100 listesinde zirveye yerleşen "Goodies" parçasıyla yaptı. "Goodies" adlı ilk stüdyo albümünü 28 Eylül 2004'te Amerika Birleşik Devletleri'nde ve 24 Ocak 2005'te Birleşik Krallık'ta yayınlandı. Albüm, ABD çapında üç milyon ve dünya çapında beş milyon sattı. Albümden, Hot 100 listesinde ilk iki sıraya yerleşen üç tekli piyasaya çıktı. Ciara'nın ikinci stüdyo albümü "", Aralık 2006'da satışa sunuldu. Albümün ilk teklisi "Get Up", "Billboard" Hot 100 listesinde ilk onun içinde yer alırken; "Promise", "Like a Boy" ve "Can't Leave 'Em Alone" teklileri Hot R&B/Hip-Hop Songs listesinde ilk ona girmeyi başardı. Albüm, piyasaya sürülmesinden beş hafta platin plak kazandı ve günümüze kadar ABD çapında bir milyondan fazla ve dünya çapında iki milyon kopya sattı. Ciara'nın "Fantasy Ride" adını taşıyan üçüncü stüdyo albümünün ABD'de 5 Mayıs 2009'da yayınlanması bekleniyor. Albümün ilk teklisi, Young Jeezy'nin eşlik ettiği, "Never Ever" Ocak 2009'da piyasaya sürüldü. Justin Timberlake'in eşlik ettiği "Love Sex Magic", Mart 2009'da ikinci tekli olarak yayınlandı. "Love Sex Magic" piyasaya sunulduğundan beri, çeşitli listelerde önemli başarılar gösterdi ve Ciara'nın kariyerindeki en başarılı parçalardan biri hâline geldi. Mao Dun Mao Dun ya da Mao Tun, asıl adı Shen Dehong (4 Temmuz 1896; Qingzhen, Zhejiang - 27 Mart 1981; Pekin, Çin), Çinli yayın yönetmeni ve yazar. 1949-1965 arasında Çin kültür bakanı. Çoğu eleştirmen tarafından cumhuriyet döneminin en önemli gerçekçi romancısı sayılır. 1916'da parasızlık yüzünden öğrenimini yarıda bırakmak zorunda kaldı. Şanghay'da Commercial Press'te düzeltmen olarak çalıştı. Kısa sürede çevirmenliğe ve yayın yönetmenliğine yükseldi. 1920'de başka genç Çinli yazarlarla birlikte 11 yıldır yayımlanan "Xiaoshua yuebao"'ın (Öykü Dergisi) denetimini ele geçirdi. Bu grup dergide köklü değişikliklere giderek yeni bir edebiyat anlayışı geliştirmeye başladı. Yayın yönetmeni seçilen Shen bu görevi 1923'e değin sürdürdü. Shen 1926'da Kuomintang Merkezi Yürütme Komitesi'nin propaganda bölümü sekreteri olarak Kuzey Seferi'ne katıldı. Kuomintang'ın sol kanadıyla Çin Komünist Partisi arasındaki ilişkilerin bozulması üzerine hastalığını öne sürerek Guling'e kaçtı. Ertesi yıl üç kısa roman yazdı. Bu romanları, Çincede "çelişki" anlamına gelen Mao Dun lakabını kullanarak bir üçleme biçiminde "Shi" (1930; Tutulma) adıyla yayımladı. Kuzey Seferi'ne katılan bir gencin yaşamını konu alan yapıt hemen büyük bir başarı kazandı. Yapıt parlak psikolojik gerçekçiliği nedeniyle birçok Batılı eleştirmence Mao Dun'un başyapıtı sayılırsa da Çinli Marksist eleştirmenlerce "küçük burjuva" olarak nitelenerek ağır suçlamalara hedef oldu. Daha sonra yazdığı "Ziye" (1933; Geceyarısı) ise toplumsal gerçekçiliği nedeniyle Çinli Marksist eleştirmenlerce övülürken Batılı eleştirmenlerce "Shi"'den daha önemsiz bulundu. Mao Dun 1930'da Solcu Yazarlar Birliği'nin kurucuları arasında yer aldı. Çin-Japon Savaşı sırasında (1937-45) sol çizgideki edebi etkinliklerini sürdürerek iki edebiyat dergisi kurdu ve bunların yönetimi üstlendi. 1949'da sosyalist yönetimin kurulmasından sonra çeşitli edebiyat ve kültür etkinliklerine katıldıysa da roman yazmayı bıraktı. 1949'da kültür bakanı oldu, ama bu görevinden 1964'te uzaklaştırıldı. 1970'lerde Çin Yazarlar Birliği'nin başkan yardımcısı oldu ve bir çocuk edebiyat dergisini yönetti. 1978'de Çin Komünist Partisi'nde yeniden etkin görevler üstlendi. Trabzon Atatürk Köşkü Trabzon Atatürk Köşkü, Soğuksu semtinde küçük bir çam korusu içinde yer alır. Yirminci yüzyılın hemen başında yaptırılmış 1923'ten sonra hazineye kalmıştır. Atatürk 1934 ve 1937 yıllarındaki Trabzon ziyaretlerinde, bu köşkte konuk edilmiştir. O'nun ölümünden sonra Trabzon belediyesi tarafından o dönemde kullanılan eşyalarla dekore edilerek "Atatürk Müzesi" olarak ziyarete açılmıştır. Günümüzde Trabzon Büyükşehir Belediyesi tarafından bakım ve hizmetleri karşılanmaktadır. Zaman zaman tadilat dolayısıyla kapatılan köşk haftanın her günü ziyarete açıktır. Trabzon Atatürk Köşkü şehrin merkezinden araç ile yaklaşık 5-10 dakika mesafede bulunmaktadır. Şehir içi dolmuşlar bölgeye hizmet vermemekte olup, Trabzon Büyükşehir Belediyesi otobüslerinin ring seferleri ile ulaşılması mümkündür. Ayrıca şehirde bulunan bazı tur firmalarının şehir içi paket turlarına katılarak da gezilmesi mümkündür. El-Ä°ttihad (Suudi Arabistan) İttihad FC tam adıyla el-İttihad Cidde Futbol Club, 1929 yılında Suudi Arabistan'ın Cidde kentinde kurulmuş bir futbol kulübüdür. Suudi Arabistan Profesyonel Ligi'nde mücadele etmektedir. Maçlarını 23,000 kişilik Prens Abdullah al-Faysal Stadyumu'nda oynamaktadır. Ekivalentlik Ekivalentlik, genetik olarak aynı karaktere etki eden fakat birbirinden farklı özellik taşıyan iki genin canlının genotipinde birbirine dominantlık gösteremeyip ebeveynlerinden farklı yeni bir genotip oluşturmasıdır. Ekivalentlik "eksik baskınlık" olarak da bilinir. Birbirlerine eş baskın iki gen bir gamet oluşturduklarında gametlerin genotipleri ile fenotipleri birbirinin aynıdır. Bunun sebebi eş baskın iki genin oluşturacağı yeni karakterin ebeveynlerinden farklı olmasıdır. Bu durumda ekivalentlik görülen bir canlının genotipi ile fenotipi birbirinin aynı olmak durumundadır. İnsanlarda eş baskınlığa örnek olarak A ve B kan grupları verilebilir. Bu kan gruplarının genleri birbirlerine dominantlık sağlayamadıklarından eş baskın genlerdir. Örneğin ebeveynlerinin kan grubu A ve B olduğu halde kendi kan grubu AB olan bir birey, ebeveynlerinin birinden A kan grubu genini almışken, diğerinden B kan grubu genini almıştır. Bu durum kan grubu genlerinin ekivalent özelliğinin bir sonucudur. Akşamsefası isimli çiçeğin üç rengi vardır. Kırmızı ve beyaz çiçeğin tozlaşması sonucu pembe çiçek meydana gelir. Katılımcı Demokrasi Partisi Katılımcı Demokrasi Partisi, 2006 yılında Eski Bayındırlık Bakanı olan Şerafettin Elçi tarafından kuruldu. Amblemi yeşil bayrak üzerine doğan Güneş'tir. Görüşleri Türkiye'nin federe haline getirilmesi, düşünce özgürlüğü gibi görüşler üzerinde yoğunlaşmış bir partidir. 2011 genel seçimlerinde Bağımsız aday olarak Genel Başkan Şerafettin Elçi Diyarbakır milletvekili seçildi. 25 Aralık 2012 tarihinde Genel Başkanı Şerafettin Elçi'nin hayatını kaybetmesi üzerine partinin TBMM'de milletvekili kalmadı. 27 Mayıs 2019 tarihinde Türkiye Kürdistan Demokrat Partisi ile birleşti. Şefik Onatoğlu Şefik Onatoğlu (d. 13 Ekim 1984, Mersin), Türk dizi ve sinema oyuncusudur. Tiyatro hayatına Mersin Şehir Tiyatroları'nda başladı. Müjdat Gezen Sanat Merkezi'nde okudu. 2007'de Kurtlar Vadisi Pusu'da oyunculuğa "Çeto" rolü ile başladı. 1963-64 Şampiyon Kulüpler Kupası 1963-64 Şampiyon Kulüpler Kupası Şampiyon Kulüpler Kupası'nın 9. sezonudur. Finalde Internazionale takımı Real Madrid takımını 3-1 yenerek kupayı almıştır. İki maç sonucunda eşitlik olduğundan oynanan üçüncü playoff maçında Górnik Zabrze, Austria Wien'i 3-1 yenip tur atladı. İki maç sonucunda eşitlik olduğundan oynanan üçüncü playoff maçında Zürich ile Galatasaray 2-2 berabere kaldı, yazı tura atışı sonucunda Zürich tur atlayan taraf oldu. 7 (albüm) 7, Türk pop müziği sanatçısı Yeşim Salkım'ın 2009 yılında çıkan dokuzuncu stüdyo albümü. 7 şarkıdan oluşan albümde pop şarkıların yanı sıra Türk sanat müziği ve Türk halk müziği eserleri de yer alıyor. Albümdeki "Bu Ne Biçim Aşk" şarkısı ise sanatçının babası müzisyen Dursun Salkım'a ait. Doğu lejyonu Dul Bir Kadın Dul Bir Kadın, 1985 yılı yapımı, bir sinema filmi. Yönetmenliğini Atıf Yılmaz'ın yaptığı "Dul Bir Kadın", Necati Cumalı'nın aynı adlı eserinden senaryolaştırılmıştır. Döneminin en yi yapıtlarından biri olarak yorumlanan film, Türkiye'de cinsel sömürüyü konu alıyor. Eşinden boşanmış, güzel ve çekici bir kadın olan Suna (Müjde Ar), Gönül'ün (Deniz Türkali) antika sattığı dükkânda Ergun'la (Yılmaz Zafer) tanışır. İkisinin arasında başlayan aşk, onlara Suna'nın en iyi arkadaşı Ayla'nın da (Nur Sürer) katılarak birlikte Bodrum'a tatile gitmeleriyle farklı bir boyut kazanacaktır. NGC 7023 NGC 7023 (ayrıca Süsen Çiçeği Bulutsusu ve Caldwell 4 olarak da bilinir), Kral takımyıldızı'nda bulunan ve Caldwell Kataloğu'nda yer alan parlak bir yansıma bulutsusu. NGC 7023 aslında bulutsu ile birlikte bir kümedir. Görünen parlaklığı +6,8'dir. Mira-türü değişen yıldız T Cephei ve değişen yıldız Beta Cephei (Alphirk) yakınlarında yer alır. Yaklaşık olarak 1.300 ışık yılı uzaklıktadır. Tozlu bulutsu malzemesi, NGC 7023'ün içerisinde, henüz oluşum yıllarında bulunan büyük kütleli, sıcak ve genç bir yıldızı çevrelemektedir. Uzay tozundan meydana gelen merkezdeki lifler, tozun içerisinde yer alan bazı taneciklerin yıldızdan gelen görünmez morötesi ışınımı, başarılı bir biçimde görünür kırmızı ışığa çevirerek, kırmızımsı bir fotoışıma ile parıldar. Buna rağmen, merkezi bulutsunun baskın rengi, yıldız ışığını yansıtan toz taneciklerinin kendine özgü rengi olan mavidir. Koyu renkli örtücü toz bulutları ile soğuk molekül gazları başlıktaki resmin solunda görülmekte ve gözümüzü diğer dolambaçlı ve inanılmaz biçimlere doğru yönlendirmektedir. Kızılötesi dalga boyunda yapılan gözlemler, bu bulutsunun PAH (polisiklik aromatik hidrokarbon) olarak bilinen karmaşık karbon molekülleri içeriyor olabileceğine işaret etmektedir. NGC 7023'ün parlak mavi kısmı yaklaşık altı ışıkyılı genişliktedir. Katherine Tudor Katherine Tudor (2 Şubat 1503, Londra Kulesi) VII. Henry ve Yorklu Elizabeth'in sekizinci ve son çocuklarıdır. Katherine'nin en büyük erkek kardeşi Arthur Tudor onun doğumundan kısa bir süre önce öldüğünden Katherine'nin annesi Yorklu Elizabeth ona hamileyken hasta olmuştu. Katherine doğumda öldü ve annesi Elizabeth de ondan sadece birkaç saat sonra öldü. Marques Houston Marques Barrett Houston (4 Ağustos 1981, Los Angeles, Kaliforniya), Amerikalı R&B şarkıcısı ve aktör. R&B erkek grubu IMx'in (Immature) üyesiydi. Gruptan ayrıldıktan sonra kariyerine tek başına devam etti. Marques Houston Los Angeles Kalifornya'da Michael ve Carolyn Houston'ın oğlu olarak dünyaya geldi. 1997'de Houston'nın annesi Lenfoma hastalığına yakalandı ve öldü, bu genç şarkıcıyı derinden etkiledi. Böylece kendisi annesinin hastalığı ile mücadelesi hakkında ve muhtemel ölümü hakkında şarkılar yazdı. Houston, Immature/IMx adlı R&B grubunun kurucu üyesiydi. Grupta bulunan diğer isimler Jerome "Romeo" Jones, Don "Half Pint" Santos ve Kelton "LDB" Kessee'di. Immature/IMx'in menajerliğini Chris Stokes üstlenmişti. Marques Houston o zamanlar "Batman" takma adını kullandı. Grup Immature adıyla toplam dört albüm çıkardı: On Our Worst Behavior (1992), Playtyme Is Over (1994), We Got It (1995) ve The Journey (1997). 1999'da grup adını değiştirip IMx adıyla iki tane albüm daha çıkardı. Bu albümler Introducing IMx (1999) ve IMx (2001) adlandırıldı. Grup ayrıca "House Party 4: Down to the Last Minute" gibi adlı sinema filmlerinde ve televizyonda yayınlayan "A Different World" adlı bir sitkomda oynadı. 2002 yılında Immature/IMx dağıldığını kamoyuna belirtti. 2003 yılında Houston tek başına bir kariyere başladı. Gerçek adı Marques Houston ile ilk albümü olan "MH"'i 21 Ekim 2003'te piyasaya sürdü. Albümün içerisinde ayrıca "That Girl", "Clubbin'" (Joe Budden ile), "Pop That Booty" (featuring Jermaine Dupri) ve "Because of You" gibi tekliler bulunmaktaydı. "MH" albümü, Amerikan albüm listesinde 18 numaraya kadar yükseldi ve Billboard Top R&B/Hip-Hop Albums listesinde numara 5'e yerleşti. 24 Mayıs 2005'te Houston, ikinci albümü "Naked"'ı piyasaya sürdü. Albümün içerisinde "All Because of You" (Young Rome ile), "Naked" ve "Sex Wit You" gibi tekliler de yer almaktaydı. Albüm ABD'de 13 numaraya kadar yükseldi ve Billboard Top R&B/Hip-Hop Albums listesinde albüm numara 5'e yerleşti. 20 Mart 2007 yılında şarkıcı üçüncü solo albümünü "Veteran"'ı piyasaya sürdü. Albümün içerisinde "Like This" (featuring Yung Joc), "Favorite Girl", "Circle" ve "Wonderful" gibi single'ler bulundu. Bu albüm ABD'de Billboard 200 listesinde numara 5'e kadar ulaştı ve Billboard Top R&B/Hip-Hop Albums listesinde 1 numaraya yerleşti. Böylece Marques Hosuton'nın üçüncü solo albümü ilk defa bir numaraya yerleşti. Marques Houston medyaya dördüncü albümü "Mr. Houston"ı çıkaracağını duyurdu. İlk teklinin de "Sunset" olacağını açıkladı. Şarkıcı ayrıca eski grup arkadaşı Jerome "Romeo" Jones ile çalışmaya devam etti. Houston 2004 senesinde çıkan Jones'un "Food for Thought" adlı albümünde, "Sexapade" ve "What Cha Doin' Tonight" gibi şarkılarda katkılarda bulundu. Jones'da Houston'nın Naked adlı albümünde bulunan "All Because of You" şarkısına katkılarda bulundu. Beatrice Arthur Beatrice "Bea" Arthur (13 Mayıs 1922, New York - 25 Nisan 2009, Los Angeles), Amerikalı komedyen, oyuncu ve şarkıcı. Asıl adı "Bernice Frankel" dır ama "Bea Arthur" ismini kullanır. Arthur soyadını ilk kocasından almıştır. 1985 yılında yayınlanan komedi dizisi Altın Kızlar'da "Dorothy" rolüyle tanınır. 1992'de yorulduğunu belirtip inzivaya cekilmiş, çok izlenen "Altın Kızlar" dizisini bırakmıştır. 2004'te ABD'de standup turnesine çıktı. Komedi Dizilerinde En İyi Kadın Oyuncu Emmy Ödülünü kazanmıştır. 2009 yılında ölen oyuncunun cenazesi yakılmıştır. Ermeni Lejyonu Bedros Kapamacıyan Bedros Kapamacıyan (Ermenice: Պետրոս Քափամաճեան) (1840 - 1912, Van) Ermeni asıllı Osmanlı manifatura tüccarı, Van şehrinin Ermeni asıllı belediye başkanı. 1909 yılında Van'ın belediye başkanlığına atandı. Hem Müslümanlar hem de Ermeniler tarafından çok seviliyordu. Manifatura ticaretiyle uğraşan saygın bir ailenin ileri gelen bir üyesi olduğu sanılmaktadır. 10 Aralık 1912'de 65 yaşındayken Ermeni Devrimci Federasyonu'na mensup Aram Manukyan tarafından başına iki kurşun sıkılarak öldürülmüştür. Katiller yakalanmalarına rağmen ceza verilmeden salıverildiler. Kapamacıyan'ın cenazesine Ermeniler, Müslümanlar ve yabancı konsoloslukların temsilcileri katıldı. Ancak Taşnak temsilcilerinin cenazeye katılmadıkları gözlendi. Birkaç İyi Adam Birkaç İyi Adam, Türkiye'de kurulan, dans edip şarkı söyleyen ilk pop müzik grubudur. Yonca Evcimik tarafından kurulmuştur. Kuzey Kıbrıs Türk Cumhuriyeti Basketbol Federasyonu Kuzey Kıbrıs Türk Cumhuriyeti Basketbol Federasyonu (İngilizce: "Turkish Cypriot Basketball Federation", kısaltma: "TCBF"), Kuzey Kıbrıs Türk Cumhuriyeti'nde basketbol faaliyetlerini yürütmek, basketbolun gelişmesini ve yurt sathına yayılmasını sağlamak, bu konularda her türlü düzenlemeyi yapmak, kararlar almak ve uygulamakla yetkili kurumdur. Federasyon 1981 yılında kurulmuştur. Bünyesinde kayıtlı 1000 basketbol oyuncusu ve 50'ye yakın antrenör bulunmaktadır. Kuzey Kıbrıs Türk Cumhuriyeti Basketbol Ligi ve Kuzey Kıbrıs Türk Cumhuriyeti Millî Basketbol Takımı'nı düzenlemekle sorumludur. Titus'un merhameti Titus'un merhameti (İtalyanca:) La clemenza di Tito; Köchel Dizini KV 621) Wolfgang Amadeus Mozart tarafından bestelenmiş bir "opera-seria" türünde opera eseridir. Opera'nın librettosu antik Romalı Suetonius'un ünlü eseri olan Sezarların hayatındaki Roma İmparatoru Titus Flavius Vespasianus'un hayatından uyarlanmış olup ünlü librettocu Metastisio tarafından ilk defa 1734de İtalyan besteci Antonio Caldera tarafından bestelenen opera eseri için hazırlanmış ve yaklaşık 40 kadar besteci tarafından da kullanılmıştır. Avusturya İmparatoru I. Leopold'un Pragda Bohemya Kralı olarak taç giyme töreni için Mozart'a sipariş verilen bu "opera-seria" eseri çok kısa bir zaman içinde bestelenmiş ve prömiyeri 6 Eylül 1791'de Prag'da Bohemya Devlet Tiyatrosunda oynanmıştır. 6 Eylül 1791de Pragda yapılacak olan Avusturya ve Kutsal-Roma Germen İmparatoru olan II. Leopold'un Bohemya Kralı olarak taç giyme töreni için hazırlıklarla görevli olan Guardasoni Haziran 1791'de Mozart'a başvurarak bu tören için yeni bir "opera-seria" bestelemesi için sipariş vermiştir. Zaman çok kısa olduğu için 1734de hazırlanıp zaten elde bulunan ve 40 kadar besteci tarafından operaya çevrilen Metastasio'nun librettosunu kullanmasina karar verilmistir. Aynı librettoyu kullanan besteciler arasında 1734'te İtalyan Antonio Çaldara, 1752de Gluck, 1774de Josef Mysliveček bulunmaktaydı ve 1791den sonra da üç değişik besteci bu librettoyu kullanmıştır. Mozart Temmuz 1791'de Sihirli Flüt operasının hazırlamasında epeyce ileri gitmişti. Sipariş Prag'da yaşayan konser organizatörü "Domenico Guardasoni" geldi ve bu kişi Kutsal Roam-Germen İmparatoru olan II. Leopold'un Bohemya Kralı olarak Prag'da taç giymesi için yapılacak töreni organize etmek için Bohemya İdare Meclisi tarafından görevlendirilmişti. Bu törenin tarihi 6 Eylül olarak tespit edilmişti. Fakat Guardasoni Mozart'a Haziran içinde sipariş vermiş ve Mozart'ı çok hızlı çalışmaya zorlamıştı. Mozart Guardasoni'nin ilk tercihi değildi. Daha önce yeni opera siparişi Antonio Salieri'ye gitmiş; ama onun fazla işi olduğu için bu sipariş reddedilmemişti. Eski libretto saray şairi Caterino Mazzolà tarafından gözden geçirildi ama bu şair eserlerinin kataloğunu hazırlarken librettonun revizyonu için Mozart'ın ismini de koymuştur. Guardasoni Mozart'ın Don Giovanni eseri hazırlamasına şahit olmuştu ve onun hızla çalışabileceğini bilmekteydi. Ayrıca siparişi için Mozart'a Viyana'da aldığı ücretin iki misli ücret vermeyi kabul etmişti. Mozart'ın hayatını yazanlar operanın 18 günde tamamlandığını; bunun için resitatiflerin başka bir besteci (büyük olasılıkla Mozart'ın öğrencisi "Sussmayer") tarafından hazırlandığını yazmışlardır. Prömiyer I. Leopold'un taç giyme töreninin bitiminden birkaç saat sonra yapıldı. İmparator I. Leopold'un şahsen bu opera hakkında neler düşündüğü bilinmemekle beraber, 19. yüzyılda yazılan ve bu taç giyme törenine katılan bir saray mensubunun hatıralarına dayanan bir müzik makalesinde İmparatoriçe Maria Luisa'nın bu eseri bir "porcheria tedesca (Alman domuzluğu)" olarak nitelendirdiği bildirilmiştir. Halka açık ilk temsili 6 Eylül 1791de Prag'da Devlet Tiyatrosu'nda yapıldı. Bu opera Mozart'ın ölümünden sonra birçok yıl popüler olarak opera evlerinde sahnelendi. 1806da bu opera İngiltere'de Mozart'ın operaları arasında sahnelenen eserlerden ilki olmuştur. Fakat bu yıllardan sonra gözden düşmüş ve hiç sahnelenmez olmuştur. 19. ve 20. yüzyıllarda müzik kritikleri bu eseri çok hızla ve bestecinin yorgun olduğu bir dönemde hazırlanmış, Mozart'ın diğer eserleri arasında ikinci derecede, önemsiz bir eser olarak görmüşlerdir. Buna bir neden de "opera-seria" janrının zaten Mozart'ın yaşadığı dönemde eskimiş demode bir opera janrı olmasındandır. Diğer bir nedeni de iki önemli rol (Sesto ve Annio) için kastrato şarkıcılar gerekmekte