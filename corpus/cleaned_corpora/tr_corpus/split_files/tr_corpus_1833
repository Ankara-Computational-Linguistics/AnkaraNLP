ve ilişkileri değiştirme, arabulma, işbirliği ve rekabet gibi yöntemler bazıları sıralanabilir. Çatışmanın yönetilmesi kavramı, anlayış olarak çağdaş yönetim anlayışının ürünüdür. Çatışmaya bakış açısı yönetim anlayışlarından etkilenir. Geleneksel yönetim yaklaşımı, çatışmadan – yıkıcı niteliği gereği kaçmak isteyen anlayışı savunur. Bu yaklaşım çatışmanın yönetimi değil çözümü üzerinde durur. Çağdaş yaklaşım ise çatışmayı normal hatta kaçınılmaz olarak görür. 69 Çatışmayı sonuçlarına göre işlevsel yani organizasyona faydalı ve engelleyici olarak ikiye ayırır. Bu görüş gereği olarak da çatışmanın çözülmesi değil, yönetilmesi kavramı kullanılır. Çatışmanın yönetilmesinde farklı yaklaşımlar 1. Problem çözme Çatışma yönetiminde kullanılan çağdaş yöntemlerden biridir. Bilhassa gruplar arası çatışmaların çözümünde etkili olduğu şeklinde görüşler yaygındır. Bu yöntemin amacı, haklı veya haksız tarafı ayırt etmek değil, sorunu çözmektir. Çatışmanın üzerine gidilir ve taraflar yüz yüze getirilir. Bu yaklaşımın önemli varsayımı, çatışan tarafların bile paylaştıkları ortak noktalar olduğuna ilişkindir. Çatışmada farklılıklar üzerinde durulmakta, ortak noktalar ihmal edilmektedir. Bilhassa bilgi eksikliği ve iletişim sorunları yüzünden çıkan çatışmalarda etkilidir. Değer yargılarının çatışması ve karmaşık sorunlarda daha az başarılı olmaktadır. 2. Yüksek amaçlar belirleme Çatışma içinde olan ve birbirleriyle karşılıklı bağımlılık içinde olan grupların hepsi vazgeçilmez önemde olan ortak bazı amaçlar, gruplar üstü amaçlar vardır. Bu amaçlar çatışan grupların birinin gerçekleştiremeyeceği kapsam ve niteliktedir ancak grupların ortak çabalarıyla gerçekleştirilebilir. Bu yöntem bu tür amaçlar bulunduğunda etkili olur. Ancak böyle amaçların bulunması kolay değildir. Yine etkili olabilmesi için tarafların bu amaçlara inanması şarttır. Bu nedenle buna inandırma yöntemi de denir. Çatışmanın amaçlarda olması durumunda etkili olması zordur. 3. Kaynakların arttırılması Çatışmanın kaynakların yetersizliğinden çıktığı durumlarda etkili olarak kullanılabilen bir yöntemdir. Kaynaklar arttırıldığında tarafların çatışması nedeni ortadan kalkacaktır. Bir müdür yardımcılığı için, çatışan taraflara üç müdür yardımcısı kadrosu oluşturarak her birine bu makamın sağlanması, bu yönteme örnek olarak gösterilebilir. Kaynakların arttırılması her zaman mümkün olmaması, bu yöntemin uygulanabilirliliğini sınırlamaktadır. 4. Kaçınma Bu yöntem verimli olması da sıkça kullanılır. İnsanlar çoğunlukla, çatışma durumlarından kaçınırlar. Kısa dönemde bu geçici bir yöntem olarak kullanılabilir, ancak uzun dönemde faydalı olamaz. Çatışma konusunun önemli olmadığı durumlarda etkili olabilir. Çatışma durumundan uzak durma yani geri çekilme ve kişinin çatışma nedenini baskı altında tutarak açığa vurmaması şeklinde uygulanır. 5. Yumuşatma Durumu olduğundan daha iyi gösterme de çatışmalarda kullanılan bir yaklaşımdır. Bu yöntemde yönetici çatışmanın kaynaklarına inmemekte, esas nedenleri ele almamaktadır. Bu yüzden kısa vadelidir. Yönetici çatışma yerine işbirliğinin yararları üzerinde durmaktadır. Biz bir aile gibiyiz yaklaşımları buna örnek olarak verilebilir. Kısa vadede bir çözüm gibi görülebilir. 6. Uzlaştırma Bu yöntemde açıkça kazanan veya kaybeden yoktur. Çatışmanın tarafları pazarlığa girerek çatışmayı çözmeye çalışırlar. Bir orta nokta aranır. Toplu sözleşmeler buna örnek olarak gösterilebilir. Çatışmanın çözümü için kaçınmaya benzer sonuçlar verir. 70 7. Yetki kullanma Çatışma yönetiminde eski, fakat etkisi tartışılır bir yöntem de yetki kullanmadır. Yönetici gücünü ve yetkisini kullanarak çatışmayı ortadan kaldırmaya çalışır. Burada amir benim yaklaşımı vardır. Etkisi kısa dönemli olan yaklaşımdır. 8. Siyasi yaklaşım Bu yöntemde yönetici taraflara kaybetmesi durumunda destek sözü verir. Yönetici her grubun tavsiyesine yer vererek sorunu çözmeye çalışır. Takas, pazarlık ve uzlaşma temel siyasi yaklaşımlardandır. Çatışmanın çözümünden çok tarafları tatmin edici yollar bulunmaya çalışılır. Büyük organizasyonlarda kullanılmaya daha elverişli, ancak etkili değildir. 9. Hakeme başvurma Taraflar kendi aralarında anlaşamıyorsa ve yöneticide onları inandıramıyorsa, sorun tarafsızlığına güvenilen birinin hakemliğine bırakılır. 10. Yapısal değişkenleri değiştirme Organizasyonun formel yapısı ile ilgili düzenlemelere gidilerek ilişkiler değiştirilmeye çalışılır. 11. Davranış değiştirme Grup üyelerinin davranışlarını eğitim yoluyla değiştirme, çatışmanın yönetilmesinde etkili bir yöntemdir. İşletme Bilgi Sistemi 1. İşletme ve Bilgi Teknolojileri Günümüzde başta insanlar olarak tüm organizasyonların bilgiye büyük ihtiyacı bulunmaktadır. Bilgi çağı olarak ifade edilen günümüzde bilgi bir güç olarak kullanılmaktadır. Bilgiyi üreten, geliştiren ve buna tüm yönleriyle sahip olan her tür kişi ve kuruluşlar güçlü olmaktadır. Günümüzde bir değer ve güç olarak kabul edilen bilginin etkinliği ve verimliliği için mutlaka yönetilmesi gerekir. Bilginini üretilmesi, geliştirilmesi, düzenlenmesi, saklanması, transfer edilmesi, paylaşımı, yayılması ve kullanılması gibi süreç ve teknikler bilgi yönetimini ifade eder. Bu süreçte bilgi teknolojileri yoğun olarak kullanılır. Bilim insanlık kadar eski ve insanlığın başlangıcından beri süregelen, anlamı ve içeriği zamanla gelişerek gelen bir olgudur. Bilim insan ve toplumla ilgili olduğu için anlaşılması ve yorumu da tekâmül etmiş, gelişmiştir. İnsanoğlunun hem kendisini hem de evreni anlama çabası kesintisiz bir şekilde devam ede gelmiştir. İnsanlar bilgiyi duyu, tecrübe, akıl, sezgi, bellek, inançlar, otorite, ideoloji gibi birçok kaynaktan elde edebilir. Bilgiye ulaşma ve onu elde etmeyi ve kullanmayı sağlayan tekniklerin tamamını içerin bilişim teknolojileri işletmeler açısından önemli bir konudur. İşletmeler kârlı ve sürekli müşterileri elde tutmak istiyorlarsa teknolojik altyapı imkânlarını geliştirmek durumundadırlar. Teknolojik altyapıyı kuran işletmeler elde edilen bilgileri işletme içerisinde bölümler arasında etkin ve verimli kullanırlar. İletişim teknolojileri sürekli gelişmekte yani internet gibi işletmelerin faaliyetlerini yüksek oranda ve hızla etkilemekte ve hemen hemen her türlü bilgi de dijital ortamda aktarılabilmektedir. Bilim alanındaki gelişimin tetiklediği teknoloji ile hız kazanan sosyoekonomik gelişim 1990'lardan sonra bilgiyi kıt/nadir kuralına tabi bir mal olmaktan çıkardı. Ulaşımı maliyet ve zahmet gerektiren nadirlik faktörü bilgi için geçersiz hale geldi. 71 Önceleri kıt faktör olarak görülen bilgi eğitim öğretim alanında bu anlayış ürerine tasarlanıyordu. İlkokuldan üniversiteye kadar tüm müfredat programları öğrenciye bilgi aktarmak üzerine dizayn edilmiş programlar idi ve hâlâ da öyle olduğu görülmektedir. Bu anlayışa bağlı gelişen algı Türkiye'de iyi üniversite Batı'da üretilen bilgiyi çabuk ve iyi aktaran, kötü üniversite ise aynı bilgiyi geç ve kötü aktaran kurum olarak değerlendirilmektedir. Bu durum bilhassa 1980'ler sonrası internet sisteminin günlük hayata girmesi ve hızla yaygınlaşması ile bilginin niteliğini değiştirdi ve bilgi artık kıt kaynak olmaktan çıktı, serbest mal yani ulaşımı adeta zahmetsiz bir mal haline geldi. Bilim ile ilgili farklı tanımlar  Bilim Çevreyi anlama ve açıklama gayretlerinin tamamını ifade eder.  Bilim Olayların ve nesnelerin oluşum, yapı ve gelişimindeki kanunları açıklamaya çalışan, olguları, mantıki düşünceyi temel alan, tarihi nitelikte bilgi düzeni olarak ifade edilir.  Bilim Evrenin bir bölümünü konu olarak seçen, deneysel yöntemlere ve gerçekliğe dayanarak kanunlar çıkarmaya çalışan düzenli bilgidir. Bilgi ile ilgili tanımlar  Bilgi Kişilerin öğrenme, araştırma veya gözlem yolu ile çaba sarf ederek elde ettiği olguları ifade eder.  Bilgi Çeşitli hissî yaşantıların mantıkça bir örnek düşünce dizgesine uydurulması için gösterilen çabalara verilen isim olarak ifade edilir.  Bilgi İnsan aklının kapsayabileceği olgu, gerçek ve kuralların tümüne verilen isimdir. Bilimin temel özellikleri 1. Gerçeği ifade eder 2. Mantıksaldır 3. Nesneldir 4. Genelleyicidir 5. Bilim seçicidir. 6. Temel kabullere dayanır 7. Olguları bol gerçek bir dünya vardır ve bu dünya araştırılabilir durumdadır. 8. Bilimde miktar her zaman vardır. Bilimin amaçları 1. Bilim gerçekleri tasvir eder ve anlatır. 2. Gerçeğin açıklanması ve anlaşılır şekilde ifade edilmesi 3. İlişkilerin ve değişmelerin tahmin edilmesi 4. Olayların ve olguların kontrol edilebilmesi Yukarıda sıralanan amaçların özü evreni anlamak ve açıklamak olarak ifade edilebilir. 72 2. Bilgi Teknolojileri Bilginini üretilmesi, geliştirilmesi, düzenlenmesi, saklanması, transfer edilmesi, paylaşımı, yayılması ve kullanılması gibi süreç ve teknikler bilgi yönetimini ifade eder. Bu süreçte bilgi teknolojileri yoğun olarak kullanılır. Bilgi çağından bilgi ötesi çağa geçiş yapılan 21. yüzyılda işletmelerin rekabet yarışında üstünlük sağlayabilmeleri için yeni gelişen yönetim tekniklerini kullanmak durumundadır. 1990'ların ortasından itibaren işletmelerin bilgi teknolojilerini yoğun kullanmasına bağlı olarak yeni organizasyonda tasarımına bağlı olarak yeni bir olgu olarak dijital işletme ortaya çıkmıştır. Dijital işletme, müşteriler, tedarikçiler ve çalışanlarla ilgili önemli tüm iş ilişkilerini dijital olarak sağlayan ve arabuluculuk yapan işletmedir. Temel işletme süreçleri yani ürün üretim veya sunumu için işlerin organize edilişi, tüm işletmeyi kapsayan veya birçok işletmeyi birbirine bağlayan dijital ağlar üzerinde gerçekleşir. Dijital işletmeler, küresel organizasyon ve fırsatlara kolay ulaşır, işlerini sadeleştirip kolaylaştırmasıyla verimli ve kârlı çalışarak rakipleri karşısında rekabet üstünlüğü sağlar ve varlığını devam ettirir. Bilgiye ulaşma ve onu elde etmeyi sağlayan tekniklerin tamamını içerin bilişim teknolojileri işletmeler açısından önemli bir konudur. İşletmeler kârlı ve sürekli müşterileri elde tutmak istiyorlarsa teknolojik altyapı imkânlarını geliştirmek durumundadırlar. Teknolojik altyapıyı kuran işletmeler elde edilen bilgileri işletme içerisinde bölümler arasında etkin ve verimli kullanırlar. İletişim teknolojileri sürekli gelişmekte, (internet gibi) işletmelerin faaliyetlerini fazlaca etkilemekte ve hemen hemen her türlü bilgi de dijital ortamda aktarılabilmektedir. Bilgi yönetimi ile ilgili kavramlar 1.Veri (data) İşletmenin iç ve dış çevrelerinden toparlanan işlenmemiş ham haldeki bilgilere veri (data) denir. Veri, değişik kaynaklardan gözlem, mülakat ve anket yoluyla elde edilebilen bilgilerdir. 2.Bilgi (information) Verilerin bir takım işlemlere tabi tutularak faydalı ve anlamlı şekle sokulmasıdır. Bilgi, öğrenme, araştırma veya gözlem yolu ile edinilen gerçekler. 3.Bilgi Paylaşımı Tekniği çalışanların, organizasyonun başarı durumu, piyasadaki rekabet gücü, yaptığı faaliyetlerin içeriği, eş deyişiyle ürünleri, teknolojisi, örgütsel öncelikleri, işletmenin rekabet durumu vb örgütsel strateji ve taktiklerindeki değişiklikler gibi konularda bilgilendirilmesine dayanan yaklaşım. 4.Bilgi Yönetimi Bilginini üretilmesi, geliştirilmesi, düzenlenmesi, saklanması, transfer edilmesi, paylaşımı, yayılması ve kullanılması gibi süreç ve teknikleri ifade eder. 5.Bilgi Toplumu Sosyal gelişme çizgisinde sanayi toplumundan sonra gelinen, ekonomideki tüm ağırlığın hizmet sektörüne kaydığı, mesleki ve teknik araştırmacı sınıfın ön plana geçtiği, her türlü siyaset ve yeniliklerin bilimsel bilgiden kaynaklandığı, entelektüel teknolojiye dayanan bir toplum safhasıdır. 6.Bilgi Teknolojileri Bilginin üretimi, gelişimi ve yaygınlaşmasında yoğun olarak kullanılabilen verilerin kayıt edilmesi, saklanması, belirli bir işlem sürecinden geçirmek suretiyle bilgiler üretilmesi, 73 üretilen bu bilgilere ulaşılması, saklanması ve paylaşılması gibi işlemlerin etkili ve verimli yapılmasına imkân tanıyan teknolojilerdir. 7.Veri Madenciliği Daha önce bilinmeyen geçerli ve ulaşılabilir bilgiyi geniş veri tabanlarından süzerek elde etme ve bu bilgiyi önemli iş kararlarında kullanma işlemidir. Kuruma ait veri kaynaklarının kısa sürede analiz edilmesi ve kuruluşla ilgili stratejik kararlar alınmasını mümkün kılan 'Veri Madenciliği Çözümleri' de işte bu noktada işletmelere kılavuzluk ediyor. 8.Teknoloji Mal ve hizmetlerin tasarımı, yani planlanması, üretimi, geliştirilmesi, dağıtımı ve pazarlanması gibi işlemleri mümkün kılan mühendislik ve yönetime ilişkin bilgilerin tümü olarak tanımlanır. Üretim yönetimi olarak da ifade edilen teknoloji, ürün üretiminde kullanılan yöntemlerdir. 9. Temel Araştırma Yeni varsayımlar, teoriler, bilgiler, genellemeler, eğilimler ortaya koyarak varlıkların ve olayların değerini, yapısını ve iç bağlantılarını çözümlemeyi hedefleyen araştırmalara denir. 10. Uygulamalı Araştırma Bilinen bilgilerin göz önünde bulundurulmasını ve bunların belirli problemlerin çözümü gayesiyle genişletilmesini ve derinleştirilmesine yapılan araştırmalardır. 11. Geliştirme Temel ve uygulamalı araştırma sonuçlarının daha ekonomik ve kârlı maddelere, araçlara, mallara, hizmetlere, sistemlere ve üretim süreçlerine dönüştürülmesine yönelik teknik çalışmalar olarak tanımlanabilir. 12. Veri Madenciliği Yazılımı Kısaca büyük şirketlerin stratejik adımlar atarken çok büyük veri yığınları arasından, kendilerine yol gösterecek kritik verileri ayıklayarak, analiz etmelerine dayanmaktadır. 13. Bilgi İşçisi/Bilgi Çalışanı iş sürecinde bilgi üzerinde yoğunlaşan, bilgilerle uğraşan, bilgileri depolayan, analiz eden, koordine eden, ilgililere ulaşmasını sağlayan, yeni bilgiler üreten kişi. Organizasyonun entellektüel sermayesinde önemli bir rol üstlenen bilgi işçisinin etkili çalışması, verimli olması için bazı temel örgütsel şartların da sağlanması gerektiği ileri sürülmektedir. 3. Pazarlamanın Tanımı ve Gelişimi Pazarlama kişilerin ve örgütlerin amaçlarına uygun biçimde değişimi sağlamak üzere ürünlerin, hizmetlerin ve düşüncelerin yaratılması, fiyatlandırılması, dağıtımı ve tutundurulması sürecidir. Pazarlama faaliyetinin özellikleri  İhtiyaç ve isteklerin doyurulmasına yöneliktir.  Bir dizi faaliyetten oluşan süreçtir. Planlanır, uygulanır ve denetlenir.  Yalnızca ticari işletmeler için değil, kar amacı gütmeyen kuruluşlar, kişiler ve düşünceler için de geçerlidir.  Pazarlama bir değişimi gerektirir. Pazarlamanın amacı, mevcut ve muhtemel müşterilerin istek ve ihtiyaçlarını keşfetmek ve bu istek ve ihtiyaçları tatmin etmektir. 74 Pazarlama değer yaratır. İşletmeler, pazarlama faaliyetleriyle tüketicilere bir değer sunarlar. Müşterilere sunulan değer bunun karşılığında talep edilen paraya değmelidir. Tabii ki işletmenin malının bu paraya değdiğini düşünmesi bir şey ifade etmez. Müşterinin ödediği paranın buna değdiğini düşünmesi gerekir. Dolayısıyla tüketicilerin bir ürünü satın almaya karar verebilmeleri için ya da çok çeşitli rakip ürünler arasından seçim yapabilmeleri için algıladıkları değerin diğer seçeneklerden yüksek olması gerekir. Tüketici, rakip ürünlere kıyasla bir üründen elde ettikleri ile o ürünü elde etmek için katlandığı maliyetleri karşılaştırdığında olumlu bir fark olduğunu düşünüyor ise değer algılamaktadır. Değer kavramı öznel bir kavram olup tüketiciden tüketiciye değişebilir. Sözgelişi, bazı tüketiciler için ekonomik değer önemlidir ve en düşük fiyatı verebilen işletmeleri tercih eder. Diğerleri için ürünün imajı ve sembolik değeri önemli olabilir ve sahip olduğu imaj nedeniyle bir ürüne rakiplerinden çok daha yüksek para ödeyebilir. Tüketicilerin bir kısmı ise ilişki değerine göre hareket eder ve güvendiği, tanıdığı işletmelerle iş yapmayı tercih eder. Başarılı pazarlamacılar, tüketicilerin algıladığı değeri yükselterek müşterileri kendilerine çeker. Algılanan değeri yükseltmek için ise ya ürünün tüketici için maliyetini azaltmalı ya da kalite, statü, kolaylık, hizmet desteği gibi faydalarla tüketicinin daha fazla değer elde etmesini sağlamalıdırlar. Aşağıdaki örnek pazarlama yöneticilerinin insan ihtiyaçlarına nasıl yaklaştığını gösterdiği gibi satış ile pazarlama arasındaki farkı da daha iyi görebilmemizi sağlayacaktır. Bir Amerikan ayakkabı firmasının sahibi, Pasifik'te bulunan bir adadan ciro elde edip edemeyeceğini merak ederek firmanın mühendis olan üretim müdürünü adaya göndermiş. Üretim müdürü iki gün sonra adadan gelerek patronuna Efendim adaya gittim, bir gördüm ki adada bulunan yerlilerin hepsinin ayakları çıplak ve kimse ayakkabı giymiyor. Biz bu adadan ciro elde edemeyiz demiş. Patron ertesi hafta aynı adaya satış müdürünü göndermiş. Satış müdürü 4 gün sonra gelmiş ve patrona Efendim burası süper bir Pazar. Kimse ayakkabı giymiyor ve biz bu adadaki herkese ayakkabı satarız demiş. Patron en son olarak pazarlama müdürünü adaya göndermiş. Pazarlama müdürü adada iki hafta kaldıktan sonra elinde fizibilite raporu ile geri gelerek Efendim adaya ilk gittiğim günlerde adada kimsenin ayakkabı giymediğini ve yerlilerin ayaklarının yara bere içerisinde olduğunu tespit ettim. Yerlilerin bağlı olduğu kabile reisi ile bir görüşme yaptım ve ayakkabının problemlerini çözeceğini ve ayrıca diledikleri zeminde yürüyebileceklerini söyledim. Kabile reisi bir hafta boyunca ona verdiğim ayakkabıyı kullandı ve ilk parti olarak 1000 çift sipariş verdi. Yalnız, yerliler siyah rengin uğursuzluk getirdiğine inandıkları için onlara beyaz ayakkabı göndermemiz gerekecek demiş. a) Üretim Yönlü Pazarlama 1900'lü yılların başlarına kadar olan dönemde, işletmelerin asıl amacı uygun fiyatlı, kaliteli ve bol miktarda ürün üretmekti. Bun dönemde pazarlama, sipariş alma ve ürünlerin dağıtımı faaliyetlerinden ibaretti. Bu yaklaşımın özellikleri  Odak noktası üretimdir.   Kaliteli ürünler üretmek esastır. Ürünler olanaklar dahilinde çok miktarda üretilmelidir. 75 b) Satış Yönlü Pazarlama 1920'lerden sonra tüketicilerin satınalma eğilimlerinin yönlendirilebileceği, dolayısıyla üretimden çok satışın önemli olduğu düşüncesi yaygınlaşmıştır. Bu yaklaşımın özellikleri  İşletmelerin temel hedefi olabildiğince satmaktır.  Amaç, az fakat kaliteli üründen çok yüksek miktardaki düşük maliyetli ürünlerin satışından kar elde etmektir.  Kısa dönemli karlılıklar ön plandadır.  Yoğun ve baskılı satış ve etkileyici reklamlar en çok kullanılan satış yöntemidir. c) Çağdaş Pazarlama Yaklaşımı 1950'lerden sonra işletmeciler, ürettikleri ürünlerin yoğun reklam ve pazarlama stratejilerine rağmen her zaman satın alınmadığını farkettiler. Böylece, önce tüketicinin ihtiyaçlarının belirlenmesi ve bu iytiyaçlara cevap verecek ürün ve hizmetlerin üretilmesi önem kazanmıştır. Bunun için de bilimsel pazar araştırmaları yapma ihtiyacı doğmuştur. Bu yaklaşımın özellikleri  Gerçek ve potansiyel tüketici ihtiyaçları ve istekleri pazarlama faaliyetlerinin odak noktasıdır.  Üretimi pazarlama faaliyetleri yönlendirir.  Karlılık tüketicilerin tatmini sonucunda gerçekleşir.  Uzun dönemli karlılık düşüncesi ön plandadır.      Tüketicinin egemenliği esastır. Bir işletme aşağıdaki sorulara evet yanıtı veriyor ise tüketici odaklı bir işletme olduğu söylenebilir Müşterilerimizin bizimle iş yapması kolay mı. Müşterilerimize verdiğimiz sözleri tutuyor muyuz. Koyduğumuz standartları karşılıyor muyuz. Müşterilerin ihtiyaçlarına duyarlı mıyız. Pazarlama Sürecinin Aşamaları 1. aşama Pazar araştırması, çevresel bilgilerin toplanması ve değerlendirilmesi. 2. aşama Ölçülebilir ve gerçekçi pazarlama amaçlarının belirlenmesi. 3. aşama Hedef pazarın seçimi ve pazarlama karmasının oluşturulması. 4. aşama Pazarlama stratejisinin başarısının ölçülmesi, gerektiğinde yeni düzenlemelerin yapılması. 1. 2. 3. 4. 5. Pazar Araştırması Süreci aşama Problemin tanımlanması. aşama Veri kaynaklarının belirlenmesi. aşama Örnekleme. aşama Veri kaynaklarından bilgi toplama yönteminin seçimi. aşama Verilerin toplanması. 6. aşama Verilerin analizi ve yorumu. 7. aşama Araştırma raporunun hazırlanması. 76 Pazarlama Karması Bir işletmenin hedef pazardan istediği tepkiyi alabilmesi için bir araya getirilen unsurlara pazarlama karması adı verilir. Pazarlama yönetimi, hedef aldığı pazarın ihtiyaçlarını karılayabilmek için aşağıdaki elemanlardan oluşan bir pazarlama karması oluşturmalıdır  Ürün  Fiyat  Dağıtım  Tutundurma Doğru pazarlama karmasını oluşturabilmek, uzmanlık ve yaratıcılık gerektirir. Karma elemanlarının her biri birbirini etkilediği gibi, işletmenin diğer faaliyetlerinden ve çevre faktörlerinden de etkilenirler. ÜRÜN Teknolojik Değişkenler Sosyo-kültürel Değişkenler Yasal ve Politik Değişkenler Ekonomik Değişkenler Şekil. ÜRÜN Ürün belirli bir isteği ve ihtiyacı karşılama ve doyurma özelliği bulunan ve değişime konu olan herşeydir. Bu tanıma göre tüketiciler, fiziksel ve kimyasal özellikleri olan maddeler değil, ihtiyaç ve tatmin satınalmaktadırlar. Ürünlerin sınıflandırılması, dağıtım, tutundurma ve fiyatlandırma stratejilerinin belirlenmesinde önemlidir. Genel olarak ürünler iki ana gruba ayrılır 1) Tüketim Ürünleri Bireylerin ihtiyaçlarını tatmin etmek için satınalınan ürünlerdir. Bunlar da tüketicinin satınalma davranışına göre üç gruba ayrılır a) Kolayda ürünler Tüketicilerin çok az zaman, para ve çaba harcayarak ulaşabildikleri ürünlerdir. Bu ürünler genellikle düşük fiyatlı ve markaya bağlı olmayan ürünlerdir. Ekmek, su, süt, şekerleme, kibrit vb ürünler bu gruba örnek verilebilir. b) Beğenmeli ürünler Tüketicilerin zaman, para ve çaba harcayarak ve kendi kriterlerine göre karşılaştırmalar yaparak satınaldıkları ürünlerdir. Bu ürünler kolayda ürünlere göre daha yüksek fiyatlıdır ve sık satınalınmazlar. Modaya bağlı giyecekler ve mobilyalar bu gruba örnek verilebilir. c) Özellikli ürünler Tüketicilerin ulaşmak için zaman, para ve çaba harcamaktan kaçınmadıkları ürünlerdir. Bu tür ürünlerde marka önemlidir ve tüketici diğer seçeneklerle karşılaştırma yapmaz. Arabalar, kozmetik ürünleri ve elektronik eşyalar bu gruba girer. 77 2) Endüstriyel Ürünler İşletmelerin faaliyetlerini devam ettirmesi ya da başka ürünleri üretmesi için satınaldıkları ürünlerdir. Bunlar da kullanım amaçlarına ve özelliklerine göre beş gruba ayrılır a) Hammaddeler (Tarım ürünleri, toprak, su, madenler vb) b) Üretim ara parçaları (un, iplik, düğme, fren balatası vb) c) Yatırım ürünleri (Fabrika binası, gemi, uçak, sanayi fırınları, makinalar vb) d) Yardımcı ürünler (Bilgisayar, cep telefonu, büro mobilyası vb) e) İşletme sarf malzemeleri (Temizlik malzemeleri, kırtasiye malzemeleri vb) Aşağıdaki tabloda bu ürün türlerinin pazarlama karması açısından özellikleri görülmektedir Türlerine Göre Tüketici Ürünleri Pazarlama Aranmayan Kolayda Ürünler Beğenmeli Ürünler Özellikli Ürünler Kararları Ürünler Tüketici satın Sık satın alma, az Daha az sıklıkla satın Güçlü marka tercihi Ürün farkındalığı ve alma davranışı planlama, alma, daha fazla ve sadakati, özel bir bilgisi çok az (veya karşılaştırma veya planlama ve satın alma satın alma çabası, farkındalık varsa da satın alma çabası az, çabası, fiyat, kalite, stil markalar arasında ilgi çok az veya düşük müşteri gibi konularda markalar daha az kıyaslama, olumsuz yönde) ilgilenimi arası kıyaslama düşük fiyat duyarlılığı Fiyat Düşük fiyat Daha yüksek fiyat Yüksek fiyat Değişken Dağıtım Yaygın dağıtım, birçok yerde bulunurluk Daha az yerde seçici dağıtım Değişken Tutundurma Üretici tarafından kitlesel tutundurma çabaları Hem üretici hem de satıcılar tarafından reklam ve kişisel satış çabaları Örnekler Diş macunu, dergi, deterjan Televizyon, mobilya, giyim Sadece belirli bir yere veya aynı pazarda sadece birkaç yere ayrıcalıklı dağıtım Hem üretici hem de satıcılar tarafından daha özenle hedeflenmiş tutundurma çabaları Rolex saat, vakko gömlek gibi lüks ürünler Üretici ve satıcılar tarafından agresif reklam ve kişisel satış çabaları Hayat sigortası, kan bağışı Ürün Yaşam Eğrisi Satışlar ve Karlar Tanıtma Gelişme Olgunluk Gerileme Satış Kar Zaman 78 Ürünler de insanlar gibi doğarlar, yaşarlar ve ölürler. Her ürünün kendine özgü bir yaşam eğrisi vardır. Tanıtma Aşaması Ürünün pazara yeni sunulduğu, henüz bilinmediği dönemdir. Ürün ve kullanımına yönelik tanıtım faaliyetleri yoğundur. Ürünün ar-ge, üretim ve pazarlama maliyetleri yüksek olduğundan satış fiyatı da yüksektir ve kar beklenmez. Gelişme Aşaması Ürün pazarda tanınmaya başladığından, satışlar hızla artarken maliyetler düşmeye başlar. Ürün fiyatı düşme eğilimi gösterir.Kar en yüksek düzeye ulaşırken, ürün rakipler tarafından taklit edilmeye başlanır. Marka yaratmak için kitle iletişim araçları ile yoğun kampanyalar başlatılır ve dağıtım yaygınlaştırılır. Olgunluk Aşaması Pazarın büyüme hızı yavaşlar, kar azalmaya başlar. Rekabet şiddetlenir ve kişisel satış çabaları artar. Üründe biçim ya da ambalaj değişiklikleri ile pazar payı korunmaya çalışılır. Gerileme Aşaması Satışlar hızla düşer, ürün ve pazarlama maliyetleri önem kazanır. Bu yüzden dağıtımda yeni düzenlemelere gidilir. Bağımlı tüketiciler için kısıtlı da olsa üretim ve dağıtım devam eder. Verimli olmayan aracılardan vazgeçilir, reklam harcamaları kısıtlanır.    Ürün yaşam eğrisini uzatabilmek için kullanılan stratejiler Ürünün kullanım sıklığının arttırılması, Yeni müşterileri kazanma çabalarının arttırılması, Ürünün yeni kullanım alanlarının araştırılması,  Ürünün tasarımı, ambalajı ve boyutlarının değiştirilmesi. Ürünün Markası Günümüzde marka kavramı çok önem kazanmıştır ve başarılı pazarlamanın başarılı markalar yaratacağı düşüncesi hâkimdir. Yaygın tüketilen, adı herkesçe bilinen, tüketici bağlılığı oluşmuş olan pek çok markanın başarısının ardında pazarlamanın gücü ve doğru marka yönetimi vardır. Markayı sadece bir ad olarak düşünmemek gerekir. Bir ürünü belirlemek ve onu rakiplerin tekliflerinden ayırabilmek amacıyla kullanılan bir isim, işaret, sembol, tasarım ya da bunların bir bileşimi marka olarak bilinir. İyi bir marka adı oluşturmak için kurallar var mıdır. Uzmanlar genelde iyi bir marka adı seçiminde bazı önerilerde bulunurlar. Bunlardan biri marka adının ürünün faydaları, özellikleri hakkında bir şeyler anlatmasıdır. Yumoş, ÖrenBayan, Bürosit, Mr. Muscle, Özsüt bu tür markalara örnek verilebilir. Marka adlarının kolay söylenir ve kolay hatırlanır olması da önemlidir. Özellikle sık tüketilen kolayda mallarda Alo, Ace, Sana, Luna, Omo gibi kısa ve akılda kalıcı marka adları yaygındır. Bir marka uluslararası pazarlara sunulduğunda da o ülkenin dilinde olumsuz bir anlama sahip olmaması ve yabancılar tarafından da kolayca söylenebilir, hatırlanabilir olması gerekir. Örneğin Arçelik markası yabancılar tarafından zor telaffuz edileceği için firma uluslararası pazarlar için Beko markasını geliştirmiştir. Markanın ayırt edici ve fark edilebilir olması da önemlidir. Örneğin Türkçede elma anlamına gelen Apple sözcüğü bilgisayar gibi teknolojik bir ürün için ayırt edici bir addır. Markalaşmak işletme açısından çok önemlidir, çünkü ürün iyi bir marka değerine sahip ise marka ürünün sunduğu faydaların dışında da ürüne ek bir değer katar. 79 Marka değeri bir ürüne rekabetçi üstünlük kazandırır. Diğer bir faydası ise tüketiciler, marka değerine sahip bir ürün için daha fazla ödeme yapmaya isteklidir. Güçlü bir markaya sahip olan işletme marka genişlemesi stratejisi yoluyla pazarını genişletebilir. Marka genişlemesi mevcut bir marka adının yeni ürünlerde kullanılmasıdır. Örneğin Eti firması bisküvi ürünleri için kullandığı markasını çikolata pazarına girerken de kullanmıştır. Marka genişlemesi stratejisi ürünün pazarda daha hızlı tanınmasını ve kabul edilmesini sağlayacağı gibi reklam maliyetlerini azaltabilir. Ancak eğer ürünlerden biri başarısız olursa tüketicinin olumsuz düşüncesi aynı marka altında sunulan diğer ürünlerin imajını da etkileyebilir. Marka stratejilerinden biri de ürün genişlemesi olarak bilinir ve işletmenin aynı marka altında mevcut ürün kategorisine yeni tatlar, yeni formüller, yeni renkler, farklı boyutta ürünler eklemesi anlamına gelir. Örneğin, bir yoğurt markası kaymaklı, kaymaksız, sarımsaklı, az yağlı, organik, probiyotikli, tavada gibi çok çeşitli ürünleri farklı gramaj seçenekleriyle pazara sunabilir. İşletme perakende raflarında daha çok yer alıp, tüketiciye geniş seçenekler sunmuş olur ancak ürünlerin çok fazla genişletilmesi markanın anlamını belirsizleştireceği gibi tüketicilerin seçim yaparken kafasını da karıştırabilir. İşletmenin aynı ürün kategorisinde yer alan birden çok ürünü olabilir ve bazı işletmeler de her ürüne ayrı bir marka adı vererek çoklu marka stratejisi izlerler. Örneğin Unilever'in çamaşır deterjanı olarak Omo ve Rinso markaları bulunmaktadır. Böylece farklı pazar bölümlerine hitap edebilmek ve bu pazarlardan pay almak mümkün olmaktadır. İşletme perakende raflarında daha çok yer sahibi olmakta ancak her marka için ayrı üretim, ambalaj, satış, reklam gibi faaliyetler gerçekleştiği için maliyetleri de artmaktadır. Özellikle ekonomik krizler, tüketicilerin fiyat duyarlılığını daha da artırmaktadır. Fiyat işletmelerin pazarlama karması içinde gelir getirici tek unsurdur. Pazarlama karmasının diğer unsurları işletme için maliyet anlamına gelir. Fiyat değişmelerinin satışlar ve kârlar üzerindeki kısa dönemli etkisi, reklamın ya da diğer karma elemanlarının değişmesiyle yaratılacak etkiden çok daha yüksektir. Fiyat diğer pazarlama karması unsurlarıyla karşılaştırıldığında çok daha esnek ve kolay değiştirilebilen bir unsurdur. Dolayısıyla işletmeler ürünlerinin satışı ile ilgili bir sorun yaşadıklarında genellikle ilk önce fiyat değişikliğine giderler. Bir ürün için doğru fiyatı belirlemek önemli bir pazarlama sorunudur. Bir ürün için tüketicilerin o ürüne ilişkin algıladığı değerden fazla bir fiyat belirlemek ürünün satılamamasına yol açacak tüketicilerin algıladığı değerin altında bir fiyat belirlemek ise işletmenin daha yüksek bir satış geliri elde edebilecek iken böyle bir fırsatı kaçırması anlamına gelecektir. Pazarlamacılar, fiyatlama kararlarıyla belirli amaçlara ulaşmayı isterler. Bazıları yüksek fiyatlarla kârlıklarını artırmaya çalışırken bazıları da pazar paylarını artırmak için düşük fiyatlar belirleyebilirler. Fiyatlama amaçları kârlılık, satış hacmi, rekabeti karşılama ve prestij (itibar) olabilir. 80 Fiyat alıcıların bir ürün ya da hizmeti elde etmek için ödemeleri gereken parasal değerdir. İşletmeler, ürünlerinin fiyatlarını belirlerken şu üç yöntemden birini kullanırlar 1) Maliyete Göre Fiyatlama Bu yöntemle ürünün fiyatı, birim maliyetine belirli bir oranda kar eklenerek belirlenir. Bu yöntemde bazı maliyetlerin üretim ve satış miktarlarına göre değiştiği gerçeği göz ardı edilmektedir. Ayrıca rekabetin yoğun olduğu ürün pazarlarında yüksek üretim maliyetleri ya da yüksek kar oranları ile fiyatın belirlenmesi, ürünün tutundurulmasını zorlaştırır hatta imkansız olabilir. 2) Talebe Göre Fiyatlama Bu yöntemde talebin yoğunluğu göz önüne alınır ve talep yüksek olduğunda yüksek fiyat, talep düşük olduğunda düşük fiyat uygulanır. Bu durumda maliyetler aynı olsa bile fiyatın belirleyicisi taleptir. Talebe göre fiyat belirlerken, çok basit bir deneme-yanılma yöntemi olabileceği gibi, çok karmaşık matematiksel analizler gerektiren yöntemler de kullanılabilir. En yaygın bilinen ve kullanılan yöntem, başabaş analizidir. Bu analiz hangi satış fiyatında ve hangi satış düzeyinde gelirlerin maliyetlere eşit olacağını gösterir. Analizde toplam maliyet, sabit ve değişken olarak iki kısımdan oluşur. İşletmeler özellikle değişken maliyetlerin fiyat üzerindeki etkilerini dikkate almak zorundadırlar. 3) Rekabete Göre Fiyatlama Bu yöntemde işletme, maliyetleri ve pazar talebini göz ardı ederek, rakiplerinin fiyatlarını baz alır. Bu yöntem özellikle rekabetin yoğun olduğu ürünlerde ve pazarlamada fiyatın en önemli etken olduğu durumlarda, sık kullanılır. Hem basit uygulaması, hem de benzer iş yapan işletmelerin karlarını düşürmemek için fiyat rekabetine girmek istememesi nedeniyle çok yaygın kullanılan bir yöntemdir. Fiyatlama Stratejileri 1) Yeni Ürün Fiyatlama Stratejileri a) Pazarın kaymağını alma. Ürün olabildiğince yüksek fiyatla pazara sunulur ve satınalmaya eğilimli b) 2) a) b) c) 3) kişiler hedeflenir. Pazar büyüdükçe ve rakipler arttıkça fiyat düşmeye başlar. Pazarı ele geçirme. Kısa sürede geniş bir pazarı ele geçirmek için fiyat nispeten düşük tutulur. Rakiplerin pazara girişleri önlenmeye çalışılır. Psikolojik Fiyatlama Stratejileri Küsüratlı fiyatlama. Fiyat esas değerin yakın küsüratlı bir şekilde belirlenerek (söz gelişi 10.000.000 TL yerine 9.999.000 TL) alıcılarda fiyatın düşük olduğu kanısı yaratılmaya çalışılır. Prestij fiyatlama. Fiyat, kaliteyi gösterecek biçimde yüksek belirlenir. Alışılmış fiyat. Tüketicilerde ürünün yer etmesi için fiyat uzun süre değiştirilmez. Bölgesel Fiyatlama Pazar bölgelere ayrılarak her bölge için ayrı fiyat belirlenebilir. CIF (taşıma 4) İndirimler 81 a) Ticari indirimler. Aracılara verilen indirimlerdir. b) Miktar indirimleri. Belirli bir miktarın üzerinde alım yapanlara verilen indirimlerdir. c) Ödeme indirimleri. Peşin ödemelerde yapılan indirimlerdir. Birincisi dağıtım kanallarıdır ve ürünlerin mülkiyetlerinin üreticiden tüketiciye geçinceye kadar izlediği yolları içerir. İkincisi ise ürünün fiziksel hareketi ile ilgilidir ve taşıma, depolama, stok yönetimi, sipariş alma gibi faaliyetleri kapsar. Bu bölümde söz konusu, dağıtım kanalları olacaktır. Dağıtım ya da diğer bir değişle pazarlama kanalları ürünleri ve hizmetleri üreticilerden tüketicilere hareket ettirmek için tasarlanan ve çeşitli tesisler, araçlar ve bilgi sistemleriyle desteklenen insan ve örgütlerden oluşan bir sistemdir. Bu sistem içinde çeşitli taşıma araçları, depolama tesisleri toptancı, perakendeci gibi aracılar, dağıtım ve lojistikle ilgili yazılımlar vb. yer alır. Dağıtım kanalları temel olarak dört fayda sunarak tüketicilerin istek ve ihtiyaçlarını karşılar Zaman faydası Bir ürünün tüketicinin satın almak istediği zamanda satışa hazır tutulabilmesi anlamına gelir. Sözgelişi bir gazetenin öğlen saatlerinden sonra çok fazla talebi olmayacaktır. Dolayısıyla bir gazetenin sabahın erken saatlerinde binlerce satış noktasında satışa hazır olabilmesi pazarlama kanalları aracılığıyla gerçekleşen bir faydadır. Yer faydası Ürünü tüketicilerin istedikleri yerlerde satışa sunmak yer faydasını anlatır. Üretim yerindeki depoda bulunan bir deterjan›n ya da başka bir tüketim malının ekonomik işlevi yoktur. Taşıma yoluyla bu ürünleri tüketicilerin satın almaya istekli oldukları satış noktalarına ulaştırıp satışa sunmakla yer faydası yaratılacaktır. Sahiplik faydası Ürünlerin sahipliğinin tüketiciye geçmesini ifade eden bu fayda ürünün toptancı perakendeci gibi iki kanal üyesi arasında ya da perakendeci tüketici arasında değişimi esnasında oluşur. Ürünler pazarlama kanalları boyunca değişik aracılardan geçerek bazen de sadece üreticiden tüketiciye el değiştirerek tüketicinin sahipliğine geçer. Şekil faydası Şekil faydası genelde üretim işlevi tarafından yaratılsa da pazarlama kanallarında yer alan aracılar da şekil faydası sağlarlar. Örneğin satın aldığımız pantolonun paçasının kısaltılması ya da daraltılması gibi işlevleri genellikle perakendeci sağlar. Dağıtım Kanalının Yapısının Belirlenmesi Dağıtım kanallarını tasarlamak isteyen bir işletme kanal yapısı ile ilgili üç boyuta karar vermelidir 1. Pazarlama kanalı kaç aşamalı bir kanal olacaktır. Üretici ve tüketici arasında hiçbir aracı yer almadığında doğrudan kanallar söz konusudur. Sadece internet üzerinden satış yapan işletmeler ya da Avon, Oriflame gibi kendilerine bağlı distribütörler aracılığıyla satış yapan firmalar doğrudan dağıtım yapmaktadır. Doğrudan dağıtım kanalları üreticilerin ürünlerinin pazarlama sürecinde daha fazla denetim sahibi olmasını sağlar. Üretici ile tüketici arasında toptancı, perakendeci gibi çeşitli aracılar yer aldığında dolaylı kanallar söz konusu olur. Pazarlama kanalındaki son bağlantı olan perakendeciler doğrudan tüketicilere satış yaparlar. Perakendecilik geleneksel olarak bir mağaza ortamında yapılmasına rağmen günümüzde e-perakendecilik, katologla 82 satış, kapıdan kapıya satış, televizyon satış kanalları gibi mağazasız perakendecilik de çok yaygındır. Toptancılar ise ürünleri üreticilerden alıp perakendecilere, örgütsel müşterilere ve diğer perakendecilere satan işletmelerdir. Dayanıklı tüketim malları ya da kıyafet üreticileri genellikle üretici-perakendeci-tüketici kanalları kullanırlar. Ürünlerini ya sadece kendi ürünlerini satan bayiler ya da birden fazla markayı satışa sunan perakendeciler aracılığı ile dağıtırlar. Üretici-toptancıperakendeci-tüketici kanalı ise özellikle dayanıksız tüketim mallarının satışında kullanılır. Üreticinin yüzlerce hatta binlerce perakendeci ile ilişki kurması, ürünlerin ulaşımı, sevkiyatı zorlaştıkça toptancılar devreye girerek üreticilerin perakendeci ile buluşmasına aracılık ederler. 2. Kanalın her aşamasında yer alacak aracıların türü ne olacaktır. Dağıtım kanalında aracılara yer verecek bir işletme bu aracıların hangi tür aracılar olacağına da karar vermelidir. Örneğin, ev tekstili üreten bir firma ürününü kendi satış mağazası, Özdilek gibi bir bölümlü mağaza, başka markaları da satan ev tekstili mağazaları ya da sadece kendi markasını satma hakkını anlaşmayla verdiği franchise sistemler aracılığı ile satabilir. Ürününü başka tür aracıların yanı sıra büyük hipermarketler aracılığı ile de satışa sunabilir. Toptancı işletmeler ile çalışacak bir üretici ise ürünlerinin sahipliğini ve satışa bağlı risklerini de üstlenecek bir toptancı ile çalışabileceği gibi sadece belirli bir komisyon karşılığında aracılık eden komisyoncu ya da acenteler ile de dağıtımı seçebilir. 3. Kanaldaki her aşamada yer alacak aracıların yoğunluğu (sayısı) ne olacaktır. Pazarlama kanallarıyla ilgili önemli bir karar alanı ürünün dağıtımında yer alacak aracı sayısına karar vermektir. Örneğin, bir kıyafet üreticisi ürününü bayilikler aracılığı ile satışa sunuyor ise bayii sayısına ya da bir deterjan üreticisi ürünü kaç satış noktasına dağıtacağına karar vermelidir. Dağıtımın yoğunluğuna ilişkin üç seçenek bulunmaktadır Yoğun dağıtım Yoğun dağıtımda üretici ürünlerini tüketicilerin satın almaya hazır oldukları tüm satış noktalarında satar. Bu strateji genellikle nihai tüketicilerin ve endüstriyel alıcıların sık sık ve az bir çabayla satın aldığı kolayda ürünler için geçerlidir. Bu tür ürünlerde genellikle tüketici bir satış noktasında istediği markayı bulamaz ise başka bir markayı satın alır. Gazete, sabun, temizlik malzemeleri, konserve, bakliyat, süt gibi ürünler yoğun dağıtım gerektirir ve bu ürünlerin üreticileri ürünlerini tüketicilerin satın almaya istekli oldukları tüm satış noktalarına dağıtmak durumundadırlar. Sınırlı dağıtım Sınırlı dağıtım seçeneğinde bir ürün, marka ya da hizmet belirli bir coğrafi pazarda sadece bir aracı tarafından dağıtılır, satılır. Bir ürünün tüm Türkiye'de 1-2 toptancısının olması ya da bir ayakkabı/çanta markasının sadece İstanbul ve Ankara'daki iki mağazada satılması gibi. Sınırlı dağıtım markalı giysiler, pahalı otomobiller, pahalı mobilyalar gibi özellikli mallar için kullanılır. Tüketiciler, ürünü satın almak için fazladan çaba harcamaya isteklidir ve ürüne her yerde ulaşılabilmesi ürünün hedef kitlesi için beklenen bir hizmet değildir. Sınırlı dağıtım hakkına sahip olan aracı ürünü satmak için önemli bir satış çabası gösterir çünkü ürün ile ilgilenen tüketici kendi mağazasından alacaktır. Bu tür dağıtım stratejisinde aracının itibarı, mağaza yeri, mağaza atmosferi, satış personelinin kalitesi çok önem kazanır. 83 Seçimli dağıtım Seçimli dağıtım yoğun ve sınırlı dağıtım arasında bir yoğunluğa sahiptir. Üretici ürünlerini birkaç aracı kullanarak dağıtır. Ev eşyaları, beyaz eşya, fabrikasyon mobilya, kıyafet, ayakkabı, sigorta gibi ürün ve hizmetlerin dağıtımında genellikle bu strateji izlenir. Dağıtım Kanallarının İşlevler Temel İşlev Alıcılarla satıcılar arasındaki ilişkilerin sayısını azaltarak karmaşıklığı önlemek. Bilgi Hedef Pazar hakkında bilgi toplamak. Satınalma Ürünü satınalarak riskleri üstlenmek. Kredileme Kanal faaliyetleri için kanal üyeleri arasında gerekli finansmanı yaratarak katkıda bulunma. Stoklama Arz-talep dengesini kurmak için stok bulundurmak. Taşıma Ürünlerin istenilen yerlere taşınmasına yardımcı olmak. Hizmet Müşteri kredileri ve iade/ değiştirme gibi hizmetleri yerine getirme. Dağıtım Kanallarında Yer Alan Aracıların Çeşitleri 1) Tüccar Aracılar Ürünlerin mülkiyetini üzerlerine alan ve riskleri üstlenen pazarlama işletmeleridir. Bunlarda iki çeşittir Toptancılar ve Perakendeciler. 2) Yardımcı Aracılar Ürünlerin mülkiyetini üzerlerine almazlar. Ücret ya da komisyonla çalışırlar ve sadece alım satıma aracılık yaparlar. İki önmemli türü vardır Acentalar ve Komisyoncular. Dağıtım Kanallarının Çeşitleri 1) Üretici – Tüketici En kısa ve aracısız, doğrudan pazarlama kanalıdır. 2) Üretici – Perakendeci – Tüketici Otomobil, mobilya gibi ürünlerde tercih edilir. 3) Üretici – Toptancı – Perakendeci – Tüketici Çok sayıda perakendeciyle ilgilenmek zor olduğu için toptancılara ihtiyaç duyulmaktadır. Genellikle tüketim ürünlerinde ve özellikle de kolayda ürünlerin dağıtımında kullanılır. 4) Üretici – Acenta – Toptancı – Perakendeci – Tüketici En uzun dağıtım kanalıdır. Çoğunlukla dayanıklı tüketim malları ile tarım ürünlerinde kullanılır. 5) Üretici – Acenta – Kullanıcı Daha çok endüstriyel ürünlerin dağıtımında kullanılır.     Aracıları Seçerken Dikkat Edilmesi Gereken Hususlar Finansal gücü (sermaye ve kredibilitesi), İş disiplini, Tanınmışlığı (Referansları), Yönetim anlayışı,   Pazarı kapsayan çalışma alanı, Sattığı ürünlerin uygunluğu,   Fiziksel olanakları (depo, araç, personel vb), Sunduğu hizmetler (Satış, reklam, halkla ilişkiler vb). 84 Doğrudan Pazarlama Doğrudan pazarlama dikkatlice seçilmiş müşterilerle hem anında bir tepki elde etmek hem de süregelen müşteri ilişkileri oluşturmak için doğrudan bağlantılar kurmaktır. Doğrudan pazarlama etkileşimli bir pazarlama sistemidir ve işletme ve müşterileri arasında karşılıklı bir iletişim kurulur. Doğrudan pazarlama herhangi bir mekânda hatta herhangi bir zamanda reklam medyası aracılığı ile gerçekleşebilir. Yani müşteriyle etkileşim için müşterinin mutlaka mağaza vb. satış ortamında bulunmasına gerek yoktur. Evde, iş yerinde, telefonla, televizyonla, bilgisayarla bu etkileşim gerçekleşebilir. Doğrudan pazarlamanın diğer bir özelliği ise tüketici tepkisinin hemen ölçülebilmesidir. Örneğin televizyonda bir satış kanalında bir ürünün ayrıntılı tanıtımı yapıldıktan sonra belirli bir telefon numarası verilerek bir saat içinde sipariş verenlere fiyat indirimi teklif edildiğinde, telefonla arayan kişi sayısı tüketici tepkisini açık biçimde gösterecektir. Bir başka örnekte bir bankanın telefonla aranan müşteriye yeni bir kredi teklifinde bulunması ve bu teklif karşısında tüketicinin olumlu ya da olumsuz yanıtı telefonla pazarlama uygulamasının etki düzeyini gösterecektir. Doğrudan pazarlama çok çeşitli biçimlerde uygulanabilir. E-posta pazarlaması, katalogla pazarlama, telefonla pazarlama, televizyon aracılığı ile doğrudan tepki almaya yönelik pazarlama, mobil telefon aracılığı ile pazarlama, etkileşimci televizyonlar aracılığı ile pazarlama doğrudan pazarlama türlerinden bazılarıdır. Kişisel Satış Kişisel satış, satış yapmak ve müşteri ilişkileri oluşturmak amacıyla bir firmanın satış gücü tarafından gerçekleştirilen kişisel sunuşlardır. Kişisel satış diğer tutundurma karması elemanları ile karşılaştırıldığında bazı güçlü ve zayıf yönlerinin olduğu görülmektedir. Kişisel satışın en önemli üstünlüğü çok etkili olmasıdır. Kişisel satışta satışçı müşterinin özelliklerine göre mesajını uyarlayıp satış sunuşu yapılabilir. Satış temsilcileri müşterinin ürünün farkına varmasını sağlayabilir, bilgi düzeyini artırmak için ayrıntılı bilgi verebilir, ürün gösterimi yaparak ya da tüketicinin ürünü denemesini sağlayarak ilgi uyandırabilir. Satışçı fiyat konusunda, satış sonrası hizmetler konusunda müşteriyle uzlaşarak onu satın almaya ikna edebilir. Ayrıca satış görüşmesini tüketicinin ilgilenmediği ürünlerden ilgilendiği ürünlere yönlendirebilir. Kişisel satışın diğer bir üstünlüğü ise etkileşime ya da çift yönlü iletişime dayalı olmasıdır. Böylece satışçı anında geri bildirim elde eder ve bu sayede satış sunuşuna müşterinin nasıl bir tepki gösterdiği anında değerlendirilebilir. Sözgelişi müşterinin kafasında ürünle ilgili tereddütler olabilir. Eğer müşterinin geri bildirimi olumsuz ise satışçı mesajını değiştirip müşterinin tereddüt ettiği konular üzerine odaklanıp onu rahatlatabilir. Satış ziyaretlerinin kişisel yapısı müşteriyle ilişki kurulmasını kolaylaştırır. Kişisel satış ekibinin kurulması, ücretlendirmesi, eğitimi, yolculuk ve konaklama masrafları nedeniyle kişisel satışta her bir müşteri ile ilişki kurmanın maliyeti yüksektir. Yüksek maliyetin bir sonucu olarak bir şirket satışçılarını tüm muhtemel müşterilere gönderemez. Diğer bir zayıflığı ise şirketin satış gücü üzerinde diğer tutundurma araçlarındaki kontrolü sağlayamamasıdır. Sözgelişi şirket reklamda hangi mesajın ve imajın iletildiğini bilir. Ancak şirketin satış gücü söz konusu olduğunda durum böyle değildir. Farklı satışçılar şirketi farklı biçimlerde temsil edebilirler. Oysa bazen satış elemanı müşterinin şirketle olan tek ilişki noktası olabilir. Dolayısıyla tutarsız davranış ve mesajlar tutarsız bir şirket imajına yol açabilir ve şirketin yaratmaya çalıştığı imajda karışıklık yaratır. 85 Tutundurmada amaç pazar payını korumak ya da arttırmak, ürünün ömrünü uzatmak, daha fazla kazanç elde etmektir. Tutundurma için kullanılan yöntemler aşağıdaki şekilde gösterilmektedir Tutundurma Karması Yani odak noktası müşteridir. Pazarlamada bütün çalışmalar müşteri için yapılır. Amaç müşteri ihtiyaç ve isteklerinin karşılanması ve kar elde etmek için müşteri memnuniyetinin sağlanmasıdır. Tam rekabet koşullarında fiyat az ve talebe göre oluşmaktadır. Fiyatı pazarlama yapan kişi veya kurum belirlemektedir. Fiyat pazar kurallarına göre belirlenmektedir. Piyasa fiyatı göz önüne alınmaktadır. Fiyatlandırmada şu amaçlar söz konusudur - Hedef kar düzeyine ulaşmak, Pazara sunulan mal ve hizmetin satışını sağlama, Pazara girdikten sonra pazar payını korumak, Rekabete karşı koymak. Fiyatlandırma aşamasında fiyatın talep üzerinde olabilecek etkileri de araştırılmalıdır. Girişimci ayrıca maliyetlerle ilgi hesaplar da yapmalıdır. Maliyetlerin bilinmesi fiyatlama kararları açısından oldukça önemlidir. Malzeme, hammadde, personel, enerji, yönetim gibi maliyetler göz önüne alınmalıdır. 86 Fiyatlandırma Şekilleri 1. Maliyete Göre Fiyatlandırma İşletmedeki maliyetlerin göz önüne alınmasıyla yapılan fiyatlandırma şeklidir. İşletmedeki toplam maliyetlerin üzerine belirli bir kar yüzdesi eklenerek fiyat belirlenir. 2. Talebe Göre Fiyatlandırma Fiyat talebin yoğunluğu temel alınarak, talep fazla ise yüksek, talep az ise düşük olarak belirlenir. Bu yöntemle tüketiciye sunulan malın pazarda ki değeri yeni alıcıların ona ne değer biçtiği tahmin edilmeye çalışılır. 3. Rekabete Göre Fiyatlandırma En kolay fiyatlandırma şeklidir. Temelde, firmanın fiyatlarını geniş ölçüde rakipleri ve onların fiyatlarına bakarak belirlemesidir. Fiyatlandırmada etkili olan faktörler a. Maliyetler Pazarda kalıcı olabilmek için mutlaka maliyetleri karşılayan bir fiyatlandırma yapılmalıdır. b. Rakipler Müşteriler mal ve hizmet satın alırlarken karşılaştırma yaparak karar verirler. Bu nedenle rakiplerin belirledikleri fiyatlar göz önüne alınmalıdır. c. Müşteriler Müşterilerin pazara sunulan mal ve hizmetlere ne kadar para ödeyebilecekleri önemli bir konudur. d. Yasalar Yasalara göre devlet ve belediyeler bazı mal ve hizmetlerin fiyatlarını belirlemede yetkili olabilirler. Bu durum mutlaka göz önüne alınmalıdır. Reklam, malların, hizmetlerin veya fikirlerin geniş kitlelere duyurulması ve benimsetilmesi amacıyla, bir ücret karşınlığında, kişisel olmayan bir biçimde sunulmasıdır. Reklam mesajlarıyla kitleleri bilgilendirmek, ikna etmek ve hatırlatma yapmak amaçlanır. Reklam aracılığı ile tüketicilere gönderilen fikirler, bilgiler mesaj olarak bilinir. Bu mesajlar bazen sevgi, korku gibi duygusal, bazen de ürünün düşük fiyatı, dayanıklılığı gibi rasyonel temada olabilir. Reklam mesajları televizyon, radyo, gazete, dergi, e-posta, billboard, sinema gibi araçlar yoluyla kitlelere ulaştırılır. Reklam mesajlarının yayımlandığı bu ortamlar genellikle reklam medyası olarak bilinir. Reklamın gücü geniş bir izleyici kitlesine ulaşarak ürün için büyük bir talep uyandırabilmesidir. Tüketicilerin markanın farkına varmasını sağlar, uzun vadeli marka imajı ve konumu yaratır ve marka bilgisini artırır. Hiç satın almasak da reklamlar sayesinde çeşitli markaları, ürünlerin nasıl kullanıldığını, ne işe yaradığını öğrenmekteyiz. Reklam ayrıca tüketicinin olumlu bir deneyime sahip olduğu bir ürün ya da markayı hatırlatıcı etki yaratır. Sürekli tekrarlanan reklam mesajları ürünün/markanın aklımızda kalmasını sağlayan önemli bir faktördür. 87 Reklamın avantajları yanı sıra olumsuz yönleri de bulunmaktadır. Bilindiği gibi günümüzde çok fazla reklam mesajı ile karşı karşıyayız. Dolayısıyla tüketiciler, genellikle reklamı davet edilmeden içeri giren bir misafir olarak algılar ve özellikle televizyon programlarını kesen reklamlardan şikâyet eder. Reklam yayımlanan gazete ve dergi sayfalarını çevirerek, kanal değiştirerek, radyo ve televizyonun sesini keserek, reklam esnasında diğer konularla ilgilenerek reklamdan kaçınmaya çalışırlar. Bu da reklamların yeteri kadar izlenememesi ve mesajın istenen sayıda izleyiciye ulaşamaması anlamına gelir. Reklam çok geniş bir kitleye ulaştığında da bu kitlenin pek çoğu reklamı yapılan ürünün hedef kitlesi dışında olabilir. Örneğin, kadınlara yönelik bir kozmetik ürünün reklamı televizyonda yayımlanıyor ise bu reklam ürünün kullanıcısı olmayan erkek ve çocuk izleyicilere de ulaşmaktadır. Hedef kitleye uygun mesajların oluşturulması ve hedef kitleye en iyi ulaşabilecek medya seçimine karar verilmesi reklamda başarının temel unsurlarıdır. Reklâm bir tutundurma aracı olup, kitle iletişim amaçlarının yaygınlaşması ile birlikte önem kazanmıştır. Reklâmın başarılı olabilmesi için hedef pazarın özelliklerini ve reklâm aracı özelliklerinin bilinmesi gerekir. Hedef pazarın özellikleri arasında, müşterinin yaş, meslek, eğitim, cinsiyet, gelir, satın alma alışkanlıkları vb. sayılabilir. Reklâm araçları radyo, TV gibi göze hitap eden araçlardan, gazete ve dergi gibi yazılı basın araçlarından ve afiş, bilboard gibi açık hava reklam araçlarından oluşur.  Reklâm çeşitli amaçlarla yapılır - Yeni mamulü pazara sunmak veya yeni pazar bölümlerine girmek. - Dar bir kesimin kullandığı malı geniş kitlelerin kullanmasını sağlamak - Firma imajı ve marka bağımlılığı yaratmak. - Firmayı ve malın özelliklerini anlatarak, satış elemanlarına yardımcı olmak. - Satış elemanlarının ulaşamadığı kimselere ulaşmak vb. Dağıtım kanalında aracılar yer almaktadır (Aracılar, üretici-müşteri arasında ilişki kurarak malların hareketini sağlarlar). Pazarlanan bir malın başarılı bir şekilde satılabilmesi için müşterilerin istedikleri yerde ve zamanda hazır bulundurulması gerekir. Bu da etkin bir dağıtım kanalıyla sağlanır. Dağıtım kanalları 3 gruba ayrılır. - Doğrudan dağıtım Aracının olmadığı pazarlama şeklidir. - Dolaylı dağıtım Malların müşteriye ulaşmasında bir ya da daha fazla aracının bulunduğu dağıtım şeklidir. - Karma dağıtım Malların müşteriye ulaşmasında hem doğrudan hem de dolaylı dağıtımın yapılmasıdır. 88 3.2. Üretim Kavramı İşletmelerin önemli fonksiyonlarından birisi de üretimdir. İster hizmet, isterse mal üretimi olsun, işletmeler varlıklarını sürdürebilmek için üretim yapmak zorundadırlar. Aynı zamanda, işletmeler bu üretim faaliyetlerini yaparken verim, etkinlik, hız, düşük maliyet, kalite ve esneklik gibi kavramları da göz önünde bulundurmak durumundadırlar. Aksi takdirde, kısa dönemde pazarda rekabet edemez duruma gelebilirler. Günümüz pazarlarına bakıldığı zaman, rekabetin çok yoğun yaşandığı görülmektedir. Rekabetin yoğun olduğu bu pazarlarda müşteri istek ve gereksinimlerini karşılamak çok önemli olmaktadır. Müşteri istek ve gereksinimlerini belirleyip üretimini bu doğrultuda yönlendiren işletmeler, günümüzün başarılı işletmeleridir. Müşterinin kral olarak kabul gördüğü günümüz pazarlarında, üretim ile ilgili doğrudan ya da doğrudan olmayan tüm faaliyetlerin etkin yönetimi esas olmaktadır. Üretimde yapılanlar ya da yapılamayanlar, mal ya da hizmet olarak müşteriye yansımaktadır. Üretimi olması gerektiği gibi gerçekleştiren ve bunu sürdüren işletmeler, müşteri memnuniyetini üst düzeye çıkarabilirler. Bunun sonucunda da işletmelerin temel amacı olan kâr maksimizasyonu sağlanabilir. Üretim, işletmenin en önemli ve temel fonksiyonlarından birisi olmasına rağmen pazarlama, finans, insan kaynakları, araştırma geliştirme gibi diğer işletme fonksiyonları olmadan varlığını sürdüremez. Bir işletme fonksiyonları ile birlikte bir insanın iç organlarına benzemektedir. Üretim burada kalp olurken diğer fonksiyonlar da diğer organları temsil edebilmektedirler. İlk üretim faaliyetleri, insanlığın varoluşundan itibaren hayatlarını sürdürebilmek için kendi ihtiyaçlarını karşılamaya yönelik iken daha sonra toplum için üretim faaliyeti yerine getirilmiş ve üretim faaliyeti günümüze kadar gelişerek gelmiştir. Üretim faaliyetinin sınırları farklı kesimlere göre farklı şekillerde belirlenmektedir. Bir tanımlamada üretim, doğadaki kaynakların ham madde ve malzemelerin insan gereksinimlerine daha uygun mal ve hizmetler biçimine dönüştürülmesi için yapılan fiziksel, kimyasal, fizyolojik, yersel ve benzeri çalışmalar olarak tanımlanmaktadır. Bir faaliyetten üretim olarak söz edebilmek için insan gereksinimlerini karşılama gibi bir amaca hizmet etmesi önemli olmaktadır. İnsan gücü, malzeme ve donanım gibi diğer girdi kaynaklarının etkin kullanımı ile gerçekleştirilen üretim ekonominin can damarı olmaktadır. İktisatçılar üretim olayını fayda yaratmak şeklinde tanımlamaktadırlar. Bu tanımlama çok geniş kapsamlıdır ve bu yaklaşıma göre her türlü fayda yaratmak üretim olarak kabul edilmektedir. Buna karşılık mühendisler üretim olayına daha dar kapsamlı olarak olayın fiziki yönüyle bakarlar. Mühendislere göre bir fiziksel varlık üzerinde, onun değerini arttıracak bir değişiklik yapmak veya hammadde veya yarı mamulleri kullanılabilir bir mala dönüştürmek üretimdir. Bu yaklaşıma göre fiziki ve kimyasal yöntemler kullanılarak malzemeleri birleştirmek, 89 şeklini değiştirerek değerinde bir artış sağlamak ve insanlar›n gereksinimlerini karşılamak üretim anlamına gelmektedir. İkinci tanım, bankacılık, ulaştırma, eğitim ve sigortacılık gibi faaliyetleri üretim olarak kabul etmemektedir. Gerçekte fiziki mal üretiminin dışında kalan hizmet üretimi de benzer yöntemlerle, başka bir deyişle üretim faktörlerinin bir araya getirilmesi ile elde edilmektedir. Aslında gerek fiziki üretim gerekse hizmet üretimi konusunda aynı ilkeler geçerli olmaktadır. Oysaki işletmeler açısından hem hizmet hem mal üretimi, üretim olarak kabul edilmektedir. Çünkü işletme kar maksimizasyonunu amaçlayan ve bu amacına ulaşırken her türlü fayda yaratmaya çalışan kuruluştur. Günümüzde, işletmelere göre üretim kavramının kapsamı genişletilerek üretim faktörlerinin tedarikinden mal ve hizmetlerin pazara sunulmasına kadar olan tüm faaliyetleri kapsayan temel bir işletme faaliyeti durumuna gelmiştir. Ayrıca, teknolojideki gelişmeler de üretimin bugünkü şeklini almasında etkili olmuştur. Tüm bu çalışmalar sonucunda işletmenin çıktısı ürün ortaya çıkmaktadır. İşletmeler temel ürünlerini geliştirirken dikkate aldıkları çeşitli boyutlar bulunmaktadır. Buna göre işletmeler bir ürünün sunacağı temel faydaya ilaveten kalite düzeyinde, tasarımında, ambalajında, marka isminde ve farklı ürün özelliklerinde yapılacak iyileştirmeler ile bunları destekleyecek donanım özellikleri, garanti süresi, aksesuarlar, satış sonrası servis, dağıtım kanalları ve yapılacak güncelleştirmeleri de ürün geliştirme aşamasında göz önünde bulundurmalıdırlar. İşletmeler, gereksinimleri belirleyip buna göre üretim yapıp talep edenler için fayda yaratmazlarsa yaşamlarını devam ettiremezler. Üretim tanımlaması, ister mühendislere, ister ekonomistlere isterse de işletmecilere göre yapılsın, işletmelerin işletme dışından tedarik ettikleri girdiyi belirli bir dizi süreçten geçirerek müşterilerin istek ve gereksinimlerini karşılayan ve buna bağlı olarak onlara fayda yaratan çıktıya yani mal ya da hizmete dönüştüren çalışmalardır, şeklinde yapılabilir. Üretim Sistemi ve Yönetimi Ürün ve/veya hizmet üretmek amacıyla kurulmuş, temel ögeleri insan, makine, malzeme, enerji ve para olan sistemlere üretim sistemi, bu sistemlerdeki genel yönetim işlevlerinin yerine getirilmesine de üretim yönetimi adı verilir. Sistem yaklaşımının temel amacı, işletmenin bütününde gelişme sağlarken diğer taraftan işletme içindeki tüm faaliyetlerin birbiri ile uyumlu ve etkin işleyişini garanti altına almaktır. Bunun içinde, işletmenin alt sistemlerini analiz ederek birbiriyle çelişen amaçları olan alt sistemleri uyumlu hâle getirmek ve işletmenin bütünsel amaçları doğrultusunda düzenlemek önemli olmaktadır. Bir işletmenin üretim sistemi işletmenin mal ve/veya hizmet üretimini gerçekleştiren bölümüdür. Üretilenler, bazı işletmelerde fiziki bir mal (bilgisayar, koltuk, bardak) olurken bazı işletmelerde de hizmet (lokanta, sağlık, sigorta) olmaktadır. 90 Üretim sistemine bakılacak olursa amacının mal ve/veya hizmet üretmek olduğu görülmektedir. Ancak bu genel amaçlardan çok özel amaçlar başarılı bir işletmecilik açısından daha çok önem arz etmektedir. Çıktıya yönelik Hacimsel Üretim oranı Envanter İşgücü düzeyi Performans Zaman çizelgeleri Kalite Verimlilik Maliyete yönelik Belirgin Malzeme Hurda Bakım Direk/Endirek İşçilik Belirgin olmayan Stok bulundurmama Artık kapasite Donanım arızaları Üretim Sistemi Tipleri a) Çıktıların niteliğine göre a1) İmalat sistemi (Otomobil, gıda, ilaç, çimento, mobilya vb. üreticileri) a2) Hizmet sistemi (Bankalar, hastaneler, oteller, pazarlama şirketleri vb) b) Ürünün standartlaşma derecesine göre b1) Standart ürün üretimi (TV, buzdolabı, otomobil, konserve, kırtasiye vb) b2) Müşteri isteğine göre ürün üretimi (Siparişe göre elbise, mobilya, ev vb) c) Süreç ve işlem tipine göre c1) Sürekli üretim sistemi (Kimyasal ürünler, ilaç, bisküvi, çimento vb) Bu üretimde, işletme içindeki makine ve donanım yalnız belirli bir ürünün üretimi için çok yüksek miktarlarda 91 yapılmaktadır. Ürünün talebinin yüksek ve sürekli olmasına bağlı olarak üretim miktarı da yüksek olmaktadır. Bu ürünün üretimi büyük ölçüde otomasyona dayalı olarak ve kimi zaman yirmi dört saat kesintisiz bir şekilde yapılmaktadır. Üretim, ürün için gerekli girdilerin bir araya getirilmesi ile başlamakta ve hiç ara vermeden çeşitli süreçlerden geçerek üretimin sonunda ürünün ortaya çıkması ile sona ermektedir. Sistem içinde işlemler, yüksek otomasyona sahip olup özel donanım ve aletler kullanılmaktadır. Donanım, otomasyona dayalı olduğu için çıktı miktarının ve çeşidinin değiştirilmesi çok zordur. Ayrıca, iş gücü gereksinimi az ve daha çok izleme ve kontrol etme işini yerine getirmektedir. Bu tip üretim sistemi tamamen bütünleşik bir sistemdir. Tüm sistem, birbirine zincirleme bağlı olduğu için üretim girdilerini durdurduğunuz zaman, sistemi de durdurdunuz demektir. Bu tür üretim sistemlerinin durdurulması çok yüksek maliyetlere neden olabilmektedir. Bu sebeple, genel bakım gibi çok önemli bir neden olmadan üretim durdurulmaz. Bu sistemlerin sabit maliyetleri yüksek olup hammadde ve malzeme maliyeti değişken maliyetin büyük kısmını kapsamaktadır. Sürekli üretimde önemli nokta, kullanım oranının maksimize edilmesidir. Üretim sisteminde esneklik bulunmaması sektörün çok hızlı yön değiştirmelerine etkin bir şekilde tepki verememesine neden olabilmektedir. c2) Kesikli seri üretim sistemi (Motorlu taşıt, beyaz eşya, tencere vb üretimi) Kesikli üretim sisteminde, farklı ürünlerden az miktarlarda üretim yapılmaktadır. Bu üretim sisteminde, çeşitli ürünler üretilebilmekte ve üretilecek ürüne göre işlem sırası değiştirilmektedir. Talebin düzensiz olmasına bağlı olarak bir kerelik üretilen ürünler olduğu gibi seri olarak tekrarlanan siparişler den söz konusu olabilmektedir. Bu üretim sisteminde, kalifiye iş gücü ve genel amaçlı makineler kullanılırken yüksek yarı mamul, düşük hammadde ve ürün stokları bulunmaktadır. Üretim teknolojisi düşük olurken emek yoğun üretim yapılabilmektedir. Sürekli üretime göre üretim hacmi ve ürün standardizasyonu daha düşük olmaktadır. Kesikli üretimde makineler üretim tesisine yerleştirilirken genelde belirli bir sıra olmamakla birlikte en çok kullanılan makineler birbirine yakın yerleştirilebilmektedir. Ayrıca makinelerin bir kısmı çalışırken bir kısmı çalışmayabilmektedir. Üretimde tesis içinde taşıma faaliyetleri fazla olurken genelde iş gücü ile çalışan ya da motorla tahrik edilen istif arabaları ve sabit ve hareketli vinçler kullanılabilmektedir. Bu tip üretime örnek olarak çeşitli makine üretim atölyeleri, mobilya atölyeleri ve tekstil atölyeleri verilebilmektedir. c3) Akış tipi üretim sistemi (Boya, ilaç, deterjan vb üretimi) Akış üretimde makine ve donanım yalnız bir cins ürünü üretmek için tasarlanmıştır. Başka bir cins ürünün üretimi ya çok maliyetlidir ya da olanaksızdır. Diğer bir deyişle, üretimde kullan›lan süreçler, malzeme ve araçlar standardize edilmektedir. Bu üretim sisteminde tesisi durdurup yeniden çalıştırmanın yüksek maliyetli olması nedeniyle 24 saat sürekli çalışan ve genellikle ileri düzeyde otomasyona dayalı sistemlerdir. Akış tipi üretim sistemlerinde tesis tek bir büyük makineden de oluşabilmektedir. Diğer üretim sistemlerinin aksine farklı işlemleri yerine getirecek farklı 92 makineler bulunmamaktadır. Yüksek hacimli üretim maliyetlerin düşmesine neden olmaktadır. Bu tür üretim sistemine örnek olarak petrol rafinerileri, çimento, kâğıt endüstrileri verilebilmektedir. Bu sistemlerde üretim planlama ve kontrolü basit olmasına rağmen, üretime başlamadan önce geniş ve ayrıntılı planlama yapılmaktadır. Üretim başladıktan sonra üretim planlama basit rutin bir iş durumuna gelmektedir. d) Talebe göre d1) Stoğa üretim Ürünler herhangi bir sipariş olmadan stokta bulundurulacak şekilde üretilmektedir. Üretim düzeyi belirlenirken işletme stok düzeyleri ve müşteri hizmet düzeyi göz önünde bulundurulmaktadır. Ürün, müşteriden herhangi bir sipariş gelmeden üretilip stoklanmakta ve sipariş gelince de stoktan karşılanmaktadır. Bu üretim türünde ürünün stoklanmaya uygun olup olmadığı ya da stoklanma şartları önemli olmaktadır. Araba, televizyon gibi uzun ömürlü ürünler bu tip üretime uygun ürünlerdir. Bunun yanında özel şartlar altında stoğa üretilen ürünler de bulunmaktadır. Buna en iyi örnek g›da ürünleridir. Bu tür üretimin en önemli avantajı, müşteri siparişinin hemen karşılanabilme olasılığının yüksek olmasıdır. Bu da işletmeye rekabet avantajı sunabilmektedir. Ancak, stoğa üretim yapıldığı için üründe kişiselleştirme çok fazla mümkün olmamakta dolayısıyla, ürün esnekliği düşük olmaktadır. Ayrıca, ürün stoktayken ürünün bozulması, modasının geçmesi gibi risklerde bulunmaktadır. Bu durum da önemli bir dezavantaj olarak görülebilmektedir. d2) Siparişe göre üretim Ürün özellikleri ve miktar açısından tamamen müşterilerin özel isteklerine göre çok değişik tipte ürünlerin, sık olmayan aralıklarla ve küçük miktarlarda üretildiği üretim şekline siparişe göre üretim adı verilmektedir. Bu üretim sisteminde önceden ne üretileceği belli olmadığı için belirli bir ürünü devamlı üretmek mümkün olmayabilmektedir. Bu nedenle üretim planlama ve kontrol çalışmalarının hazırlığının önceden yapılması mümkün gözükmemektedir. Siparişe göre üretimde üretim tamamlandıktan sonra yeni sipariş gelmezse üretim durabilmektedir. Yeni sipariş gelince makine ve teçhizat bu yeni tip ürünü üretmek için ayarlanarak üretime devam edilmektedir. Bu üretim sisteminde pazara göre değil müşteri siparişine göre üretim yapılmaktadır. Bazı ürünler, müşteri sipariş vermeden üretilemediği için ürünün özelliklerine karar verecek kişi müşteridir. Örneğin, evinize yaptıracağınız vestiyer koridorunuzun ölçülerine uygun olmalıdır. Bu örnekte ürün bilgisinin kaynağı müşteridir. Hangi üründen, ne miktarda, ne özelliklerde ve ne zaman üretileceği tamamen müşteriden gelen isteğe göre belirlenmektedir. Siparişe göre üretimde ürünlerin müşteri istek ve gereksinimlerine göre özelleştirilmesi esas olmaktadır. Bu nedenle, yüksek ürün esnekliği önemli bir avantaj olarak karşımıza çıkmaktadır. Ancak, müşteri siparişini verdikten sonra ürün üretilinceye kadar bir süre beklemek zorundadır. Bu bekleme süresi makul düzeylerde olmalıdır. Aksi takdirde, müşteri alımdan vazgeçerek rakip işletmeye yönelebilir. Bu nedenle, işletmeler siparişe göre üretim yapsalar bile rekabet avantajı sağlayabilmek için üretim sürelerini mümkün olduğunca kısaltmak durumundadırlar. Bu konuda çalışma yapan bazı 93 işletmeler, üretim süresini kısaltabilmek için maliyetine katlanarak yarı bitmiş ürün stokları ellerinde tutmakta ve gelen siparişin özelliğine göre ürünü sonlandırmaktadırlar. d3) Siparişe göre montaj Bu üretim türünde müşterilerin istediği ürünü hızlı bir şekilde sunabilmek amacıyla siparişe göre üretim ile stoğa göre üretim birlikte kullanılmaktadır. Başka bir deyişle, stoğa göre üretim ile siparişe göre üretimin karması yapılmaktadır. Burada, ürünler parçalarına ayrılmakta ve çok çeşitli parçalar üretilerek stokta tutulmaktadır. Amaç, müşteriden bir sipariş geldiği zaman müşterinin istediği ürünü üretmek için gerekli parçaları bir araya getirerek montajını yapmaktır. Böylece, zaman tasarrufu da sağlanmış olmaktadır. Örneğin, bazı bilgisayar işletmeleri hazır bilgisayarlar üretmek yerine bu konuda çalışmalar yaparak müşterilerinin istediği özelliklerdeki bilgisayarı çok kısa sürede müşterilerine ulaştırmaktadır. Siparişe göre montaj sisteminde stoğa üretimin maliyet avantajı ile siparişe göre üretimin ürün esnekliği avantajı bir arada kullanılmaktadır. memnuniyetini en üst düzeye çıkarmaktır. Sonuçta ulaşılmak istenen müşteri Bilgisayar ve robot teknolojilerindeki gelişmelerin üretimin içine girmesiyle birlikte ileri üretim sistemleri adı verilen sistemler oluşmuştur. Esnek Üretim Sistemleri Robotlar, bilgisayarlar ve sayısal kontrollü makineler gibi programlanabilir otomasyon elemanlarından oluşan, esnek ve değişken müşteri talebine cevap verebilen, belirli bir ürün grubunu düşük maliyetle ve değişik miktarlarda üretebilen ve hâlen gelişmeye devam eden sisteme esnek üretim sistemi adı verilmektedir. Müşteri istek ve gereksinimlerindeki sürekli değişim pazarların yapısında değişikliğe neden olmakta ve farklı ürün üretimi zorunluluk hâlini almaya başlamaktadır. İşletmeler açısından farklı çeşitlerde ürün üretimi maliyet arttırıcı bir unsur olarak karşılarına çıkmaktadır. Üretilebilen parça çeşitliliğinin fazla olması üretimde esneklik kavramını ortaya çıkarmaktadır. Çevresel etkenlerin değişimine tepki vermek ve uyum sağlamak organizasyon yapısının dinamik olmasına ve üretim sürecinin esnekliğine bağlıdır. İşletmedeki esneklik ne kadar artarsa müşteri istek ve gereksinimlerine cevap verebilmek o kadar kolaylaşmakta ve Pazar korunurken yeni müşteriler kazanmak da mümkün olmaktadır. İşletmelerin çok çeşitte ürünü pazarlara sunma zorunluluğu, yüksek kalite ve müşteri odaklılık işletmelerin esnek ve atik işletmeler olması gerekliliğini ortaya çıkarmaktadır. Kendilerine ait tam otomatik yükleme-boşaltma üniteleri olan bu sistemler sayısal kontrollü bir grup benzer tezgâhtan oluşmaktadır. Tezgâhların faaliyetleri ile malzeme taşıma sisteminin faaliyetlerini bütünleştirmek ve koordine etmek için bilgisayarlardan faydalanılmaktadır. Üretim işlem sıraları, 94 parçaların uygun makinelere zamanında yollanması, üretimde kullanılacak takımların seçimi ve yüklenmesi, makinelerin hazırlığı, işlemlerin kontrolü gibi üretim ile ilgili ve destekleyici faaliyetler bilgisayarlar yardımı ile yapılmaktadır. Esnek üretim sistemleri taşıma, bekleme, yükleme, boşaltma gibi işlemlere ayrılan zaman kayıplarını önlediği için üretkenliği de artırmaktadır. Sistemde tasarım ve üretimin bilgisayarlar yardımı ile yapılması işlemleri kolaylaştırmakta ve farklı esnekliklere ulaşılabilmektedir. Bu esneklikler arasında makine esnekliği, süreç esnekliği, ürün esnekliği, rota esnekliği, hacim esnekliği, kapasite azaltma ve artırma esnekliği, işlem esnekliği ve üretim esnekliği bulunmaktadır. Esnek üretim sistemlerinde tezgah sayısına, malzeme taşıma sisteminin özelliğine, üretimi yap›lan ürünün parça sayısı ve çeşidine göre farklı sistemler oluşturulabilme olanağı bulunmaktadır. Arıza hâlinde üretimin aksamadan devam etmesini sağlamak amacıyla aynı işlem sistem içinde birden fazla makinede yapılabilmektedir. Bu sistemde tüm makineler ve malzeme akışı merkezî bir bilgisayar tarafından kontrol edilmektedir. Ayrıca sistemde robotlar ve gerekli yerlerde akışı kontrol eden algılayıcılar kullanılmaktadır. Çok maliyetli olan bu sistemlerde hem işçilikten hem üretim süresinden hem de kapasite ve tesis alanı kullanımında çok büyük avantajlar sağlanmaktadır. Esnek otomasyon sistemi bir ürün çeşidinden diğerine geçişte yapılması gereken hazırlıkların sürelerini çok kısaltarak avantaj yaratmaktadır. Bu sistemlerde programlama, makine ve donan›m üzerinde yapılacak değişiklikler ve yükleme, boşaltma gibi faaliyetler zaman kaybına neden olmamaktadır. Bu sistemlerde otomatik transfer sistemlerinin verimlilik avantajı ile bilgisayar sayısal kontrollü makinelerin esneklik avantajı bir araya getirilmeye çalışılmaktadır. Bu sistemler tasarlanırken tamamen insansız yapılmaya çalışılmasına rağmen sistemin içinde belirli alanlarda insan kullanılmaktadır. Ancak, bu sistemler çok maliyetli olmaları nedeni ile fazla yaygınlaşmamaktadırlar. Maliyetlerinin yüksek olması, işletmeleri bu yüksek teknolojili sistemlere yatırım yapmakta isteksizleştirmekte ve çok fazla tercih edilmemektedir. Maliyetinin yanında diğer bir önemli dezavantajı da sistemin söz edildiği kadar esnek olmamasıdır. Sistemde otomatik parça değiştirme ve diğer yeteneklerin henüz sınırlı olması ve az sayıda ürün grubunun parçalarının üretilmesine olanak tanıması sistemin esnekliğini sınırlandırmaktadır. Ayrıca, yüksek teknoloji ürünlerin kısa sürede demode olmasının yanında daha gelişmişlerinin çıkma riski de işletmeleri bu konuda yatırım yapmakta tedbirli davranmaya itmektedir. Tam Zamanında Üretim Tam zamanında üretim sistemi, Japon Toyota firması tarafından başarıyla uygulanmış ve buradan tüm dünyaya yayılmış bir üretim sistemidir. Toyota üretim sistemi adı da verilen bu sistem tekrarlı üretim süreçlerine uygulanmaktadır. Tam zamanında ifadesi ile gerekli parçaların, gerekli olduğu miktarlarda, gerekli görülen kalite düzeyinde, gerekli olduğu zaman ve istenilen yerde üretilmesi anlaşılmalıdır. 95 Bununla birlikte, bu ifadenin içinde aynı zamanda israfın önlenerek maliyetin azaltılması temel hedefi de ortaya koyulmaktadır. İsrafın önlenmesi ile üretim sürecinin her aşamasında israfı engelleyecek önlemlerin alınmasından söz edilmektedir. Üretimdeki israf ne kadar önlenebilirse üretim sistemi de o kadar başarılı olacaktır. Bu üretim sistemi ile üretimde kullanılan kaynakların kullanımını en iyi duruma getirmek için basit ve etkin bir üretim sisteminin işletilmesi amaçlanmaktadır. Böylece müşterilerin istek ve gereksinimleri düşük maliyetle, yüksek kalite ile zamanında karşılanabilecektir. Malzeme gereksinim planlaması, gelecekteki gereksinimleri karşılamak için malzemeleri üretime yönlendiren bir itme sistemidir. Burada, hangi malzeme ve parçaların siparişinin verileceği ve üretime gönderileceği, talep tahminlerine ve müşteri kesinleşmiş siparişlerine göre karar verilmektedir. Tam zamanında üretim sistemi çekme sistemi olup malzemeler izleyen iş merkezleri tarafından istenmektedir. Malzemeler, gelecekteki talebi karşılamak amacıyla değil, izleyen iş merkezlerinden talep olduğu zaman sağlanmaktadır. Üretim tesisinde üretim faaliyetleri parça sorunu olmadan ilerlemekte ve her çalışanın aynı hızla çalışmasını sağlayacak şekilde dengelenmektedir. Tam zamanında üretim sisteminin uygulanabilmesi için talebin düzgün ve kararlı olması gerekmektedir. Ayrıca bu sistemin en önemli özelliklerinden biri olan stoksuz çalışma için de talebin bu şekilde olması önemli olmaktadır. Stok işletme açısından en önemli israftır ve mutlaka mümkün olduğu sürece uzak durulmalıdır. Stoklar ürüne herhangi bir değer katmamakta, işlemleri zorlaştırmaktadır. Diğer taraftan, yüksek stok düzeyi sorunları gizlemekte ve maliyetleri artırmaktadır. Tam zamanında üretim sisteminde en az kaynak kullanımıyla en kısa zamanda, en az maliyetli ve hatasız üretimi, müşteri taleplerine karşılayacak şekilde en az israfla ve tüm üretim faktörlerini en esnek şekilde kullan›p potansiyellerin tümünden yararlanmak, amaçlanmaktadır. Bu sistemin temel ön şartı, malzeme gereksiniminin planlanmasına esas olan kapsamlı bir üretim kontrol sistemidir. Bu üretim kontrol sisteminin etkin olarak işletilebilmesi için yeterli disiplin ve yönetim kararlılığı önemli olmaktadır. Diğer önemli bir etken de dışarıdan alınan malzemenin kalitesidir. Tedarikçinin kalitesiz bir malzeme göndermesi durumunda bütün üretim hattı duracaktır. Tedarikçiler bu durumu gördükçe, yüksek kaliteli malzeme sevkiyatını zamanında yapmaya çalışacaktır. Bu nedenle, tam zamanında üretim sistemi ancak etkili bir kalite güvence sistemi ile bir arada başarılı şekilde uygulanabilir. Bu üretim sistemi ile başta stok olmak üzere her türlü israf ve hata azalmakta, stoksuz çalışma sonucunda stok kontrol ortadan kalkmakta ve denetim kolaylaşmakta, kalite ve verimlilik beraber artmakta, fireler azalmakta, hatalı üretim çabuk fark edilebilmekte ve maliyetler düşmektedir. Bu sistemin temel stratejisi, üretim hızını artırırken akış süresini azaltmak ve kalite, maliyet ve teslimat performansını beraber iyileştirmektir. Bu üretim sisteminde başarılı olmak için çalışanların takım olarak çalışma yeteneğine ve isteğine sahip olmaları gerekmektedir. Sorunların bir araya gelerek çözülmeye çalışılması hem zaman tasarrufu sağlamakta hem de işten sıkılmayı ve emeğin etkin kullanımını sağlamaktadır. 96 Yalın Üretim Yalın kavramının temelinde en az israfla müşteri değerini en yukarıya çıkarma anlamı bulunmaktadır. Diğer bir deyişle, yalınlık ile müşteriye en çok değer yaratırken en az kaynak kullanımı amaçlanmaktadır. Son hedef, sıfır kayıp ile ger çek bir değer yaratma sürecinde müşterilere tam bir gerçek değeri sunmaktır. Tüm değer akış noktalarında kayıpların sıfıra ya da en aza indirilmesi ile ürün ve hizmetlerin üretim sürecinde daha az üretim girdisi (az iş gücü, az sermaye, az zaman vb.) gerekecek, böylece bozuk standart dışı ürün üretimi engellenirken maliyetlerde azalacaktır. Yalın üretim sistemine, tam zamanında üretimi de içeren kapsamlı bir üretim sistemi gözüyle bakılmaktadır. Yalın üretim, gereksiz işlerden tamamen arınmış ve hata, yüksek maliyet, stok, işçilik, geliştirme süreci, üretim alanı, fire, müşteri memnuniyetsizliği gibi unsurların, en aza indirgendiği bir üretim sistemidir. Bu üretim sisteminde işletmeyi daha etken ve pazara karşı daha duyarlı kılarak maliyetleri en aza indirmek hedeflenmektedir. Yalın üretim, üretime yük getiren tüm israflardan arınmayı hedef alan bir yaklaşımdır. Yalın üretimin ana stratejisi hızı artırıp akış süresini azaltarak kalite, maliyet, teslimat performansını aynı anda iyileştirmektir. Yalın üretim, müşteri ihtiyaçları doğrultusunda malzeme veya bilgiyi dönüştüren veya şekillendiren ve katma değer yaratan faaliyet ile zaman ve kaynak kullanan ancak, ürün üstüne müşteri ihtiyaçları doğrultusunda değer ilave etmeyen ve katma değer yaratmayan faaliyeti ayırt eden bir yaklaşımdır. Kısacası, yalın üretim En az kaynakla, en kısa zamanda, en ucuz ve hatasız üretimi, müşteri talebine bire bir uyacak, yanıt verebilecek şekilde, israfsız ya da en az israfla ve tüm üretim faktörlerini en esnek şekilde kullanıp potansiyellerinin tümünden yararlanıp nasıl gerçekleştiririz. arayışının bir sonucudur. Yalın üretim, etkinliği yüksek düzeyde üretim için önemli bir adımdır. Japon otomotiv endüstrisi tarafından geliştirilen yal›n üretim emek-sanat bağımlı ve seri üretimin avantajlarını birleştirirken yüksek maliyetten ve seri üretimin katılığından sakınmış olunur. Yalın üretimde, çok çeşitli ürünler üretmek amacıyla üretimde çok yönlü eğitilmiş personel çalışmakta ve yüksek düzeyde esnekliğe ve otomasyona sahip makineler kullanılmaktadır. Pazardan gelebilecek talepleri hemen karşılayabilmek için üst kademe yöneticilerden işçilere ve tedarikçilere kadar herkes bir bütün olarak çalışmaktadır. Başka bir deyişle, yalın üretim ile insanların çalışma şekli değişmektedir. Yalın üretim, yeteneklerin artırılmasını ve bunların katı bir hiyerarşiden değil yaratıcı bir şekilde, bir takım atmosferi içinde uygulanmasını gerektirmektedir. Yalın üretimin ana amaçlarından biri, sorumluluğu tepeden aşağıya herkesin paylaşmasıdır. Yani sorumluluk, firmanın organizasyon yapısının en alt kademelerine kadar itilmektedir. Böylece, çalışanlar kendi çalışmalarını kontrol edebilme özgürlüğüne sahip olmaktadırlar. Bu durumun tek dezavantajı, geriye dönüşü zor, maliyetli ve hata yapma endişesini ortaya çıkarabilmesidir. Yalın üretim, kesin olarak kusursuzluğu hedef almıştır. Devamlı düşen maliyetler, sıfır hata ile üretim, sıfır 97 stok ve sonu gelmeyen ürün çeşitliliği gibi hedefler kusursuzluk hedefinin alt hedefleridir. Yalın üretici bu hedefe ulaşmak için sürekli mükemmellik arayışı içindedir. Bilgisayarlı Bütünleşik Üretim Bilişim teknolojileri kullanılarak tamamen bilgisayar kontrolünde, ürün süreç tasarımı, üretim planlama ve kontrol ve üretim sürecinde kullanılan bireysel ileri üretim teknolojilerinin bir araya getirilmesine bilgisayarla bütünleşik üretim adı verilmektedir. Bilgisayar teknolojisinin üretim alanındaki amacı mühendislik ve işletim etkinliklerini aynı çatı altında toplamaktır. Bu üretim sistemi tamamen otomatik bir fabrika oluşturmaktan daha ziyade, değişik teknolojileri kullanarak otomasyon ve insan bütünlüğünü sağlarken aynı zamanda en büyük kârla çalışan bir fabrika oluşturmaktır. Bu sistemin içinde destekleyici birçok önemli eleman bulunmaktadır. Dolayısıyla tek başına bir bilgisayarla bütünleşik üretim kavramından söz etmek mümkün değildir. Bilgisayar kontrollü tezgâhlar, ana bilgisayarlar, yazılımlar, yerel ağlar, bilgisayarlı idari sistemler vb. bilgisayarla bütünleşik üretim denince akla gelen birkaç önemli destekleyici elemanlardır. Bu üretim sisteminde, bir ürünün tasarımından üretimine, pazarlanmasından müşteriye ulaştırılmasına kadar tüm süreç bilgisayar teknolojisi yolu ile bütünleştirilmektedir. Bu sistem, bilgisayar destekli tasarım, bilgisayar destekli üretim ya da sayısal kontrollü makineler gibi sadece ileri teknoloji kullanmaktan ziyade, üretim tesisinin organizasyonu ve kontrolü için bir stratejidir. Bu üretim sistemi ile çalışanlar, makineler, veri tabanlar› ve kararlar arasında güçlü bir bağlantı kurulmaya çalışılmaktadır. Ortak veri tabanı ile bilgi akışının sağlandığı bir şebeke bu sisteme bütünleşmiş edilmektedir. Üretimdeki tüm fonksiyonların birbirine bağlanması yerine, iki ya da daha fazla sayıda esnek üretim sistemi bilgisayar ile birbirine bağlanarak basit bir bilgisayarla bütünleşik üretim sistemi oluşturulabilmektedir. Bu sistem ile işletmenin diğer bölümlerindeki bilgiler üretim ile birleştirilmektedir. Sistemi kullanmanın önemli amaçları arasında, müşteri siparişlerine ve/veya ürün değişiklikleri isteklerine hızlı yanıt verebilmek, üretimi hızlandırmak ve dolaylı işçilik maliyetlerini azaltmak için işletmenin tüm bölümlerini birbiriyle ilişkilendirerek bütünleşmeyi sağlamaktır. İmalat kaynak planlaması gibi bilgisayarlı üretim kontrol sistemleri sipariş verilen malzeme, işçilerin çalışması, talep tahminleri, müşteri siparişleri ve bunların üretime girişleri, üretim planlama, gelişme raporları, maliyet ve kalite bilgileri, fatura kesilen müşteriler ve benzerleri gibi bilgileri toplamak, depolamak ve geliştirmek için geliştirilmektedir. Bu tür sistemler