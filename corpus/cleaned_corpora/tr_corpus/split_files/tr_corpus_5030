Bağdat Hatun'u Karabağ'a yolladı. Ancak Emir Çoban'ın 1327'de öldürülmesi üzerine Bağdat hatun kocasından boşanarak Ebu Said ile evlendi. Ali Padişah'tan sonra Anadolu valisi oldu. Bağdat Hatun ile Ebu Said'in veziri Gıyaseddin Muhammed arasında Ebu Said'e yakınlık konusunda rekabet ortaya çıktı. Gıyaseddin Muhammed Bağdat Hatun ile Hasan Büzürg'ün Ebu Said'e suikast dair söylenti çıkardı. 1332 yılında yakalanan Hasan Büzürg idam cezasına çarptırıldı. Argun Han' ın kızı olan annesi Ebu Said'e oğlunun hayatına dokunmaması yönündeki ikna çabaları sonucu Büzürg, Kemah Kalesi'ne hapsedildi. Suçsuz olduğu anlaşıldığında 1333 yılında yeniden Anadolu'ya genel vali olarak atandı. 1335'te Ebu Said'in varis bırakmadan ölümü üzerine İlhanlı hükümdarlığını ele geçirmek isteyen birkaç grup ortay çıktı. Büzürg, Hülagû Han'ın torununun oğlu Muhammed Han'ı tahta varis olarak gösterdi. 1336'da Büzürg ve Muhammed kuvvetleri, Musa Han ve Ali Padişah kuvvetleri ile karşı karşıya geldiler. Musa yenildi ve Ali Padişah öldü. Hasan, Musa'yı Bağdat'a kadar kovaladı ve bu kovalamaca da karşı kuvvetlere kayıplar verdirdi. Daha sonra Tebriz'e gelerek iktidarını güçlendirdi. Burada Ebu Said'in hamile olan karısı ve aynı zamanda Emir Çoban'ın torunu olan Dilşad Hatun ile evlendi. Dilşad Hatun, Ebu Said'in haremine halası Bağdat Hatun tarafından alınmıştı. Bu arada Horasan emirleri İlhanlı tahtı için Toga Timur'u aday gösterdiler. Toga Timur, Batı İran'ı yani Azerbaycan ve Irak-ı Acem'i kontrolü altına almıştı(1337). İlhanlılar'ın eski başkenti Sultaniye'ye önce ulaştı ve Hasan, Kafkas Albanyası'na yani bugünkü Azerbaycan bölgesine çekilmek zorunda kaldı. Toga ve Musa Marage bölgesindeki bir yerde Hasan ile 15 Haziran günü karşılaşmıştı. Hasan onları yendi. Musa'yı kısa sürede yakaladı ve idam ettirdi. Toga mücadeleyi bıraktı ve Doğu İran'a çekildi. Ancak kısa süre sonra Emir Çoban’ın torunu, Timurtaş’ın oğlu Şeyh Hasan (Hasan Kûçek) ile mücadeleye girişti. Hasan Kûçek, 1338 yılında yapılan savaşta Hasan Büzürg ve destekçilerini yenerek Tebriz ve Sultâniye’yi yağmaladı. Hasan Büzürg’ün ilhan ilân ettiği Muhammed’i de yakalatarak öldürttü. Azerbaycan’ı terkedip Irâk-ı Acem’e çekilmek zorunda kalan Hasan Büzürg, burada Hasan-ı Kûçek ile yeniden mücadele etse de yenilerek Bağdat’da bulunan Abaka Han’ın oğlu Şah Cihan Timur’a itaat etti. Burada etkinliğini arttıran Hasan Büzürg, 1340 yılında yönetimi ele geçirerek kabilesini temel alan Celayir Sultanlığı'nı kurdu. Bağdat, Musul ve Irak-ı Acem’de egemen olan Hasan Büzürg, Memlük Sultanı'na bağlı olarak hükümdarlığını sürdürdü. 1356 yılında Bağdat'ta hayatını kaybetti. Dogger Bank Muharebesi (1915) Dogger Bank Muharebesi 24 Ocak 1915 tarihinde Kuzey Denizi'nin Dogger Bank adlı yerinde Büyük Britanya Filosu ile Alman İmparatorluk Donanması arasında yaşanan deniz savaşıdır. Almanların telsiz konuşmalarını deşifre eden Britanyalılar düşmanın Dogger Bank'e yaklaşmakta olduğunu öğrenmiştir. Alman birliklerini tahmin edilen zaman ve yerde yakalamayı başaran Britanya filosu başlattığı uzun menzilli ateşin ardından üstün duruma geçmiştir. Red Earth Red Earth ÅŸu anlamlara gelebilir: Kay Lahusen Kay Lahusen (d. 5 Ocak 1930; Kay Tobin ismi ile de tanınır), gey hakları hareketinin ilk açık eşcinsel fotoğraf gazetecisi olarak varsayılır. Partneri Barbara Gittings, "The Ladder" dergisinin editörü olarak çalışır iken Lahusen'ın çektiği lezbiyenlerin fotoğrafları gazetenin 1964 ile 1966 arasındaki kapakların birçoğunda sergilendi. Lahusen 1970'te özgün Gay Activists Alliance ("Gey Aktivistler İttifakı"; GAA)'ın kuruluşu ile yardım etti; "Gay Newsweekly" adlı bir New York merkezli haftalık gazeteye katkı sağladı ve Randy Wicker ile "The Gay Crusaders"ı yazdı. Lahusen Ohio'nun Cincinnati kentinde dünyaya gelip büyüdü ve çocukluğunda fotoğrafçılık onun ilgisini çekmeye başlamıştır. "Çocuk iken bile küçük bir kutu kamerasını kullanmayı ve onunla gösterişli bir şey yaratmak için itmeyi severdim" diye hatırlar. Üniversitede iken bir kadına romantik duygular beslediğini anladı ve altı sene boyunca onunla bir ilişki sürdü, ancak kadın "evlenip normal bir hayat sürmek için" onu terk ettikten sonra Lahusen kendi kaybından yıkıma uğradı. Lahusen sonraki altı seneyi Boston'da, "The Christian Science Monitor"ın referans kütüphanesinde çalışarak geçirdi. 1961'de Rhode Island'da düzenlenen bir Daughters of Bilitis pikniğinde Barbara Gittings ile tanıştı. Onlar bir çift oldu ve Gittings ile beraber olmak için Lahusen, Philadelphia'ya taşındı. Gittings, "The Ladder"ın editörlüğünü elde edince kapaklardaki görsel sanatın kalitesini artmayı öncelik sırasına koydu. Eskiden, Lahusen'ın "gayet sıkıcı, küçük kediler, tatsız tuzsuz insan figürleri" olarak tanıttığı basit çizgi çizimleri var iken Lahusen, Eylül 1964'ten itibaren gerçek lezbiyenlerin fotoğraflarını eklemeye İlk kapağı, deniz manzarasını izlerken plajda oturan iki kadının arkasına bakıyordu. Ancak Lahusen aslında lezbiyenlerin tam yüzlerini gösteren portreler eklemek istiyordu. Lahusen'ın hatırladığına göre: "Yüzünü göstermeyi cesaret edemeyerek hayatı geçirir isen [diğerlere] kötü bir izlenim bırakır." Birçok kapağı yandan ya da güneş gözlükleri takar iken çekilmek isteyen bir sürü kadını gösterdi, fakat Ocak 1966'da sonunda bir lezbiyenin yüzünün tümünü gösteren bir fotoğraf çekmeyi başardı. Lilli Vincenz, açılmış ve güleryüzlü bir şekilde "The Ladder"ın kapağını bezedi. Gittings'in editörlük sürecinin sona ermesine doğru Lahusen, yüzlerin tümünü göstermek isteyen kadınlardan oluşan bir bekleme listesinin var olduğunu hatırladı. Lahusen ayrıca "The Ladder"da Kay Tobin ismi altında makaleler yazdı. Lahusen, 1960'ların ortası ve sonu boyunca federal binalar ve Independence Hall'ın önünde Gittings ve diğer kişileri grev yaparken fotoğraflarını çekerdi. Manhattan merkezli "Gay Newsweekly" gazetesine fotoğraflar ve makaleler teslim eder ve New York şehrindeki Oscar Wilde Memorial Bookshop'da çalışırdı. Amerikan Kütüphane Derneği'nin gey toplantısında Gittings ile çalıştı ve 1960'lar ile 1970'ler boyunca binlerce aktivist, yürüyüş ve hadisenin fotoğraflarını çekti. Frank Kameny, Jack Nichols ve birçok diğer gey aktivist onun fotoğraf süjeleri oldu. 1980'lerde Lahusen emlak dalında çalışmaya başladı ve gey gazetelerinde reklamlarını sundu. Yakın geçmişte onun fotoğrafları Philadelphia'daki William Way Community Center ve Delaware'deki Wilmington Institute Library'ın sergilerinde sergilenmiştir. 2007'de Lahusen'ın fotoğraflarının ve yazılarının ve Gittings'in kâğıtlarının ve yazılarının tümü New York Halk Kütüphanesi'ne bağışlandı. Gittings'in 18 Şubat 2007 tarihinde göğüs kanserinden dolayı ölmesine kadar Lahusen ile Gittings 46 sene boyunca birlikte idiler. Mevcut durumda Lahusen, Kennett Square, Pennsylvania yerleşiminde bir destekli yaşam tesisinde oturmaktadır. 29 Şubat 1916 Harekâtı 29 Şubat 1916 Harekâtı, Birleşik Krallık ve Alman İmparatorluğu arasında yaşanan bir deniz savaşıdır. Britanya donanmasına zarar vermek isteyen bir Alman gemisinin Kuzey Denizi'ne girmesi üzerine Amiral Sir John Jellicoe harekete geçmiş ve Kraliyet Donanması'ndan bir karşı akın filosu oluşturmuştur. Dört Britanya gemisinin katıldığı çatışma her iki tarafın birer kruvazör yitirmesine yol açmıştır. I. Zidanta I. Zidanta, Eski Krallık döneminde, yaklaşık olarak MÖ 1560-1545 yıllarında hüküm sürmüş Hitit kralıdır. Boğazköy arşivlerinde I. Zidanta dönemine ait bir doküman bulunmamıştır. Hakkındaki en önemli bilgileri Telipinu Fermanı olarak bilinen doküman sağlar. Buna göre Zidanta, I. Murşili'nin krallığı döneminde Murşili'nin kızkardeşiyle evli bir saray görevlisi olan Hantili'nin kızıyla evlenmiştir. Hantili ile iş birliği yaparak Murşili'yi öldürür ve kayinpederinin tahta geçmesine yardımcı olur: ""Hantili Murşili'nin yanında bir sâkiydi. Murşili'nin kızkardeşi Harapsili'yi eş olarak aldı. Zidanta" [...] "Hantili'nin kızı" [...] "ile evlendi ve Hantili ile iş birliği yapıp çok kötü bir günah işlediler. Murşili'yi öldürdüler, kan döktüler."" Gene Telipinu Fermanı'na göre Zidanta'nın günahları bununla da bitmez. Zidanta, Hantili'nin ölümüne yakın bir zamanda taht varisi olan Piseni'yi ve ailesini öldürerek kendisi tahta çıkmıştır: ""Hantili yaşlandığı zaman ve neredeyse tanrı olmak üzereyken Zidanta, Hantili'nin oğlu Piseni'yi ve oğullarını öldürdü ve önde gelen hizmetkarlarını da öldürdü. Sonra Zidanta kral oldu."" Zidanta'nin hükümdarlığı sırasındaki olaylarla ilgili başka bir bilgi yoktur ve tam olarak ne kadar tahtta kaldığı da bilinmemektedir. Büyük ihtimalle önceki krallar zamanında güneyde Hurriler'le yaşanan çatışmalar artarak Hittitler aleyhine gelişmeye devam etmiştir. Zidanta'nın oğlu Ammuna zamanındaki ayaklanmalar göz önüne alınarak devletin durumunun iyi olmadığı söylenebilir. Torosların güneyinde kalan bölgelerin bu dönemde kaybedildiği düşünülmektedir. Telipinu'nun Zidanta hakkında aktardığı son bilgi tanrıların onu nasıl cezalandırdığıdır: ""Ama tanrılar Piseni'nin öcünü aldılar. Tanrılar oğlu Ammuna'yı ona düşman yaptılar ve (Ammuna) babası Zidanta'yı öldürdü."" I. Zidanta'nın ardından Ammuna kral olmuştur. Nahas Angula Nahas Gideon Angula (d. 22 Ağustos 1943), Namibyalı siyasetçi. Angula, Afrika ülkesi Namibya'da 2005 ile 2012 yılları arasında başbakanlık makamında bulunmuştur. Angula, Columbia Üniversitesi'nde eğitim alanında yüksek lisans yaptı. Namibya'dan ( o dönem Güneybatı Afrika) 1965 yılından 1989 yılına kadar sürgün edilen Angula, bu süre içinde 1973'ten 1976'ya kadar Radyo Zambiya'da, 1976 ile 1980 yılları arasında da henüz SWAPO organizatörü olmadan önce Birleşmiş Milletler'de memur olarak çalışmıştır. 1989 yılında SWAPO seçmen kaydının başındaydı. Angula Kasım 1989 ile Mart 1990 yılları sırasında da Kurucu Meclis'te SWAPO üyesi olarak yer almıştır. 1990 yılından itibaren Millet Meclisi üyesi olarak görev alan Angula, 1995 yılından 2005 yılına kadar Milli Eğitim, Spor ve Kültür Bakanı, 1990 ile 1995 yılları arasında ise Yüksek Eğitim Bakanı olarak kabinede yer almıştır. Angula partinin Ağustos 2002 kongresinde SWAPO Merkez Komitesine seçimlerinde komite üyesi olarak seçilerek Mayıs 2004'te gerçekleştirilecek olan devlet başkanlığı seçimlerinde aday olma hakkını elde etmiştir. Söz konusu seçimlerde Hifikepunye Pohamba'ya karşı kaybeden Angula, 21 Mart 2005 tarihinde Pohamba tarafından başbakan olarak atanmıştır. Bu görevi 4 Aralık 2012 tarihine kadar sürdüren Angula, bu tarihte görevi Hage Geingob'a devrederek makamdan ayrılmıştır. Nahas Angula Lutheran kilisesi Ã¼yesidir. Ian Khama Seretse Khama Ian Khama ya da Ian a Sêrêtsê (d. 27 Şubat 1953), Botsvanalı asker ve siyasetçi. Khama, Afrika kıtası ülkesi Botsvana'da 2008 ile 2018 yılları arasında devlet başkanlığı makamında bulunmuştur. Korgeneral unvanına sahip olan Khama aynı zamanda Bamangvato etnik grubunun kabile şefi konumundadır. Khama, babası ve aynı zamanda bağımsız Botsvana'nın ilk devlet başkanı olan Seretse Khama'nın koloni yönetimine karşı muhalefetinin yanı sıra beyaz bir kadın ile evlendiği için Güney Afrika Cumhuriyeti'nin Apartheid politikalarına uygun davranış göstermediği için sürgüne Büyük Britanya'ya gönderildiği bir dönemde 1953 yılında Chertsey'de dünyaya gelmiştir. Ailesinin 1956 yılında sürgünden ülkesine dönmelerine izin verilmesi ile 1960 yılında ilkokul eğitimine ülkesinde Serowe'de başlamıştır. Khama ilerleyen eğitim süreçlerinde ilk önce günümüzde Zimbabve sınırları içerisinde bulunan Bulawayo'da "White Stone School" ardında da Esvatini'nin başkenti Mbabane'de bulunan "Waterford School"'da eğitimine devam etmiştir. Bu eğitimlerinin ardından Avrupa'ya geçen Khama, burada da İsviçre ve İngiltere'de eğitimlerini sürdürmüştür. Bu eğitimlerinden sonra askeri bir kariyer hedefi doğrultusunda İngiltere Sandhurst'ta bulunan prestijli "Kraliyet Askeri Akademisi"'ne katılmıştır. Burada eğitimini tamamladıktan sonra diğer eğitimlerini almak üzere Nijerya'ya geçerek Ikeja'daki Nijerya Polis Akademisi'ne katılmıştır. 1973'te "Botsvana Savunma Kuvvetleri"'nin (Botswana Defence Force) önceli olan paramiliter "Police Mobile Unit"'e üye olmuştur. Bunların haricinde 1974-1975 yıllarında Gaborone'de ve Anvers'te uçuş eğitimlerini alan Khama, bu tarihten itibaren nitelikli bir pilot statüsünü elde etmiştir. Nisan 1977'de komutan yardımcılığı konumuna gelen Khama, 1989 yılında Botsvana Savunma Kuvvetleri komutanlığına yükselerek bu görevini 1998 yılına kadar sürdürmüştür. 16 Aralık 1997 yılında yaptığı açıklama ile 31 Mart 1998 tarihi itibarıyla Botsvana Savunma Kuvvetleri komutanlığı görevinden ayrılacağını açıklamıştır. Khama'nın belirttiği tarihin o dönemki devlet başkanı Quett Masire'nin görev süresinin bitiş tarihine denk geldiği için ülkede siyasi kariyerine dair söylentiler artmış, bu söylentiler Khama'nın 1 Nisan 1998 tarihinde devlet başkanlığına seçilen Festus Mogae'nin yardımcılığına getirilmesi ile gerçeğe dönüşmüştür. Ancak o dönem ulusal meclis üyesi olmadığı için resmi olarak görevi üstlenemeyen Khama, Temmuz 1998'de Serowe'nin kuzeyinde tekrarlanan ve üyesi olduğu Botsvana Demokratik Partisi'nin büyük başarı elde ettiği seçimler sayesinde vekil olarak meclis üyesi olmuştur. 13 Temmuz'da resmiyet kazandırdığı vekilliğinin ardından devlet başkanı yardımcısı olarak yemin etmiştir. 1999 yılında gerçekleştirilen yeni meclis seçimlerinden de büyük bir üstünlük elde ederek çıkan BDP'nin sayesinde Khama devlet başkanlığı yardımcısı görevinin yanı sıra "Genel Başkan ve genel yönetim işleri"'nden sorumlu yardımcı görevlerine devam etmiştir. Devlet başkanı Mogae, 1999 yılında yaptığı açıklamada talep doğrultusunda Khama'ya bir yıllık geçici izin verileceğini açıklamış, bu açıklama muhalefette yer alan partiler tarafından sert bir şekilde eleştirilmiştir. 1 Ocak 2000 tarihinde başlayan izin 1 Eylül 2000 tarihinde sonlanmış, söz konusu tarihte Khama eski görevlerine kaldığı yerden devam etmiştir. 22 Temmuz 2003 tarihinde gerçekleştirilen BDP kongresinde yönetiminde olduğu partisinin genel başkanlığına seçilen Khama, seçimlerde devlet başkanı Mogae'nin de desteğini almış bir şekilde bir önceki genel başkan Ponatshego Kedikilwe'ye karşı oylarda 512'ye 219 üstünlük sağlamıştır. Bu seçimlerde Mogae'nin kendisini desteklemesi Khama'nın bir sonraki devlet başkanlığı seçimlerinde Mogae tarafından yerine aday gösterilebileceği şekilde yorumlanmıştır. Mogae beklenildiği üzere istifa edeceğini açıklayarak, 1 Nisan 2008 tarihinden itibaren devlet başkanlığı görevini geçici olarak Khama'ya devretmiştir. Khama, başkent Gaborone'de gerçekleştirilen yemin töreninde Botsvana siyasetinde devamlılığı sağlayacağını açıklamış, radikal değişimlerdan sakınacağını ve demokrasiye bağlı kalacağını ifade etmiştir. Bu devir teslim olayından sonra Ekim 2009'da gerçekleştirilen ilk seçimlerde BDP birinci parti olarak çıkmış, BDP vekilleri de çoğunluğu sağlayarak Khama'nın resmen devlet başkanı olarak seçilmesini sağlamışlardır. En yüksek Botsvana mahkemesi kesin sonuçlar açıklanmadan Khama'yı yeni devlet başkanı olarak açıklamıştır. Ekim 2014'te gerçekleştirilen yeni seçimlerden de partisi BDP her ne kadar oy kaybına uğrasa da çoğunluğu sağlayarak birinci parti olarak çıkmış ve Khama tekrar devlet başkanlığı makamına seçilmiştir. Khama'ya karşı her ne kadar otoriter bir yönetim gösterdiği şeklinde suçlamalar yapılsa da, ülkesindeki demokrasinin kararlı bir şekilde uygulanmasının yanı sıra kendisinin komşu ülke Zimbabve lideri Robert Mugabe'ye karşı yaptığı diktatör eleştirisi nedeniyle uluslararası alanda saygınlık kazandırmaktadır. Khama görev süresinin dolması neticesinde görevi 1 Nisan 2018 tarihinde o ana kadar devlet başkanı yardımcılığı görevini üstlenen Mokgweetsi Masisi'ye devrederek makamdan ayrılmıştır. Şerif Şeyh Ahmed Şerif Şeyh Ahmed (25 Temmuz 1964), Somalili siyasetçi. Ahmet, Afrika ülkesi Somali eski devlet başkanı ve İslam Mahkemeleri Birliği (ICU) Başkanı eski komutanı. Libya ve Sudan üniversitelerinde okudu. Şerif Ahmed Mısır El-Ezher Üniversitesi ile ilişkili olan Şeyh Sufi Enstitüsü'nde öğrenimine başladı. Daha sonra Sudan'a gitti ve Aldalanj kentinde Arapça dili ve coğrafyası dalında bir lisans için 1992 yılında Kordufan Üniversitesine girdi. 1994'te üniversitenin ismi Dalanj Üniversitesi olarak değiştirildi ve Şeyh Şerif sadece iki yıl gerekirken dört yılı tamamladıktan sonra Libya başkenti Trablus'a gitti. 1998'de Open Universitesine girdi ve Hukuk ve İslami Şeriat dalında lisans üstü eğitim görerek mezun oldu. Bir ortaokul coğrafya öğretmeni ve Arapça ve dini çalışmalar yapmıştır. Anadili Somalicenin yanı sıra, Ahmed Arapça, İtalyanca ve İngilizce bilmektedir. 31 Ocak 2009'da devlet başkanlığı görevine başlamıştır. 20 Ağustos 2012'de görevini Muse Hasan Şeyh Sayid Abdulle'ye devretti. 2012 ve 2017 devlet başkanlığı seçimlerinde aday olarak yer alan Ahmet, her iki seçimde de başarılı olamayarak devlet başkanı seçilememiştir. AnuÅŸ Tegin Anuş Tegin (? - 1096/97), Selçuklu devlet adamı, Harezm valisi. Hayatının ilk yılları hakkında bilgi bulunmamaktadır. 13. yüzyıl yazarlarından Reşidüddin' in Câmi'ut-Tevârîh adlı eserinde Nuştekin Gurca adıyla bahsettiği Anuş Tegin'i ve Harezmşahlıları Oğuzların Beğdili boyuna mensup göstermiştir. Selçuklu idarecilerinden Bilge Tigin tarafından Garcistanlı birisinden köle olarak satın alındı. Bundan dolayı kendisi Anuş Tigin Garcai olarak da anılmıştır. Saray hizmetine alındıktan sonra burada yetiştirildi. Sarayda yükselerek I. Melikşah' ın taştdârı oldu. Bu makamdakilere verilen Harezm valiliği görevine de getirildi Harezm valiliği görevindeyken burayı özerk bir bölge gibi idare etti ve onun soyundan gelenler Harezmşahlar Devleti’ni kurdular. Yeminüddin lakabını da taşıyan Anuş Tegin, 1097 yılında öldüğünde oğlu Kutbüddin Muhammed Harezm valisi oldu. Antik Yakın Doğu Antik Yakın Doğu, modern Orta Doğu, Mezopotamya (modern Irak, Türkiye'nin güneydoğusu ile Suriye'nin kuzeydoğusu), antik Mısır, antik İran (Elam, Medya, Fars Eyaleti, Part İmparatorluğu ve Anadolu) ve Levant (modern Suriye, Lübnan, İsrail, Ürdün, Kıbrıs ve Girit)'i kapsayan ilk çağ medeniyeti için kullanılan terim. Halil Zeybek Halil Zeybek (d. 23 Ağustos 1985, Üsküdar, İstanbul), Türk futbolcudur. 2. Lig takımlarından Yeni Malatyaspor'da oynamaktadır. Futbola Fenerbahçe altyapısında başlayan Halil Zeybek, 2000 yılında Kartalspor altyapısına geçti. Kartalspor ile 2004 yılında profesyonelliğe geçiş mukavelesi imzalayarak as takım kadrosuna alındı. Burada 27 Ekim 2004 tarihinde Sarıyer ile oynanan Türkiye Kupası müsabakasında görev alarak ilk resmî maçına çıkmış oldu. 2004-2007 yılları arasında Kartalspor'da forma giydikten sonra 2007 yılında Erzurumspor'a transfer oldu. Bir yıl da burada oynadıktan sonra 2008 yılında Süper Lig ekiplerinden Bursaspor'a transfer oldu. Bursaspor tarafından Giresunspor'a kiralanan Halil'in kiralık sözleşmesi sona erdirilince Bursaspor'a geri döndü. Bursaspor da 2009-10 sezonunun ikinci devresinde Halil'i Çaykur Rizespor'a kiraladı. 2010-11 sezonu için de Diyarbakırspor'a kiralandı. Ancak devre arasında kiralık sözleşmesi feshedildi ve sezon sonuna kadar 2. Lig ekiplerinden Göztepe'ye kiralandı. Göztepe'yle sezon sonu 2. Lig şampiyonluğu yaşayarak 1. Lig'e yükselmeyi başardı. Bursaspor ile sözleşmeleri karşılıklı feshedildi ve 3 Eylül 2012 tarihinde Yeni Malatyaspor ile anlaştı. Renin-anjiotensin sistemi Renin-anjiyotensin sistemi (RAS) ya da renin anjiyotensin aldosteron sistemi (RAAS), kan basıncını ve sıvı dengesini düzenleyen hormonal bir sistemdir. Kan basıncı düştüğünde, jukstaglomerüler hücreye ulaşan sodyumklorür seviyesi düştüğünde böbrekteki jukstaglomerüler hücreler renin salgılarlar. Renin, anjiyotensinojenden anjiyotensin I oluşumunu uyarır. Anjiyotensin I ise daha sonra anjiyotensin dönüştürücü enzim ile (ADE-ACE) anjiyotensin II ye dönüştürülür. Anjiyotensin II kan damarlarında kan basıncının artmasını sağlayan vazokonstriksiyonu oluşturur. Anjiyotensin II aynı zamanda adrenal korteksten aldosteron hormonunun salınımını uyarır. Aldosteron böbrek tübüllerinden kana sodyum ve su geri alımını artırır. Bu vücudun sıvı miktarını ve dolayısıyla kan basıncını artırır. Renin anjiyotensin aldosteron sistemi fazla aktifse, kan basıncı fazla olacaktır. Birçok ilaç farklı basamaklarda bu sistemi keserek kan basıncını düşürürler. Bu ilaçlar, hipertansiyonun, kalp ve böbrek yetmezliklerinin, diyabetin zararlı etkilerinin önlenmesinde ana yollardan birini teşkil ederler. Ayvalıkgücü Belediyespor Ayvalıkgücü Belediyespor ya da Ayvalıkgücü, Balıkesir ilinin Ayvalık ilçesinde 1966 yılında kurulmuş bir spor kulübüdür. Futbol ve basketbol branşlarında mücadele ederler. Ev sahibi maçlarını Ayvalık'taki 5000 kişilik Hüsnü Uğural Stadyumu'nda oynarlar. Kulübün renkleri kırmızı-beyazdır. Kulüp, Ayvalık Belediyesi tarafından desteklenmektedir. Kulübün futbol takımı; 1988-1994 yılları arasında, o zamanki adı "Türkiye 2. Futbol Ligi" olan 1. Lig'de mücadele etmiştir. 2012-13 sezonunda mücadele ettiği Bölgesel Amatör Lig'de şampiyonluğu garantileyerek, 2013-14 sezonunda 3. Lig'de mücadele etme hakkı kazanmıştır. Åžampiyonluk (1) : 1987-1988 Åžampiyonluk (1) : 2012-2013 1988-1994 1984-1988, 1994-2002, 2013-2016 2010-2013, 2016- 1966-1984, 2002-2010 Barbara Gittings Barbara Gittings (d. 31 Temmuz 1932, Viyana, Avusturya; ö. 18 Şubat 2007, Kennett Square, Pensilvanya), önde gelen Amerikalı gey eşitlik eylemcisi idi. 1958'den 1963'e kadar Daughters of Bilitis'in New York branşını düzenledi; 1963'ten 1966'ya ulusal DOB dergisi "The Ladder"ın editörü olarak çalıştı ve 1960'larda dönemde ABD'nin en büyük işvereni olan ABD hükümetinin geylere iş vermeyi yasaklamasına dikkat çeken ilk grev hatlarında Frank Kameny ile yakın çalıştı. Lezbiyenlik hakkında daha çok öğrenmek istediği erken tecrübeleri, yaşam boyu kütüphaneler ile çalışmasını teşvik etti. 1970'lerde Gittings başta olmak üzere Amerikan Kütüphane Derneği'ne katıldı ve kütüphanelerde eşcinsellik ile ilgili olumlu edebiyatın bulunmasını desteklemek amacıyla bir meslek kurumunun ilk gey kurultayını kurdu. 1972'de Amerikan Psikiyatri Birliği'nin eşcinselliği akıl hastalıkları listesinden çıkarmasını teşvik eden harekete katıldı. Hayattaki amacı, eşcinselliği bir suç ve bir akıl hastalığı ile bağdaştıran "görünmezlik kefeni"ni yıkmak idi. 2007'de göğüs kanserinden ölmesine kadar Gittings, Kay Lahusen ile 46 sene beraber idi. Sagopa Kajmer (albÃ¼m) Sagopa Kajmer, Sagopa Kajmer'in 2002'de çıkardığı 3. stüdyo albümüdür. 19 şarkıdan oluşmuştur. "Pesimist EP 1"deki 7 şarkı daha sonra bu albüme eklenmiştir. Bu Gözler Neler Gördü (kitap, 1996) Bu Gözler Neler Gördü, Yeşilçam'ın 'iyi kalpli kötü adamı' olarak tanınan Türk sinema ve tiyatro sanatçısı, gazeteci Hüseyin Baradan'ın 1996 yılında yayımladığı otobiyografik kitabı. Ege-Koop Yayınları'ndan çıkan ve İzmir'de basılan bu anı kitabında Baradan, İzmir'de önce fotoğrafçı sonra da gazeteci olarak başladığı meslek hayatının İstanbul'a Yeşilçam filmlerine doğru uzanan öyküsünü anlatmaktadır. Kitabın önsözünde de belirttiği gibi edebi kaygılar gözetmeden gönlünden geçtiği gibi kaleme aldığı anılarını doğumundan, ailesinden ve ilk göz ağrısı İzmir'deki yaşantısından başlatır ve sonraki bölümlerde de 66 yıllık sanat hayatını dolu dolu geçirdiği Yeşilçam sinemasından ayrıntılı bir şekilde bahseder. Kitabın son 50 sayfasında aralarında Erdal İzgi gibi gazetecilerin, Şadan Gökovalı gibi bilim adamı/yazarların, Türker İnanoğlu gibi yapımcılarla Ediz Hun, İzzet Günay gibi sinema oyuncularının, Giovanni Scognamillo gibi sinema eleştirmenlerinin, Toktamış Ateş gibi siyaset bilimcilerin de bulunduğu onlarca aydının Hüseyin Baradan ve kitabı hakkındaki düşüncelerini belirttikleri kısa yazılara ve sanatçıyla ilgili gazete kupürlerine yer verilmiştir. Üç baskı yapan kitapta Baradan'ın anılarını destekleyen çok sayıda siyah beyaz fotoğrafa da yer verilmiştir. İzmir yılları Hüseyin Baradan, otobiyografik kitabına 1932'de İzmir'de 13 kişilik kalabalık bir ailede dünyaya gelmiş olduğunu yazarak başlar. Kendinden sonra doğacak olanla birlikte tam 6 kardeş olmuşlardır. Ailesinin Girit kökenli olduğunu, soyadlarının da orada kullandıkları "Baradanaki" soyadından geldiğine değinir ve borsada memur olan ve 'çalışkan, dürüst, geleneklerine ve prensiplerine bağlı bir insandı' dediği babasının II. Dünya Savaşı'nın o yoksul 'karneli' günlerinde kalabalık ailesini güçlükle geçindirmeye çalıştığından bahseder. Babası mide kanserinden ölünce ailenin tüm yükünü abisi üstlenmiştir. Sokak fotoğrafçılığı yapan abisine, evde oluşturulan karanlık odada fotoğraf basarak yardımcı olduğundan ve sokaklarda karamela şekeri satmasından bahseden Hüseyin Baradan, kitabın bu bölümünde İzmir'deki başka çocukluk anılarına da değinir. Gizlice İstanbul'a kaçarak kısa bir süre işportacılık yaptığını anlatır. Sonra ilk gençliğinde İzmir Fuarı'nda 'şipşak' fotoğrafçılığa devam ederken hem rakıya hem de (sonunda ölümüne neden olacak) sigaraya o yıllarda başladığını anlatır. Bu çerçevede İzmir'in o yıllardaki fuar ve eğlence dünyasını da (tiyatrolar, açık hava sinemaları, revüler vb) okuyucuya aktarır. Askerlik ve Gazetecilik 1950'de askere gider. Önce Kütahya, sonra Gaziemir'de geçen askerlik süresince fotoğrafçılık mesleği sayesinde rahat eder. Terhisten sonra yine İzmir'de Leh asıllı bir arkeoloji fotoğrafçısı olan Alim Ulus'la çalışırken Demokrat İzmir Gazetesi'nin sahibi Adnan Düvenci'den bir teklif alarak bu gazetede işe başlar. İstanbul'a Hürriyet Gazetesi'ne staja gönderilir, Bab'ı Ali'de Ahmet Tuna, Ali Ersan, Alaeddin Büte ve Rüçhan Ünver gibi ustalardan foto muhabirliğinin inceliklerini öğrenir. İlk resmi de Hürriyet'te yayımlanır. İzmir'e döner her iki gazete için de çalışmaktadır. Demokrat İzmir'de mesai arkadaşları arasında Attila İlhan ve Özdemir Hazar da vardır. Gazetede 1953'ten itibaren 1 Nisan şakası olan aspargas haberleri (Saat Kulesi'nin yıkılması haberi gibi) gelenekselleştirir. Baradan kitabın bu bölümünde İzmirdeki gazetecilik anılarına ağırlık verir. "Cellat Kara Ali röportajı"yla ödül kazanır. İzmir'in tanınmış bir gazetecisidir artık. Bu arada evlenir. 1957'de bir oğlu dünyaya gelir. Sinema'ya ilk adÄ±m İzmir Film'in sahibi Necdet Bükey'den ilk film teklifini alır. 1958'de elbiselik kumaş karşılığında oynadığı ilk filmi, İzmir'de çekilen Feleğin Sillesi'nde külhanbeyi rolündedir. Kemal Kan'ın yönettiği bu ilk filmdeki rol arkadaşı ise Halide Pişkin'dir. Filmin çekilmesi unutulan tek bir sahnesini tamamlamak için İstanbul'a Yeşilçam'a gider platoları tanır. O günlerde doğal mekânların zenginliği ve ekonomik nedenlerle Yeşilçam filmlerinin İzmir ve civarında çekilmesi modası sürmektedir. Filmciler İzmir'e her geldiklerinde onu ararlar, rolü hazırdır. Bu vesileyle Yeşilçam starlarının tümüyle tanışır, onları evinde ağırlar. Bu arada foto muhabirliğini de bırakmamıştır. Yeşilçam'a gidiş İzmirde çektiği Kadın Asla Unutmaz adlı 38. filminden sonra yapımcı Yoakim Filmeridis'ten aldığı davet üzerine Yeşilçam'a gider, son filmden de rol arkadaşı olan, kendisi gibi İzmirli Turgut Özatay'la Şişli'de aynı evde kalırlar. Nefes almadan filmden filme koşar. Sinemadaki rakipleri olan Ahmet Tarık Tekçe'yle Senih Orkan'ın onun ayağını kaydırma girişimlerinden ve Türker İnanoğlu'nun yakın dostluğundan bahseder. Artık bir işkolik haline gelen Bardan'ın başını kaşıyacak vakti yoktur, 400 kadar filmde oynar, çok paralar kazanır. Başarısını, kapris yapmamasına, işine saygılı ve disiplinli oluşuna bağlar. Çalıştığı sanatçıları "kaprisli ve zor olanlar"la, "disiplinli ve uyumlu olanlar" olarak iki gruba ayırır. Cüneyt Arkın, Yılmaz Güney, Orhan Günşiray, Danyal Topatan, Necdet Tosun vb sinemanın ünlü oyuncularıyla acı tatlı, birebir yaşadıklarını uzun uzadıya anlatır. "Sevimli Haydut" filmiyle ödül alır. Adeta bir 'metot oyuncusu' gibi rolünü çalışır, örneğin bir filmde at binilecekse önceden binicilik dersi alır, kütüphanelerde araştırma yapar vb. Yeşilçam krize girince Sinema krize girince Hulusi Kentmen'in de dahil olduğu "Posbıyıklılar" adlı grupla gazinolarda şov yapar, sonra da kadroyu biraz genişleterek bir tiyatro grubuna çevirirler ve yurt çapında bir turneye çıkarlar. Oyun çok başarılıdır. Gerçek bir olaya dayanan "Çatallı Köy" adlı bu piyesi olayın geçtiği Çatallı Köy'de de sergilerler (oyun sonra filme de çekilir). 1969'da Yeşilçam'ı daha beter bir kriz beklemektedir: Seks filmleri furyası. Bu tür bir sinemayı lanetlediğini belirten Bardan, bu çirkin furyaya bulaşanlardan da haz etmediğini yazar. Bu akım karşısında tek başına direnen Türker İnanoğlu'nun çareyi önce Türk-İran, sonra da Türk-İtalyan ortak yapımlarında aradığını yazar. Bunların bazılarında Baradan da rol almıştır. Başrol oynadığı "Hüseyin Baradan - Çekilin Aradan" da Ayhan Işık'la aynı ücreti alarak bir ilke imza atar. Bu sırada TV yayınlarının da başlaması Yeşilçam krizini daha da derinleştirir. Lütfi Kopan'la birlikte "Kara Kediler" komedi grubunu kurarak gazino şovlarına başlarlar, yurt dışı turnelere, fuarlara katılırlar. Yeniden Ä°zmir, gazetecilik ve turizm Yaşar Holding'e bağlı Ege Ekspres gazetesinde fotoğraf servisi şefi olarak gazeteciliğe dönüş yapar. O tarihlerde gazetelerde "Foto Roman" modası esmektedir. Ayla Dikmen ve Ali Kocatepe'yle ilk renkli foto romanı çekerek bir ilke daha imza atar. Holding yöneticilerinin gazeteye gereksiz müdaheleleri tirajı düşürür. Holdingin yöneticileri kuracakları Altın Yunus Turistik Tesisleri için onun şöhretinden yararlanırlar, gönülsüzce araziler için köylüler arasında PR çalışması yapar. Araziler ucuza kapatılır (Baradan bu yaptığına üzülmüştür). Sonuçta otelde animatörlük görevine getirilir. Tesisin bazı bölümlerini başarıyla işletir ancak gazetedeki gibi buradaki yönetici müdahelelerine de dayanamayarak İstanbul'a döner, 5 yıl Türker İnanoğlu ile çalıştıktan sonra emekli olur ve İzmir'e döner. Hürriyet gazetesi için İstanbul'dan Adile Naşit ve Ankara'dan Derya Baykal'la birlikte sanat ve eğlence ağırlıklı promosyon çalışmalarının İzmir ayağını yürütür. Videoculuk, kooperatifçilik ve gırtlak kanseri Türker İnanoğlu'nun video şirketi "Ulusal"ın Ege bayisi olur. 6 yıl süren bu video salgını sürerken sıkı bir sigara içicisi olan Baradan'a "gırtlak kanseri" teşhisi konur, başarılı bir ameliyatla hastalığı atlatır. Bu sırada artık iyice yaygınlaşan TV kanalları videoyu öldürmüştür. Gelen bir teklifle Ege-Koop'ta çalışmaya başlar ve bu kooperatifte 5 yıldan beri çalışmakta olduğunu yazarak anılarına son verir. Bölük pörçük anılar ve Yeşilçam'dan tipler Tekrar 1950'lere döner ve Fuar'daki Arkeoloji Müzesi soygununun öyküsü ve olayın çözümüne katkısı, 1950'lerde halk önünde yapılan idamlar, bu idamlarda fotoğraf çekmek yasak olduğu halde bu yasağı bir şekilde delmesi, Ramazan'da mahalle arasında bir ay boyunca sokakta topluca yenen iftar yemekleri gibi anılarından bahseder. İzmir'in eski meşhur meyhanelerini ayrıntılarıyla anlatır. Mualla Sürer başta olmak üzere Yeşilçam'ın bazı ilginç kişilerini de anlatır. Not: Anılar 1996 yılında sona erer. Hüseyin Baradan 30 Haziran 2004'te bir akciğer ameliyatının sonunda hayatını kaybetmiştir. Bu Gözler Neler Gördü Serie A Yılın Yabancı Futbolcusu Serie A Yılın Yabancı Futbolcusu ödülü () Serie A'da oynayan İtalyan olmayan oyuncuların performanslarına göre verilen ödüldür. İtalyan Futbolcular Derneği tarafından verilir. Bu ödül Oscar del Calcio'nun bir parçasıdır. Serie A Yılın Futbolcusu Serie A Yılın Futbolcusu ödülü (), İtalyan Futbolcular Derneği tarafından futbolcuların performansına göre verilen ödüldür. 2010 yılına kadar, en iyi futbolcuyu belirlemek için En İyi İtalyan Futbolcu ve En İyi Yabancı Futbolcu ödülleri veriliyordu. Gran Galà del Calcio'nun (eski adıyla Oscar del Calcio) bir parçasıdır ve İtalya'daki en prestijli futbol ödülleri arasında sayılmıştır. Kaynak: Serie A Yılın İtalyan Futbolcusu Yılın İtalyan Futbolcusu ödülü () İtalyan Futbolcular Derneği (AIC) tarafından Serie A'da bir sezon boyunca en iyi performansı göstermiş İtalyan futbolculara verilir. "Oscar del Calcio'nun bir parçasıdır. Serie A Yılın Genç Futbolcusu Serie A Yılın Genç Futbolcusu ödülü () İtalyan Futbolcular Derneği (AIC) tarafından 24 yaş altındaki futbolculara verilir. Serie A'da gösterdikleri performansa bakılır. "Oscar del Calcio"nun bir parçasıdır. Antonio Cassano 2001 ve 2003'te ödül alarak en fazla ödül alan futbolcudur. İki kez alan tek futbolcudur. Roma'da bu ödülü alan futbolcu diğer kulüplerdekine göre daha fazladır. 2008'de ilk İtalyan olmayan oyuncu olarak ödül alan Marek Hamšík'tir. Abdülkadir Elçioğlu Abdülkadir Elçioğlu ya da kullandığı takma isimlerle Aptull, Abdüllica ya da en bilineni Aptülika (d. 1962, İstanbul), Türk karikatürist. 1987'de Mimar Sinan Üniversitesi Güzel Sanatlar Fakültesi Resim Bölümü'nden mezun oldu. Daha önce amatör karikatürlerinin yayınlandığı Gırgır dergisinde 1987 yılından itibaren Grup Perişan isimli bant tipi çizmeye başladı. Aynı evde yaşayan farklı karakterlerde üç üniversiteli genci anlattığı bu bant karikatürler genç mizah okuru tarafından çok sevildi. Metallica grubunun isminden esinlenerek attığı Aptülika imzası ve çizdiği sayfanın kenarındaki boşluğa karaladığı rock ve heavy metal müzik gruplarıyla ilgili çizimler, ilanlar, rockçı hayat tarzıyla ilgili ifadeler bir süre sonra çizdiği Grup Perişan'ın bile önüne geçerek kendisini "Metalci Gençlik"in piri haline getirdi. 1989'da Gırgır'dan ayrılıp Hıbır dergisini kuran ekiple birlikte Hıbır'da çizmeye devam etti. Mizah dergileri dışında pek çok dergide rock müzik hakkinnda yazılar yazdı, rock gruplarının tanıtımlarını yaptı, afişler ve tişörtler çizdi. 1998'de Hıbır'ın devamı olan HBR Maymun dergisi de kapandıktan sonra Cumhuriyet gazetesinin mizah eki olan Dinozor dergisini kuran ekipte bulundu. Sonraki yıllarda daha politik bir çizgiye kaydı, halen Cumhuriyet ve Aydınlık gibi gazetelerde sol-Atatürkçü görüşlerde karikatürler çizmektedir. Grup Perişan, 1996 yılında 4M Yayıncılık tarafından albüm olarak yayınlandı. Serie A Yılın Kalecisi Serie A Yılın Kalecisi ödülü () İtalyan Futbolcular Derneği (AIC) tarafından bir sezonda en iyi performans gösteren kaleciye verilir. "Oscar del Calcio"nun bir parçasıdır. Ödülü 8 kez alarak en çok alan Gianluigi Buffon'dur. Serie A Yılın Defans Oyuncusu Serie A Yılın Defansı Ödülü () İtalyan Futbolcular Derneği (AIC) tarafından her yıl Serie A'da en iyi performansı gösteren Defans oyuncularına verilir. Oscar del Calcio'nun bir parçasıdır. Alessandro Nesta bu ödülü 4 kez alarak, ödülü en çok alan futbolcu olmuştur. Serie A Yılın Teknik Direktörü Serie A Yılın Teknik Direktörü ödülü () İtalyan Futbolcular Derneği (AIC) tarafından her yıl verilir. Sezonda en iyi performansı gösteren teknik direktöre verilir. "Oscar del Calcio"nun bir parçasıdır. José Mourinho iki kez bu ödülü alan tek yabancı teknik direktördür. Serie A Yılın Hakemi Serie A Yılın Hakemi (), İtalyan Futbolcular Derneği (AIC) tarafından her yıl düzenlenir ve bir sezonda en iyi hakemlik yapan hakeme verilen ödüldür. "Oscar del Calcio" ödüllerinin bir parçasıdır. Pierluigi Collina bu ödülü 7 kez alarak, en çok ödül alan hakem olmuştur. The Rhodes Not Taken "The Rhodes Not Taken", Amerikan televizyon dizisi "Glee"'nin birinci sezonunun beşinci bölümüdür. Fox kanalında 30 Eylül 2009 tarihinde yayınlandı. Bölüm, şovun yaratıcılarından biri olan Ian Brennan tarafından yazıldı, John Scott tarafından yönetildi. Bölümde, glee kulübü yöneticisi Will Schuester (Matthew Morrison), okul müzikali için kulüpten ayrılan Rachel (Lea Michele)'in ardından kulübün şansını artırmak umuduyla eski star April Rhodes (Kristin Chenoweth)'i kulübe alır. Finn (Cory Monteith), geri dönmesi için Rachel ile flört eder fakat Finn'in kız arkadaşının hamile olduğunu öğrenince öfkelenir, sonuç olarak kulübe tekrar dahil olur. Özel konuk oyuncu Kristin Chenoweth, April rolünü bölümde oynadı ve bölümün altı müzikal parçasını üçünü icra etti. Bölümde söylenen şarkılardan dördünün stüdyo kayıtları dijital olarak indirilebilen single olarak yayınlandı ve ikisi, "" albümünde yer aldı. Bölüm, 7.32 milyon Amerikalı tarafından seyredildi ve eleştirmenlerden çoğunlukla olumlu yorumlar aldı. Gitme Gitme ÅŸu anlamlara gelebilir: Olena Ustymenko Olena Ustymenko (d. 10 Kasım 1986, Kiev - Ukrayna) doğumlu voleybolcu. 1.92 boyunda 74 kilo ağırlığında olup smaçör mevki de oynamaktadır. Eric Odhiambo Eric Odhiambo (d. 12 Mayıs 1989 tarihinde Oxford, İngiltere) Forvet mevkiinde görev yapan Tanzanya asıllı İngiliz futbolcudur. 1. Lig takımlarından Denizlispor'da oynamaktadır. Eric Odhiambo, profesyonel futbolculuk kariyerine henüz 17 yaşında iken 2006 yılında Leicester City'de başlamıştır. Eric burada hiç forma şansı bulamadığı için birçok kulübe kirlanmıştır.İlk olarak 2007 yılında İngiltere kulüplerinden Southend United'a 1 yılllığına kiralanmıştır. Eric, burada görev aldığı 5 maçta görev alıp 0 gol atmıştır. Eric 2008 yılındada İskoçya kulüplerinden olan Dundee United'a yarım sezonluğuna kiralanmıştır. Eric burada görev aldığı 4 maçta yine hiç gol atamamıştır. Eric daha sonra 2008 yılında İngiltere kulüplerinden Brentford'a 1 yıllığına kiralanmıştır. Eric burada hiç forma şansı bulamamıştır. Ve Leicester City ile sözleşmesi biten Eric 2009 yılında İskoçya'da Scottish Premier League ekiplerinden İnvernees City ile anlaşmıştır. Eric, İnvernees City'de görev aldığı süreç boyunca çıktığı 55 maçta 9 gol atmıştır. Eric, İnvernees City'de 2011'e kadar oynadıktan sonra 2011-2012 sezonunun başında Türkiye'de 1. Lig ekiplerinden Denizlispor'a transfer olmuştur. Eric, Denizlispor ile 3 yıllık anlaşma imzalamıştır. Eric Odhiambo, Denizlispor forması altında ilk golünü 15 Ekim 2011 günü 1. Lig'in 6.haftasında Bucaspor - Denizlispor maçının 27.dakikasında, bir kafa golü ile kaydetmiştir. King's Sutton tren istasyonu King's Sutton tren istasyonu, Northamptonshire'daki King's Sutton adlı köyde yer alan tren istasyonu. Brackley kasabasına en yakın demiryolu istasyonudur. İstasyon, ilk olarak Chiltern Railways tarafından yönetilirdi. Ayrıca 2009 yılında yeni bir köprü, yeni bir barınak inşa edildi. Antalya'nın ilçeleri Antalya ilinde 19 tane ilçe vardır. Antalya'da bulunan ilçeler şunlardır; Hâlen görevde olan Vali ve ilçe kaymakamları aşağıdaki tabloda gösterilmiştir. 2019 Yerel seçimleri sonucu seçilerek göreve başlayan Büyükşehir ve ilçe belediye başkanlıklarının bilgileri aşağıdadır. Büyükşehir Belediye Meclisi, ilçelerin meclis üyelerinin bir kısmından oluşur. Bu sayılar genel toplama eklenmez. İlçe belediye başkanları ve seçecekleri kontenjan adayları, büyükşehir meclisinin bir kısmını oluşturur. Diğerleri ilçe nüfusu ve partinin aldığı oy oranına göre belirlenir. Antalya Büyükşehir Belediye Meclisi üye sayısı 107, İlçe belediyelerinin toplam üye sayısı 451'dir. Antalya İl Nüfusu: 2.511.700'dür (2019 sonu). İlin yüzölçümü 20.176 km'dir. İlde km'ye 124 kişi düşmektedir. (Yoğunluğun en fazla olduğu ilçe: 5316 kişi ile Muratpaşa’dır) İlde yıllık nüfus artış oranı % 3,52 olmuştur. Nüfus en çok artan ilçe: Kemer (%6,75) Nüfusu en çok azalan ilçe: İbradi (-%16,20) 4 Şubat 2020 TÜİK verilerine göre 19 İlçe ve belediye, bu belediyelerde toplam 914 mahalle bulunmaktadır. *Metropol ilçelerin merkeze uzaklıkları, kaymakamlık ile valilik arasındaki uzaklıktır. 2010-11 Bölgesel Amatör Lig 2010-11 Bölgesel Amatör Lig sezonu, yeniden başlatılan Bölgesel Amatör Lig'in ilk sezonudur. 2010-11 sezonunda lige 143 takım katılmıştır. Erzurum Büyükşehir Belediyespor, Erganispor, Beşikdüzüspor, Çarşambaspor, Elazığ Belediyespor, Manavgat Evrensekispor, Kilimli Belediyespor, Aydınspor 1923, Yeni Sandıklı Belediyespor, Maltepespor, Ümraniyespor ve Küçükçekmecespor gruplarını 1. bitirerek 3. Lig'e yükselmiştir. Kaynak: TFF 2011 Türk futbolu şike davası 2011 Türk futbolu şike davası, İstanbul Cumhuriyet Başsavcılığı'nın talimatıyla Organize Suçlarla Mücadele Şube Müdürlüğü'ne bağlı ekiplerin yapmış olduğu 8 aylık teknik ve fiziki takip inceleme neticesinde 3 Temmuz 2011 tarihinde Türkiye'nin 15 şehrinde eş zamanlı olarak gerçekleştirdiği operasyonla birçok aktif yönetici ile futbolcunun gözaltına alınması sonucu başlayan davadır. Türk futbol tarihinin en büyük skandallarından birisidir. 2010-11 sezonunda Süper Lig ve 1. Lig'in bazı müsabakalarında şike yapıldığı ve teşvik primi verildiği iddiası üzerine başlatılmıştır. 3 Temmuz 2011 tarihinde yapılan operasyonla halkın haberdar olduğu bu büyük dava, Özel Yetkili Cumhuriyet Savcısı Zekeriya Öz tarafından başlatılmıştır. Daha sonra dava Özel Yetkili Cumhuriyet Savcısı Mehmet Berk'e devredilmiş ve bu savcı operasyonları başlatmıştır. İddianameyi yazdıktan sonra dava Özel Yetkili Cumhuriyet Savcısı Ufuk Ermertcan'a teslim edilmiş ve Özel Yetkili İstanbul 16. Ağır Ceza Mahkemesi'nde yapılan yargılama sırasında bu savcı görev yapmıştır. Özel Yetkili Mahkemeler kapatıldığından ötürü, Yargıtay kararı sonrası İstanbul 13. Ağır Ceza Mahkemesi'nde yapılan yargılamada ise, Cumhuriyet Savcısı Abdullah Mirza Coşkun görev yapmıştır. Savcı iddianameyi hazırlayana kadar soruşturmanın ilk evrelerinde 93 sanıktan 31'i tutuklanmış, daha sonra değişen yasa ve duruşmalar sonrasında tahliye edilmişlerdir. Şu anda bu davadan dolayı tutuklu sanık bulunmamaktadır. Toplam 93 sanıklı dava, ilk olarak Özel Yetkili İstanbul 16. Ağır Ceza Mahkemesi'nde görülmüştür. 14 Şubat 2012 tarihindeki ilk duruşmayla başlayan dava, 2 Temmuz 2012 tarihindeki 23. duruşmada karara bağlanmıştır. Mahkeme Başkanı Hakim Mehmet Ekinci, Üyeler Hikmet Şen ve Bülent Kınay'dan oluşan Mahkeme Heyeti, sanıklara verdiği cezaları açıklamıştır. 93 sanıktan 48'i çeşitli cezalar alırken 45'i beraat etmiştir. 10 Ağustos 2012 tarihinde Özel Yetkili İstanbul 16. Ağır Ceza Mahkemesi, 682 sayfalık gerekçeli kararını açıklamıştır. Mahkemenin kararını önce savcı, arkasından da sanıklar temyiz etmiştir. 17 Ocak 2014 tarihinde Yargıtay 5. Ceza Dairesi kararını açıklamıştır. Yargıtay 5. Ceza Dairesi, kararların belli bir kısmını onamış, bir kısmını düşürmüş, bir kısım hükümleri de bozmuştur. 6 Mart 2014 tarihinde Cumhurbaşkanı tarafından onanarak yasalaşan "Özel Yetkili Mahkemelerin Kaldırılması" şeklindeki yeni yasa düzenlemesine göre Yargıtay 5. Ceza Dairesi tarafından hükümleri bozulan sanıklar, haklarında yapılacak yeniden yargılamada özel yetkili mahkemelerde değil, ağır ceza mahkemelerinde yargılanmıştır. 2 Mayıs 2014 tarihinde ise HSYK tarafından verilen karara göre dava, İstanbul 13. Ağır Ceza Mahkemesinde görülmüştür. İstanbul 13. Ağır Ceza Mahkemesi, Yargıtay tarafından cezası bozulan 31 sanık ve yeniden yargılanmasına karar verilen 6 sanığın dosyalarını birleştirerek toplam 37 sanığı davada tekrar yargılamıştır. Mahkeme Başkanlığı'nı Hakim Ahmet Civelek'in yaptığı Mahkeme Heyeti 13 Ocak 2015'te başlayan davayı, 9 Ekim 2015 tarihindeki 6. duruşmayla sonlandırmıştır. Mahkeme, yargılanan tüm sanıkların beraatine ve kapatılmış olan Özel Yetkili İstanbul 16. Ağır Ceza Mahkemesi tarafından cezalandırılmış sanıkların ceza hükümlerinin bozulmasına karar vermiştir. Karara yapılan itiraz sonucunda dosya Yargıtay'a taşınmıştır. 27 Mart 2017 tarihinde Yargıtay Cumhuriyet Başsavcılığı "Beraat kararlarının onaylanması ve İstanbul 13. Ağır Ceza Mahkemesi'nin verdiği kararın onanması" yönünde tebliğ yaparak dosyayı davanın görüşüldüğü Yargıtay 5. Ceza Dairesi'ne göndermiştir. Yargıtay 5. Ceza Dairesi, temyiz incelemesini hâlen sürdürmektedir. 19 Nisan 2016 tarihinde 28 ilde başlatılan operasyonla, şike adı altında spor kulüplerine kumpas olayına adı karışan çok sayıda gazeteci, avukat ve dönemin bazı emniyet teşkilatı üyeleri göz altına alınmaya başlandı. İlerleyen süreçte, 3 Temmuz 2011'de yapılan operasyonla başlayan şike davasının kumpas olduğu iddiasına dair dava başlatıldı. Davanın ilk duruşması 20 Şubat 2017 tarihinde yapılmış olup, dava hâlen sürmektedir. 3 Temmuz 2011 tarihinde yapılan operasyonla davanın duyulması ülkede tam bir şok etkisi yaratırken dönemin Türkiye Futbol Federasyonu Başkanı Mehmet Ali Aydınlar, süreci yakından takip ettiklerini ve bu davanın sportif yargılamasını yapacaklarını açıkladı. 6 Temmuz 2011 tarihinde savcılıkla görüşen Mehmet Ali Aydınlar, "Durum vahim gözüküyor." açıklamasını yaptı. Aynı günün akşamı İstanbul Emniyet Müdürlüğü soruşturmayla ilgili bir basın açıklaması yayınladı. Açıklamada 2010-11 sezonunda Süper Lig ve 1. Lig'de oynanan toplam 19 maçta şike ve teşvik primi faaliyetlerinin gerçekleştirildiğinin tespit edildiği ve delillendirildiği bildirildi. Süreç ilerledikçe tutuklamalar arttı. Çok fazla sayıda spekülasyon yapılmakla birlikte, pek çok spor kulübü çeşitli açıklamalarda bulundu. Fenerbahçe taraftarı, 10 Temmuz 2011 tarihinde Bağdat Caddesi'nde yaklaşık 400 bin kişiyle yürüyüş yaptı ve Polisle karşı karşıya geldi. TFF Başkanı Mehmet Ali Aydınlar, 11 Temmuz 2011 tarihinde "Süper Lig, planlandığı gibi 5 Ağustos'ta başlayacaktır." açıklamasını yaptı. Bu açıklamanın üzerine Galatasaray SK, "Bu ateş üfleyerek sönmez, çözüm zamana yayılamaz" başlıklı sert bir açıklama yayınlayarak, TFF'nin derhal karar alması gerektiğini açıkladı. Ancak kulüplerin baskıları, UEFA ile temaslar, davanın ülkede yarattığı büyük sansasyon ve TFF'nin henüz bir karar alamaması sebebiyle Türkiye Futbol Federasyonu, 25 Temmuz 2011 tarihinde Süper Lig'in 9 Eylül 2011 tarihinde başlamasına ve Fenerbahçe ve Beşiktaş arasında oynanması gereken Süper Kupa maçının iptal edilmesine karar verdi. Ülkede tam bir kaos hakimken Türk futbolunun içinde bulunduğu bu kaostan nasıl çıkacağı çok belirsizleşmişti. 15 Ağustos 2011 tarihinde TFF'nin şike davası ile ilgili ilk kararı şu şekildeydi: "Soruşturmada şu an için gizlilik kararı olduğundan dolayı soruşturmayı yürüten savcı TFF'ye hiçbir belge ve bilgi vermemiştir. TFF hiçbir belge ve bilgi göremediğinden soruşturma başlatamamaktadır ve de savunma alamamaktadır. Savunma alınmadan ceza verilemez. Bu nedenle TFF dosyadaki gizlilik kararının kalkmasını bekleyecektir. Dosyadaki gizlilik kararı savcının iddianamesinin mahkemece kabulünden sonra kalkacağından TFF iddianamenin kabulünü bekleyecektir." TFF, iddianame kabul olduktan sonra adı geçen kişiler ile kulüplerden savunma alınacağını ve kendi disiplin yargılamasını yapacağını kamuoyuna açıkladı. Buna rağmen soruşturmada adı geçen belli başlı kişileri PFDK'ya sevk ettiğini de duyurdu. Galatasaray ve Trabzonspor kulüpleri başta olmak üzere birkaç spor kulübü kararı protesto eden açıklamalar yaptılar. Bu sırada soruşturmanın tam merkezinde bulunan, hakkında çok büyük şike ve teşvik suçlaması bulunan, başkanı ve pek çok kıdemli yöneticisi tutuklu bulunan Fenerbahçe, 2011-12 UEFA Şampiyonlar Ligi gruplarına katılmak üzereydi. UEFA, 25 Ağustos 2011 tarihinde yapılacak bu kura çekimine Fenerbahçe'nin katılmasını istemiyordu. UEFA, 22 Ağustos 2011 tarihinde dönemin UEFA Baş Hukuk Müşaviri Pierre Cornu'yu İstanbul'a göndererek süreç hakkında rapor istedi. Pierre Cornu, TFF yöneticileri ile yemek yedi, soruşturmayı yürüten savcı ile bir görüşme yaptı ve UEFA'ya bir rapor sundu. Bu raporda Fenerbahçe'nin kuvvetli suç şüphesine sahip olduğu, kulübün başkanının şike suçlamasıyla tutuklu olduğu ve Fenerbahçe'nin bu sezon UEFA Şampiyonlar Ligi'ne katılmasının mümkün olmayacağı yazmaktaydı. Bu rapor üzerine 23 Ağustos 2011 tarihinde UEFA, Fenerbahçe'nin turnuvadan çekilmesini, eğer kulüp bunu kabul etmezse TFF'nin kulübü şampiyonaya göndermemesini istediğini bir mektup ile TFF'ye iletti. Eğer bu iki yoldan birisi yapılmaz ve Fenerbahçe, UEFA Şampiyonlar Ligi kuralarına gönderilirse UEFA tarafından Türkiye Futbol Federasyonu hakkında soruşturma başlatılabileceği bilgisi mektupta belirtildi. TFF, durumu hemen Fenerbahçe'ye bildirmesine karşın, Fenerbahçe kuraya 2 gün kalmışken böylesine önemli bir konuda bu kadar kısıtlı sürede karar alamayacağını, TFF'nin 15 Ağustos 2011'deki kararlarına uygun davranacağını ve UEFA Şampiyonlar Ligi'ne katılacağını TFF'ye belirtti. TFF, bunun üzerine UEFA'nın açabileceği soruşturmayı göz önünde bulundurarak UEFA'nın önerdiği 2. şıkkı yerine getirmiş ve Fenerbahçe'yi 2011-12 UEFA Şampiyonlar Ligi gruplarına katılmaktan men etmiştir. Bu karar üzerine derhal toplanan UEFA Acil Durum Heyeti, (UEFA Başkanı ve 4 Yönetim Kurulu Üyesinden oluşmaktadır) kura çekiminden çıkarılan Fenerbahçe yerine 2010-11 Süper Ligi 2. bitiren Trabzonspor'u 2011-12 UEFA Şampiyonlar Ligi grup kurasına dahil etti. Turnuvaya, bir Türk takımının yerine, başka bir Türk takımını alarak katılım parasının Türkiye'ye gitmesini istediklerini ve Türkiye'ye iyilik yaptıklarını belirten UEFA, bu hızlı ve cesur kararı için TFF'ye teşekkür ederken, TFF'nin yozlaşmaya ve şikeye karşı dik durduğunu savundu. Bu karar için önce TFF Tahkim Kurulu'na itirazda bulunan Fenerbahçe'nin itirazı reddedildi. Daha sonra Uluslararası Spor Tahkim Mahkemesi'ne (CAS) bir başvuru yapan Fenerbahçe, turnuvaya yeniden katılma talebini iletti. Bu talep kuralar çekildiği, UEFA Şampiyonlar Ligi'nin kurallarına ve prestijine zarar vereceği gerekçesiyle CAS tarafından reddedildi. Fenerbahçe bunun üzerine hem UEFA'ya hem de TFF'ye karşı CAS nezdinde 45 milyon euroluk bir tazminat davası açtı. 18 Haziran 2012 tarihinde görüleceği açıklanan bu dava, daha sonra Fenerbahçe'nin bu davadan feragat etmesiyle düştü. Öte yandan soruşturmayı yürüten Savcı Mehmet Berk iddianamesini hazırladı ve mahkemeye sundu. 9 Aralık 2011 tarihinde Özel Yetkili İstanbul 16. Ağır Ceza Mahkemesi'nin kabul ettiği bu iddianameden sonra dava resmen başladı, gizlilik kararı da kalktı. TFF, en kısa sürede adaletli, infial yaratmayacak, kamuoyu vicdanını tatmin eden ve uluslararası normlara uygun kararlar almak istediğini duyurdu. Bu bağlamda TFF, konu ile ilgili 26 Ocak 2012 tarihinde bir kongre yapılmasına ve tüm Genel Kurul Üyeleri'nin konuya dair görüşlerinin alınmasına karar verdi. TFF, bu Olağanüstü Genel Kurul kararı ve dosyanın akıbeti hakkında UEFA ile fikir alışverişinde bulunmak için randevu talep etti. 19 Ocak 2012 tarihinde dönemin TFF yetkilileri, Başkan Mehmet Ali Aydınlar'ın da katıldığı bir toplantıda UEFA yetkilileri ile görüştü. 26 Ocak 2012 tarihinde Türkiye Futbol Federasyonu Olağanüstü Genel Kurulu yapıldı. Kongrede "Haklarında şike ve teşvik primi iddiası bulunan kulüplere uygulanması muhtemel yaptırımların değiştirilip değiştirilmemesi" şeklinde bir oylama yapıldı. Yapılan oylama sonucunda, haklarında şike ve teşvik primi iddiası bulunan kulüplere uygulanması muhtemel yaptırımların, bir kereye mahsus olarak değiştirilmesi kabul edilmedi. Bu kongre sonrası istifa edeceğini ima eden bir konuşma yapan Mehmet Ali Aydınlar, çeşitli baskılar ve kulüplerin istekleri yüzünden kongreden birkaç gün sonra 2 TFF yöneticisi ile birlikte istifa etti. Bunun üzerine TFF tüzüğü gereği olağanüstü kongreye gidildi ve Beşiktaş Başkanlığından istifa edip aday olan Yıldırım Demirören TFF Başkanı seçildi. TFF kurullarını tamamen değiştiren Yıldırım Demirören, derhal soruşturmasını başlattı. Belgeler ve bilgiler TFF Etik Kurulu'na gönderildi, TFF Etik Kurulu mütalaasını sundu. Böylece sonuç olarak 3 Temmuz 2011 tarihinde patlak veren şike skandalı ile ilgili Türkiye Futbol Federasyonu tarafından yapılan sportif yargılamanın neticesinde verilen tüm sportif cezalar şu şekildedir: Mehmet Şekip Mosturoğlu - 1 yıl hak mahrumiyeti (Cezası bitti) İlhan Yüksel Ekşioğlu ----- 3 yıl hak mahrumiyeti (Cezası bitti) Cemil Turhan ----------------- 1 yıl hak mahrumiyeti (Cezası bitti) İbrahim Akın ------------------ 2 yıl müsabakalardan men (Cezası bitti) Ahmet Çelebi ----------------- 2 yıl hak mahrumiyeti (Cezası bitti) Ümit Karan -------------------- 2 yıl müsabakalardan men (Cezası bitti) Serdar Kulbilge ------------- 3 maç müsabakalardan men* (Cezası bitti) Cengiz Demirel -------------- 1 yıl hak mahrumiyeti (Cezası bitti) Yavuz Ağırgöl ---------------- 1 yıl hak mahrumiyeti (Cezası bitti) Mehmet Şen ------------------ 1 yıl hak mahrumiyeti (Cezası bitti) Ömer Ülkü ------------------------ 1 yıl hak mahrumiyeti (Cezası bitti) Serdar Berkin ------------------- 1 yÄ±l hak mahrumiyeti (CezasÄ± bitti) NOT: Aktif futbolcu Serdar Kulbilge'ye PFDK tarafından "Müsabaka sonucunu etkilemeye teşebbüs" gerekçesiyle 2 yıl müsabakalardan men cezası verildi. TFF Tahkim Kurulu bu cezayı kaldırdı ve bunun yerine "Sportmenliğe aykırı hareket" gerekçesiyle 3 maç ceza verdi. UEFA, 24-25 Mayıs 2013 tarihinde Londra'da gerçekleştirdiği kongresinde "Irkçılık ve şikeye karşı sıfır tolerans" prensibi çerçevesinde çok ciddi kararlar aldı. Bu tür eylemlerde geriye dönük zaman aşımını kaldıran UEFA, eğer yerel federasyon bu olaylara kamu vicdanını tatmin edici cezalar vermezse kendi soruşturmasını başlatabileceğini açıkladı. Nitekim Türkiye'deki şike davası için TFF'nin yaptığı sportif yargılama neticesinde çıkan kararları tatmin edici bulmayan UEFA, şike davasında adı geçen birçok takımı yargılamış ve bu kulüplere cezalar vermiştir. Fenerbahçe, 2011-12 Süper Lig'i 2. sırada bitirdi ve 2012-13 UEFA Şampiyonlar Ligi ön elemelerine katılma hakkı kazandı. Kamuoyu, Fenerbahçe'nin UEFA tarafından yürütülen soruşturmada ceza almasını bekliyordu. UEFA, 10 Haziran 2013 tarihinde Fenerbahçe ve Beşiktaş kulüpleri hakkında "Doğrudan veya dolaylı olarak maç sonucuna etki etmek" suçlamasıyla disiplin soruşturması başlattı ve bu kulüpleri UEFA Kontrol, Etik ve Disiplin Kurulu'na sevk etti. Ayrıca Fenerbahçe kulübünün başkanı Aziz Yıldırım, yöneticileri Mehmet Şekip Mosturoğlu, İlhan Yüksel Ekşioğlu, eski asbaşkanı Ali Yıldırım ve kulüp çalışanı Cemil Turhan ile Beşiktaş kulübünün eski asbaşkanı Serdal Adalı ve eski teknik direktörü Tayfur Havutçu hak mahrumiyeti cezası alma talebiyle aynı suçlamaya dayanarak disiplin müfettişi tarafından kurula sevk edildiler. UEFA soruşturması sonucunda Fenerbahçe katılım hakkı elde ettiği 2 sezon, Beşiktaş katılım hakkı elde ettiği 1 sezon UEFA turnuvalarından men edildi. İki kulüpte UEFA Temyiz Kurulu'nun verdiği bu cezalara karşı Uluslararası Spor Tahkim Mahkemesi'ne (CAS) başvurdu. Bu doğrultuda Fenerbahçe ve Beşiktaş takımları katılım hakkı elde ettikleri 2013-14 UEFA Avrupa Ligi gruplarından ihraç edildiler. Fenerbahçe'nin yerine UEFA'nın kurayla belirlediği APOEL takımı ve Beşiktaş'ın yerine Play-Off turunda elemiş olduğu Tromsø IL takımı gruplara alındı. UEFA, 21 Mayıs 2014 tarihinde Eskişehirspor ve Sivasspor kulüpleri hakkında "Doğrudan veya dolaylı olarak maç sonucuna etki etmek" suçlamasıyla disiplin soruşturması başlattı. Dosyanın aciliyeti sebebiyle kulüpler direkt olarak UEFA Temyiz Kurulu'na sevk edildi. UEFA, 9 Mayıs 2014 tarihinde Trabzonspor'un şikayeti doğrultusunda Türkiye Futbol Federasyonu ve Fenerbahçe hakkında, 18 Haziran 2014 tarihinde de Fenerbahçe'nin şikayeti doğrultusunda Trabzonspor kulübü hakkında disiplin soruşturması başlattı. 2 kulüp ve Türkiye Futbol Federasyonu, UEFA Kontrol, Etik ve Disiplin Kurulu'na sevk edildi. Böylelikle UEFA, soruşturma sonucunda Trabzonspor, Fenerbahçe ve Türkiye Futbol Federasyonu'na bir yaptırım uygulamadı. UEFA, 12 Haziran 2015 tarihinde İstanbul Başakşehir FK kulübü hakkında "Doğrudan veya dolaylı olarak maç sonucuna etki etmek" suçlamasıyla disiplin soruşturması başlattı. Dosyanın aciliyeti sebebiyle kulüp direkt olarak UEFA Temyiz Kurulu'na sevk edildi. Özel Yetkili İstanbul 16. Ağır Ceza Mahkemesi, 93 sanığın yargılandığı şike davasını 2 Temmuz 2012 tarihindeki, 23. duruşmayla sonlandırmıştır. Mahkeme 48 kişiye şike, teşvik primi ve örgüt suçlarından çeşitli cezalar verirken 45 sanık beraat etmiştir. 17 Ocak 2014 tarihinde Yargıtay 5. Ceza Dairesi tarihinde kararını açıklamıştır. Hükümlerin büyük bir kısmını onayan daire, 1 sanığın ölümü nedeniyle bu sanık hakkında düşme kararı vermiştir. 6 Mart 2014 tarihinde Cumhurbaşkanı tarafından onanarak yasalaşan "Özel Yetkili Mahkemelerin Kaldırılması" şeklindeki yeni yasa düzenlemesine göre Yargıtay 5. Ceza Dairesi tarafından hükümleri bozulan sanıklar, haklarında yapılacak yeniden yargılamada özel yetkili mahkemelerde değil, ağır ceza mahkemelerinde yargılanmıştır. 2 Mayıs 2014 tarihinde ise HSYK tarafından verilen karara göre dava, İstanbul 13. Ağır Ceza Mahkemesinde görülmüştür. Yargıtay tarafından onanıp kesinleşen cezaların infazı için dava dosyası İstanbul 13. Ağır Ceza Mahkemesine gönderilmiştir. Cezası onanan 6 sanık mahkemeye "infazın durdurulması ve yeniden yargılama yapılması" talebiyle itiraz etmiş, mahkeme de bu itirazlar hakkında mütalaa vermesi için dava savcısı Abdullah Mirza Coşkun'u görevlendirmiştir. Savcı, 7 Haziran 2014 tarihinde verdiği mütalaada sanıkların itirazlarının kabulünü, infazın durdurulmasını ve yeniden yargılama yapılmasını istemiştir. 23 Haziran 2014 tarihinde İstanbul 13 Ağır Ceza Mahkemesi, itirazda bulunan 6 sanığın itirazını haklı bulmuş ve infazı durdurarak bu sanıklar hakkında yeniden yargılamaya hükmetmiştir. 13 Ocak 2015 tarihindeki duruşmada bu 6 sanık ve Yargıtay tarafından cezası bozulup, yeniden yargılanan sanıkların dosyaları birleştirilmiş ve 37 sanığın yeniden yargılanmasına başlanmıştır. İstanbul 13. Ağır Ceza Mahkemesi, Yargıtay tarafından cezası bozulan 31 sanık ve yeniden yargılanmasına karar verilen 6 sanığın dosyalarını birleştirerek toplam 37 sanığı davada tekrar yargılamıştır. Mahkeme başkanlığını hakim Ahmet Civelek'in yaptığı mahkeme heyeti 13 Ocak 2015'te başlayan davayı, 9 Ekim 2015 tarihindeki 6. duruşmayla sonlandırmıştır. Mahkeme, yargılanan tüm sanıkların beraatine ve kapatılmış olan Özel Yetkili İstanbul 16. Ağır Ceza Mahkemesi tarafından cezalandırılmış sanıkların ceza hükümlerinin bozulmasına karar vermiştir. Operasyon kapsamında tutuklanan isimler şöyle: Serdal Adalı - Beşiktaş Futbol Komitesi Başkanı Tayfur Havutçu - Beşiktaş Teknik Direktörü Ahmet Ateş - Beşiktaş Futbol A Takımı Güvenlik Müdürü İbrahim Akın - İstanbul BB Futbolcusu İskender Alın - İstanbul BB Futbolcusu 1. ve 2. Dalga Operasyonlarında sorgulanıp serbest bırakılan isimler şöyle: Noordhinder Bank Muharebesi Noordhinder Bank Muharebesi 1 Mayıs 1915 tarihinde dört Britanya muharebe gemisi ve iki Alman torpil gemisi arasında yaşanan çatışmadır. Keşif gezisine çıkan Alman torpil gemilerinin İngilizlerce fark edilmesi muharebeyi tetiklemiştir. Muhriplerden oluşan İngiliz birliklerinin boy göstermesi Alman gemilerinin batırılmasına yol açmış ve muharebe sona ermiştir. MuhteÅŸem Durukan Muhteşem Durukan (d. 1 Mayıs 1926, İstanbul - ö. 17 Temmuz 1988, İstanbul), Türk tiyatro, sinema sanatçısı yönetmen ve senaristidir. 1944 yılında Haydarpaşa Lisesi'nden mezun oldu. İlk yıllarında Eminönü Halkevi'nde sahneye çıktı. 1950'li yıllarda senaryolar yazdı ve filmler yönetti. Bir süre sonra Türk sineması'nda ara rollerde canlandırdığı tiplemelerle hafızalara kazınan sanatçı, Kemal Sunal filmlerinde canlandırdığı kötü adam rolleriyle daha çok tanındı. Oynadığı birçok filmde fötr şapkasıyla karşımıza çıkmaktadır. Sanatçı vefatına kadar birçok filmde kötü adamı ve çileli insan modelini ustalıkla canlandırmıştır. Ammuna Ammuna, Eski Krallık döneminde yaklaşık MÖ 1545-1530 yılları arasında hüküm sürmüş Hitit kralıdır. Tahtta kaldığı süre boyunca krallık toprakları kötü bir şekilde zarar görmüş, ülke önemli miktarda bölgeyi yitirmiştir. I. Hantili'nin torunu ve Kral I. Zidanta’nın oğludur. Hakkında bilinenlerin çoğu Telepinu Fermanı'nde anlatılanlara dayanır. Ammuna'nın babası da tahta bir cinayetle çıkmıştır. Telipinu, Ammuna'nın kral olmak için babasını öldürdüğünü söyler: ""Ama tanrılar Piseni'nin öcünü aldılar. Tanrılar oğlu Ammuna'yı ona düşman yaptılar ve (Ammuna) babası Zidanta'yı öldürdü. Böylece Ammuna kral oldu."" Telipinu, cinayet işleyerek tanrılara karşı geldiği için Ammuna'nın döneminin problemlerle geçtiğini anlatır. Toprağın bereketi kaçmış, hayvanlar ölmüştür. Bütün çevre illerde isyanlar başlar. Bu bölgeler Matila, Galmiya, Adaniya, Arzaviya, Sallapa, Parduvata ve Ahhulla olarak listelenmiştir. Ammuna buralara yaptığı çeşitli seferlerde başarılı olamaz. Ammuna dönemine ait olduğu düşünülen başka bir belgede içeriği tam anlaşılamamakla birlikte kuzeydeki Kaşka bölgesinde ve güneydoğuda olduğu bilinen başka şehirlerin de ismi geçmektedir. Bu dokümanların ışığında Hitit devletinin bu dönemde önemli bir toprak kaybına uğradığı düşünülmektedir. Adak listelerinde Ammuna'nın kraliçesinin ismi Tavananna olarak geçer. Ammuna'nın tahtta tam olarak ne kadar kaldığı belli değildir ancak eceliyle öldüğü anlaşılmaktadır. Ölümüyle birlikte Hitit sarayı gene kanlı olaylara sahne olmuştur: "Ammuna tanrı olduğu zaman kraliyet muhafızlarının komutanı Zuru hemen aynı günlerde gizlice oğlu Altın Mızraklı Adam Tahurvaili'yi gönderdi, ve (Tahurvaili) Titti'nin ailesini ve oğullarını öldürdü. Ayrıca ulak Taruhsu'yu da gönderdi ve (Taruhsu) Hantili ve oğullarını öldürdü. (Sonra) Huzziya kral oldu." Bahsi geçen Titti ve Hantili büyük ihtimalle Ammuna'nın oğullarıdır. Sonra tahta çıkan Huzziya da Ammuna'nın oğlu olabilir. Telipinu Fermanı'nda Huzziya'nın beş erkek kardeşinden daha bahsedilir ki bu durumda Ammuna'nın çok sayıda oğlu olduğu ortaya çıkar. Ancak başka bir görüş de Huzziya'nın Ammuna'nın gelininin erkek kardeşi olduğu ve Ammuna'nın oğullarının ölümünden faydalanarak tahta çıktığı yönündedir. Ammuna dönemine ait bir diğer buluntu, üzerinde "“Tabarna Ammuna, Büyük Kral. (Bu) sözün doğruluğunu değiştiren ölür”" yazılı bronz bir balta başıdır. Ernest Martin Jehan Ernest Martin Jehan (2 Şubat 1878 – 7 Aralık 1929), Britanyalı asker. I. Dünya Savaşı'na güverte subayı olarak başladı. Savaş sırasında Kraliyet Donanması'nda görev yaptı. "Inverlyon"'un önderlik ettiği bir akında bir Alman denizaltısının batırılmasıyla ün kazandı. Bu başarının ardından terfi etti. PÄ±nar Eren Pınar Eren (12 Aralık 1986, Mersin), Aydın Büyükşehir Belediyespor'da forma giyen Türk voleybolcudur. Voleybola ilk olarak İller Bankası başladı. 2008 yılında Beşiktaş ile 3 yıllık sözleşme imzalamıştır. 2011 yılında ise sözleşmesi yenilenmiştir. 4 Sezon Beşiktaş (kadın voleybol takımı)'nda oynadıktan sonra, 2012 yılında Türkiye Kadınlar Voleybol 2. Ligi takımlarından Maltepe Yalı Spor'a transfer oldu. 2013-2014 sezonu için Bayanlar Voleybol 2. Ligi'nin yeni ekiplerinden Seramiksan SK'ne transfer olmuştur. 2020-2021 sezonu için Vestel Venus Sultanlar Ligi temsilcisi Aydın Büyükşehir Belediyespor'a transfer olmuştur. John Watson John Watson ÅŸu anlamlara gelebilir: Parima Parima, Güney Amerika'da bulunduğu varsayılan mitolojik göl. 16 ve 17. yüzyıllar içinde Güney Amerika'da Eldorado adında bir ülke bulunduğuna ve bu ülkenin sokaklarının altınla kaplı olduğuna inanılırdı. Ayrıca bu ülkenin başkentinin Manoa adlı bir şehir olduğu ve bu şehirde Parima adında bir de göl bulunduğu efsanesi yaygındı. Gölün bir altın yatağının tam üstünde olduğu konusu ise efsanenin en çekici yanını oluşturuyordu. Bu efsanenin tüm Avrupa'ya yayılması ile birlikte, çok sayıda Avrupalı, sonraları da Amerikalılar bu bölgeyi ve gölü aramaya gittiler. Efsanevi Parima gölü, o dönemin birçok haritasında Amazon Nehri'nin kuzeyinde gösterilmiştir. Musta'arabi Yahudileri Musta'arabi Yahudiler (Arapça: Musta'aribun, ), bugün Mizrahi olarak adlandırılan Arapça konuşan Yahudilere denir. Bu Yahudiler, 1492'de İspanya'dan kovulan Ladino konuşan Yahudilerin dindaşları olan Musta'arabilerin yanına varmasından önce, Orta Doğu ve Kuzey Afrika'daki geniş Arap Dünyası'nda yaşadılar. Çoğu Arap ülkesinde, Sefarad göçmenlerle halihazırda bulunan Musta'arabi cemaatlerinin farklı sinagogları ve ayin sistemleri bulunmaktaydı fakat genelde tek bir Hahambaşılığa bağlıydılar. Zamanla bu cemaatlerin birbirleriyle olan karışık evlilikleri nedeniyle cemaatleri ve gelenekleri Sefarad ayin ve kimliği altında asimile oldu. Bu durum Arap ülkelerdeki birçok Musta'arabi cemaatlerinde görülmekteydi. Bunun en karakteristik örneği, bu madde de sıklıkla değinilecek olan, Suriye'deki Yahudilerin tarihidir. Ender tezat örnek ise Tunus'ta görülür. Ülkenin yerlilerinden olan "Tuansa"lar (Tunus Yahudileri) ile "L'grana"lar (Livorno Yahudi göçmenleri) arasında kuvvetli ve belirgin bir sosyal ayrılık mevcuttur. Benzer farklılık, Fas'ta, hem Arapça hem Ladino konuşan Sefaradlar ile Berberice konuşan Berberi Yahudiler arasında da görülür. İbranice karşılığı "mista'arevim" olan "Musta'arabi" kelimesi Arapça'daki "Araplaşmış" anlamına gelen "musta'rib" (مستعرب) sözcüğünden gelir. Nasıl ki "Mozarap" kelimesi Araplaşmış (fakat İslamlaşmamış) Endülüs dönemindeki Hristiyan İspanyollar için kullanıldıysa, aynı şekilde "Musta'arabim" kelimesi kültürel açıdan Araplaşmış fakat dinen halen Yahudi olan kişiler için kullanılmaktaydı. Orta Çağ Yahudi yazarları bugünün Fas, Cezayir, Tunus ve Libya'sı anlamına gelen Kuzey Afrika Yahudileri için yine bu terimi kullanmıştır. Suriye'nin Müslümanlar tarafından fethedilmesinden sonra, Suriye ve çevre bölgelerinde 7. yüzyılın ilk yarısında Hristiyanlar gibi Yahudiler de Araplaştı, dilleri dahil elit hakim tabakanın kültürü benimsendi. Hatta, Hristiyanların büyük bir bölümü ile Yahudilerin bazıları İslamlaşıp bugünkü Levant'taki bazı "Arap Müslüman"ların atalarını oluşturdu. Musta'arabim, günün Araplaşmış İbranicesinde, Büyük Suriye ve Filistin yerlisi Arapça konuşan veya kültürel anlamda Araplaşan Yahudiler için kullanılır. Bu Musta'arabimlere, Sefarad göçmenler tarafından "Murişkeler" veya "Moriskolar" da denildi. "Marişke" kelimesi ya Maşrek'in zamanla bozulmuş şeklidir ya da Ladino'da "Faslı gibi" anlamına "Morisko"dan türemiştir. Filistin'deki Yahudi cemaatleri içinde Musta'arabi Yahudileri Sefaradlar ve Aşkenazlarla birlikte üç büyük grubu oluşturmaktaydı. Bunlardan sonuncusu diğerlerine oranla azınlık olup Sefaradlar içinde evlenerek eridi. Filistin'deki Musta'arabilerin, 70 yılında Kudüs Tapınağı yıkıldıktan sonra dahi diğer eski İbranilere kıyasla İsrail Diyarı'nda kaldığına ve Siyonist göçün başlangıcı olan 1881'deki ilk büyük göç zamanına kadar bu topraklarda yaşadıklarına inanılır. 16. yüzyılda Osmanlı İmparatorluğu hakimiyeti altında, Filistin genelinde çeşitli cemiyetlere bağlı Musta'arabilerin sayısı 10.000'i geçmemekteydi. Bu zamanda, Yahudi cemaati içinde Musta'arabilerle İspanya ve Sicilya göçmeni Yahudiler arasında anlaşmazlık mevcuttu. Ardından, Osmanlı vatandaşı olanlarla yurtdışı pasaportu taşıyanlar arasında anlaşmazlıklar baş gösterdi. 1839'dan itibaren, Musta'arabilerin de dahil olduğu Yahudiler, Osmanlı'nın tayin ettiği yerel hahambaşılığa bağlandı. Suriye'deki Halep Musta'arabilerin kendilerine özel ayin sistemi bulunur ve yine kendilerine has olan dua kitaplarına "Mahzor Aram Soba" denir. Özellikle piyutların öne çıktığı ayinlerin, zamanla gelişen Babil geleneğinden ziyade İsrail Diyarı'ndaki gelenekleri yansıttığı düşünülür. Daha geniş anlamda ise, ayin tarzlar Aşkenazlarınkinden çok Sefaradlarınkine benzer ama standart Kastilyan ayinlerinden ziyade standart olmayan Katalon Sefarad ayinlerini çağrıştırır. Aram Soba Mahzor'da öne çıkan farklılıklar şöyledir: 9 Mart 2009'da, Sephardic Pizmonim Project, 1560 Venedik sürümü "Mahzor Aram Soba"'yı sitesindeki "Arşiv"e ekledi. 1527 yılına ait kalıntılardan faydalanarak, Yad HaRav Nissim bu eserin bir kopyasını yarattı. İspanya'dan kovulan Yahudilerin göçüyle bu iki cemaatin gelenek unsurlarının sentezinden oluşan yeni bir ayin sistemi ortaya çıktı fakat Sefarad unsurların etkisi daha fazlaydı. Bunun böyle olmasının sebebi, Şulhan Aruh'un ve Isaac Luria'nın Kabala kullanımının etkisiydi; bunların Sefarad ayin sisteminin temelini oluşturduğuna inanılır. 16 ila 19. yüzyıllar arasında "Sefarad" tarzı metinler Yakın ve Orta Doğu'daki ayinlerin yerini aldı, yerel geleneklerden çok azı bugün hala devam etmektedir. Ticari anlamda çıkar sağlamadığı için, aynı Kuzey Afrika ülkelerinde olduğu gibi, Suriye'de de cemaatin kullanması için Sidur basma ihtiyacı duyulmadı. Öncelikle Livorno ve ardından Viyana olmak üzere büyük basım merkezleri, tüm cemaatlerde kullanılmak üzere "Sefarad" dua kitapları bastırdı; başta Suriye olmak üzere birçok cemaat topluca bunları ithal etti ve sözlü geleneği idame ettirdi. Örneğin, Halepli Haham Abraham Hamaoui, 1878'de Livorno'da basılmış dua kitaplarını getirmekte aracılık yaptı; bu kitaplar, karakterinde "pan-Sefarad" olup "minhag Arama Soba"dan alıntılar yapmaktaydı. Musta'arabilerin sözlü geleneği hafızalardan silinmeye ve ayinleri Livorno standardına yaklaşmaya başladı. Yine de Livorno siduru kulallanan Sefarad ve eski sözlü geleneklerini devam ettirmeye çalışan Musta'arabilerin ayin sistemlerindeki farklılıklar belirgindi. 20. yüzyılın başlarında Sefarad ayin sistemi Suriye'de evrenselleşti. Buna tek istisna, Halep Merkez Sinagogu'nda yapılan "Musta'arabi" minyanıdır. Burada dahi ayinler Sefarad sistemine benzemesine rağmen Roşaşana sırasında söylenen ilahilerin sırası gibi küçük farklılıklar bulunur. İki dua kitabı arasındaki farklılıklar, 20. yüzyılın başlarında Halep'te yayınlandı, bugün ise Suriye'deki dua kitaplarının kaynağı her iki metindir. "Mahzor Aram Soba"nın yaklaşık %30'u "piyut"lardan oluşmaktadır. Piyutların kullanılışı özellikle bayramlarda ve Şabat'ta ön plana çıkar; piyutların kullanımı sadece Musta'arabi cemaatine mahsus olmayıp çoğu Yahudi cemaatince kullanılmaktadır. İlk piyut kullanımı "ezici bir üstünlükle [İsrail Diyarı'nda] veya komşusu Suriye'de gerçekleşmekteydi [çünkü] İbranice sadece burada yeterince yetişmişti, tarzsal doğruluğu idare edilebilmekte ve ifadesel şekilde kullanılabilmekteydi." En eski İsrail Diyarı dua metinleri Kahire Genizası'nda bulundu ve genellikle piyutları içermekteydi çünkü temel dualar ezbere bilinmekteydi. Piyut kullanımı her zaman İsrail Diyarı'nın bir özelliği olarak kabul edildi; Babil Gaonları piyutlardan vazgeçmeye çalıştı, duaların kanun hükmünde olmasını destekledi ve piyut okuyan [hazan]ın dinbilimcisi olmadığını dile getirdi. Bu nedenle, piyutların bulunduğu ayin sistemleri Babil'den ziyade İsrail Diyarı ile bağdaştırıldı. Eğer bu görüş doğruysa "Mahzor Aram Soba" kesinlikle İsrail Diyarı'nın ürünü olmalıydı. Fakat, "Mahzor Aram Soba"daki piyutlar, İsrail Diyarı piyutlarından ziyade İspanyol ekolü piyutları anımsatmaktadır. Suriye'de Sefarad ayin sistemi kuvvetlendikten sonra, Gaonların piyutlara hoşgörüyle yaklaşmamaları nedeniyle bunlar dua kitaplarından çıkarıldı. Piyutlardan bazıları, ayin dışı metinler olan pizmonim olarak hayatta kalmaya devam etti. Suriye Musta'arbileri Sefarad Yahudileri altında tamamiyle asimile oldukları için artık kendilerine has bir kimlikleri bulunmamaktadır. Bazı aileler daha dar anlamda kimliklerini "Sefarad" olarak belirler ve bu ailelerin ayinlerinde, Hanuka'da fazladan bir mum yakmak gibi, küçük farklılıklar bulunur. Bu ibadet şeklinin sebebi eski cemaatlerine olan saygılarıdır ve dünyadaki diğer Sefaradlar tarafından uygulanmamaktadır. Brooklyn'deki Suriye Yahudi cemaatinin içinde yaşayan Sefarad tarihçi Joey Mosseri'ye göre, son resmi Musta'arabi ayinin uygulanışı 1930'larda gerçekleşmiştir. Halepli Şelomo Salem Zafrani, Musta'arabi ayinlerinde liderlik yapmıştı fakat 1930'ların başında İsrail'e göç etti. Ayrılığının ardından Halep'te dahi umumi bir ayinin yapıldığı bilinmemektedir. Bugün Suriye Yahudilerinden sadece birkaç birey Şam'da ve hemen hemen hepsi Suriye dışında yaşamaktadır. Aralarında Musta'arabi ve Sefarad ayrımı yapılmamaktadır. Marjolijn Hof Marjolijn Hof (d. 1956) Hollandalı ödüllü yazar. İlk kitabı 'Geçtigitti Geçtigitti Geçtigitti' başta İngilizce, Almanca, Fransızca ve Portekizce olmak üzere pek çok dile çevrilmiştir. Tövbeler Tövbesi Tövbeler Tövbesi, 2011 yılında atv'de yayımlanmaya başlayan, Limon Yapım tarafından hazırlanmış bir dizidir. Dizide Mahir, Fidan,Pelin ve Oktay arasındaki ilişkiler işlenmektedir. Dizi, 24 Ocak 2012 Salı akşamı yayınlanan final bölümüyle ekranlara veda etmiştir. Mark Crick Mark Crick, edebi parodileri Kafka's Soup ve Sartre's Sink ile tanınan İngiliz yazar ve fotoğrafçı. Kronik astım hastası Mark Crick çocukluğunu Basildon'da geçirdi. Warwick Üniversitesi ve Londra Üniversitesi'nde edebiyat bölümünde okudu. Nicole Mones Nicole Mones (d. 1952) Amerikan roman ve yemek kitapları yazarı. Kitapları 18 dile çevrilmiş yazar en ünlü kitabı 'Lost in Translation' ile New York Times Notable Book ve Editor’s Choice, the Pacific Northwest Bookseller’s Association Book Award , the Janet Heidinger Kafka Prize ödüllerini aldı. Shifra Horn Shifra Horn (İbranice: שפרה הורן‎) (d. 1951) İsrailli yazar. Kudüs İbrani Üniversitesi, İncil ve Tevrat Araştırmaları ve Arkeoloji bölümünden mezun olan Horn’un romanları birçok dile çevrilmiştir. Tel Aviv’de doğan yazar şimdilerde Kudüs’te yaşamaktadır. Horn, gerek İsrail’de, gerekse de diğer ülkelerde birçok ödül kazandı. Bunların arasında bütün kitapları için kazandığı Kitap Yayıncıları Birliği’nin Altın ve Platin Ödülleri, WIZO-İsrail Ödülü ve Edebiyat dalında 2004 yılı Başbakanlık ödülü yer almaktadır. 2006 yılında “Ode To Joy” için İsrail edebiyatının en saygın ödüllerinden biri olan İtalyan (ADEI) ödülünü kazandı. Kitapları; İngilizce, Fransızca, Felemenkçe, Almanca, İtalyanca, Yunanca, Estonca, Çince ve Türkçe’ye çevrilmiştir. Leyla ile Mecnun (anlam ayrımı) Joseph Boakai Joseph Nyumah Boakai (d. 30 Kasım 1944), Liberyalı bir politikacı ve Liberya mevcut Başkan Yardımcısıdır. Başkan Ellen Johnson-Sirleaf döneminden itibaren bu görevi üstlenmiştir. George Weah yeni devlet başkanı seçilince görevinde kalmıştır. Kansas Devlet Üniversitesi mezunu olan Boakai 1983 ile 1985 yılları arasında Devlet Başkanı Samuel Doe altında Tarım Bakanı olarak görev yaptı. Boakai Tarım Bakanı olarak 15 ülkenin Batı Afrika Pirinç Geliştirme Derneği başkanlığını yaptı. Mahamadou Issoufou Mahamadou Issoufou (d. 1952, Dandadji), 7 Nisan 2011 tarihinden beri Nijer devlet başkanı olan Nijerli bir politikacı. Aynı zamanda bir sosyal demokrat parti olan Demokrasi ve Sosyalizm için Nijer Partisi (PNDS-Tarayya) başkanıdır. Başbakan olarak 1993-1994 yıllarında görev yaptı ve 1995 ile 1996 yılları arası Millet Meclisi Başkanı oldu. 1993 yılından bu yana her cumhurbaşkanlığı seçimlerinde aday olarak anılmaktadır. Ticari bir mühendis olarak Nijer Madencilik Şirketi (SOMAIR) Genel Sekreteri olmadan önce 1980 ile 1985 yıllarında Ulusal Maden Direktörü olarak görev yaptı. Idriss DÃ©by Deby bir çobanın oğlu olarak Fada'da doğdu. Okulu bitirdikten sonra N'Djamena Subay Okuluna girdi. Oradan bir profesyonel Pilot sertifikası ile 1976 yılında Çad'a döndü ve eğitim için Fransa'ya gönderildi. Geçici hükûmet 28 Şubat 1991 tarihinde Çad devlet başkanı olarak Deby'i görevlendirdi. Haziran ayında cumhurbaşkanlığı seçiminin ardından Mart 1996 yılında yeni bir anayasa ile referandum kabul edildi. Deby ilk turda ilk sırada yer aldı ancak çoğunluğu sağlayamadı. Temmuz ayında yapılan ikinci turda % 69 oy ile devlet başkanı seçildi. Uluslararası gözlemcilerin seçim sürecinde usulsüzlük tespit etmesine rağmen resmi sonuçlara göre oyların %63,17 sini alarak ilk turda kazanarak Mayıs 2001 cumhurbaşkanlığı seçimlerinde tekrar seçildi. Bir muhalefet boykotu ile karşılaşarak 3 Mayıs 2006 başkanlık seçimlerinde tekrar aday oldu. Resmi sonuçlara göre % 64,67 ile Deby seçimi kazandı. Deby, 2011 yılında gerçekleştirilen seçimlerde de geçerli oyların %88,66'sını alarak dördüncü bir beş yıllık dönem için devlet başkanlığı makamına seçilmiştir. En son 2016 yılında gerçekleştirilen seçimlerde de oyların %61,56'sını kazanan Deby beşinci devlet başkanlığı dönemine seçilerek makamda beş yıl daha kalmayı sağlamıştır. Idriss Deby, Parade dergisi'nin 2009 Dünya'nın En Kötü Diktatör listesi'nde 16. sırada yer alıyor. Türkiye Kadınlar Voleybol Şampiyonası Türkiye Kadınlar Voleybol Şampiyonası ya da Türkiye Kızlar Voleybol Şampiyonası, 1956-1983 arasında Türkiye Kadınlar Voleybol Ligi kurulana kadar kadınlar voleybolunda Türkiye şampiyonunu ve Avrupa Şampiyon Kulüpler Kupası'na gidecek Türk takımını belirleyen spor organizasyonu. 1955-56 sezonunda kadınlar voleybolunda İstanbul ve Ankara'da ilk il şampiyonalarının yapılmasının ardından, basketbol, voleybol, tenis ve masa tenisi gibi sporların bağlı bulunduğu Spor Oyunları Federayonu kadınlar basketbolunda olduğu gibi bir Türkiye Şampiyonası düzenlenmesine karar vermiştir. 3-5 Şubat 1956 tarihlerinde İstanbul'da düzenlenen ilk şampiyonaya İstanbul şampiyonu Fenerbahçe ve Ankara şampiyonu Gazi Eğitim Enstitüsü'nün yanı sıra, İstanbul ikincisi İÜSBK ve (İzmir'den takım iştirak edemediği için) İstanbul üçüncüsü Modaspor katıldılar. Gazi Eğitim Ensitütüsü'nü 2-0, Modaspor'u da 2-1 yenen Fenerbahçe 12 Şubat 1956 tarihine ertelenen maçta İÜSBK'ya 2-1 yenilince iki takımın puan ve averajlı eşitlendi. 18 Şubat 1956 tarihinde İTÜ Spor Salonu'nda oynanan play-off maçını 15-8 ve 15-9'luk setlerle 2-0 kazanan Fenerbahçe ilk Türkiye şampiyonu oldu . 1983 yılına kadar süren şampiyonada Eczacıbaşı 11, Fenerbahçe de 8 şampiyonlukla en çok birincilik kazanan takımlar oldular. Bu iki takımı 5 şampiyonlukla Galatasaray izlerken Beşiktaş, Rasimpaşa, Kolej ve Gençlerbirliği birer şampiyonlukla zaman zaman iddialarını gösterdiler. En çok şampiyon olan üç takımın Şampiyonayı domine ettikleri de gözlendi. Fenerbahçe 1956-1960 arasında beş kez, 1968-1972 arasında da 3 kez şampiyon olurken, Galatasaray da 1961-1966 arasında 5 kez şampiyon oldu. Eczacıbaşı ise 1973'te Fenerbahçe'den devraldığı şampiyonluğu 1983'e kadar sürdürürken, Türkiye Kadınlar Voleybol Ligi'nin kurulmasından sonra 1984-1989 döneminde de bu üstünlüğünü sürdürerek 1973-1989 arasında 17 yıl kesintisiz Türkiye şampiyonluğunu kazanmış oldu. Şampiyonaya en çok İstanbul (11 kez) ve Ankara (8 kez), Manisa (2 kez) ve Adapazarı (2 kez) evsahipliği yaparken, Adana, İzmir, Kütahya ve Bursa da birer kez organize ettiler. Türkiye şampiyonalarının düzenlendiği yer ve tarihler ile dereceye giren takımlar aşağıda sunulmuştur: Estap 1989 yılında kurulan Estap Elektrik