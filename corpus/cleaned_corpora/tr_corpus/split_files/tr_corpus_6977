resmeden sanatçının eserleri konusunda "geçmişi yakalayarak tuvallerinde canlardırdığı" yorumları yapılmaktadır. İlk resimlerinde İstanbul’da doğup büyüdüğü sokakları ve evleri konu edinen Sağun sonraları Bursa, Ankara, Safranbolu, İznik, Mudanya, Kula, İzmir, Datça gibi yurdun çeşitli yörelerini tasvir eden eserler verdi. Hem yağlı boya hem de suluboya resimlerinde İstanbul önemini hiçbir zaman yitirmedi. Pneumonoultramicroscopicsilicovolcanoconiosis İngilizce olan Pneumonoultramicroscopicsilicovolcanoconiosis "çoğunlukla yanardağlarda bulunan çok ince silis tozunun solunmasıyla oluşan hastalık" anlamına gelen ve aslında Everett M. Smith tarafından yalnızca en uzun İngilizce sözcük olması için yaratılan ve çoğulu da (pneumonoultramicroscopicsilicovolcanoconioses) aynı derecede uzun olan bir sözcük. Yaratıldıktan sonra bazı değişik kaynaklarda ilk tanımına yaklaşık anlamlarda kullanılmıştır. İngilizce bir sözlükte yer almış en uzun kelimedir. Sözcükbilimciler tarafından "P45" diye anılan bu kelime ilk olarak 1936 basımı "Oxford English Dictionary" 'de yer aldı. Daha sonraları da "Webster's Third New International Dictionary", "Random House Dictionary of the English Language, Unabridged", ve "Merriam-Webster's Collegiate Dictionary" ile Merriam Webster Medical Dictionary'de de yer almıştır. En uzun sözcük olmasına karşı yapılan eleştiriler bu sözcüğün teknik (yani tıbbî) bir terim olduğunu, dolayısıyla da "genel kullanımdaki en uzun kelime" olamayacağını savunmaktadır. Bundan daha da önemlisi bu kelimenin aslında bir kandırmaca olarak ortaya çıkarılmasıdır: "" dergisindeki, değişik makalelerde (Mayıs 1985, s. 95-96; Kasım 1986, s. 205-206; Mayıs 1987, s. 82; Kasım 1989, s. 205 ) araştırmacılar bu sözcüğün "National Puzzlers' League"in başkanı olan Everett M. Smith tarafından 1935'teki bir toplantı sırasında uydurulduğunu bulmuştur. Sözcük bu toplantı hakkındaki bir gazete yazısının başlığında kullanılmıştır ve buradan da bir bulmaca kitapları yazarı tarafından alınmıştır. "National Puzzlers' League" üyeleri bu sözcüğün başlıca sözlüklere girmesi için kampanya yapmış ve "Oxford English Dictionary" ile "Webster's Third" 'e girmesini sağlamışlardır. 1935 öncesi tıp literatürlerinde yapılan araştırmalar sonuçsuz kalmış ama o tarihten beri de oldukça az olsa dahi tıp alanında da kullanıldığı olmuştur. Bu durumu tanımlayan isim, daha kısa olan "pneumoconiosis"dir. Maniche Nuno Ricardo de Oliveira Ribeiro "Maniche" (d. 11 Kasım 1977, Lizbon) Portekiz'li eski millî futbolcudur. Futbol kariyerine Portekiz ekibi Benfica 'da başlamıştır. Daha sonra Alverca forması giymiş ve tekrar Benfica'ya geri dönmüştür. Teknik direktör Mourinho'nun isteği sonucu Porto 'ya transfer olup, 2003 yılında UEFA Kupası ve bir sonraki yıl ise; Şampiyonlar Ligi kupası kazanıp, kariyerinin en başarılı günlerini geçirmiştir. 16 milyon € karşılığında Rus takımı Dinamo Moskova'ya transfer olmuş, oradan sırasıyla Chelsea 'de kiralık olarak forma giydikten sonra Atlético Madrid'e transfer olmuştur. 2008 yılında Inter 'e kiralık olarak formaları giyen futbolcu, bir sonraki yıl Köln takımına katılmıştır. 16 Haziran 2010 tarihinde ülkesine dönüp Sporting Lizbon takımında forma giymiştir. Halid bin AbdÃ¼laziz el-Suud Halid bin Abdülaziz (Arapça: خالد بن عبد العزيز) (d. 1913 – ö. 13 Haziran 1982), Suudi Arabistan Kralı. Kral Faysal'ın, 25 Mart 1975'te yeğeni tarafından öldürülmesinin ardından tahta geçti. Ülkesini Birleşmiş Milletlerde temsil etti, ülke savunmasına önem verdi, Amerika Birleşik Devletleri ve Başkan Jimmy Carter ile yakın temaslarda bulundu. GCC'nin kurulması için çalışmalar yürüttü ve diğer körfez ülkeleriyle diplomatik ilişkiler kurdu. 13 Haziran 1982 tarihinde hayatını kaybetti. Komünizm karşıtı ve NATO taraftarı bir politika izlemiş, Suudi Arabistan ile diğer Arap ülkeleri arasındaki ilişkilerin gelişmesine katkıda bulunmuştur. KV17 KV17 Mezarı, Mısır'ın Krallar Vadisi'nde bulunur ve "Belzoni'nin mezarı", "Apis'in Mezarı" ve "Nechois'in oğlu Psammis'in Mezarı" olarak da bilinir. Ondokuzuncu hanedandan firavun I. Seti'nin mezarıdır. Vadideki en güzel süslenmiş mezarlardan birisidir, fakat hasar nedeniyle hemen hemen halka kapanmış durumdadır. İlk olarak Giovanni Battista Belzoni tarafından 16 Ekim 1817 tarihinde keşfedilmiştir. 100 metrelik uzunluğuyla vadideki en uzun mezardır. Tüm on bir odasında ve yan odalarında çok iyi korunmuş kabartmalar bulunmaktadır. Arka odalarından bir tanesi, mumyanın yeme ve içme organlarının düzgün olarak çalıştığını anlatan "Ağzın Açılışı Ayini" ile süslenmiştir. Bu işlevlere ahirette ihtiyacı olacağını düşünmüşlerdir ve çok önemli ayinlerdendir. Lahit şu anda Londra'da Sir John Soane Müzesi'ndedir. Çok uzun ve henüz tamamen keşfedilmemiş bir tünel, mezar odasında lahitin durduğu yerden dağ tarafına çıkmaktadır. Enfal Suresi Enfal Suresi (Arapça: سورة الأنفال ) Kur'an'ın sekizinci suresidir. Sure 75 ayetten oluşur. Sure, ismini ilk ayetinde yer alan ve savaş ganimetleri anlamına gelen el-Enfal kelimesinden almıştır. Medine döneminde hicretin ikinci yılında Bedir Savaşı'ndan sonra indirildiğine inanılır. Surede Bedir Savaşında elde edilen ganimetlerin kimlere ve nasıl pay edileceği, Müslümanların birbiriyle iyi geçinmesi gerektiği, Allah'ın ve peygamberin emirlerine uymaları gerektiği konularından bahsedilmektedir. II. Kiros Büyük Kiros (Antik Persçe: Kuruş, "Kûrôş"; ayrıca II. Kiros, Büyük Keyhüsrev ve Büyük Kuroş olarak da bilinir; MÖ 576 ya da 590 — MÖ Temmuz 529), birinci Pers imparatorluğu olan Ahameniş İmparatorluğu'nun kurucusudur. Büyük Kiros, güneybatı Asya'nın çoğunu ele geçirmişti. İlk insan hakları bildirgesi olarak kabul edilen Kiros Silindiri'ni yazdırmıştır. Anşan'daki Perslerin hükümdarı iken Medya'yı fethetmiştir. MÖ 559'da Med İmparatorluğu'nun bir bölgesi olan Anşan'ın yöneticisi olmuştu. MÖ 550 yıllarında Kral Astiages'i bozguna uğratıp Med Krallığı'nı Pers İmparatorluğu'nun merkezi yaptı. MÖ 545 yılında Lidya Kralı Kroesus'u yenilgiye uğratarak Batı Anadolu'yu ve buradaki Yunan şehir devletlerini de ele geçirdi. MÖ 539'da Babil kentini fethedip Filistin'i de içine alarak Orta Doğu'nun çoğunu hükümdarlığı altına aldı. Orta Asya’da Massagetler ile savaşta öldüğune dair bilgi aktarılmaktadır. Yunus Suresi Yunus Suresi (Arapça: سورة يونس) Kur'an'ın onuncu suresidir. Sure 109 ayetten oluşur. Sure, adını ayrıntıları Saffat Suresi 139-148. ayetlerinde ve bazı hadislerde anlatılan Yunus kıssasından almıştır. 40, 94, 95 ve 96. ayetler Medine döneminde, diğerleri Mekke döneminde indirildiğine inanılmaktadır. Sure bunlar hikmet dolu bir kitabın ayetleridir ifadesi ile başlar. Daha sonraki ayetlerde içlerinden birinin Allah'ın elçisi olarak görevlendirilmesini inanmayanların şaşkınlıkla karşıladığı ifade edilir. Allah'ın yer ve göğü yarattığı, işleri düzene koyduğu, güneşi ışıklı, ayı aydınlık kıldığı, inanan bir toplum için bunların birer delil olduğu hatırlatılır. Surede ayrıca Allah’ın rahmetinin gazabına üstün olduğu vurgulanmaktadır. Surede, Yunus, Nuh ve Musa peygamberler ile bunların kavimlerinin kıssalarına yer verilmektedir. Kıssaya göre Ninova halkına peygamber olarak gönderilen Yunus, Tanrı'nın izni olmadan Ninova'dan ayrılıp Akdeniz kenarına kadar giderek bir gemiye binmiş, ancak gemi denizin ortasına geldiğinde bir fırtına çıkmış, gemidekiler orada uğursuz birinin olduğunu, O'nu denize atarak fırtınadan kurtulacaklarını düşünmüşler. Çekilen kur'a Yunus peygambere çıkmış ve Onu denize atmışlar. Hadislerde onu yutan balığın Yunus'la birlikte önce Nil nehri, sonra Fars denizi, sonra da Betaik denizine gittiği, sonra da Dicle'ye götürüp sahile fırlattığı, burada üzerine bitirilen yaktin ağacının dibinde gölgelenip dinlendiği, bu mucizeyi gören Ninova halkının imana gelişi anlatılır. Faysal bin Abdülaziz el-Suud Faysal bin Abdülaziz el-Suud (d. 14 Nisan 1906, Riyad — ö. 25 Mart 1975, Riyad) (Arapça: فيصل بن عبدالعزيز آل سعود ) Suudi Arabistan Kralı. 1964 - 1975 yılları arasında krallık yapmıştır. 1903 ya da 1906 yılında, Riyad'da doğdu. Abdülaziz El Suud (İbni Suud)'un üçüncü oğluydu. Faysal'ın annesi Tarfa binti Abdullah ibni Abd el-Latif el-Şeyk, İbni Suud ile, 1902 yılında Riyad kentinde evlendi. Oğullarını kendi dini liderleri Muhammed bin Abdülvahhab'ın görüşleri doğrultusunda eğittiler. İbni Suud ve oğulları Arabistan'da kontrolü ele geçirdikten sonra, 1925'te Suudi ordusunun Komutanı olarak Hicaz'da zafer kazandı. Sonra da Hicaz Hükümetinde görev aldı. Birleşmiş Milletler'de ülkesini temsil ederek dış ilişkilerde bulundu. Kardeşi Kral Suud bin Abdül Aziz tahtan indirilince, onun yerine geçerek; 4 Mart 1964 yılında Suudi Arabistan Kralı oldu. Tahta geçtikten sonra ülkede bir dizi reform hareketine girişti. Televizyon ve kız okullarının kurulmasını sağladı. Panislamizm düşüncesini yaymak amacıyla Mısır, Suriye ve Irak ülkeleriyle diplomatik ilişkiler kurdu. Bir yandan da değişik İslam ülkelerine yakınlaşarak, ülkesinin İslam dünyasının liderliğini üstlenmesi için çalıştı. Bu sıralarda yaptığı Türkiye ziyareti de bunun bir göstergesidir. 1973 Enerji Krizi sırasında ön plana çıktı. Yaklaşık bu sıralarda da Time dergisine kapak oldu ve aynı dergi tarafından yılın adamı seçildi. Yaptığı Panarabist ve Panislamist politikalar kısa sürede başarısızlığa uğradı. 25 Mart 1975'te yeğeni Faysal bin Musaid tarafından sarayında öldürüldü. Ölümüyle beraber politikaları da başarısızlığa uğramış oldu. Ölümünden sonra yerine yarı-kardeşi Halid bin Abdül Aziz geçti. Ölümünden sonra ailesi hayır işleri amacıyla “Kral Faysal Vakfı”nı kurdu. Kral Faysal, Amerikalı rock grubu Grateful Dead’ın hayranıydı. Grup 1975 yılında bir albüm çalışması içindeyken Kral Faysal’ın ölümünü öğrendi. Grubun söz yazarı Robert Hunter saygısını iletmek için “Blues For Allah” adlı bir parça besteledi ve albümün adı da aynı parça oldu. Hud Suresi Hud Suresi (Arapça: سورة هود) Kur'an'ın 11. suresidir. Sure 123 ayetten oluşur. 12., 17. ve 114. ayetleri Medine'de diğerleri Mekke'de indirildiğine inanılmakta, surenin 50. ile 60. ayetleri Ad kavmi ‘ne gönderildiği söylenen bir peygamber olan Hud'dan bahsettiği için bu adı almıştır. Hud Suresi, içerik olarak Yunus Suresi'nin devamı niteliğindedir. Surede Nuh tufanı geniş bir yer tutar. Ayrıca surede Hud, Salih, İbrahim, Lut, Şuayb Musa, peygamberlerin hikâyeleri, itikada ait esaslar, peygamberlik, öldükten sonra dirilme ve ceza konuları ele alınmakta ve bunlar bazı peygamberlerin kıssalarıyla desteklenmektedir. Peygamber Muhammed, bu sure hakkında: “Beni Hud suresi ihtiyarlattı„ demiştir. Yusuf Suresi Yusuf Suresi (Arapça: سورة يوسف), Kur'an'ın 12. suresidir. Sure 111 ayetten oluşur. 1., 2. ve 3. ayetlerin Medine'de kalanlarının ise Mekke'de indirildiğine inanılmaktadır. Adını surenin hemen hemen tamamında kendisinden bahsedilen Yusuf peygamberden almıştır. Surede Yusuf peygamberin karşılatığı sıkıntılardan ve sabrederek bu sıkıntılardan başarıya ulaşmasından, inanalar için faydalı nasihatlerden bahsedilir. Yusuf suresinin son 7 ayetin Allah'ın varlık ve birliğinden ifade edilmiştir. Ra'd Suresi Ra'd Suresi (Arapça: سورة الرعد) Kur'an'ın 13. suresidir. Sure 43 ayetten oluşur. Adını, 13. ayette geçen ve 'gök gürültüsü' anlamına gelen “Ra’d” kelimesinden almıştır. İlgili ayet şöyle der; "13- ""Gök gürültüsü"" O'nu hamd ile, melekler de O'na olan korkularından tesbih ederler.. O, yıldırımları gönderip bununla dilediğine çarpar; onlar ise Allah hakkında çekişip-tartışırlar. O, gücü pek çetin olandır." Surenin ikinci ayeti Göğün yükseltilmesinden bahsetmektedir. Başka ayetlerde de bahsedildiği gibi Kur'ana göre yer ve gök önceleri bitişik iken sonraları ayrılmış ve gök yükseltilmiştir. bu ifadelerin sümer mitolojisi ile paralellik göstermesi bazı araştırmacıların dikkatini çekmiştir. Dikkat çeken diğer bir ifade "Sonra da Arş'a oturdu" ifadesidir. Antropomorfik çağrışım yapan bu anlatımlar İslam ilahiyatçılarına göre mecazdır. Tevrat' anlatımlarında sözü edilen Aden bahçesi ile örtüşen ve diğer bazı kavramlar gibi tevrat kaynaklı olduğu düşünülen bir kavram 23. ayette sözü edilen Adn cennetidir. Ancak Tevrat'a göre Ademin yaratıldığı Aden bahçesi Dünya üzerinde bir bahçedir ve içerisinden Nil, Fırat gibi ırmaklar akar. Surede başlıca Allah’ın birliği, peygamberlik, öldükten sonra dirilmek ve hesap ile Arap paganların İslam hakkında ortaya attıkları şüpheler konu edilmektedir. Ä°brahim Suresi İbrahim Suresi, (Arapça: سورة إبراهيم), Kur'an'ın 14. suresidir. Sure 52 ayetten oluşur. 28. ve 29 ayetleri Medine'de diğerleri Mekke'de indirildiğine inanılmaktadır. Sure İbrahim peygamber ve ailesinden bahsettiği için bu ismi almıştır. Sure Kur'anın insanları karanlıktan aydınlığa çıkarmak için indirilen bir kitap olduğu ifadesi ile başlar. Surede başlıca, imanın temel konuları olan Allah'a iman, peygamberlere iman, öldükten sonra dirilme ve hesap ele alınmaktadır. Hicr Suresi Hicr Suresi (Arapça: سورة الحجر) Kur'an'ın 15. suresidir. Sure 99 ayetten oluşur. Surenin 87. ayetinin Medine'de, diğerlerinin ise Mekke'de indirildiğine inanılmaktadır. Sure ismini 80. ayette geçen ve Medine’nin kuzeyinde eski dönemde Semud kavmi'nin yaşadığı yerin adı olan 'Hicr' kelimesinden almıştır. Sure bunlar apaçık kur'anın ayetleridir ifadesiyle başlar. Surede Kur'an'ın korunacağından, peygambere iftira atanların gayretlerinin boşa çıkacağından, dağların, bitkilerin, rüzgarın ve yağmurun yaratılış sebeplerinden, insanın ve cinlerin yaratılışından, şeytana uyanların durumundan şeytana uymayanların cennete gideceğinden, İbrahim peygamberin misafirlerinden, Lut peygamberden ve kavmininin durumundan, Peygamberleri inkar eden Hicr kavminin cezalandırılmasından bahsedilir. Kehf Suresi Kehf Suresi (Arapça: سورة الكهف) Kur'an'ın 18. suresidir. Sure 110 ayetten oluşur. Sure ismini 9. ayette ve diğer birkaç ayette geçen ve 'mağara' anlamına gelen 'kehf' kelimesinden alır.Medinede indiğine inanılan 28. ayetin dışındaki kısımların Mekke'de indirildiğine inanılmaktadır. Surede, inançları sebebiyle öldürülmekten kurtulmak için bir mağaraya sığınan ve Ashab-ı Kehf (mağara arkadaşları) olarak isimlendirilen Romalı gençlerin yaşamı, Musa'nın yaşadığı olaylar, Zülkarneyn ve Yecüc ve Mecüc konuları anlatılır. Kur'anda Allah'ın sınırsız gücüne örnekler olarak anlatılmışlardır. Bir hadise göre Muhammed, Deccal'a denk gelen, ona karşı Kehf Suresini okusun dediğine inanılır. HMS Bazı monarşik ülkelerin donanmalarında gemilerin önüne konulan ve Majestelerinin Gemisi ("His/Her Majesty's Ship ") anlamında ön ad. Majestelerinin hizmetindeki denizaltılar, HM Submarine "(bazen kısaltılmış olarak HMSm veya HMS/M olarak söylenir)". Benzer şekilde, donanma içinde görevli olan Britannia Kraliyet Yatı HMY "Britannia" şeklinde bilinir. Diğer yandan , Kraliyet donanmasındaki bütün gemiler HM Ships olarak bilinirken, eskiden üç-direkli ile gemi donanımına sahip ve daha küçük tekeneler arasında bir ayrım yapılacağı zaman HM Frigate "(Fırkateyn)" "X (Gemi ismi)" veya HM Sloop "(Yelkenli)" "Y (Gemi ismi)" seklinde isimlendiriliyordu. Bir zaman için, birinci dünya savaşında, His Majesty's Monitor olarak HMM kısaltması, Kraliyet donanmasının kullandığı Monitorlar için "(Sığ kıyıların bombalanmasında kullanılan gemi)" kullanıldı. HMHV Amirallik Dairesi taraf覺ndan His Majesty's Hired Vessel (Majestelerinin Kiral覺k Gemisi) olarak kullan覺ld覺. HMS ön adı ayrıca Kraliyet Donanmasının kıyı/destek tesislerinde görevlendirilmiş Kaya Fırkateynler içinde kullanıldı. Portsmouth Limanında eğitim okul gemisi olarak bulunan HMS "Excellent" ve İskoçya'nın Highland bölgesindeki Caithness'de bulunan ve Denizaltı'larda nükleer güç sistemleri test ve araştırmaları için kullanılan Dounreay Kalesi veya diğer ismiyle HMS "Vulcan" bu "Kaya Fırkateynlerin" en güzel örnekleridir. Kraliyet Donanması'nda olmayan İngiliz hükûmeti gemileri "RFA" (Royal Fleet Auxiliary - Kraliyet Yedek Filosu) ön ekini taşır. Birçok eski birleşik krallık ülkesi HMS nin değişik varyasyonlarını kullanmaktadır. Tâhâ Suresi Ta-Ha Suresi (), Kur'an'ın 20. suresidir. Sure 135 ayetten oluşur. Sure ismini 1. ayette yer alan harflerden almıştır. Ta-Ha suresi 'Biz sana bu Kur'an'ı güçlük çekmen için indirmedik' sözleriyle başlar. Surenin geri kalanında ise Musa, Harun ve Yahudilerin Mısır'dan çıkış öyküsü ile Ahiret hayatı için yapılan nasihat ve korkutmalara yer verilir. Hac Suresi Hac Suresi (Arapça: سورة الحج) Kur'an'ın 22. suresidir. Sure 78 ayetten oluşur sure Hac ibadetinden bahsettiği için bu adı almıştır. Ayetlerinin çoğu Mekke ’de, bir kısmı ise Medine döneminde indirildiğine inanılmaktadır . Surede ayrıca kıyamet gününün dehşetinden, kıyamet günü yaşanacak sahnelerden, cihattan ve İbrahim, Lut gibi peygamberlerden, Kurbandan ve Ad, Semud gibi toplumlardan söz edilmektedir. MÃ¼'minun Suresi Mü'minun Suresi (Arapça: سورة المؤمنون) Kur'an'ın 23. suresidir. Sure 118 ayetten oluşur. Sure ismin 1. ayette geçen, müminler anlamına gelen “el-Mü’minun” kelimesinden almıştır. Surede İnananlar ve onların sıfatları, davranışları konu edinilmiştir. Surede eski peygamberlerin hikâyeleri de anlatılır. Bunlardan birincisi Nuh'un gemi yapımı ve tufandır. Paganlara son uyarı niteliğindeki bu surede, mü’minlerin zafere ulaşacakları, kötülerin cezaya çarptırılacağı konu edilmektedir. Nur Suresi Nur Suresi (Arapça: سورة النّور ) Kur'an'ın 24. suresidir. Sure 64 ayetten oluşur. Sure ismini, 35. ayette geçen “nur” kelimesinden almıştır. Medine döneminde indirildiğine inanılır. Surede başlıca; şeriat kuralları, cezalar, bireysel ve toplumsal hayatla ilgili çeşitli hükümler ve aile hayatına ait kurallar yer alır. Surenin 31. ayeti üzerinde en çok tartışma yapılan ayetlerden birisidir. Ayet değişik inanç gruplarının, benimsedikleri giyim tarzını Kur'anla desteklemek için tercüme ve tefsirlerinde birçok anlamsal kaydırma işlemine maruz bırakılmıştır. Örneğin tercümelerde ayetin anlamını ağırlaştıran diğer değişiklikler yanında ayette geçen örtü kelimesi başörtüsü olarak, örtünülecek yeri işaret eden cep kelimesi (Türkçede de kullanılan cep) ise yaka olarak tercüme edilmiştir. Böylece kadınlar için başörtüsü takmak inançlı olmanın ayrılmaz bir parçası şekline dönüşmüştür.(bkn. tesettür) Surenin 58. ayeti ise kişilerin mahrem vakitlerini ifade etmektedir, ancak ayetin tercümelerinde çoğu mütercimler tarafından başvurulan anlam kaydırması ile ayetin anlamı namaz vakitleri konusunda geleneksel sünni anlayışı destekler şekilde; akşam ve yatsının ayrı namazlar olarak anlaşılmasını destekler şekilde verilmektedir. Furkan Suresi Furkan Suresi (Arapça: سورة الفرقان) Kur'an'ın 25. suresi. Sure 77 ayetten oluşur. Sure ismini, ilk ayette geçen, “hak ile batılı birbirinden ayıran” anlamına gelen ve Kur’an’ın isimlerinden biri olan “el-Furkan” kelimesinden almaktadır. Furkan, “hak ile batılı birbirinden ayıran” demek olup Kur’an’ın isimlerinden biridir.sure Mekke döneminde indirildiğine inanılmaktadır. 68-70. ayetlerin Medine döneminde indirildiğine inanılmaktadır. Surede temel konular olarak Muhammed peygamberin tüm insanlığa gönderildiği, onun, tebliğ sırasında karşılaştığı zorluklar ve şirkin kökünün kazınacağı, geçmiş ümmetlerin hayatlarından bazı örnekler de verilerek ele alınmaktadır. Kasas Suresi Kasas Suresi (Arapça: سورة القصص), Kur'an'ın 28. suresidir. Adını, 25. ayette geçen “el-Kasas” kelimesinden almıştır. Kasas, kıssalar veya anlatılar anlamındadır. Kur’an’da çok sayıda anlatı yer alır. Sûrede başlıca Musa’nın çocukluğu, peygamberliği, Yahudileri Mısır’dan çıkarması ve Firavun ordusunun boğulması hikâyeleri anlatılır. Surede anlatılan diğer bir hikâye ise halk edebiyatında zenginlik ve gösteriş ile özdeşleştirilen Kârûn anlatısıdır. Sure Karun'u Musa'nı kavminden bir zengin olarak anlatır. "76- Gerçek şu ki, Karun, Musa'nın kavmindendi, ancak onlara karşı azgınlaştı. Biz, ona öyle hazineler vermiştik ki, anahtarları, birlikte (taşımaya) davranan güçlü bir topluluğa ağır geliyordu. 81- Sonunda onu da, konağını da yerin dibine geçirdik." Kur'an'da anlatılan kıssanın tarihsel karşılığı Lidya kralı Krezüs (Karun) olmalıdır. Antik çağın bilinen en zengin kralı olan Krezüs mitolojiye göre her tuttuğunun altın olması için ilâhlara yalvarır; bu dileği kabul edilince mutluluğa erişeceğini sanır. Ancak çok zengin olduğu halde mutluluğu bir türlü bulamayan kral acı içinde kıvranarak ölür. Anadolu'daki en eski Yahudi yerleşimlerinin Lidya topraklarında bulunması sebebiyle hikâyenin Yahudiler vasıtasıyla zaman, mekan gibi niteliklerinin değişerek Ortadoğu halkları arasında yayılması olasıdır. Karun hazineleri Uşak arkeoloji müzesinde sergilenmektedir. Hikâyenin diğer bir çıkış noktası ise, Eski Ahit'e (Sayılar'ın 16. bölümü) göre Musa ile tartışan, ancak zenginliği ile ilgili bilgi bulunmayan Korah anlatısıdır. AnkebÃ»t Suresi Ankebut Suresi (Arapça: سورة العنكبوت ) Kur'an'ın 29. suresidir. Sure 69 ayetten oluşur. Sure ismini 41. âyetinde geçen ve örümcek anlamına gelen “el-Ankebut” kelimesinden almıştır. Mekke döneminde indirildiğine inanılan surenin 41. ayetine göre evlerin en dayanıksızı örümcek evidir. Surede başlıca, Allah’ın birliği, peygamberlik, öldükten sonra dirilme gibi temel inanç konuları ile, Nuh, İbrahim, Lut ve Şuayb gibi peygamberlerin kıssaları konu edilmektedir. Surede yine Ad ve Semud gibi kavimlerle Kârûn ve Haman gibi mitolojik kişilerin hikâyeleri dikkat çekilmektedir. Rum Suresi "Başlığın diğer anlamları için, bakınız Rum (anlam ayrımı)" Rum Suresi (Arapça: سورة الروم) Kur'an'ın 30. suresidir. Sure 60 ayetten oluşur. Sure adını, "1. Elif. Lâm. Mîm. 2. Rumlar, yenildi. 3. Yerin en yakın (veya en çukur) yerinde. Halbuki onlar, bu yenilgilerinden sonra birkaç yıl içinde galip geleceklerdir." ifadelerinde geçen “er-Rum” kelimesinden almıştır. 602 yılında gerçekleşen bir tahtı ele geçirme hadisesi dolayısıyla Sasani Kisra'sı (İmparatoru) II. Hüsrev, Bizans İmparatoru Phocas'a dostu olan İmparator Mauricius'u öldürüp tahtını gasp ettiği için savaş açar. Art arda gelen zaferlerle Phocas'ın 610 yılındaki ölümüne rağmen II. Hüsrev, başa geçen Herakleios ile de savaşı devam ettirir. 613'te Antakya ve Şam, 614 yılında da Kudüs düşer ve 90.000 Hristiyan öldürülür. 615 yılında gelen saldırılarda Bizanslılar ağır bir yenilgiyle Ürdün, Suriye ve Filistin'i Sasanilere terk eder. Rivayete göre pagan Arapların baskı ve ekonomik ambargosu altında bulunan Müslümanlar, ehli kitap olarak gördükleri Roma'ya karşı Sasanilerin kazandığı savaştan psikolojik sıkıntıya girmiş, ayette geçen "Birkaç sene içinde Rumlar galip gelecek, Müslümanlar da sevinecek" haberi paganlar tarafından alayla karşılanmıştır. Aynı yılda Mekkeli paganların baskısından bunalan Müslümanların bir kısmı Hristiyan Habeş Krallığı'na hicret etmişlerdir. Devam eden savaşlarda Rumlar toprak kaybedetmeye devam eder. 617 yılında Sasaniler Konstantinopolis'in karşısındaki Kalkedon'a kadar ulaşır, Herakleios "bütün şartları kabul etmek üzere bir barış yapmaya hazır olduğunu bildiren bir elçi göndermiş" olmasına rağmen II. Hüsrev aşağılama dolu bir cevapla bu teklifi reddeder. İmparator Herakleios 623'te kiliseden aldığı faizli borçla Karadeniz üzerinden Trabzon'a çıkarak karşı saldırıya geçer. 624'te Azerbaycan'a girerek Zerdüşt'ün doğum yeri olan Cloromia’yı yerle bir edip İran’ın en önemli ateş tapınağını yıkar. Rivayete göre bu haber Müslümanlar arasında sevinçle karşılanır. Ebu Bekir, Übeyy bin Halef ile girdiği bahsin sonucu olan 100 deveyi Übeyy'in varislerinden alır. Durum, bazı yorumcular tarafından Kur'an'ın gelecekten haber verme ile ilgili bir mucizesi ve gerçekten Allah'ın kitabı olduğuna bir delil olarak değerlendirilmiştir. Lokman Suresi Lokman Suresi (Arapça: سورة لقمان) Kur'an'ın 31. suresi. Sure 34 ayetten oluşur. Sure, ismini 12. ve 13. ayetlerde anılan Lokman Hekim’den almıştır. Mekke döneminde indirildiğine inanılan Surede başlıca, Lokman'a verilen gizemli bilgi (hikmet), Lokman’ın oğluna öğütleri, tevhid, peygamberlik, öldükten sonra dirilme ve haşr konularına yer verilerek kıyamet günü için hazırlıklı olunması öğütlenmektedir. Secde Suresi Secde Suresi (Arapça: سورة السجدة) Kur'an'ın 32. suresidir. Sure 30 ayetten oluşur. Sure adını, mü’minlerin Allah’a secde etmelerinden bahseden 15. ayetten almıştır. Mekke döneminin son yıllarında Mü’minûn sûresinden sonra indirildiğine inanılmaktadır. Surede Allah, Arş, evren'in boyutları ve insan'ın yaratılışı ile ilgili anlatımlar bulunur; Allah'ın evreni 6 günde yaratması, sonra da Arş üzerinde oturması, yeryüzündeki işlerin (melekler tarafından) insanlara göre bin yıl sürecek bir yolculuk ile bir günde Ona yükseltilmesi ve arzedilmesi, ve ilk insan'ın çamurdan, insan neslinin ise cinsel ilişki ile başlayan yaratılış aşamaları konu edilmektedir. Bu ifade kelamcılar açısından tartışmalara yol açmış, ve Arş üzerine oturmayı ifade eden antropomorfik ifadeler tevil edilmiştir. Ayetlerden zahiri anlamlarından yola çıkan bazı yorumcular bu ayetlerin evrim kuramıını kesinlikle reddettiği sonucuna ulaşmışlardır. Sebe' Suresi Sebe' Suresi (Arapça: سورة سبأ) Kur'an'ın 34. Suresi. Sure 54 ayetten oluşur. Sure ismini 15. ayette geçen “Sebe’ ” kelimesinden almıştır. Sebe’ (Seba), Yemen’de bulunan bir bölgenin ve eski bir kabilenin adıdır. Bu kabilenin adı Saba Krallığı, toplumu da Saba halkı isimleriyle de anılır. Bu yöre dönemin en verimli bahçelerine ve MÖ 800 yıllarında yapılan Marib Barajı isimli kerpiçten yapılmış büyük bir baraja sahiptir. Mekke döneminde indirildiğine inanılır Kerpiçten yapılma Marib Barajı'nın yıkılması ile MÖ 500 yıllarında taş yapı kullanılarak yeni bir baraj inşa edilmiştir. Muhtemelen kerpiç barajın yıkılması efsanevi Arîm Seli ve Sebe halkının helakı gibi Kur’an’da da konu edilen hikâyelerin doğmasına yol açmıştır. Daha sonra dağılma sürecine giren kabilenin büyük bir bölümü Suriye ya da Mekke'ye göç etmiştir. Surede başlıca paganların ahireti inkâr etmeleri, Davut ve Süleyman Peygamberlerin kıssaları ve paganların Muhammed'in peygamberliği hakkındaki şüpheleri konu edilmektedir. Celsus Kütüphanesi Celsus Kütüphanesi, İzmir, Selçuk'a bağlı Efes'te bulunan bir kütüphane kalıntısı. İlk çağ uygarlıklarından olan İyonya döneminde inşa edilen kütüphane iki katlıdır. Zamanında 14.000 kadar kitaba ev sahipliği yaptığı düşünülmektedir. Yapının kalıntıları üzerinde yapılan çalışmalar, ön cephenin iki katlı görünümüne karşın, yapının üç katlı olduğunu göstermektedir. El yazmaları rulolar halinde, galerilerden oluşan üst katlarda saklanmıştır. 3. yüzyılda bölgeyi etkileyen depremler sırasında okuma salonu yanmış, ancak daha sonra tamir edilmiştir. Ön yüzünün yine Orta Çağ'da yaşanan bir deprem sonucu yıkıldığı sanılmaktadır. Depremde ön cephesi haricinde diğer kısımları yıkıldığından uzunca bir süre sonradan yapılan bir çeşmenin görkemli arka duvarı olarak kullanılmıştır. Ä°sa Bey Camii İsa Bey Camii , İzmir'in Selçuk ilçesinde, Artemis Tapınağı'yla Saint Jean Kilisesi arasındadır. 1375 yılında Aydınoğlu İsa Bey tarafından yaptırılmıştır. Mimar Şamlı Ali'nin eseridir. İsa Bey Camii, Türk mimarlık tarihinin Anadolu Beylikleri dönemine ait en eski ve gösterişli eserlerindendir. 19. yüzyılda kervansaray olarak da kullanılmıştır. Simetrik olmayan bir plana inşa edilen caminin yamaçta konumlandırılan iki giriş kapısı batı ve doğu tarafındadır. Batı kapısı yazılar ve geometrik şekillerle süslüdür. Batı yönündenki duvarlar mermerle kaplı, diğer cepheler ise kesme taştandır. Cephesi, pencere kenarları ve her iki kubbesinin de kasnağı Selçuklu çinileriyle süslüdür. Caminin doğu ve batı kapısının üstünde yükselen iki minareden birisi tamamen, diğerinin ise şerefeden yukarısı 16. yüzyılın ortalarında meydana gelen depremlerde yıkılmıştır. Aynı depremlerde caminin çatıları da yıkılmıştır. 1975 yılında dönemin Selçuk Müftüsü Abdullah Arılık tarafından yaptırılan iyileştirme çalışmaları ile çatısı ve duvarları onarılmış ve tekrar ibadete açılmıştır. Kung Fu Panda Kung Fu Panda, Mark Osborne ve John Stevenson'ın yönettiği 2008 yapımı bir 3D animasyon filmidir. Panda Po, kung fu hayranıdır. Ancak ailesine ait makarna restoranında çalışır ve bu spora pek yatkın sayılmaz. Hiç beklemediği bir anda eski bir kehanetin gereğini yerine getirmek için görevlendirilince Po’nun hayalleri gerçeğe dönüşür. O artık efsanevi Korkusuz Beşli’nin yanında kung fu dünyasına katılmıştır. Kung fu ustası Shifu’nun, Kaplan, Turna, Mantis, Engerek Yılanı ve Maymun ile yan yana dövüşme fırsatını bulmuştur. Ancak Tai Lung’un cezaevinden kaçarak önlerine çıkması üzerine Barış Vadisi halkını yaklaşan tehlikeye karşı savunmak Po’ya kalacaktır. GÃ¶k Medrese (Sivas) Gök Medrese ya da diğer adıyla Sahibiye Medresesi, Sivas'ta yer alan medresedir. Anadolu Selçuklu Devleti döneminde, batı yönünde giriş kapısının yer aldığı ana büyük kapı üzerindeki kitabesinden anlaşıldığına göre 1271 yılında Sahip Ata Fahrettin Ali tarafından Mimar Kaluytan'a ("Kaluyan el-Konevi") yaptırılmıştır. Taç kapısının yan sütunca başlıkları üzerinde karşılıklı olarak yazılı imzaya göre Gök medresenin mimarı Konyalı Kaluyan'dır. Taç kapının üzerindeki kitabede şöyle yazılmıştır: عمر في ايام دولة السلطان الاعظم شاهنشاه المعظم غياث الدنيا و الدين كيخسرو بن قليج آرسلان خلد الله دولته ""Ulu sultan, yüce şahlar şahı, dünya ve dinin yardımcısı Kılıç Arslan oğlu Keyhüsrev’in devleti zamanında yapılmıştır. Allah devletini daim eylesin."" Çifte minareli taç kapısı, ve kapının üzerindeki süslemeler, yapının en görkemli bölümüdür. Süslemelerde 12 tür hayvan başı, yıldız, ve hayat ağacı motifleri kullanılmıştır. Duvarları yontma kalker taşından yapılan medresenin minareleri 25 metre uzunluğundadır. Gök Medrese açık avlulu dört eyvan şemasının uygulandığı iki katlı olduğu iddia edilen bir medresedir. Plastik sanatın şaheserlerinden olan taç kapıda mermer malzeme nedeniyle ışık gölge sistemi genel görünümünü etkilemektedir. Ayrıca sırlı tuğla ve mavi çini işçilikli tuğla örgülü minarelerde taç kapıya daha da önem kazandırmaktadır. Cephenin solunda üç dilimli kemeri, iki satırlık kitabesi ve üç yönü dolaşan geometrik bordürüyle çeşmesi cepheyi daha hareketlendirmiştir. Bu hareketliliği sağ ve sol tarafta benzemeli pencereler ve bekitme kuleler tamamlamaktadır. Medrese taç kapının üst iki köşesinde iç içe girmiş hayvan başları doldurmaktadır. Minare kaidelerinden aşağı doğru inen mermer yüzeyde büyük boyutlarda geometrik, yazı ve bitkisel motifler simetrik durumda ve plastik görünümünde yapılmıştır. Medreseye girişte sağda mescidi bulunmaktadır. Ahşap minberi sonradan yapılmıştır. Mihrabın büyük bir kısmı günümüze kadar gelebilmiştir. Çini ile kaplı olup üzerinde Ayet-el Kürsi yazılıdır. Üçgenler ile kubbeye geçişin sağlandığı mescidin kubbesi ve etekleri de çini tezyinatlıdır. Girişin solundaki kare planlı kubbeli oda ise Dar-ül Hadis bölümüdür. İç duvarları sıvanmıştır. Üzeri açık dikdörtgen planlı iç avlunun ortasında bir havuzu olması gerekir. Bugün yapının içinde bu havuzun mermer taşları hala durmaktadır. Anadolu’da bilinen en büyük Selçuklu havuzudur. 22 köşeli poligonil bir plana sahiptir. Avlunun kuzey ve güneyinde altı sütun üzerine inşa edilmiş bir revak kısmı bulunmaktadır. Bu revakların gerisinde küçük kapılardan hücrelere girilir. Doğu yönündeki ana eyvanı yıkılmış yerine mevcut taş ve kitabelerle bir duvar örülmüştür. Kuzey ve güneydeki yan eyvanların içi çini tezyinatla süslüdür. 1934-1967 yılları arasında müze olarak kullanılmıştır. Hamidiye, Aksaray Hamidiye, Aksaray ili merkez ilçesine bağlı beldedir. Aksaray iline 12 km uzaklıkta, Adana yolu üzerinde bulunmakta ve Aksaray Organize Sanayiine 2 km mesafededir. 1999 yılında kasaba olan köy, iki dönem belediye olduktan sonra; 2009 yılında Aksaray merkeze iki mahalle olarak bağlanmıştır. Bu mahalleler Kırımlı ve Bahçesaray'dır. Åžumen Osman Nedim Tuna Osman Nedim Tuna (1923-17 Temmuz 2001), TÃ¼rk dilbilimci. Kabataş Erkek Lisesi 1941 fen bölümü mezunudur. Prof. Dr. Osman Nedim Tuna, ileri sürdüğü delillere dayanarak Türkçenin en az 8.500 yaşında olduğunu hesaplamıştır. Görüşlerine dair bazı eleştiriler gelmiştir. Ancak, Osman Nedim Tuna vardığı görüşleri desteklemek ve tesadüfi olmadığını ispatlamak için Sümerce ile Türkçenin karşılaştırmasında matematiksel yöntemler kullanmıştır. sümerolog Muazzez İlmiye Çığ ve türkolog Reha Oğuz Türkkan ile ayrı ayrı yaptıkları çalışmalarda benzer sonuçlara ulaşmışlardır. Sümer ve Türk Dillerinin Tarihî İlgisi ve Türk Dilinin Yaşı Meselesi adlı Türkçe (Çağatay Türkçesi) ile Sümerce arasındaki benzerlikleri açıkladığı eseri yaklaşık 20 yıllık çalışmalarının tamamını kapsamaktadır. 1962’de doktora için gittiği Amerika’da, bu konudaki çalışmalarını yoğunlaştırmış ve 1982’de çalışmalarını topladığı "Sümer ve Türk Dillerinin Tarihî İlgisi ve Türk Dilinin Yaşı Meselesi" adlı eserini altı başlık altında toplanmıştır: 1. Giriş; 2. Sümerce Türkçe Ses Denklikleri ‘Kurallar’; 3. Malzemenin Tartışılması, Metod ve Yorum; 4. Sonuç; 5. Son Söz; 6. Bibliyografya ve Kısaltmalar. "Türk Dünyası El Kitabı"'nda Ural-Altay dilleri hakkında bir yazısı vardır. Türk dilinin Altay dillerinden geldiğini ispata giriştiği bu yazısında bunun örneklerle açıklamasını yaparak Türk diliyle ilgili birçok bilgiyi bizlerle paylaşır. İnönü Üniversitesi Eğitim Fakültesi altında "Türk Dili ve Edebiyatı Eğitimi" bölümünü kurmuş ve Bölüm Başkanlığı, Eğitim Fakültesi Dekan Yardımcılığı, Fakülte Yönetim Kurulu Üyeliği, İnönü Üniversitesi Senatosu’nda Fakülte Temsilciliği, İnönü Üniversitesi Sosyal Bilimler Enstitüsü’nde Yönetim ve Kurul Üyeliği gibi görevlerde bulunmuştur. İnönü Üniversitesi'ndeki konferans salonlarından birine adı verilmiştir. Türk Dil Kurumu tarafından düzenlenen "3. Uluslararası Türk Dili Kurultayı"’nda "Sümer ve Türk Dillerinin Tarihî İlgisi İle Türk Dili’nin Yaşı Meselesi" adlı kitabı için kendisine "Türk Dili’ne Üstün Hizmet Ödülü ve Onurluk" verilmiştir. DÃ¶rt Oda Dört Oda (Orijinal isim, İngilizce: "Four Rooms"), dört ayrı yönetmenin bir araya gelerek oluşturduğu, 1995 yapımı fars-komedi türünde bir filmdir. Ted (Tim Roth) küçük ve lüks bir otelde servis elemanı olarak işe girer. İşinde henüz ilk gecesi olan yılbaşı başı arifesinde, Ted'in oteldeki birbirinden ilginç müşterilerden henüz haberi yoktur. Hizmet vereceği odaların birinde, cadılardan oluşmuş bir grup, cadı tanrıçasının üzerindeki büyüyü kaldırmak için ayin yaparken, diğerinde bir mafya babası Ted'den çocuklarına bakıcılık yapmasını istemekte, üçüncü odada bir karı kocanın rehine fantezisi ile karşılaşmakta, dördüncü ve son odada ise kendisini ilginç bir iddianın ortasında bulmaktadır. Connie Corleone Constanzia 'Connie' Corleone-Rizzi Mario Puzo'nun Baba kitabındaki hayali karakterlerden biri.Vito Corleone'nin tek kızı. Filmde Connie'yi Francis Ford Coppola'nın kardeşi Talia Shire canlandırmıştır. Adalet Şükürov Adalet Şükürov (Azerbaycan: "Ədalət Şükürov", d. 22 Nisan 1966; Sumgayıt) Azerbaycanlı şarkıcı. Adalet Şükürov, 22 Nisan 1966'da Sumgayıt'da doğdu. İlk ve ortaokulu Sumgayıt'da bitirdikden sonra askere yollandı. Rusya'nın Arhangelsk Oblast'ına bağlı olan “Novaya Zemlya” takımadalarında 3 yıl sualtı teknede askerliğini yaptı. Geri döndükten sonra Sankt-Peterburg Kültür Üniversitesi'ne girdi. Üniversiteyi bitirdikten sonra Sankt-Peterburg'un 5 ci TV kanalında yayınlanan "Adamovo yabloko" programında yönetmen olarak çalıştı. Daha sonra Luga şehrinin Baş Rejisörü olarak çalıştı ve kültür törenleri düzenledi. Sankt-Peterburg'un "Salsa Viva" salsa okulunu bitirdi. Tasarımcılık yapan Adalet Şükürov boş zamanlarında ressamlık da yapıyor. Türkçe, İngilizce, İspanyolca ve Rusça biliyor. Evli. 2 çocuğu var. 1992 yılından şarkı sözleri yazmaya ve bestelemeye başladı. Arada sırada yaptığı şarkılarını söyleyen Adalet Şükürov ilk yıllarında özellikle Azerbaycan'da çok sevildi. 2000-ci yılda Rusya’dan Azerbaycan'a geldi ve müzik dünyasına atılmaya karar verdi. Aynı zamanda Dağıstan'da çok sevildi. O zamandan beri her yıl aralarında Dağıstan Cumhuriyeti'nin Anayasa Günü, "Derbent'in 2000 yılı" gibi bulunan önemli kutlama törenlerine katılıyor. 2015 yılında Dağıstan Cumhuriyeti Cumhurbaşkanı Ramazan Abdulatipov tarafından özel düzenlenen kutlama töreniyle Adalet Şükürov'a Dağıstan Halk Sanatçısı unvanı verildi. 2002'de "Azizim" isimli ilk albümünü ile müzik dünyasına merhaba dedi. Albümünden olan "Bir yaz ahşamı" ve "Men tek kalanda" gibi şarkılar çok sevildi. "Avara" ve "Men tek kalanda" şarkılarına klip çekilmiştir. 2002'de "22 aprel" isimli ilk single çalışmasını yaptı. Söz, müziği ve aranjesi kendisine ait olan parçaya albüm yaptı. Albümün adını "22 Aprel - Enstrümantal" koydu. Fikri: Valeri Razumovski'ye ait. Albümde Kemanda: Aydın Hüseynov, Gitarda: Aleks Rovz, Saksofonda: Roman Borada ile çalıştı. 2002 yılında "Deme Deme" isimli üçüncü albümünü müzik piyasasına sundu ve albümden olan "Dünya senindir, güzel" isimli parçaya bir klip çekti. Albümdeki parçaların aranjörlüğü Adalet Şükürov'a ve Eldar Memmedov'a ait. Mastering: Cavid Şirinov. Dördüncü albümü olan "Kapı" 2003'te piyasaya çıktı. Aranjör kadrosunda Adalet Şükürov, Eldar Memmedov, Yaşar Bakış bulunmaktadır. Mastering: Cavid Şirinov ve Vaso. Albümün ilk klibi "Pencere (Serenada)" adlı parçasına çekilmiştir. Albümün ikinci klibi ise "Bağlı kapı" isimli şarkıya çekilmiştir. Pencere (Serenada) isimli şarkı o yıllarda en çok dinlenen hit şarkı oldu. Beşinci albüm çalışması "Goca çinar" 2004'te çıktı. Albümde "Göz yaşları" parçasının remixi bulunmaktadır. Bu albümünün de aranjörlüğü Adalet Şükürov'a, Eldar Memmedov'a ve Azer beye ait. Albümden Manana Japaridze ile birlikte söyledikleri şarkı "Göz yaşları remix", "Goca çinar", "Telesdim" gibi hitler çıktı. Albümün ilk klibi "Goca çinar" adlı parçasına çekilmiştir. Albümün ikinci video klibi ise "Göz yaşları" isimli remix şarkıya çekilmiştir. Altıncı albümü "İtirdim" albümü oldu. 2005 yılında satışa sunuldu. Aranjör kadrosunda Vasif Arifoğlu, Anar Veliyev, Cavid Şirinov ve Eldar Memmedov bulunmaktadır. Albümün ilk klibi "Gala" grubu ile beraber seslendirdiği "Sevgi geçti" şarkısına çekildi. Albümden "İtirdim" ve Aygün Beyler ile birlikte okudukları şarkı "Neler geçdi" gibi hitler çıktı. Yedinci albümü "Kiminsen?" 2007'de yayınlandı. Bu albümünde: İntizar Memmedzade (Gitarda), Oleg Naumov ve Cavid Şirinov (Mastering) ve Ceyhun İsmailov (Kemanda) ile çalıştı. Albümün ilk video klibi "Kiminsen?" adlı parçasına çekilmiştir; klip Adalet Şükürov'un konser görüntülerinden oluşmaktadır. Albümün ikinci klibi ise Berlin'de "Bağışla" isimli şarkıya çekilmiştir. Albümde Söz: Ülviye Alovlu, Müzik: Eldar Mansurov'a ait olan Röya'yla beraber seslendirdiği "Ahtarma sevgilim" şarkısı, Söz & Muzik: Mazhar Alanson'a ait olan "Sarı Laleler" şarkısı yer aldı. Aynı yılın Mayıs ayında da içinde ilk aşkından, sevdiyi kız tarafından aldatıldığından, Anne ve Babasından ve oğlundan bahsettiği monologların bulunacağı "Men Adaletem" albümünü de çıkardı. Adalet Şükürov sekizinci albümü olan "Yada Sal Meni Sevgilim" 2008'de satışa sunuldu. Albümden aynı adlı şarkı "Yada Sal Meni Sevgilim", "Qaranquş", "Dedin gedek", "Dostlar" gibi hitler çıktı. Albümün ilk klibi 2008 yılında "Yada Sal Meni, Sevgilim" adlı şarkıya çekilmiştir. İkinci klibini ise Küba'da "Dedin gedek" şarkısına çekti. Albümün son klibi 2009 yılında "Can Can" adlı şarkıya çekildi. 9. albüm "Bade" 2010'da piyasaya sürüldü. Albümden aynı adlı şarkı "Bade", "Qadan allam", "Telesdim", "Bokal vinom moy polon (Rusça)", "Ay nedi, nedi" gibi hitler çıktı. Adalet Şükürov 2012 tarihinde 14 şarkılık "Duşa bolna" albümünü yayınladı. Albümün adı Rusça. Albümün ilk klibi çıkış şarkısı olan "Duşa bolna" adlı şarkıya çekildi. İkinci klibini "Gala" grubu ile beraber seslendirdiği "Cavanlığım" şarkısına çekti. Albümün son klibi ise 2012 yılında Sri Lanka'da "Seni heç kim sevmeyecek menim tek" adlı şarkıya çekildi. Albümde Söz & Bestesi Barış Manço'ya ait olan "Can Bedenden Çıkmayınca" (albümdeki adı “Unutma ki Dünya Fani”) ve Söz: Nigar Refibeyli'ye, bestesi: Emin Sabitoğlu'ya ait "Ayrılık" şarkıları yer almakta. Albümden "Çetirini götür", "Can Bedenden Çıkmayınca" (albümdeki adı “Unutma ki Dünya Fani”), "Cavanlığım", "Seni heç kim sevmeyecek menim tek", "Duşa bolna", "Senden gözeli yohdur" gibi hitler çıktı. "Senden gözeli yohdur" şarkısı 2012'de en çok dinlenen hit şarkı oldu. Lezginka Çeçenlerce Lovzarg, Kabardeylerce Islamey, Osetlerce Zilga, Azerilerce Qaytağı, İnguşlarca Halhar ve Kafkasya dışında Şeyh Şamil ya da Lezginka olarak anılır. Bütün Kafkasya'da yaygın bir şekilde oynanan; değişik kabilelerce Zilga, Maggalan, Çeçen, İsteme, Şamiley adıyla anılan Lezginka, büyük bir beceri ve ustalık isteyen bir danstır. Lezginka oyununun Azeri, Türkmen, Çeçen, Lezgi, Çerkes, Oset, Karaçay, Balkar, Yahudi, İnguş, Kabardey, Abhaz, Gürcü başta olmak üzere pek çok yerel versiyonu vardır. Ayrıca tek bir halk içinde de bölgelere göre değişebilir. Örneğin Dağıstan bölgesinde de kendi içerisinde Avar, Dargva, Kumik olarak veya Gürcistan'da Kartuli, Megrel, Kazbeguri, Mtiuluri olarak çeşitlenmektedir. Andre Agassi Andre Kirk Agassi (d. 29 Nisan 1970, Las Vegas), İngiliz asıllı bir anne ve İran Ermenisi-Süryani asıllı babadan dünyaya gelen Amerikalı tenis oyuncusu. Tenis tarihinde erken yaşta büyük başarılara ulaşan Wonderkid (harika çocuk) diye tabir edilen isimler arasında yer almaktadır. Erkeklerde dört grand slam turnuvasını da kazanan tenisçilerden biridir. Ekim 2001'den beri Alman tenis efsanesi Steffi Graf'la evlidir. 1986'da adım attığı profesyonel turda ilk turnuvasını bir yıl sonra Itaparica'da kazanan Agassi, 1988'i altı şampiyonluk ve Fransa Açık ile ABD Açık'ta yarı final oynayarak tamamladı. 1990'da iki grand slamde final oynadı, ancak Fransa Açık'ı Andres Gomez'e, Amerika Açık'ı sonradan ezeli rakibi olacak Pete Sampras'a kaybetti. 1992'de ilk büyük zaferini Goran Ivanisevic'i beş setlik finalde devirerek Wimbledon'da yaşadı. 1995'te yükseldiği 11 ATP finalinin 7'sini kazanarak dünya sıralamasının bir numarasına yükseldi. Ertesi yıl 1996 Atlanta Olimpiyatları'nda altın madalya kazandı. 1997'de sakatlıklardan dolayı dünya sıralamasında 141 numaraya kadar düşerken, özel hayatında da çalkantılı bir dönem geçiriyordu. Aktris sevgilisi Brooke Shields'tan ayrılan Agassi, 1999'da tenis tarihinin en önemli geri dönüşlerinden birini gerçekleştirerek iki grand slam turnuvasından birden şampiyon oldu. 2005 yılına kadar Dünya klasmanında ilk 10'dan inmeyen Andre Agassi, bu sezon ilerleyen yaşından dolayı sezonun büyük bölümünde yer almadı. Amerika Açık 2006 sonrasında kariyerine nokta koyacağını açıklamıştır. Agassi, profesyonel kariyerinde çıktığı 90 finalin 60'ını kazanmıştır. Kariyerinde 8 grand slam zaferi bulunan yıldız tenisçinin, Jazz Elle ve Jaden Gill adında iki çocuğu bulunmaktadır. Günümüzde, 2009 sonuna doğru Times tarafından tefrika edilen 'Open' adlı biyografisinde tenis başarıları ve hayatıyla ilgili kesitleri anlatmış, aslında tenis sporunu hiç sevmediğini, babasının zoruyla başladığını ve hayranlarını hüsrana uğratarak bir sporcu olmasına rağmen dünyanın en ağır uyuşturucusunu kullandığını itiraf etmiştir. Blockbuster Blockbuster, dünyanın en büyük VHS kaset, DVD ve oyun kiralama şirketlerinden biridir. Merkezi Teksas, Dallas'taki Renaissance Tower'dadır. David Cook tarafından 1985 yılında kurulmuştur. Blockbuster'ın iflasından sonra Dish Network, Blockbuster'ı satın aldı. Şu an yalnızca Amerika Birleşik Devletlerinde bulunan 12 mağazası kalmıştır. Yasin Suresi Yâsîn Sûresi (Arapça: سُورَةِ یسۤ) Kur'an'ın 36. suresidir. Mekke döneminde indirilmiştir. 83 ayetten oluşur ve adını ilk ayeti olan “Ya-Sin” harflerinden alır. Surede başlıca insanın sorumlulukları, vahiy, Muhammedi yalanlayan Kureyş, Antakya halkına giden elçiler, Allah’ın birliğini ve kudretini gösteren deliller, şeytan, öldükten sonra dirilme, kıyamet, hesap ve ceza konu edilmektedir. Halk kültüründe ölülerin arkasından Yasin okunur. İslam peygamberi Muhammed bu sure kuranın kalbi dediği için müslümanlar arasında önemli bir yeri vardır. 1-Yasin Suresi 2-Yasin Suresi Türkçe Yasin Suresi Sesli(Farklı Kıraatlar İle) Saffat Suresi Saffat Suresi, Mekke döneminde indirildiğine inanılan 182 Ayetten oluşur. Sure, adını ilk ayette geçen “es-Saffat” kelimesinden almıştır. Saffat, sıra sıra dizilenler, saf saf duranlar demektir. Surede başlıca, gökten haber çalan şeytanların kovulmasından, meleklerden, cinlerden, kıyamet ve ahiretten söz edilir. Nuh, İbrahim, İsmail, İshak, Musa, Harun, İlyas, Lut ve Yunus gibi peygamber kıssalarına yer verilir. Ba'l tapınması da bu surede tartışılan konulardandır. Sad Suresi Sad Suresi (Arapça: سورة ص ), Kur'an-ı Kerim'in 38. suresi. Sure 88 ayetten oluşur. Sure ismini birinci ayettindeki “Sad” harfinden almıştır. Mekke döneminde indirildiğine inanılmaktadır. Surede başlıca, Allah’ın birliği, paganların inkarları ve sapıklıkları sebebiyle azabı hak etmiş oldukları, Davud, Süleyman, Eyyüb, İbrahim, İshak, İsmail, el-Yesa’ ve Zülkifl Peygamberlerin kıssaları, Davut Peygamber’in hakemliği ve Muhammed'in temel görevi konu edilmektedir. Sad suresi 10. ve 32 ayetlerinin mealleri, aslında Arapçasında hiçbir karışıklığa meydan vermeyecek net ve basit ifadeler yer aldığı halde, meal konusuna keyfi yaklaşımlara örnek olarak verilebilecek türden, birbirleriyle tamamen zıt anlamlara gelen meallerin görülebildiği örneklerdendir. Bu meallerde 10 ayette istifhâm-ı inkârî görmezden gelinmekte, 32 ayette ise Süleyman peygambere yakıştırılamayan bir ifade yer almaktadır. İbrahim Peçevî İbrahim Peçevî veya Peçuylu İbrahim Efendi (d. 1574, Pécs – ö. 1650, Budin), Macaristan doğumlu Osmanlı tarihçisidir. Macarlar tarafından (vakanüvis) adıyla tanınır. Annesi Boşnak ailesi Sokollu'ya (Sokolović) mensup olan ve soylu bir ailenin çocuğu olarak dünyaya gelen Peçevî 14 yaşında babasını kaybedince, akrabası olan Anadolu Beylerbeyi Lala Mehmet Paşa'ya bağlanmış ve onun korumasında eserler vermiştir. Pek çok kez Osmanlı-Avusturya savaşlarına katılan Peçevî, Anadolu ve Rumeli'de defterdarlık görevlerinde de bulunmuştur. 1641 yılında devlet görevinden çekilerek tarihini yazmaya başlamıştır. Bu tarih eserinden özellikle 1520-1640 dönemini incelemiştir. Peçevî bu eserinde kullandığı kaynakları gayet açık belirtmiştir ve eserini yazarken daha önce yazılmış pek çok tarih kitabını incelemiştir. Böylece Osmanlı tarihçilerinin arasında ilk defa olarak Avrupalı tarihçilerin eserlerine, özellikle Macarca yazılmış tarih eserlerine kaynak vermiştir. Yazdığı iki ciltlik "Târih-i Peçevî" 17. yüzyıl ve öncesi Osmanlı tarihinin en önemli kaynaklarından biridir. Yapısalcı Marksizm Yapısalcı Marksizm, Marksizmin yapısalcılık felsefesi ışığında yeniden yorumlanması. Kuruluşu ve kuramsal şeklini almasında Louis Althusser öncü isimdir. Nicos Poulantzas ve Ernst Bloch Yapısalcı Marksizmin diğer önemli isimleridir. Althusser, kendi deyişiyle "Marks'ı yeniden okuma"ya girişir. Yapısalcı Marksizm asıl olarak bu yeniden okumanın ürünüdür. Althusser, yapısalcılık konusunda Fransa'daki genel felsefi eğilimden etkilenmiş bir düşünürdür ve Marksizmi bu eğilimle değerlendirilmeye yönelmiştir. Ortodoks Marksizmin temel argümanlarını reddeder Yapısalcı Marksizm. Althusser'in Marks okuması, bilginin niteliğinden ideolojinin tanımına, altyapı-üstyapı kategorilerinin niteliklerinden öznenin kökenlerine kadar temel Marksist kategorilerin anlaşılmasında farklılaşmakta kalmaz, Marksist öğretinin bütünsel olarak anlaşılmasında diğer Marksizmlerden ayrılır. Poulontzas, yapısalcı sınıf analizlerini ve Bloch antropoloji eksenli Yapısalcı Marksizm anlayışlarını geliştirir. Başka bir "Marksist Bütünsellik" anlayışı Georg Lukács'da görülür. Bu anlayış, Yapısalcı Marksizmin tamamen karşıt konumunda sayılır. Althusser'in başlıca hedefi, Ortodoks Marksizm ve özellikle de buna temellik eden Hegelcilik anlayışıdır. Aynı şekilde Hümanizm de Yapısalcı Marksizm anlayışına uygun değildir ve yadsınır. Althusser, Marksizmi, "kuramsal bir anti-hümanizm" olarak tanımlamaktadır. Tarihin ve bilginin "öznesiz ve ereksiz bir süreç" olarak açıklanması, Yapısalcı Marksizmin temel kuramsal ilkesidir. Bunlarla bağlantılı olarak Yapısalcı Marksizmin, "özne" kavramını ve bilinen "özne" teorilerini reddetmektedir denilebilir. Hem bilgi sürecinde hem de tarihsel süreçte "özne" kavramı dışta bırakılır ve bu noktadaki tüm tartışmalar idealizme ait görülür. Yapısalcılığa uygun olarak, Yapısalcı Marksizm, süreçleri ve olguları, onları var eden mevcut "yapı"dan hareketle açıklamaya yönelir. Bilginin, tarihin, toplumun, kültürün açıklamasında yapısalcı dilbilimin kuramsal programını kendine özgü olarak izler. Aşağı Normandiya Aşağı Normandiya (Fransızca: Basse-Normandie []), Fransa'nın 26 bölgesinden biridir. Fransa'nın kuzeybatısında, Manş Denizi kıyısındadır. Merkez şehri Caen'dir. Bölge ekonomisi yoğun olarak tarıma dayalıdır. Hayvan yetiştiriciliği, mandıralar, tekstil ve meyve üreticiliği başlıca sanyi dallarıdır. Caen yakınlarında demir madeni bulunmaktadır. Turizmde önemli bir geçim kaynağıdır. İngiltere'deki Cherbourg limanı ile Caen Ouistreham arasında doğrudan feribot bağlantısı bulunmaktadır. Calvados kıyıları 1944 Haziran ayında Normandiya çıkarması'nın yapıldığı sahillerdir. Bölge adını 9. yüzyılda burayı işgal eden Normanlardan almaktadır. Tarihî Normandiya Aşağı Normandiya ve Yukarı Normandiya diye iki bölgeye ayrılmıştır. YukarÄ± Normandiya Yukarı Normandiya (Fransızca: Haute-Normandie []), Fransa'nın 26 bölgesinden biridir. Fransa'nın kuzeybatısında, Manş Denizi kıyısındadır. Merkez şehri Rouen'dir. Bölgeyi iki il (Eure ve Seine-Maritime) paylaşmaktadır. Bölge adını 9. yüzyılda burayı işgal eden Normanlardan almaktadır. Tarihî Normandiya 1956 yılında Aşağı Normandiya ve Yukarı Normandiya diye iki bölgeye ayrılmıştır ve tekrar 2016 ocak ayında yeniden birleşmiştir. 1431 yılında Jeanne d'Arc İngilizler tarafından Rouen şehrinde yakılmıştır. Müze yoğunluğu açısından Fransa'nın birinci bölgesidir. Köroğlu (anlam ayrımı) Köroğlu aşağıdaki anlamlara gelebilir Hotel Ruanda Hotel Ruanda (Orijinal ismiyle: "Hotel Rwanda"), Ruanda Soykırımı'nı konu alan, dram türü bir filmdir. 2004 tarihli filmin yönetmeni Terry George'dur. Kanadalı, İngiliz, İtalyan ve Güney Afrikalı firmaların ortak yapımı olan filmin başrol oyuncusu Don Cheadle'dir. Filmin yönetmeni olan Terry George, A. Kitman Ho ile birlikte filmin yapımcılarındandır. Ruanda'nın başkenti Kigali'deki bazı çekimler dışında filmin büyük bölümü Güney Afrika'da çekilmiştir. Film Ruanda'da 1994 yılında Hutu ve Tutsi etnik grupları arasında çıkan ve büyük sayıda (yaklaşık 800.000) Tutsinin yaşamını kaybetmesiyle sona eren şiddet olayları ve katliamı konu alır ve filmin senaryosu Ruanda Katliamı'ndaki gerçek olaylara dayanmaktadır. Ana karakter Kigali'deki Hôtel des Mille Collines'in müdürü olan Hutu kökenli Paul Rusesabagina'dır. Bir Hutu olan Paul Rusesabagina, Hôtel des Mille Collines'in müdürüdür ve Tutsi bir kadınla evlidir. Katliam başladığında öncelikle kendi ailesini kurtarmaya çalışsa da durumun farkına varınca kendi ailesinin yanı sıra kurtarabildiği tüm Tutsi ve Hutu mültecileri kurtarmaya çalışır. Komşularıyla birlikte ailesini otele götürmesinden sonra birçok Tutsi ve Hutu mülteciyi de otele alır. Otel neredeyse bir mülteci kampına dönerken, daha önceleri kurduğu ilişkilerini kullanarak oteldeki insanları korumaya çalışır ve sonuç olarak 1268 mültecinin hayatını kurtarır. Film oteldeki mülteciler ile birlikte Rusesabagina'nın ailesinin Tutsi isyancılarının hakim olduğu taraftaki bir mülteci kampına kaçması ve buradan Tanzanya'ya doğru hareket etmeleri ile son bulur. Filmdeki bu çerçeve hikâyenin yanı sıra, Ruanda Katliamı'na dair birçok bilgi sunulmaktadır. Ayrıca olaya uluslararası tepkinin çok düşük düzeyde kalması, BM ve Batılı güçlerin katliam karşısındaki tavırları büyük oranda eleştirilir. Üstelik filmde de geçen oteldeki insanlar kendilerini kurtarmak için geldikleri sandığı Fransız ve diğer Avrupa devletlerinden askerlerin sadece Avrupa ülkeleri vatandaşlarını alıp götürmesidir. Mayıs 2011 itibarıyla Internet Movie Database (IMDb – İnternet Film Veritabanı) isimli ünlü sinema sitesinin en iyi 250 film listesinde 8.2/10 puan alarak 120. sırada yer alan birçok olumlu tepki ve eleştiri almıştır. Başlangıçta R olarak etiketlendirilen film daha sonra PG-13 şeklinde yeniden etiketlenmiştir. En iyi aktör, En iyi yardımcı aktris ve En iyi özgün senaryo dallarında Akademi Ödülü'ne (Oscar'a) aday gösterilmiştir. American Film Institute (Amerikan Film Enstitüsü) filmi tüm zamanların en ilham veren 100 filmi içeresinde 90. sıraya koymuştur. Ayrıca film eleştirmenlerinden Richard Roeper filmi tüm zamanların en ilham verici filmlerinden biri olduğu belirtmiş ve filmi 2004 yılının en iyi filmi olarak adlandırmıştır. Köroğlu Köroğlu, Bolu'da yaşamış bir Türk halk ozanıdır. Bolu'nun Dörtdivan ilçesindendir. Bu isimle yazılmış Köroğlu Destanı da vardır. Köroğlu (16. yüzyıl) Halk şairlerimiz içerisinde kavganın, özgürlüğün sembolüdür. Doğum, ölüm tarihleri bilinmeyen, bir eski efsane kahramanı olan Köroğlu'nun adını alan bir şairimizdir. Bu şairin, III. Murat zamanında (1574-1595) Osmanlı ordusuyla İran savaşlarına katıldığı (1578-1584) bilinmektedir. Bolu Beyi'nden babasının intikamını almak üzere dağlara çıkan, yiğitlik ve iyilikseverliği destanlaşan isyancı Köroğlu ile şair Köroğlu halk zihninde kaynaşmış durumdadır. Aslında çok daha eski bir efsanedir. Köroğlu halk şairlerimiz içerisinde kavganın ve özgürlüğün sembolüdür. Şiirlerinde coşkun bir seslenişle yiğitlik, dostluk, aşk, doğa sevgisi çok sâde bir dille anlatılır. Bu şiirler, hikâyeci âşıkların nesirle anlatılan hikâyeleri arasına serpiştirilmiştir. 24'ü bulan bu hikâyeler, Türklük dünyasına yayılan bir Köroğlu destanının doğuşunu hazırlamıştır.Bazı öykücüler kitaplara yazdıklarını filme de aktarmışlardır. Köroğlu aslında eski bir asker ve sonradan dağa çıkan bir Celali eşkiyasıdır. Bu adı (belki de bir mahlas olarak) eski Türk destanlarındaki bir kahramandan almıştır. Asıl adı Ruşen’dir. Köroğlu; yiğit, adaletli, inançla dolu ideal bir insan profilidir. Azerbaycanda çok yaygın olan "Koroğlu Efsanesi" ("Kor", Azeri dilinde kör demektir,) ile büyük oranda benzeşir. Köroğlu destanı Anadolu Türklüğünün yüreğinde yaşayan tutkularla, isteklerin, değerlerle inançların sembolüdür. Bu destana göre Köroğlu'nun asıl adı Ruşen Ali'dir. Babası Yusuf, Bolu Beyi'nin seyisidir. At meraklısı olan Bolu Beyi, seyisi Yusuf'u cins bir at almaya gönderir; fakat Yusuf'un getirdiği tayı beğenmez, adamın gözlerine mil çektirir. Yusuf tayı ve oğlunu alıp memleketten çıkar. Ruşen Ali, babasının tarif ettiği tarzda, tayı karanlık bir ahırda besler. Tay, belli bir zaman sonra kanatlanır, eşsiz bir küheylan olur. Yusuf ile Ruşen Ali, Aras ırmağına gider, orada Bingöl'den inecek olan üç sihirli köpüğü beklerler. Yusuf, köpükleri içince, tekrar görmeye başlayacak, gençleşecek ve Bolu Beyi'nden intikamını alacaktır. Fakat, Ruşen Ali köpükleri kendisi içer, babasına köpüksüz su verir. Yusuf buna bir yandan üzülür, bir yandan da, oğlu intikamını alacak bir yiğit olacağı için sevinir. Bu sihirli üç köpükten biri Köroğlu'na ebedi hayat, biri yiğitlik, biri de şairlik sağlar. Yusuf, oğluna intikamını almasını tavsiye ettikten sonra ölür. Ruşen Ali Kır-At'ı ile birlikte dağa çıkar. Köroğlu diye ün alır, bir derebeyi gibi yaşamaya başlar, her savaşta üstün gelir; bezirganlardan, beylerden, paşalardan aldıklarını yoksullara dağıtır. Delikli demir (tüfek) icat olunup da eski yiğitlik gelenekleri bozulunca, arkadaşlarına dağılmalarını tavsiye eder, "sır olur", Kırklar'a karışır. Bu destan Yaşar Kemal'in "Üç Anadolu Efsanesi" yapıtında günümüz edebiyatına aktarılmıştır. Aşağıdaki tanınmış dizeleri yazmıştır: Benden selâm olsun Bolu Beyi’ne Çıkıp şu dağlara yaslanmalıdır At kiÅŸnemesinden, kalkan sesinden DaÄŸlar seda verip seslenmelidir Düşman geldi tabur tabur dizildi Alnımıza kara yazı yazıldı TÃ¼fek icat oldu mertlik bozuldu Eğri kılıç kında paslanmalıdır. Köroğlu düşer mi eski şanından Ayırır çoğunu er meydanından Kırat köpüğünden düşman kanından Çevrem dolup şalvar ıslanmalıdır Bir efsaneye göre Köroğlu'nu tek Yenebilen kişi Kiziroğlu Mustafa Bey'dir. Bunun üzerine aşağıdaki türküyü yazar. Bir atı var Ala Paça Peh peh peh Mecal vermez Kırat kaça Hey hey hey Az kaldı ortamdan biçe AÄŸam kim, Paşam kim, Nigar kim, HanÄ±m kim, KiziroÄŸlu Mustafa Bey Bir beyin oğlu Zor beyin oğlu "Köroğlu" isimli film, Atif Yılmaz'ın yönettiği Cüneyt Arkın ve Fatma Girik'in başrollüğünü yaptığı "Köroğlu", 1968 yapımı bir tarih ve macera tarzı Türk filmidir. Senaryosunu Ayşe Şasa'nın yazdığı bir kara komedi tarzındadır. Görüntülerini Gani Turanlı'nın çektiği filmin müzikleri Yücel Paşmakçı'ya aittir. Yapım şirketi Uğur Film, yapımcı Memduh Ün'dür. Hutular Hutular, Burundi ve Ruanda'da yaşayan Bantulardan bir halk. Ruanda nüfusunun %84'ü ve Burundi nüfusunun %85'i Hutu kökenlidir. Bununla birlikte, Hutuları tam olarak bir etnik grup görmek pek doğru değildir, zira Hutu ayrımı etnisiteden çok sosyal sınıf ayrımından köken bulmaktadır ve Hutular ile bölgedeki diğer etnik gruplar, özellikle de Tutsiler arasında herhangi bir belirli dilsel, fizikî veya kültürel farklılık yoktur. Tarihi açıdan bu gruplar boy ortalaması ve fiziksel görünüş açısından farklılıklar barındırmış, fakat bugün bu farklılıklar belirsizleşmiştir. Bazı araştırmacılar bu grupların oluşumunda Belçikalı kolonicilerin rolünün de önemli olduğunu belirtmektedir. Hutular Afrika'nın Büyük Göller Bölgesi'ne 2. yüzyıl dolaylarında gelmiş ve Twaların yerini alarak 15. yüzyıla kadar bir dizi küçük krallık ile bölgede hâkim konumda kalmışlardır. Bu dönemde (15. yüzyıl dolayları) ise Tutsilerin Etiyopya tarafından bölgeye geldikleri ve Hutuları yendikleri düşünülmektedir; fakat bu fikirler tartışmalıdır. 1950'lerdeki kolonyal dönemin sonuna kadar Tutsi monarşisi egemenliğini sürdürmüştür; kolonyal dönemde Belçikalı yöneticiler etnik ayrışmayı kendi otoritelerini korumak için kullanmıştır. Kolonyal dönemin sonunda, Tutsi monarşisi kısa sürede yıkılmış ve bölge 1962'de Ruanda ve Burundi olarak ikiye ayrılmıştır. Bununla birlikte Tutsiler Burundi'de dominant taraf olarak kalmışken, Ruanda'da 1994 yılına kadar Hutular daha yetkin taraf olmuşlardır. Bugün sayılarının yaklaşık olarak 5-5,9 milyon dolaylarında olduğu düşünülmektedir. Paul Rusesabagina Paul Rusesabagina (d. 15 Haziran 1954 - ) Ruanda Katliamı sırasında birçok insanın hayatını kurtarması sebebiyle uluslararası ün ve takdir kazanmış Ruandalı. Katliam sırasında Ruanda’nın başkenti Kigali’deki Hôtel des Mille Collines’in müdür yardımcısı olan Rusesabagina, daha önce de yine Kigali’de bulunan Hôtel des Diplomates’in müdürlüğünü yapmıştı. Katliam sırasında, Rusesabagina daha önceden kurduğu ilişkilerini ve etkisini kullanarak 1260'tan fazla Tutsi ve ılımlı Hutu’nun hayatını kurtarmıştır. Hayatının bu bölümü ve Ruanda Katliamı’nı konu alan "Hotel Rwanda" isimli 2004 yapımı film ile dünya çapında daha da tanınan Rusesabagina’nın etnik kökeni Hutu’dur. Rusesabagina bugün karısı, çocukları ve evlat edindiği yeğenleriyle birlikte Belçika’da yaşamaktadır. Rusesabagina Ruanda’nın orta bölgesinde bulunan Murama-Gitarama’da çiftçi bir ailenin çocuğu olarak doğmuştur. İlk karısı Esther’den üç çocuğu olmuştur. 1981 yılında boşandıktan sonra Nairobi, Kenya’daki Utalii College’de Otel Yönetiminden mezun olmuştur. Öğrenimi İsviçre’ye bir geziyi de içermekteydi ve İsviçre’den döndüğünde Hôtel des Mille Collines tarafından genel müdür yardımcısı olarak işe alınır. Ekim 1984'ten Kasım 1992’ye kadar bu işi yaptıktan sonra firmanın Kigali’deki oteli Hôtel des Diplomates’e genel müdür olarak tayin edilerek, terfi etmiştir. Şu anda hâlâ evli olduğu karısı Tatiana ile 1987’de karşılaşmıştır. Tatiana Katolik bir Tutsi’dir ve bir hemşire olarak çalıştığı yerde bu sebeple ayrımcılığa maruz kalmaktadır, gerek onun bu güç durumunu rahatlatmak gerekse de ona daha yakından tanıyabilmek arzusuyla Paul onun daha yakına tayin edilmesini sağlamıştır. Evlendikten sonra olan kız çocuklar birkaç günlükken ölmüştür, daha sonra Tresor isimli bir oğulları olmuştur. 6 Nisan 1994'te Ruanda Katliamı başladı ve binlerce Tutsi Hutu Interahamwe milisleri tarafından öldürülmeye başlandı. Rusesabagina gerek bir Hutu olduğundan gerekse daha önceden kurmuş olduğu etkili ilişkileri sebebiyle güvende olsa da karısı bir Tutsi olduğundan ve çocukları da 'melez' kabul edildiğinden ailesiyle birlikte katliamdan kaçması mümkün gözükmüyordu. Ailesini çalıştığı otele güvende olmaları için yerleştirdikten sonra, diğer yöneticiler ayrılırken Sabena’ya telefon ederek yetki istemiş ve isteği kabul edilmiştir. Bu noktadan sonra yetkisini ve sahip olduğu etkiyi otele sığınan mültecileri ve ailesini korumak için kullanmıştır. Birçok zorlu günün ardından oteldeki mültecilerle birlikte Rusesabagina ve ailesi Tanzanya’ya kaçabilmeyi başarmışlardır. 2 yıl Ruanda’da ikâmet ettikten sonra aldığı ölüm tehditleri sebebiyle Belçika’ya iltica talebinde bulunmuş, olumlu yanıt üzerine 1996 yılında Brüksel’e taşınmıştır. Paul Rusesabagina 9 Kasım 2005 yılında Amerika Birleşik Devletleri Başkanı George W. Bush tarafından "U.S. Presidential Medal of Freedom" (A.B.D. Başkanlığı Özgürlük Madalyası) ile ödüllendirilmiştir. Ayrıca Tom Zoellner tarafından kaleme alınmış "An Ordinary Man" (“Sıradan Bir Adam”, ISBN 0-670-03752-4) isimli bir otobiyografisi 2006 yılında yayımlanmıştır. Alihan Samedov Alihan Samedov (Azerice: Əlixan Səmədov, 27 Nisan 1964, Sumgayıt), Azerbaycan asıllı Türk balaban virtüözü. Alihan Samedov, 27 Nisan 1964 yılında Sumgayıt'ta müzisyen bir ailenin çocuğu olarak dünyaya geldi. Samed Vurgun Müzik Okulu'nda obua, Neriman Nerimanov Kültür Evi'nde de garmon eğitimi aldı (1979 -1982). Azerbaycan Devlet Pedagoji Üniversitesi'nde okuyup (1986-1990) eğitimini tamamladı. Nefesli çalgıları (balaban, klarnet, gaboy, tütek, zurna, saksafon) ve halk çalgılarını (nağara, goşa nağara, tef, garmon) büyük bir ustalıkla çalabiliyor. 1993 yılında müzik sanatını daha da geliştirmek amacıyla Türkiye'ye göçen Samedov, balabanı ile kısa sürede büyük dinleyici kitlesi kazandı. "Balaban Metodu" kitabının yazarı Alihan Samedov çeşitli ödüllere layık görüldü. Rusça'yı iyi bilen Samedov ayrıca satranç ustasıdır ve Erenköy İlköğretim Okulu'nda satranç öğretmenliği yapmıştır. Kadıköy Halk Eğitim Merkezi'nde müzik direktörlüğü, Eyüboğlu Eğitim Kurumu'nda halk dansları müzik direktörlüğü, İstanbul Kafkas Dance Company'de müzik direktörlüğü ve Samanyolu TV Azerbaycan musuki sorumluluğu görevlerini üstlenmiştir. Bozkır, Ortaköy Bozkır, Ortaköy, Aksaray ilçesine bağlı bir kasabadır. Fazla ağaçlık olmayan bitki örtüsü, bozkır olan düzlük bir arazi üzerinde kurulmuştur. 1999'da kasaba olmuştur. Kasaba halkının geçim kaynağı genelde tarım ve hayvancılıktır. AzTV AzTV Azerbaycan'ın ilk televizyon ve radyo kanalıdır. Radyo yayınlarına 1926, televizyon yayınlarına ise 1955'te başladı. 2007 yılında EBU üyesi olup Eurovision'a katılmak istemişse de Avrupa Yayın Birliği'nin Ocak 2007'de aldığı bir karara göre üyelik başvurusu "devletten yeteri kadar bağımsız olmadığı" gerekçesiyle reddedildi.Şu anda Uefa Avrupa Ligi ve Şampiyonlar Ligi yayınları da yapmaktadır. Türksat uydusundaki yayını kesilmiştir. Yayın Azerspace-1 uydusundan devam etmektedir. Alan Sokal Alan David Sokal (d. 24 Ocak 1955), New York Üniversitesi matematik bölümünde profesör. Doktorasını 1981 yılında Princeton Üniversitesi'nden aldı. Politik olarak sol görüşlü olan Sokal, Nikaragua'daki solcu Sandinist yönetimi sırasında Nikaragua Ulusal Üniversitesi'nde matematik öğretmenliği yaptı. Fizik alanındaki araştırmaları istatistiksel mekanik, kuantum alanı teorisi, matematiksel fizik ve sayısal fizik alanlarında yoğunlaşmaktadır. Özellikle 1996'daki Sokal Vakası olarak adlandırılan olayla yaygın olarak tanınan bir isim haline geldi. Postmodern Kültürel Araştırmalar alanının prestijli bir yayını olan Social Text dergisine ""Transgressing the Boundaries: Towards a Transformative Hermeneutics of Quantum Gravity"" "("Aşılan Sınırlar: Kuantum Kütleçekiminin Dönüşümsel Bir Betimlemesine Doğru"") başlıklı postmodern jargonu ve düşünceleri bolca kullanan ve önde gelen postmodern düşünürlere bolca gönderme yapan ama aslında tamamen anlamsız ve bilimsel bakımdan uydurma temeller üzerine kurulu bir makale yolladı. Dergi makalenin sahteliğinden hiç şüphelenmeksizin olduğu gibi yayınladı. Makaleyle ilgili çeşitli postmodern yayınlarda övgüler yer aldı. Sokal kısa bir süre sonra Lingua Franca dergisinde makalenin içeriğini ortaya koydu ve böylece "Bilim Savaşları" olarak da adlandırılan bir tartışmayı başlattı. Tartışma Paul R. Gross ve Norman Levitt'in Anglo-Amerikan sosyal bilimler alanındaki akademik yayınlarda giderek daha fazla yer almaya başladığını iddia ettikleri hurafeci görüşleri ele aldıkları kitapları Yüksek Batılinançla boyutlanarak arttı. 1998 yılında Sokal, Belçikalı teorik fizikçi ve ilerici yazar Jean Bricmont'la birlikte "Son Moda Saçmalar: Postmodern Entelektüellerin Bilimi Kötüye Kullanmaları" başlıklı bir kitapta, "Sokal Vakası" olayını planlarken neyi amaçladığını Jacques Lacan, Julia Kristeva, Jacque Derrida, Jean Baudrillard, Gilles Deleuze, Luce İrigaray, Bruno Latour gibi önde gelen postmodern yazarların düşüncelerinin etkileyiciliğini arttırmak için doğa bilimlerin alanından yaptıklarını yüzeysel ve anlamsız alıntıların niteliğini ortaya koyan notlarını bir araya getirerek yayınladılar. Tanecikli yapÄ± Tanecikli yapı, bütün maddelerin kendilerinin özelliklerini tasıyan oldukça küçük birimlerden (taneciklerden) meydana gelmesidir. Örnek olarak, su için molekül, helyum gazı için atom, ışık için foton verilebilir. Baba (albüm) Film ile aynı ismi taşıyan albüm, Columbia Records tarafından 1972 yılında çıkarıldı. MÃ¼ziklerin besteleri Nino Rota'ya ait. Baba Bölüm II (albüm) Film ile aynı ismi taşıyan albüm 1974 yılında Music Corporation of America tarafından çıkarıldı. Lağım çukuru Lağım çukuru ya da foseptik, lağım şebekesinin bulunmadığı yerlerde sağlık koşullarına uygun olarak yer altında inşa edilmiş özel pis su depolarına verilen isimdir. Bu depolar dolduğu zaman vidanjör denilen pompalarla lağım (atık) çekilir ve uygun bir yere taşınıp dökülür. Foseptik çukurlar genelde nüfusu az olan kırsaldaki mezra ve köylerde görülür. Ayrıca yazlık bölgelerde denizin kirlenmemesi amacıyla foseptik sistemi kullanılmaktadır. Kasaba, ilçe ve şehirlerde foseptik çukurların yerini kanalizasyon şebekesi alır. Kanalizasyon şebekesi, foseptik çukurlara oranla çok daha sağlıklıdır. Antropozofi Avusturyalı filozof Rudolf Steiner (1861-1925) tarafından kurulan ve "ezoterik bilim" olarak da anılan antropozofi, fizik ötesi fenomenleri, doğa bilimlerinin fizikî dünyayı araştırdığı ve tanımladığı kesinlik ve açıklıkta araştırmayı ve tanımlamayı hedefleyen bir fikir akımıdır. Terimin kökleri Yunanca "anthrōpos" (insan) ve "sophia" (hikmet) sözcükleridir. Steiner, yaklaşımını "bilimsel yöntemler kullanılarak yapılan ezoterik gözlemler" olarak tanımladı. Antropozofların düşüncesine göre, içinde bu eğitim-hazırlanma sürecinin gerçekleştirleceği mekânı mimarlık yaratacağı için, ak büyünün bir aracı olmalıdır. Söz konusu düşünsel temellendirme, 1910'lar ve 1920'lerde bir antropozofik mimarlığın doğuşuna sebep oldu. Antropozofik mimarlığın en belirgin örneği, Basel yakınlarındaki Dornach'ta bulunan "Goettheanum" adlı yapıdır. İddialarının farklılığına karşın, ekspresyonist mimarlığa bir benzer. Dubar Dubar ("Mugil cephalus"), Mugilidae familyasından bütün tropik ve ılıman denizlerde yaygın olan bir kefal türü. Ortalama 30-50, en çok 75 cm boyda olabilir. Kafası yassı, vücudu dolgundur ve iki adet üçgen şekilli sırt yüzgeçleri vardır. Sırtı koyu gri ile yeşilimsi bir renk arası değişir. Karın kısmı gümüş beyazıdır. Bütün kefaller gibi ürkek ve çevik bir balıktır. Açık denizle sahiller arasında gidip gelir. Bazen beslenmek için sürüler halinde acı sulara, lagünlere, hatta kilometrelerce nehirlerin içine girerler. Deniz dibi bitkileri ve yumuşakçalarla beslenir. Yaz aylarında üreyip 150 bin - 1 milyon yumurta verir. Beyaz etinin lezzeti ve mumlanarak pazarlanan "havyar" yumurtasıyla ekonomik değeri çok yüksektir. Kari'a Suresi Kari'a Suresi (Arapça: سورة القارعة ) Kur'an-ı Kerim'in 101. suresi. Sure 11 ayetten oluşur. Mekke'de, Kureyş Suresi'nden sonra indirildiğine inanılan sure, ismini ilk ayetinde geçen ve kıyamet günü anlamında kullanılmış olan "el-Kari'a" kelimesinden alır. Surede kıyamet günü gerçekleşecek olaylardan ve ahiret hayatı konularından bahsedilmiştir. Malta palamudu Malta palamudu ("Naucrates ductor"), Carangidae familyasına ait, sıcak ve ılıman denizlerin açıklarında yaşayan bir balık türü. Bazen gemilerin altında, genelde köpek balıklarına ve vatozlara eşlik ederek yüzen, çevik hareketli bir balıktır. Takip ettiği büyük balıkların cildinde bulunan parazitlerden ve onların yemek yerken etrafa sıçrattıkları parçalardan beslenir, ama bunun yanında yosunlar, deniz kurtları ve kabuklular ile de beslenir. Küçük malta palamutları hatta köpekbalıklarının ağızlarına girip onların dişlerinin arasına sıkışmış kalıntılarını yerler. Ortalama 40 cm. boyda olur. Sonbaharla kış ayları arasında üreme yapar. Etinin gıda değeri yoktur. Eski yunan denizcileri, gemilerine malta palamutları eşlik etmeye başladıkları zaman karaya yaklaştıklarına ve bu balıkların onlara limana varmaları için kılavuzluk ettiklerine inanırlarmış, ve bu yüzden onlara "pilot balıkları" derlermiş. Limousin (bÃ¶lge) Limousin [] (Oksitanca: "Lemosin"), Fransa'nın 26 bölgesinden biridir. Fransa'nın ortasında bulunur. Merkez şehri Limoges'dur. Fransa'nın Avrupa'daki bölgeleri içinde en az nüfusa sahip olan bölgedir. Bölgede bulunan Creuse ili Fransa'nın en yaşlı nüfusuna sahiptir. Corrèze ili de Fransa cumhurbaşkanı Jacques Chirac'ın ilidir. Politik açıdan bakıldığında bu bölge solun kalesi olarak görülmektedir. Fransa'nın başlıca beş sendika birliğinden biri olan CGT "(Confédération Générale du Travail - Emek Genel Konfederasyonu)" 1895 yılında Limoges şehrinde kurulmuştur. Brilliant DadaÅŸova Brilliant Dadaşova (15 Eylül 1965, Bakü), Azeri pop müzik sanatçısıdır. Brilliant Süleyman kızı Dadaşova beş çocuklu bir ailede doğdu. Garmon sanatçısı olan annesini trafik kazasında kaybetmiştir. Kendisinin yanı sıra ablaları da müzikle profesyonelce ilgilenmektedirler. Brilliant Dadaşova evli ve bir çocuk annesidir. Dadaşova ilk olarak 1985'te, Moskova'da Uluslararası Gençlik Festivali'nde sahneye çıktı. İki yıl sonra, Sovyetler Birliği cumhuriyetlerini kapsayan Pop Müzik Yarışmasını kazandı. 1990'da, Azerbaycan Ulusal Kültür ve Sanat Enstitüsü'nden mezun olup ülkenin en başarılı kadın sanatçıları arasında yerini aldı. Uluslararası üne sahip sayılı Azeri sanatçılardan olup, ABD, Almanya, Avusturya, İngiltere, İsveç, Kanada, Rusya ve Türkiye'de konser vermiştir. 1995'te "Züleyha" adlı parçası Rusya'da en çok dinlenen 10 parça arasına girmeyi başardı.. 1999'da, Bakü belediye meclisine seçildi. 2001'den 2006'ya Azerbaycan Space TV kanalında, "Gözəllik dünyanı xilas edəcək" (Dünyayı güzellik kurtaracak) adlı kendi söyleşi yayını sundu. Eylül 2006 dan beri Brilliant Dadaşova "Akademiya" adlı, yetenekli gençleri sahne hayatına hazırlamayı hedefleyen, yayın ile yakından ilgilenmekte. Lorraine Lorraine [] ("Loren", Almanca: "Lothringen"), Fransa'nın 26 bölgesinden biridir. Fransa'nın kuzeydoğusundadır. Başlıca şehirlerinden Metz idarî merkez, Nancy tarihî merkezdir. Fransa'nın bölgeleri içinde üç ülkeye birden sınırı olan tek bölgedir: Belçika, Lüksemburg ve Almanya. Aynı zamanda Lancashire-İngiltere'den Toscane-İtalya'ya kadar uzanan ve Ren Nehri'ni izleyen ""Mavi Muz""un ortasında yer alır. I. Dünya Savaşı'nın en uzun ve en zorlu çarpışmalarından birisi 1916'da Verdun yöresinde gerçekleşmiştir : Verdun Savaşı. O zamanlar tamamen yokedilen birçok köy hiçbir zaman tekrar yerleşime açılmadı. Bu bölgeye "kırmızı bölge" denmektedir. I. Dünya Savaşı'ndan sonra bölgeye savunma amaçlı olarak Majino hattı (Fransızca:"Ligne Magino") yapılmış olsa da 1940 yılında ilhak edilen bölge ancak 1944 yılında General Patton tarafından kurtarılmıştır. Lorraine haçı II. Dünya Savaşı sırasında Londra'da General de Gaulle tarafından kurulan direniş hareketi Özgür Fransa'nın sembolü olmuştur. Bölgeden birçok tanınmış kişi çıkmıştır, bunların arasında şair Paul Verlaine'i, Jeanne d'Arc'ı, şarkıcı Patricia Kaas'ı, politikacılar Jules Ferry ile Raymond Poincaré'yi ve futbolcu Michel Platini'yi sayabiliriz. Åžerif Mardin Şerif Mardin (d. 1927, İstanbul - ö. 6 Eylül 2017, İstanbul), Türk sosyolog ve siyaset bilimcisi. 1927 yılında İstanbul'da doğdu. Galatasaray Lisesi’nde başladığı orta öğrenimini Amerika Birleşik Devletleri'nde tamamladı. Kökleri İslam Peygamberi Muhammed'in torunu Hüseyin'e kadar gittiği iddia edilen Mardinizade ailesine mensuptur ve baba tarafından Betül Mardin ve Arif Mardin'in kuzenidir. Stanford Üniversitesi Siyasal Bilimler Bölümü mezuniyetinin ardından lisansüstü eğitimini Johns Hopkins Üniversitesi'nde yaptı. Doktorasını Stanford Üniversitesi'nde Hoover Institute'de “The young Ottoman movement: a study in the evolution of Turkish political thought in the nineteenth century” başlıklı tezle savundu. Aynı tezin genişletilmiş halini 1962 yılında Princeton Üniversitesi Press'ten "The Genesis of The Young Ottoman Thought" adıyla bastırdı. Bu konu üzerindeki çalışmalarını 1964 yılında çıkan diğer eseri "Jön Türklerin Siyasi Fikirleri: 1895-1908" (Türkiye İş Bankası Yayınları) ile taçlandırdı. Bu iki çalışma sonraki çalışma alanını tayin etti ve Türk Modernleşmesi problematiğini genişletecek ayrıntılı makale çalışmaları ile devam etti. 1954-1966 yılları arasında dönemin önemli dergisi olan Forum'da yazarlık yaptı. Ankara Üniversitesi'nde 13 yıl hocalık yaptıktan sonra Boğaziçi Üniversitesi'nde İktisadi İdari Bilimler Fakültesi'nin kurucu Dekanlığını ve Sosyoloji Bölümü Başkanlığı yaptı (1973). Daha sonra yaklaşık 13 sene Washington'daki American University'de İslam Araştırmaları Merkezi Başkanlığını yürüttü. Sonra Türkiye'ye Sabancı Üniversitesi'ne Tanzimat Dönemi Türk Düşüncesi hakkındaki çalışmalarını geliştirecek bir programın başına döndü. 2011 yılında Emeritus statüsü verilmiştir. Sonrasında İstanbul Şehir Üniversitesi Sosyoloji Bölümüne katılmıştır. Vefatına kadar burada derslerine devam etmiştir. İnsan, tarih, sosyoloji, popüler kültür konularında her Pazar yayınlanan "Gerçek Orada Bir Yerde" adlı sohbet programında, Oğuz Haksever’in yönetiminde Gündüz Vassaf ve Murat Belge ile birlikte yer aldı. 1993 yılında ODTÜ Prof. Dr. Mustafa Parlar Eğitim ve Araştırma Vakfı Yılın Bilim Adamı Ödülünü (Prof. Dr. Tekin Dereli ile birlikte)aldı. 1967–1970 yıllarında Türkiye Sosyal Bilimler Derneği (TSBD) kurucu başkanlığı yaptı..Yine 1994 yılında Yeni Demokrasi Hareketi (YDH) kurucu üyesi olarak geçici bir dönem siyasete girdi. Stanford Üniversitesi, Boğaziçi Üniversitesi, Sabancı Üniversitesi ve İstanbul Şehir Üniversitesi'nde öğretim üyeliği yapmıştır. Şerif Mardin, 2007 yılında Vatan Gazetesi'nden Ruşen Çakır'la yaptığı bir röportajda 'mahalle baskısı' kavramını ortaya attı. Bu kavramla, muhafazakârlaşan bir toplum içerisinde, bu muhafazkarlaşmanın baskın hale gelmesi durumunda "dini" bir hayat tarzını benimsemeyenlerin kendilerini dışlanmış hissedeceklerini ve baskın hale gelen muhafazakârların değerlerinin ağirlık kazanabileceğini anlatmaya çalıştı. Şerif Mardin, 6 Eylül 2017 tarihinde İstanbul'da 90 yaşında hayatını kaybetti. Cenazesi Yeniköy Camii'nde kılınan namazın ardından Kilyos Mezarlığında defnedildi. V for Vendetta (film) V for Vendetta, 2005 ABD-Almanya ortak yapımı olup 2006'da gösterime giren film. Wachowski kardeşlerin sinemaya uyarlayıp yapımcılığını üstlendiği filmi daha önce Matrix üçlemesinde yardımcı yönetmenlik yapan James McTeigue yönetti. V for Vendetta, Alan Moore'un yazıp David Lloyd'un çizdiği, DC Comics'in yayınladığı aynı isimli çizgi romandan beyazperdeye uyarlandı. Filmin başrollerini Hugo Weaving (V) ve Natalie Portman (Evey Hammond) paylaşır. Hikâye; geleceğin İngiltere'sinde (2020) geçmektedir. Diktatör bir rejime bireysel bir başkaldırının nasıl toplumsal hale geldiğini gösterir. Ağustos 2006 itibarıyla "V for Vendetta" ABD'de 70,511,035 $ gişe yapmış; uluslararası olarak 60,900,000 $ hasılat ile toplam kazancı 131,411,035 $'a ulaşmıştır. Film ABD'de gösterime girdiği gün 8,742,504 $, ilk hafta 25,642,340 $ gelir elde etmiştir. Geleceğin İngiltere'sinde geçen filmde terör olaylarında büyük kayıplar verdikten sonra kurtuluşu baskıcı bir yönetimde bulan İngiliz halkının uyanış öyküsü anlatılmaktadır. Film, V'nin (Hugo Weaving) Evey'i (Natalie Portman) kurtarması ile açılır. Vi; Hatırla, 5 kasım gecesini hatırlaBarutu, ihaneti ve komployuHiçbir neden bilmiyorum ki gerektirsinBarut komplosunun unutulmasınıV "Remember, remember, the fifth of november!" ("Hatırla, 5 Kasımı hatırla!") sloganı ve gerçekleştirdiği eylemler yönetimi ve halkı hareketlendirir. (5 Kasım 1605; Guy Fawkes'un İngiliz Parlamento Sarayını havaya uçurma girişiminin tarihidir.) Sadece kapalı devre TV yayını yapılan İngiltere'de yayıncı kuruluşu basar ve bir sonraki sene 5 Kasım'da her şeyin değişeceğini ve onun gibi düşünen herkesin sonraki sene 5 Kasım'da Parlamento Binası'nın önünde toplanmasını ister. Filmde bir yandan bir sene içinde halkın uyanışına, yönetimin gerildikçe baskıyı arttırmasına, özgürlük için gerekli temellerin atılmasına, dedektif Finch'in (Stephen Rea) V'nin ve despot rejimin sırlarını araştırmasına, diktatörlüğün doğuşu ve gelişmesine tanık olurken; diğer yandan Evey'in V'yi ve kendini tanıması, yönetimin kişisel yaşama saldırısı, özgürlüklerin korkulara kurban edilmesi anlatılmaktadır. Filmin sonunda halk değişime hazırdır, diktatörü devirmek ve parlamentonun havaya uçmasını izlemek için suratlarındaki Fawkes maskelerine rağmen (ki o maskeleri tüm İngiliz halkına V yollamıştır), 4 Kasım geceyarısı parlamentoya doğru