dördüncü, The Wizard of Oz (1939) altıncı sırada idi. Fantasia 2000 Fantasia 2000, Walt Disney yapımı otuz yedinci Fantasia animasyon/müzikal filmidir. Birçok animasyon içerikli sahnelerden oluşan filmin ilk filmi Fantasia, 1940 yılında çekilmiştir. Film için James Levine ve Chicago Simfoni Orkestrasının yanı sıra birçok insan çalıştı. Aynı zamanda filmde birçok Disney karakterini, örneğin Mickey Mouse ve Donald Duck'ı görebiliriz. Tahmini olarak 80 milyon dolarlık bütçeyle çekilen film, yeterli ilgi görmüştür. 60 yıl önce çekilen Fantasia ilgi o kadar büyük oldu ki, o zamanlar neredeyse Disney müzikal dünyasında çığır açmışdı. Bu yeni film için ise ressamlar, animasyoncular, bir birinden ünlü sunucular, yönetmenler ,besteciler ve daha birçok yönetmen birlikte çalışmıştır. "Fantasia 2000" VHS ve DVD olarak 2000 yılında piyasaya sürüldü, 60th Anniversary Edition of "Fantasia" ile birlikte. Aynı zamanda içinde "The Fantasia Anthology" diye bir bonusda yer almaktadır. Diego Leon Montoya Sanchez Diego Leon Montoya Sanchez, Kolombiyalı uyuşturucu baronu. ABD'ye onbinlerce ton uyuşturucu soktuğu tahmin ediliyor. Kolombiya'da uyuşturucu çiftlikleri, fabrikaları bulunmaktadır. FBI'ın en çok arananlar listesinin başını çeken Diego Montoya, 7 yıllık kaçak hayatın sonunda 2007 yılında Kolombiya'nın batısında askeri bir operasyonla yakalanmıştır. Düzyayla, Gölköy Düzyayla, Ordu İli, Gölköy İlçesi'nin beldesidir. Düzyaylanın doğusunda Süleymaniye, Yuvapınar ve Haruniye, batısında Aybastı ilçesine bağlı Zaferimilli ve Uzundere, güneyinde Tokat ili, Reşadiye ilçesine bağlı Baydarlı ve Demircili kasabalari ile kuzeyinde Karahasan beldesi yer almaktadır. Canik Dağları üzerinde yer alan belde genel olarak ormanlıklarla kaplıdır. Engebeli bir arazi yapısı olup dağlar akarsular tarafından derin vadilere bölünmüştür. Vadilerde çeşitli yüksekliklerde tepeler vardır. Yaylalar bu vadiler üzerinde kurulmuştur. Dağlar denize paralel olarak uzanmakta olup 1.250–1.400 m kadar yüksekliktedir. Düzyayla her mevsimde bol yağış almaktadır. Karadeniz ve karasal iklimin etkileri görülen beldede dağların yüksek oluşu deniz etkisinin iç kesimlere girmesini engellemektedir. En fazal yağış sonbahar ve temmuzda olmaktadır.Kışları bol kar yağışlı geçen beldede yollar belediye imkânlarıyla açılarak kapalı tutulmamaya çalışılmaktadır.E n sıcak ayları temmuz ve ağustostur. Bu aylarda sıcaklık özellikle son yıllarda 30-35 C 0 derece olmaktadır. En soğuk aylarım ocak ve şubat aylarıdır. İlkbahar aylarında esen samyeli rüzgârları meyve bitkileri etkilemekte verimi azaltmaktadır. Engebeli bir yapıya sahip olan toprakları modern tarım yapımına elverişsizdir. Beldede önceleri buğday, arpa, çavdar mısır, fasulye ve patates ekilirken şimdilerde fındık üretiminin yaygınlaşması ile kendilerine yetecek kadar mısır, patates, fasulye, lahana ve bazı sebzeler ekilmektedir. Akarsular bakımından zengindir. İrili ufaklı birçok dereyi sınırları içinde bulundurmakta olup bu dereler birleşerek Çanakdüzü deresi, Güney mahalle deresive Kozalan derelerini; bunlar da birleşerek Karahasan beldesi deresini oluşturmaktadır. Oldukça duru ve berrak olan akarsular 2001 yılından sonra yanlış olarak yapılan altyapı ve kanalizasyonlarla kirletilmiştir. Yağışın bol olduğu zamanlarda sular yükselse de zarar verici seller olmamaktadır. Bu derelerde alabalık ve karabalık denen balık türleri yer almaktadır. Beldede ekonomik geliri en fazla olan ürün fındıktır. Halk topraklarının tamamına yakınını fındık bahçeleri ile doldurmuştur. Ayrıca patates, mısır, lahana, fasulye az miktarda yetiştirilip kendi yiyecekleri bu şekilde sağlanmaktadır. Beldede az da olsa meyve yetiştirilmektedir. Elma, armut, kiraz, erik, ayva bunlardandır. Hayvancılık beldenin diğer bir geçim kaynağıdır. Küçük ve büyükbaş hayvancılık yapılan beldede at, eşek, inek, öküz, manda ile koyun bulunmaktadır. Ayrıca tavuk ve horoz gibi kümes hayvanları da yer almaktadır. Hayvanların etinden, sütünden, derisinden, yumurtasından yararlanılmaktadır. Beldede yaşayan hanelerden her birinde 7-8 büyükbaş hayvan bulunmaktadır. Halkın bir kısmı bu hayvanları besleyip satarak gelir sağlamaktadır. Ayrıca arıcılık yapılan yerde her hanede olmasa da halkın %50'sinde arı bulunmakta olup bir kısmı geçimini bal satarak sağlamaktadır. Bir kısmı ise sadece kendi bal ihtiyacını karşılamaktadır. Düzyayla'nın nüfusu yaklaşık olarak 5.000 civarındadır. Belde 9 mahalleden oluşmaktadır. Bunlar Demirtaş, Güney, Yaralı ,Merkez, Çıkrık, Kozalan, Kıran ,Eşoğlu ve Çibiyazlık amhalleleridir. En kalabalık olanları Demirtaş ve Merkez olup beldede kadın nüfus daha kalabalık görünmektedir. Arkhidamos Savaşı Arkhidamos Savaşı, M.Ö 431 - 421 yılları arasında yapılmış Atina - Sparta savaşıdır. Sparta Kralı II. Arkhidamos, Atina civarındaki Attika Yarımadası'na bir saldırı düzenleyerek, Pelopones Savaşı'nın sürdürdü. Perikles Attika halkını Atina surlarının gerisine çekerek, Peloponez ordusu ile savaşa yanaşmadı. Fakat bu arada güçlü donanmasıyla Mora Yarımadası kıyılarına saldırılar düzenledi. Kazanılan bir dizi zaferle, düşmanlarını engelleyerek Atina'yı koruma altına aldı. Daha sonra Atina'da veba yayılınca bu hastalık Atina kralı Perikles'in ölümüne neden oldu. Sparta üstünlüğü tekrar ele geçirerek 427 yılında Platea'yı aldı. Atinalılar bu olaya, 425 yılında Spartalıların barış önerilerini reddeddikten sonra Sphacteria'yı ele geçirerek karşılık verdiler. Sparta artık Kuzeydoğu Yunanistan'da mükemmel bir taarruz gerçekleştirmiş ve aralarında Olynthus'un da bulunduğu çeşitli Atina şehirlerini ele geçirmişti. Sparta, Sparta lideri Brasidas ve Perikles'in varisi Cleon'un öldüğü Amphipolis'te kesin bir zafer elde etti. Barış girişimleri başlatıldı. Yeni Atina lideri Nicias başlıca konuları çözümsüz bırakan kırılgan bir barış hazırlamıştı. Barış işe yaramayınca tekrar başlayan çatışmalar ve Atina'nın kesin olarak yıkılması için bir platform oluşmuştu. Nicola Abbagnano Nicola Abbagnano(d.1901-ö.1990) İtalyan varoluşçu felsefeci. Nicola Abbagnano, 15 Temmuz 1901 yılında Salerno'da doğdu. Doğduğu şehirde öğrenimini gördükten sonra Napoli Üniversitesi'ne girdi, dönemin ünlü filozoflarından Antonio Aliotta'ın öğrencisi oldu. Torine Üniversitesi'nde öğretim üyesi olarak görev yaptı. Aynı süre içinde felsefe dergisi "Rivista di Filosofia"ı çıkardı. İnsan yaşamı ve felsefe arasında bir ilişki kurulmasını, felsefenin yaşam sorunlarıyla ilgilenmesini gerektiğini savundu. Konuyla ilgili düşüncelerini ilk kitabı olan "La Sorgenti Irrazionali del Pansiero" adlı kitabında yazdı. Abbagnano, İtalya'da Yeni-Hegelcilik'i sürdüren Groce ve Gentileye'ye tepki olarak varoluşçuluğu savundu. Husserl'in fenomenolojisinden, Keirkegard, Kaspers ve Heidegger'in varoluşçuluk anlayışından etkilendi. Ardından "La Struttura dell Esistenza" adlı kitabında Alman varoluşçuluğununun yeni bir yorumcusu olmadığını, özgün içeriğe sahip bir varoluşçu görüşten yana olduğunu savundu. Marcel, Lavelle gibi birçok Fransız varoluşçuları sert bir dille eleştirdi. Abbognano'ya göre çağdaş varoloşçuluk iki kola ayrılır. Biri Satre, Jaspers ve Heidegger'in savunduğu öze yönelik, tanrıtanımaz, varoluşçuluk, diğeri ise Marcel, Lavelle ve Le Senne'in ortaya koyduğu tanrıbilimci varoluşçuluk. Abbagnano'ya göre, her iki görüşde aynı olumsuz temel üzerine kuruludur. Her ikisi de sonuçta açıkça, ya da gizlice, olanağı olanaksızlaştırmaktadır. Belirlenen "olumsuz varoluşçuluğa" karşı durabilecek tek geçerli tutum "olanağın olanaklığı"nı kendine ilke eden varoluşçuluktur. Ardoin Savaşları 1004-1014 yılları arasında yapılmış Almanya-Lombardiya savaşları. Almanya kralı II. Heinrich 1002'den beri İtalya Kralı ilan etmekte olan Arduin tarafından yönetilen Lombardiya'nın kontrolünü ele geçirmek istiyordu. Henry'nin kuvvetleri Kuzey İtalya'ya ilerledi. Ardoin'in birliklerini mağlup etti ve Pavia'yı işgal etti. Henry, Lombard kralı olarak taç giyerken, Pavia yerel halkı Henry kuvvetlerine saldırdı ve bu baskın nedeniyle şehir yerle bir oldu. Henry askerlerinin çoğunu kaybetti ve burayı terk etmek zorunda kaldı. Bazı İtalyan soylularının desteklediği Lombard kralı Ardoin Henry'e destek veren (İşgal sırasında) piskoposları imha etti ve bu yüzden Henry tekrar saldırdı. Ardoin kendisini Roma'da Kutsal Roma İmparatoru ilan edince oraya gitti ve bölgeyi işgale başladı. Ardoin karşılık olarak Verceilli'yi, Novara ve Como'yı işgal etti. Ardından iki ordu karşı karşıya gelince Henry, Ardoin'i mağlup etti. Ardoin Torino yakınlarındaki Frutturia Manastırı'na çekildi ve bir yıl sonra orada öldü. Lapis Lapis Linux GNOME ve KDE masaüstü ortamını ve RPM paket sistemlerini kullanan Türkçe bir Linux dağıtımıdır. Lapis Linux, tam manası ile Türkçe hakimiyetine sahip, kararlı, herkesin kolaylıkla kullanabileceği bir Linux dağıtımı olma hedefi ile yola çıkmıştır. Bu sebeple günümüzün en popüler dağıtımlarından biri olan PCLinuxOS dağıtımını temel almaktadır. Lapis Linux, 1.2 (2009) Gnome RC1 Test sürümü ile kullanıcıların 2. kararlı sürümden önceki son görüşleri alınmaktadır. PCLinuxOS dağıtımının kullandığı RPM paket sistemi de Lapis Linux ile kullanılabiliyor(du) 1.2 sürümünün kararlı hale gelmesi ile bu işlem geçersiz olacaktır. Sistemin genelinde Smart paket yöneticisi kullanılıyor ve paketler tamamen LapisLinux'a paketlerden oluşuyor. Paketler PCLinuxOS'dan esinlenerek fakat bazı gereksiz bağımlılıklardan arındırılmış ve 686 mimarisine göre derlenmiş olarak gelmektedir. Şu an en son kararlı sürümü 1.0.1 sürümüdür. Lapis Linux tek CD üzerinden kurulmaktadır. Aynı CD hem kurulum CD'si hem de canlı CD olarak kullanılabilir. Canlı CD ile sistemi açmak için kullanıcı adı kısmına root, parola kısmına lapis yazmak gerekmektedir. Türk Linux camiası için önemli bir rol oynayan Linux Sevenler grubunun simgesi olan Lapis Lazuli taşı isim olarak seçilmiştir. Argos Savaşı M.Ö 494 yılında yapılmış Argos-Sparta savaşı. İki rakip devlet Peleponnes'te hakimiyet için savaşıyorlardı. Uzun bir zaman boyunca bölgenin büyük bir kısmı Hysia'de Spartalıları mağlup eden Argosluların elindeydi. 510 yılında Sparta kralı I. Cleomenes Attika'da Spartalıların üstünlüğü ile rekabet eden Atina'ya bir ordu gönderdi. Atina kralı Hippias'ı mağlup etti. Kral önceki gibi bir Sparta oligarşisi kurmayı denedi fakat Atina demokrasisinin kurucusu olan Cleisthenes tarafından engellendi. Sparta'nın gücünü artırmaya çalışan Cleomenes Argos'a doğru ilerledi. Birlikleri Argosluları şaşırttı ve Sepeia Savaşında düşman mağlup edildi. Bu savaştan sonra Argos Peleponnes savaşından çekildi. Hayatımızın En Güzel Yılları Hayatımızın En Güzel Yılları, (Özgün adı The Best Years of Our Lives) 1946 ABD yapımı dramatik filmdir. Film yedi Akademi Ödülü kazanmıştır. Bunlar En İyi Film, En İyi Erkek Oyuncu, En İyi Kadın Oyuncu, En İyi Yönetmen, En İyi Uyarlama Senaryo, En İyi Kurgu ve En İyi Müzik dallarındaki ödüllerdir. "Hayatımızın En Güzel Yılları", 1989 yılında Kongre Kütüphanesi tarafından "kültürel, tarihi ve estetik olarak önemli" filmler arasına seçilerek ABD Ulusal Film Arşivi'nde muhafaza edilmesine karar verilmiştir. Film, II. Dünya Savaşı sonrasında evlerine dönen üç eski Amerikan askerini ve onların yeniden sivil hayata ayak uydururken karşılaştıkları sorunları anlatır. MÃœ-YAP MÜ-YAP (Bağlantılı Hak Sahibi Fonogram Yapımcıları Meslek Birliği), Türkiye'de fonogram yapımcılarının bir araya gelerek oluşturduğu, 5846 sayılı Fikir ve Sanat Eserleri Kanunu' nun 42. maddesi gereğince kurulmuş olan bir meslek birliğidir. Kısa adı MÜ-YAP olan Bağlantılı Hak Sahibi Fonogram Yapımcıları Meslek Birliği, 3 Ağustos 2000 tarihinde İstanbul'da kuruldu. MÜ-YAP, Uluslararası Fonogram Endüstrisi Federasyonu üyesidir. Türkiye müzik endüstrisinin yüzde 80'lik bir kısmını; yabancı repertuvarın tamamını temsil etmekte olup, kendisine üye bulunan 72 şirket nezdinde "müzik yapımcılarını" temsil etmektedir. Öncelikle; bütün yasal izinleri alıp, bedellerini ödeyerek, uygulanması ve temsili sonucunda plak, kaset, CD, DVD, sayısal müzik vb. ses taşıyıcılarına tespitini yaparak, sadece bedeli karşılığı dinleyiciye ulaştırmak amacıyla piyasaya sunan müzik yapımcısı üyelerinin verdiği yetki belgeleri ile, Türkiye ve dünyanın her yerinden yerli ve yabancı müzik birikimine (dağarcık) ait albümlerin en büyük bölümünün haklarını korumak, ardından, müzik yapımcılarının ve müzik yapımcılığının gelişmesini ve kamuoyu tarafından tanınmasını sağlamak, ses kayıtlarının izinsiz olarak çoğaltılmasını ve kullanılmasını önlemek için mücadele etmek ve bu konuda kamuoyunu bilinçlendirmektir. Ayrıca, müziğin sosyal ve kültürel anlamda gelişmesi ile beraber, ekonomik anlamda da güçlenmesini sağlamak ta MÜ-YAP’ın amaçları arasında yer almaktadır. Mü-yap, "Yapım ve yapıtlar" arşivi tutmakta, Kültür bakanlığı ve BSA gibi kurum ve kuruluşlarla ortak çalışmalar yürütmekte, 2003 yılından bu yana müzik alanında "Türkiye Müzik Endüstrisi ödülleri" dağıtmaktadır. Temelcilik Temelcilik, güvenli bir kesinlik temeli üzerine kurulu felsefi bilgi kuramlarıyla ilgilenir. Modern felsefenin babası olarak anılan ünlü temelci Descartes'ın "İlk Felsefe Üzerine Derin Düşünmeler"de kesin bilgiye ulaşmak için doğruluk ölçütü olarak ileri sürdüğü birbirine kopmazcasına bağlı ikili. Konusu ya da nesnesi hiçbir aracı olmaksızın doğrudan zihne sunulmuş bilgi ya da düşünce "açık"; konusu ya da nesnesi başka hiçbir şeyle karışmayan, bir başına kendini zihne gösteren bilgi ya da düşünce ise "seçik"tir. Bütün seçik düşünceler açık olsalar da, bütün açık düşünceler seçik olmayabilir. Nitekim Descartes için önemli olan da düşüncelerin "açık ya da seçik" değil, "açık ve seçik" olmasıdır. Bugün Pazar Yahudiler Azar Bugün Pazar Yahudiler Azar, Anti-siyonist yahudi asıllı Türk yazar Roni Margulies'in 2006 yılında yayımladığı denemesi. 1950 - 1970 yılları arasında İstanbul'da yaşayan yahudilerle ilgili gözlemlerini anlatır. Princeton Princeton ÅŸu anlamlara gelebilir: Mazdek Mazdek (Farsça مزدک) (ölümü 524 veya 528) Sasani İmparatorluğu'nda Şah I. Kavad döneminde proto-sosyalist Zerdüşt reformcu bir din adamı. Bazı kaynaklar asıl adının İnderazor olduğunu söyler. Peygamber olduğunu savunan Mazdek, kamu mülkiyeti ve sosyal refahı arttırma programlarını uyguladı. Sasani İmparatorluğu döneminde yaşamış olan Medyalı devrimci bir düşünürdür. Onun düşünceleri zamanında büyük yankılar yaratmış, Şah Kava {Kawa, Kavad, Kubad} döneminde devrimci bir harekete dönüşmüştür. Aynı zamanda din adamları reisi {Baş Magus} olan Mazdek, Nuşirevan "(Enuşirvan)" tarafından oyuna getirilerek öldürülmüştür. "(M.S. 500'ler)" Göğsüne kadar toprağa gömülen Mazdek'in ölümünden sonra bütün Mazdek taraftarlarına katliam seferleri düzenlenmiş, Mazdek'in eşi "Hürrem" Rey tarafına kaçarak daha sonra Hûrremdîn’îyye adı altında ortaya çıkacak olan düşüncenin orada yayılması için uğraşmıştır. Mazdekçilik olarak bilinen Zerdüştî mezhep ve felsefî akımın kurucusudur. Taraftarları düalist kozmolojiyi/teolojiyi Maniheizm ile paylaşırlar. Bu düalizmin altında evrenin iki özgün ilkesi vardır: Işık, iyi; karanlık, şeytani. Bu ikisi evrensel bir rastlantı eseri karışmıştır ve Mazdek'in hayattaki rolü iyi davranış ile Işık'a ait olan tarafını serbest bırakmaktır. Maniheizm iyi ve kötünün karışımını kozmik bir trajedi olarak gördü, Mazdek bunu daha tarafsız ve iyimser biçimde gördü. Mazdek söylediğine göre iyi ve kötünün karışımı Tanrı hariç her şeyi etkiledi. Mazdek öğretisinde, dini formalitelerin azaltılmasını ve Zerdüşt din adamlarının güçlü pozisyonunun tartışılması, bu din adamlarının bulunduğu güçlü konumun ezilen Pers halkını daha da yoksullaştırdığını savundu. Ahlakî ve dünya nimetlerine kendini kaptırmamış, öldürmenin ve hayvan eti yenmemesinin gerektiği savunmuş, diğer halklarla barış içinde saygılı bir düzen kurmuştur. Mazdek'in reformları birçok yönüyle bir sosyal devrim olarak nitelendirilebilir ve erken komünizm örnekleri arasında verilebilir. Her türlü özel mülkiyetin kaldırılması, evliliğin serbest aşk ile değiştirilmesini savundu. Pasifizm bir inanış olduğu halde Mazdekçilik'i savunanlar, zengin kişilere ait olan haremlere baskınlar düzenledi ve cariyelere eşit haklar verdi. Sonradan Mazdekizm'i seçen ve komün mülkiyete saygı gösterdiğini göstermek için eşinin Mazdek ile yatmasına izin veren Şah I. Kavad (tahtta 488 - 531 yılları arasında kaldı) döneminde imparatorluk içinde kargaşalar meydana geldi. Pasifizmi, din adamı karşıtlığını ve yoksul halka yardım dağıtılmasını sağlayan sosyal reformlar sırasında üçü hariç bütün Zerdüşt Ateş Tapınakları kapatıldı. Mazdek'in yaşamına dair ne kadar yazıt varsa, bilgi ve belge varsa; Mazdek öldürüldüğü zaman imha edilmişlerdir. Onun sadık eşi ""Hürrem Bint-i Kade"" tarafından sürdürülen inançları, dünyaya bakışı ve öğretisi daha sonra İslam tarihinde yerini bularak Hürremist hareketlerin temel öğretileri olmuştur. Hûrremdîn’îyye meşhur Babek Hürremi'nin temsilciliği yaptığı önemli bir harekettir. Hûrrem’îyye ismini Mazdek'in eşi Hürrem'den alır. "Xurem", "Xwarin", "Ve'xwarin" Hint-Avrupa dillerinde yiyecek, içecek anlamına gelirken; esası "tabu yoktur, her şey mübahtır" esasına dayandığı içindir. Suzi Quatro Susan Kay Quatrocchio (d. 3 Haziran 1950, Detroit, Michigan), Amerikalı şarkıcı, yapımcı, bas gitarist, radyo programcısı ve oyuncu. Suzi'nin babası İtalyan asıllı Art Quatro ve annesi Macar asıllı Helen Sanislay'dır. Quatro, soy ismi Quatrocchio'nun kısaltmasıdır. Özgür Yalım Özgür Yalım (d. 22 Şubat 1961), Türk oyuncu. Tiyatroya 1980 yılında Ankara Sanat Tiyatrosu'nda amatör olarak başladı. 1986 senesinde Mimar Sinan Üniversitesi Devlet Konservatuvarı Tiyatro bölümünü bitirip Devlet Tiyatroları'nda çalışmaya başladı. Bu süre içinde Dostlar Tiyatrosu, Fikret Hakan Tiyatrosu Tiyatro Stüdyosu gibi özel tiyatrolarda da oyuncu ve yönetmen olarak çalıştı. Devlet Tiyatroları'nda pek çok oyunda oyuncu ve yönetmen olarak çalışmıştır. Yalım, Mimar Sinan Üniversitesi Devlet Konservatuvarı Tiyatro bölümünde oyunculuk eğitmenliği de yapmaktadır. Dostoyevski'nin aynı adlı romanından uyarlayıp-yönettiği 'Yeraltından Notlar' adlı oyunla 2007 Afife Tiyatro Ödülleri tarafından "En iyi yönetmen ödülüne" değer görülmüştür. Halen İstanbul Devlet Tiyatrosu'nda çalışmalarına devam etmektedir. City-Galerie (Aschaffenburg) City-Galerie Aschaffenburg Almanya'nın Bavyera eyâletinde yer alan önemli bir alışveriş merkezidir. Aschaffenburg City-Galerie kuzey Bavreya'nın en büyük alış veriş merkezi sayılır. Aschaffenburg'un şehir merkezinde inşa edilişinden beri cazip bir alış veriş merkezidir. 1 Ocak 2006 tarihinde Rheinisch-Westfälische Immobilien-Anlagegesellschaft (RWI) adında bir şirket sahip olduğu bu alış veriş merkezini 140 milyon Avro'ya Commerzbank Grundbesitz-Spezialfondsgesellschaft (CGS) adında bir şirkete satmıştır. İnşa ediliş yılı: 1974 (modernizasyon 1997 ile 1999 arası) Yüz ölcümü: 44.600 m² (modernizasyondan sonra 55.900 m²) Araba park kapasitesi (kapalÄ±): 1.450, 6 kat (modernizasyondan sonra 1.650, 11 kat) İcinde bulunan bazı mağazalar: Hertie, Kaufhof, Media Markt, Müller, K&L Ruppert, H&M und C&A, Douglas, Hussel, Thalia, Mexx, Esprit, vs. Sedir Yangını Sedir yangını, insan kaynaklı bir yangın olup, 25 Ekim 2003 tarihinde Amerika Birleşik Devletleri Güney Kaliforniya'da kontrol dışında yayılarak büyük bir alanı sardı. Santa Ana Rüzgarları (Güney Kaliforniya bölgesinde esen kuru rüzgarlar) tarafından sürüldü. Yangın 280.278 akre (1.134,2 km²) lik bir alanı yakarak 2820 yapıyı (içerisinde 2232 ev) tahrip etti ve 15 kişinin (biri itfaiyeci) ölümüne neden oldu 3 Kasım'da kontrol altına alınmadan önce. Ve Kaliforniya'nın tarihinde kayda geçen en geniş yangın oldu. sedir yangını o ay içinde Güney Kaliforniya'da olan 15 yangın içinden biri idi."Old Fire" Eski Yangını (25 Ekim 2003'te U.S.devletleri Kaliforniya eyaletinin San Bernandino Dağları'nda başladı)da içeren bu yangın "2003 yangın fırtınası" ve "2003 yılı yangın kuşatması" olarak blinir hale geldi" Sedir yangını Cleveland Ulusal Ormanlığı'nda başladı ve PDT (Pasifik zaman saati)ye göre 25 Ekim 2003 tarihinde saat 05:37 de rapor edildi. San Diego Vilayeti'nin merkezindeki Ramono'nun güneyinden. Yangının rapor edilmesi başlangıcından 10 dakika içinde Birleşik Devletler Orman İdaresi 10 yangın makinası, 2 su destek kamyonu, 2 işçi tayfası ve 2 şef memuru hazır etmişti. 30 dakika içinde, 320 itfaiyeci ve 6 yangın sefi yolda idi. Uhud Muharebesi Uhud Muharebesi, 23 Mart 625'te (Hicrî takvimde 3 Şevval 3) Uhud Dağı'nda yapıldı. Şu anki Arabistan'ın kuzeybatısında Medine'deki Müslümanlar ile Mekkeli Ebu Süfyan'ın ordusu arasında yapıldı. Muharebenin en önemli sonuçlarından biri Hamza'nın öldürülmesidir. Uhud Muharebesi Hicret'in üçüncü yılında, 7 Şevval 3 (23 Mart 625) Cumartesi günü vuku bulmuştur, ancak bazıları bu savaşın şevval ayının ortalarında meydana geldiğini zikretmiştir. Mekke orduları 11 Mart 625'te Mekke'den Medine'ye yürümeye başladı. Bu saldırı Mekkeliler tarafından Bedir Muharebesi'ndeki kayıplarının öcünü almak ve Müslümanların yükselen gücünü kırmak için yapıldı. Müslümanlar muharebe için hazırlıklıydı ve bir süre sonra iki ordu Uhud'un bayırlarında ve düzlüklerinde karşılaştı. Muhammed, iki ordunun karşılaştığı Uhud Dağı'ndaki dar bir geçidin iki tarafına okçularını yerleştirdi. Mekkelilerin Uhud Dağı'nın etrafından dolaşarak Müslümanlara saldırma ihtimalini önlemek istiyordu. Okçularına, “Haber verilmeden yerinizi terk etmeyiniz.” emrini verdi. İki tarafın kuvvetleri Uhud Dağı eteklerinde karşılaştı. Müslümanların etkili taarruzlarıyla Mekke ordusu geri çekilmeye başladı. Bunu gören okçular, muharebenin kazanıldığını sanarak yerlerini terk etti ve Mekkelilerin bıraktıkları ganimetleri yağmalamaya başladı. Bundan yararlanan Halid bin Velid, komutasındaki kuvvetlerle okçuların terk ettiği geçitten Müslümanlara saldırdı. Bu saldırı sonucu İslam ordusu güç kaybetti ve geri çekildi. Mekke ordusu da kesin bir üstünlük elde edemeyip geri döndü. Solomon R. Guggenheim MÃ¼zesi Solomon R. Guggenheim Müzesi (Solomon R. Guggenheim Museum), New York kentinde, Solomon Guggenheim'ın modern sanat yapıtlarından oluşan koleksiyonunun sergilendiği müze. Frank Lloyd Wright'ın tasarımı olan ve 1959'da tamamlanan yapı, geleneksel müze mimarlığından bütünüyle farklı bir anlayışı sergiler. Yapı kütlesini, yukarı doğru açılarak yükselen beyaz renkli betondan yalın görünüşlü bir sarmal bant oluşturur. İç mekanda ise gene sarmal bir rampa altı kat yüksekliğine ulaşır. Rampanın ortasındaki boşluk tepede, paslanmaz çelikten bir konstrüksiyonu olan cam bir kubbeyle örtülmüştür. Sarmal dış duvarın iç yüzüne asılmış resimler, en yukarıdan başlanıp rampadan döne döne inilerek izlenir. Man ham Mitoumam Man ham Mitoumam (İngilizce: So Can I), 1975 İran yapımı Abbas Kiyarüstemi kısa filmidir. Süresi 3 dakika 30 saniyedir. Chevelle Chevelle Pete ve Sam Loeffler kardeşler tarafından 1994'te Chicago, Illinois'de kurulmuş bir alternatif rock/metal grubudur. Grubun adının Chevelle olmasının sebebi babalarının Chevrolet Chevelle model arabasıdır. Snooker sezonu 2006/2007 Snooker sezon 2006/07 seri snooker turnuvaları olup 2006 ve 2007 de oynandı.Aşağıdaki tabloda turnuvanın tarih,yerleri itibarıyla oyundaki sonuçlar gösterilmektedir. Dow Rahehal Baraye yek Massaleh (film) Dow Rahehal Baraye yek Massaleh (İngilizce: Two Solutions for One Problem), 1975 İran yapımı Abbas Kiyarüstemi kısa filmidir. Filmin adı, Türkçede "Bir Problem İçin İki Çözüm" anlamına gelir. 2007 Malta KupasÄ± 2007 Malta Bilardo Kupası, 2006-2007 sezonu parçasının bir turnuvası idi. Bu Malta Kupası'nın üçüncü ve son bölümü idi. Turnuva Shaun Murphy tarafından kazanıldı. Rang-ha (film) Rang-ha (İngilizce: The Colours), 1976 İran yapımı Abbas Kiyarüstemi kısa filmidir. 15 dakika uzunluğundadır. Filmin adı, Türkçede "Renkler" anlamına gelir. Lebāsī Barā-ye Arūsī (film) Lebāsī Barā-ye Arūsī (Farsça: لباسی برای عروسی, İngilizce: A Wedding Suit), 1976 İran yapımı Abbas Kiyarüstemi filmidir. Orta metrajlı bir komedi filmidir. Filmin adı, Türkçede "Düğün Elbisesi" anlamına gelir. Gozāresh (film) Gozāresh (Farsça: گزارش,İngilizce: The Report), 1977 İran yapımı Abbas Kiyarüstemi filmidir. Yönetmenin bu ilk uzun metrajlı filmi, rüşvet almakla suçlanan bir vergi memurunun hikâyesidir. İntihar da, filmin temaları arasındadır. Filmin adı, Türkçede "Rapor" anlamına gelir. Filmde, sonradan Oscar'a aday gösterilecek olan ünlü İranlı oyuncu Shohreh Aghdashloo da rol aldı. Ghazieh-e Shekl-e Aval, Ghazieh-e Shekl-e Dou Wom (film) Ghazieh-e Shekl-e Aval, Ghazieh-e Shekl-e Dou Wom (Farsça: قضیه شکل اول قضیه شکل دوم, İngilizce: First Case, Second Case), 1979 İran yapımı Abbas Kiyarüstemi filmidir. 53 dakika uzunluğunda, orta metrajlı bir filmdir. Filmin adının Türkçe karşılığı, "Birinci Olay, İkinci Olay" 'dır. Çiroz Mehmed Ağa Çiroz Mehmed Ağa, bir Klasik Türk Musikisi bestekârıdır. Hayatı hakkında yeterli bilgi bulunmayan Çiroz Mehmed Ağa'nın 18. yüzyılın son çeyreği ile 19. yüzyılın ilk yarısında yaşadığı sanılmaktadır. Günümüze kadar ulaşmış olan tek eseri Hisar makamındaki murabba' bestesidir. Eserin parlak nağmelerle örülmüş olması ve Zencîr gibi Klasik Türk Musikisi'nin en büyük usulü ile ölçülmüş olması, sanatçının önemli bir bestekâr olduğunu göstermektedir. Başka eserler de bestelemiş olduğu, fakat nota kullanımının yaygın olmaması sebebiyle bunların günümüze ulaşamadığı düşünülmektedir. Çiroz Mehmed Ağa'nın TRT Türk sanat müziği repertuvarında 5542 no ile kayıtlı olan Hisar murabba' bestesinin kime ait olduğu bilinmeyen sözleri şöyledir: Gubâr-ı hâk-i pâyin çeşmime kûhl-i cevâhirdir Bu keyfiyyet efendim dîde-i uşşâka zâhirdir Der-âğûş eyleyeydim hâle-veş ol mâhı ben bir kez Has청d창n ko desinler saht-r청 olmakda m창hirdir Halıköy, Kadışehri Halıköy, Kadışehri'ne bağlı bir beldedir. Beldeye bağlı Bahçelievler ve Fatih mahalleleri bulunmaktadır. Belde, Kadışehri ilçesine 15 km., Yozgat iline ise 120 km. uzaklıkta bulunmaktadır. Aydoğan Babaoğlu Aydoğan Babaoğlu (1944, Havza, Samsun), Türk asker. 1959 yılında başladığı Askeri Hava Lisesi öğrenimini takiben, 1962 yılında Hava Harp Okulu'na girdi. 1964 yılında Asteğmen olarak mezun oldu. Aynı yıl, İzmir Uçuş Eğitim Grup Komutanlığı’nda başladığı Uçuş Eğitimini, 1966 yılında 2.Ana Jet Üs Komutanlığı'nda tamamladı ve ilk görev yeri olan 5. Ana Jet Üs Komutanlığı’na av pilotu olarak atandı. Kasım 1970 tarihinde atandığı 9. Ana Jet Üs 191. Filo Komutanlığında 1974 yılına kadar görev yaptı ve bu tarihte Hava Harp Akademisi’ni kazandı. Hava Harp Akademisi'nden 1976 yılında kurmay subay olarak mezun oldu. 1976-1981 yılları arasında görev yaptığı 4. Ana Jet Üs Komutanlığı’nda sırasıyla; Kol Uçuculuğu, Eğitim Subaylığı, Üs Harekat Kısım Amirliği, Filo Harekat Subaylığı ve Filo Komutanlığı görevlerinde bulundu. Kıta görevini takiben 1981-1985 yılları arasında Hava Harp Akademisi Öğretim Üyeliği yaptı ve aynı dönem içerisinde ABD Hava Harp Kolejini bitirdi. 1985-1988 yılları arasında Napoli'de konuşlu NATO AIRSOUTH karargahında yurt dışı görevinde bulundu. Yurt dışı görevini takiben, atandığı Genelkurmay Harekat Başkanlığı bünyesinde Şube Müdürlüğü görevinde bulunduktan sonra atandığı 4. Ana Jet Üs Komutanlığı’nda Harekat Komutanlığı ve Kontrol Heyet Başkanlığı yaptı. 1991 yılında Tuğgeneral rütbesine terfi etti. Bu rütbede 6. Ana Jet Üs Komutanlığı ve Hava Kuvvetleri Plan Program Daire Başkanlığı görevlerinde bulunmuştur. 30 Ağustos 1995 tarihinde Tümgeneral rütbesine terfi etti. Bu rütbede Hava Kuvvetleri Personel Başkanlığı ve Hava Harp Okulu Komutanlığı görevlerini yürüttü. 1999 yılında Korgeneral rütbesine terfi etti. Bu rütbede Hava Kuvvetleri Kurmay Başkanlığı, 2. Taktik Hava Kuvveti Komutanlığı ve Genelkurmay Genel Plan ve Prensipler Başkanlığı görevlerinde bulundu. 30 Ağustos 2005 tarihinde Orgeneral rütbesine terfi etti ve Harp Akademileri Komutanı olarak atandı. 2007 yılında Hava Kuvvetleri Komutanlığı görevine atandı. Antalya'nın Serik ilçesine bağlı Belek beldesinde düzenlenen Ramazan Bayramı Golf Turnuvası'na izinli olarak katıldığı sırada gerçekleşen 3 Ekim 2008 tarihli Aktütün Karakolu'na saldırı nedeniyle turnuvayı bırakmaması eleştirilere neden oldu. 30 Ağustos 2009 tarihinde emekli oldu. Evli ve iki çocuk babasıdır. Arnavutluk Otosefal Ortodoks Kilisesi Arnavutluk Otosefal Ortodoks Kilisesi (Kisha Orthodokse Autokefale e Shqiperise), Başpiskoposluğu idaresi Tiran, Dıraç bölgeleriyle beraber, genelde ülkenin güney bölgesini kapsar. Ayin dili Arnavutçadır. Ortodoks cemaat yaklaşık yarım milyon üyeye sahiptir. ABD'de yaşayan 15.000 ortodoks Arnavut için iki ayrı idari birim kurulmuş olup, bunlardan birisi dolaysız şekilde İstanbul Ekümenik Patrikhanesi'ne bağlıdır. Antik Çağ'da Hıristiyanlığın Arnavutluk'a yayılması çok erken tarihlerde gerçekleşti. Dıraç kenti dünyadaki en eski piskoposluk merkezlerinden biridir. Aziz Paulus daha 1.yüzyılda İllirya'ya Hıristiyanlığı tanıtmıştı. 325 yılındaki İznik Konsili'nde tüm İllirya Roma idaresine bırakılmıştı. 731 yılında ise Bizans İmparatoru III. Leo Dıraç Metropollüğünü Bizans'a bağladı. 927 yılında Bizans Bulgar Patrikhanesini kabul etmeye mecbur kalınca, Arnavut Kilisesi de Bağımsız Ohri Piskoposluğuna bağlandı. 1054 yılındaki Roma ve Bizans Kiliseleri arasındaki büyük bölünme (Schisma), önceleri Arnavut Kilisesi için etki yapmadıysa da, 13. yüzyılda Arnavut Kiliseleri de iki rakip olan Katolik ve Ortodoks yani Roma ve Bizans Kiliseleri arasında ikiye bölündüler. Arnavutluk'un Osmanlılarca fethinden sonra İslam dini, Arnavutlar'a üçüncü bir din olarak katıldı. 15. ve 16. yüzyıllarda yarım milyon civarında islamlaşmak istemeyen Arnavut İtalya'ya kaçmak zorunda kaldı. 17. yüzyıldan sonra diğer Balkan milletleri gibi Arnavutlar da müslümanlaştılar. Bu sayede İstanbul'da yüksek mevkiler (sadrazamlık, paşalık) elde ettiler. Osmanlılar'ın Katolik Arnavutlara karşı politika sürdürmelerine karşın, Arnavut Ortodoks kilisesi herhangi bir baskı görmedi, ayrıca 17. yy.'dan sonra bir kalkınma ve gelişim yaşadı. Pek çok ortodoks kilise imar gördü, en son imar gören kilise 1797'de Berat katedraliydi. 17.yy'ın başında Korça metopolitliği kuruldu. 1766'ya kadar Ohri'ye bağlı olan ortodoks Arnavutlar, 1766'da Ohri kilisesinin özerkliğinin İstanbul'da padişahlık tarafından kaldırılmasıyla tekrar İstanbul Ekümenik Patrikhanesi'ne bağlanmış oldular. Ortodoks Arnavutlar 19.yüzyıl sonuna kadar Yunan Ortodoks Kilisesine çok yakındılar. 1912'deki Arnavut bağımsızlığı ve kültürel yeniden doğuş (Rilindija) döneminde Katolik ve Müslüman Arnavutların birlikte mücadele etmesi ve Arnavut Devletini birlikte kurma azim ve iradelerine karşın, Arnavut Ortodoks Kilisesi Arnavutluk'un güneyinin Yunanistan ile birleşmesine yönelik bir çizgideydi (Bkz. Arvanitler). İlk bağımsız Arnavut Kilisesinin oluşumu, ABD'de yaşayan Arnavutlarca gerçekleşti. Kendilerini buradaki Yunanların baskısı altında hisseden Arnavutlar ayrı bir cemaat oluşturdular. 1908'de New York'ta, daha sonra Korça piskoposu olacak olan Fan Noli, Arnavut Kilisesi'nin piskoposluğuna getirildi. Fan Noli ayinlerin arnavutça dilinde okunmasını sağladı. İstanbul Ekümenik Patrikhanesi'nin karşı çıkmasına rağmen 1921'de dört Yunan vatandaşı piskopos Arnavutluğu terke mecbur bırakıldı. Yunanca ayinler Arnavutluk'ta yasaklandı. 1929'da Arnavut Ortodoks Kilisesi tek taraflı olarak kendini bağımsız (autokefal) ilan etti ve Archimandrit Bessarion Juvani'yi Metropol'lüğe getirdi. İstanbul Ekümenik Patrikhanesi bağımsızlığı ancak 1937'de tanıdı. 1929 - 1943 arasında Arnavutluk'u yöneten İtalyan ordusu, Arnavut ortodokslarını katolikliğe geçmeye ve İtalyan-Arnavut Katolik kilisesi ile birleşmeye zorladı ancak ortodokslar buna karşı direndiler. Bu dönemde Arnavut Ortodoks kilisesinin 440 papazı vardı. 1944'te Enver Hoca önderliğinde komünistler Arnavutluk'ta iktidara geldi. Ortodokslar başlangıçta komünist yönetimle iyi geçinebileceklerini zannettiler, ancak kilise üzerindeki baskılar giderek daha da arttı. Piskoposlar ve papazlar çok uzun ve ağır hapis cezalarına çarptırıldılar. 1967'de Arnavutluk dünyanın ilk ve tek ateist devleti olarak ilan edildiğinde Arnavut Ortodoks Kilisesi artık yıkılmış sayılırdı. İlk ayin tekrar ancak 1990 yılının sonbaharında gerçekleşebildi. Cadi-Keuy FC Cadi-Keuy Football Club, 1902 yılında, İstanbul'un Kadıköy ilçesinde kurulan ve 1912 yılında feshedilen futbol kulübü. James La Fontaine ve Horace Armitage adındaki iki İngiliz, diğer bazı İngiliz ve Rumlarla birlikte kurulmuştur. Kalp üzerindeki Kadıköy'ün Latince yazılışının ilk harfi olan "C" yazan düz beyaz formalı bu takım kısa sürede sivrildi. Zamanla "Bobi" takma adıyla Fuat Hüsnü (Kayacan), Büyük Hasan, Dalaklı Hüseyin gibi ilk Türk futbolcuları da bu kulüpte forma giydiler. Kadıköy Futbol Kulübü, 1905-06 ve 1906-07 sezonlarında arka arkaya iki kez İstanbul Futbol Ligi şampiyonu olmuştur. Arundel İsyanı Arundel İsyanı. 1549 yılında İngiltere'de çıkmış iç isyan. Kral VIII. Henry'nin dini ve ekonomik konulardaki politikaları, İngiltere'de yaşayan zenginleri ve fakirleri olumsuz yönde etkilemişti. Cornwall'un önemli toprak sahiplerinden biri olan Humphrey Arundell (), kuşatmalara ve katolik baskısına karşı, 1549 yılında Devon ve Cornwall'da gerçekleşen köylü ayaklanmasının başına geçti. İlk başta zafer kazanan asiler, Exeter'e saldırdılar. Resmi görevlilerle girdikleri savaşı kaybettikten sonra asiler, Samford Courtenay'da mağlup edildiler. Arundel, daha sonradan ele geçirdiği Launchestone'a kaçtı. Orada yakalandı ve Londra'ya götürülerek idam edildi. Ulah-Bulgar AyaklanmasÄ± Ulah-Bulgar Ayaklanması, 1185-1189 yılları arasında Bizans İmparatorluğu'na karşı yapılmış Bulgar isyanı. Asen kardeşler, John ve Peter; Bizans hakimiyetine karşı Bulgarları ve Vlachları örgütlemişti. Asen kardeşler isyan başarıya ulaşınca Bulgaristan'ın bağımsızlığını da ilan ettiler. İki kardeş iki ayrı yerde taç giydi. Bunu kabullenemeyen Bizans İmparatoru II. İsaakios tarafından bir ordu bölgeye gönderildi. Ordu kanlı çatışmalardan sonra isyancıları dağıttı. Fakat karşı saldırıya geçen isyancılar bir Türk boyu olan Kumanlar'dan yardım da almışlardı. Trakya ve Makedonya'daki Bizans lejyonlarına oldukça yıpratıcı saldırılara giriştiler. Bizanslılar 1189 da Berrhoe Savaşı'nda yenildiler ve anlaşma istediler. Bizans-Bulgar Savaşları Banok Savaşı Banok Savaşı; 1878 yılında yapılmış ABD-Kızılderili savaşı. Kıtlık nedeniyle sıkıntılı günler yaşayan ve ABD hükümetinden hiçbir yardım alamayan Banok Kızılderilileri, 1878 yılında kendilerine ayrılan Güneydoğu İdaho'daki Fort Hall Bölgesi'nden kaçtılar. Reis Buffalo Horn tarafından yönetilen ve Kuzey Payut Kızılderililerinden yardım alan kızılderililer, yiyecek bulabilmek için yerleşik ABD'lilere saldırdılar. Kızılderilileri dağıtmak için bölgeye gönderilen General Oliver Otis Howard komutasındaki ABD Süvari Birliği, Güney İdaho'da kızılderililere karşı büyük iki zafer kazandı. Zaferden sonra ABD birlikleri kıyıma başladılar. Yaklaşık, 140 erkek, kadın ve çocuğun katledilmesinden sonra Kızılderililer pes ettiler ve bölgelerine geri döndüler. Faustus Cornelius Sulla Felix Faustus Cornelius Sulla Felix (22–62) Antik Roma'nın Julio-Claudian Hanedanı'na mensup az tanınan siyasi kişilik. Büyükannesi Büyük Antonia, İmparator Augustus'un yeğenidir ve büyük babası Lucius Domitius Ahenobarbus (Konsül M.Ö. 16)'tur (anne tarafından). Annesi Domitia Lepida, İmparator Augustus'un yeğeninin yeğeni ve Genç Octavia ve Mark Antony'nin torunudur. Babası Faustus Cornelius Sulla Lucullus III (31 yılında suffect Konsül), Roma'lı Diktatör Lucius Cornelius Sulla'nın akrabasıdır. Aynı zamanda İmparotoriçe Valeria Messalina ve Marcus Valerius Messala Corvinus (Konsül 58)'un üvey kardeşidir. 47 yılında annesinin kuzeni İmparator Claudius tarafından kendi kızı Claudia Antonia ile evlendirildi. Evlilik sonucu doğan oğlunun güçsüz olduğu ve ikinci doğum gününden önce öldüğü aktarılır. Oğlunun ilk doğum günü özel olarak kutlanmıştı. Faustus Sulla 52 yılında konsül olarak görev yapmıştır. Nero'nun tahta çıkmasından iki yıl sonra imparatorluk azatlı kölesi Pallas ve Praefectus praetorio Sextus Afranius Burrus, Faustus'u tahta geçirmeyi amaçlayan bir komplo kurdular. Komplocular cezalandırıldı ancak Faustus bu olaya bulaştırılmadı. Ancak yine de Nero, imparatorluk ailesi ile olan yakın ilişkisinin korkusuyla üvey kardeşi ile yakından ilgilenmeye başladı. 58 yılında başka bir imparatorluk azatlı kölesi, büyük ihtimalle Nero'nun kışkırtmasıyla Faustus'u Nero'ya karşı bir komplo hazırlamakla suçladı. Nero, Faustus Sulla'ya suçu ispatlanmış gibi kabul ederek 59 yılında sürgüne gönderdi ve Massilia'da hapse atıldı (modern Marsilya, Fransa). Nihayet 62 yılında saray muhafızı Tigellinus Faustus'un öldürülmesi için suikastçileri gönderdi. Bu emirden sadece beş gün sonra bir akşam yemeği vakti öldürüldü. Faustus'un başı saraya taşındı. Nero zaman zaman göz alıcı ve gri saçları nedeniyle Faustus'un başı ile alay etmişti. Tacitus, Faustus'un karakterini "ürkek ve aşağılık" olarak tasvir eder ve ayrıca onun Nero'ya karşı bir komplo hazırlayacak yetenekte olmadığını aktarır. Bannockburn Muharebesi Bannockburn Savaşı (İskoçça: Blàr Allt a' Bhonnaich) 23-24 Haziran 1314. 'Robert Bruce komutasındaki İskoç kuvvetleri, 1314 yılında, 1304 yılından beri İngiltere egemenliğindeki Stirling Kalesi'ni kuşattılar. İngiltere Kralı II. Edward bu duruma karşı oldukça iyi silahlandırılmış bir ordu oluşturduktan sonra kuzeye doğru ilerledi. Bruce, askerlerini Stirling yakınlarındaki Bannockburn'daki bir tepeye konumlandırdı. Sol kanadını sık bir ormana sağ kanadı ise bir ırmağın kıvrımına uzattı. Bu kanatların hepsi 2.000 fitlik bir cephe oluşturmuştu. İngilizler yalnızca tepeye tırmanmak değil bir de bataklığı geçmek zorunda kalmışlardı. İngilizler Robert Bruce'a savaştan önce bir şövalye ile düello teklif etti. İngilizler İskoç ordusunun şevkini kırmak için bu yola başvurmuşdu. Kral bunu geri çevirirse askerlerinin önünde küçük düşüceğinden dolayı kabul etti. Karşısındaki şövalye kendisinden fiziksel ve silah bakımından üstündü. İngiliz şövalyenin elinde mızrak, kralın elinde ise orta büyüklükte bir balta vardı. Nihayet iki savaşçı atlarını koşturmayı başladı. Çevik bir şekilde şövalye atağını bertaraf eden kral baltasını bütün gücüyle şövalyenin kafasına geçirdi ve şövalye öldü. Bu İskoçlar için büyük bir moral kaynağı oldu. İngilizler içinse tam tersi. İngilizler saldırı emirini verdiler ve İskoç oklarının İngiliz mızraklılarının üzerine yağmasıyla birlikte ağır zırhlı şovalyeler atıldı ve bataklığa batmaya başladı. İngilizler hem bataklıkla boğuşuyor hem de yağan oklara karşı korunmaya çalışıyorlardı. Bunun ardından İngilizler kademeli olarak geri çekilmeye başladılar. İngiltere kralı olanları görünce paniğe kapıldı ve askerleriyle birlikte kaçmaya başladılar. İskoçlar savaşın ardından bağımsızlıklarını ilan ettiyseler de İngilizler bunu kabul etmediler. Eimeria Eimeria, sporlu bir parazit türüdür. Erginleri, 35 - 50 mikrometre arasındadır. Tavşan, tavuk, kaz, ördek, sığır, domuz, kedi, köpek gibi değişik evcil hayvanların bağırsak, safra kanalı ve karaciğer dokularında asalak olarak yaşarlar. Küçük bir çiyan türünün bağırsak dokularında da yaşadıkları saptanmıştır. Bazı türleri, ölümcül hastalıklara yol açar. Üçpınar, Akyaka Üçpınar, Kars ilinin Akyaka ilçesine bağlı bir köydür. Köyün eski adı 1918 yılı kayıtlarında "Moks", 1928 yılı kayıtlarında ise "Möküz" olarak geçmektedir. Köy, 4 Temmuz 1987 tarih ve 19507 sayılı Resmi Gazete'de yayımlanan 3392 sayılı ‘103 İlçe Kurulması Hakkında Kanun’un 1/58. Maddesi gereğince Arpaçay ilçesinden ayrılarak Kars'ın yeni kurulan ilçesi olan Akyaka'ya bağlanmıştır. Köy, Kars il merkezine 63 km, Akyaka ilçe merkezine 3 km uzaklıktadır. Mimari desen Mimari desenler, yazılım mühendisliğindeki mimari sorunlara çözümler öneren yazılım desenleridir. Bir mimari desen, yazılım sistemi için alt sistemlerden ve bunların sorumluluklarıyla iç ilişkilerinden meydana gelen temel ve yapısal bir organizasyon şemasını ifade eder. Tasarım desenleri ile mukayese edilirse, mimari desen daha büyük ölçeklidir. Mimari desenlere şunlar örnek gösterilebilir: Rubellius Plautus Gaius Rubellius Plautus (33-62) İmparator Nero'nun siyasi rakiplerinden Roma soylusu. Annesi Julia'dan dolayı Julio-Claudian Hanedanı ile akrabalık ilişkisine sahiptir. Plautus'un babası Gaius Rubellius Blandus'tur. Blandus'un ailesi Equestrian sınıftan gelen Tiber kökenli bir ailedir. Babası 38 yılında öldü ve annesi Julia 43 ve 45 yılları arasında İmparatoriçe Messalina'nın entrikalarından birisinin masum kurbanı oldu. Bir ihtimale göre Plautus, oğlu Britannicus için bir rakip olarak görülmüştü. Roma İmparatoru Claudius (Messalina'nın kocası, Brittanicus'un babası ve Julia'nın dayısı) yeğeni için hiçbir yasal savunmada bulunmadı. Sonuç olarak Julia idam edildi. Her halukarda Julia onu tanıyanlar tarafından erdemli birisi olarak kabul edilirdi. Plautus, Lucius Antistius Vetus'un kızı Antistia Pollitta ile evlendi. Kayınbabası, 55 yılında Konsül, 55-56 arası Germania Superior Legatus'u ve 64-65 yılları arasında Asya Prokonsül'ü olarak görev yaptı. Plautus sevgi dolu bir eş ve baba olarak kabul edilir. Ancak çocuklarının adı bilinmemektedir. 55 yılında İmparatoriçe Genç Agrippina'nın rakiplerinden birisi olan Junia Silana, Agrippina'yı Nero'yu devirerek yerine Plautus'u geçirmeyi planlamakla suçladı. Nero o an için harekete geçmedi ancak zamanla Nero'nun annesi ile olan ilişkisinin tadı kaçarken Silana ile ilişkisi gelişti. 60 yılında görülen bir kuyruklu yıldız, Nero'nun düşeceği ve Plautus'un yükseleceği söylentilerini yeniden hareketlendirdi. Plautus, 60 yılında Nero tarafından ailesiyle birlikte Asya'daki mülküne sürgüne gönderildi. 62 yılında, Plautus'un doğulu general Gnaeus Domitius Corbulo ile Nero'ya karşı bir isyan için müzakerelerde bulunduğu söylentisi üzerine Plautus Nero tarafından idam ettirildi. Kesik başı Nero'ya verildiğinde, Nero Plautus'un uzun burnunun ne kadar korkutucu olduğunu söyleyerek alay etti. 66 yılında karısı, çocukları ve kayınpederi Nero'nun gittikçe artan acımasızlığının kurbanı oldular. 1461 Trabzon 1461 Trabzon, Trabzonspor'un pilot kulübü olan Türk futbol kulübü. 3. Lig'de mücadele etmektedir. 2008 yılına kadar "Değirmenderespor" adını taşımış, daha sonra Trabzonspor'un yedek takımı olmasıyla "Trabzon Karadenizspor" adını almıştır. 2010-11 sezonu başında, kulübün adı "1461 Trabzon" olarak değiştirilmiştir. 1998 yılında, Aydın Pişiren başkanlığında Değirmenderespor adıyla kurulan kulüp, 2004-2005 sezonunda 3. Lig'e yükselmiştir. Bu ligde 2 yıl oynadıktan sonra 2006-2007 sezonunda 2. Lig'e çıkma başarısı göstermiştir. Haziran 2008'de yapılan genel kurul sonrası Trabzon Karadenizspor ismini alarak Trabzonspor'un pilot takımı hâline gelen ve fiilen yeniden kurulan kulübün ilk başkanı Fikret Yavuz, ilk teknik direktörü İhsan Derelioğlu idi. 14 Ocak 2009 tarihinde takımın adı 1461 Trabzon olarak değiştirildi. 1461, Fatih Sultan Mehmet'in Trabzon'u fethettiği yıldır. Takımın renkleri Bordo-Mavi-Beyaz'dır. Kulüp 2009-10 sezonu 2. Lig 3. Kademe Grubunda, 2010-11 sezonu 2. Lig Kırmızı Grup'ta ve 2011-12 sezonunda 2. Lig Kırmızı Grup'ta mücadele etti. 2011-2012 sezonu sonunda grup şampiyonu olarak 1. Lig'e yükseldi. 2012-2013 sezonunu 1. Lig'de 3. sırada tamamladı, fakat Trabzonspor'un pilot kulübü olması sebebiyle play-off mücadelesine kulübün yerine 7. sıradaki Adana Demirspor katıldı. Bunun yanında, aynı sezon Türkiye Kupası 5. Tur'da Galatasaray'ı eleyerek kupada gruplara kalma başarısını gösterdi. 2013-2014 sezonu sonunda 2. Lige düşmüştür. 2014-15 sezonu Spor Toto 2. Ligini 4. bitirerek play-off turuna gitmeye hak kazanmıştır. 2014-15 sezonu sonunda play-off şampiyonu olarak 1 yıl aradan sonra tekrar 1. Lig'e yükselmiştir. 2015-16 sezonunda 1. Lig'i 16.sırada bitirerek tekrar 2. Lig'e düşmüştür. 2016-17 sezonunda 2. Lig'i 17.sırada bitirerek 3. Lig' e düşmüştür. 2018-19 3. Lig 3. grupta yer alan 1461 Trabzon, Hamdi Zıvalıoğlu ile başladığı sezonda ve 20. haftanın ardından Mehmet Birinci yönetiminde ligde mücadele etti. 34 maçta 8 galibiyet, 13 beraberlik ve 13 mağlubiyet aldı. 37 puan toplayarak grubunu 16. tamamlayan 1461 Trabzon profesyonel liglerde geçirdiği 14 sezonun ardından Bölgesel Amatör Lige düştü. 2012-2014, 2015-2016 2008-2012, 2014-2015, 2016-2017 2005-2008, 2017-2019 2019- 1998-2005 The Cowboy Way (film) The Cowboy Way 1994 yapımlı bir western komedi filmidir.Yönetmenliğini Gregg Championun yaptığı filmin başrolünde Woody Harrelson ve Kiefer Sutherland vardır. Film arkadaşları kızını aramak için şehir dışına gidince onun peşinden giden iki kovboyun hikâyelerini anlatıyor. Jiminy Glick Festivalde Jiminy Glick Festivalde ("özgün ad:Jiminy Glick in Lalawood") 2004 yapımlı film yapılmadan bir süre önce iptal olunmuş, Daytime Glick programında Martin Short'un canlandırdığı Jiminy Glick karakterinin bu sefer Toronto Film Festivali'ne giderek eleştirmenlik yapması konu alınıyor. Birçok ünlü ismin göründüğü filmde aynı zaman da programda Jiminy Glick'in bahsettiği çocukları da görünmektedir. Gazipaşa Havalimanı Gazipaşa - Alanya Havalimanı. Antalya'nın Gazipaşa ilçesindedir. Alanya'ya 45 kilometre mesafede yer alır, 2 bin 144 metre kapalı terminal binasına ve 105 araçlık otoparka sahiptir. Yapımına 1991'de başlanan havalimanı, 1999'da Türkiye eski ulaştırma bakanı Arif Ahmet Denizolgun döneminde tamamlanmasına rağmen, aynı yıl yapılan genel seçimlerde iktidarın değişmesi sebebi ile bekleme salonundaki koltuklara kadar hazır olan havaalanının 11 senelik bekleyişi başlamıştır. Kapanan havaalanının tüm techizatı başka havalimanlarına gönderilmiştir. 2007 sonlarında havaalanı tekrar ihaleye çıkarıldı ve işletme hakkı, Devlet Hava Meydanları İşletmesi (DHMİ) tarafından 4 Ocak 2008 tarihinde yapılan sözleşme gereği TAV Holding'e verildi. 13 Temmuz 2009 tarihinde tamamlanıp hava trafiğine açılan havaalanı, 150 kişilik yolcu uçaklarının inebileceği büyüklüktedir. Hâlen Alanya-Gazipaşa Havalimanı olarak bilinmesine rağmen Devlet Planlama Teşkilatı bünyesindeki Yüksek Planlama Kurulu`nda havalimanının adı "Gazipaşa Havalimanı" olarak geçmektedir ve ilçe halkı havalimanının bu şekilde anılmasını istemektedir. Güvenliği bozan neden ise, deniz tarafından inen uçakların pas geçme zorunlu olursa dağlar yüzünden tekrar yükselmek için yeterli mesafeye sahip olamamasıdır. Havalimanının pist uzunluğunun 2500 metreye çıkarılması için 13 Aralık 2013'te çalışmalara başlanmıştır. Çalışmalar kapsamında D400 karayolu üzerine 204 metre uzunluğunda alt geçit yapılarak havalimanı pisti karayolu üzerinden geçirilmek suretiyle uzatılmıştır. Böyle bir çalışma Türkiye'de ilk defa yapılmıştır. Bu sayede havalimanı Türkiye'de altından karayolu geçen ilk havalimanı olma özelliğine sahiptir. (*)Kaynak: DHMI.gov.tr Ä°nce Buz Ince Buz (Thin Ice) Gerry Flahive ve Louise Lore'nin yapımcılığını yaptığı film 2000 yapımıdır. Film, pek ünlenmemiş ve bir belgesel tadındadır. Kısa olarak ünlü komedyen Steve Martin gözükmektedir. Giovanni Diodati Giovanni Diodati (d. 6 Haziran 1576 - ö. 3 Ekim 1649), Cenevreli Protestan ilâhiyatçı. Lucca'lı bir ailenin çocuğudur. Batı tarzında bir reform taraflısı olan Doğu Kilisesi patriği Cyrille Lucer'in iman bildirisine, Le Clerc ile birlikte bir önsöz yazdı. Özellikle Kutsal Kitap'ın İtalyanca tercümesiyle (1607) tanınmıştır. Bu tercüme hâlâ İtalyan protestanları tarafından kullanılmaktadır. Kutsal Kitap'ı ayrıca Fransızca'ya da çevirdi. Marcus Antonius Pallas Marcus Antonius Pallas (1 civarı–63) Roma İmparatorları Claudius ve Neron'un saltanatları sırasında sekreter olarak görev yapmış olan Yunan azatlı köle. Küçük kardeşi Marcus Antonius Felix, Yahudiye eyaleti procurator'u olarak görev yapmıştır. Tacitus'a göre, Pallas ve Felix Arkadya'nın Yunan krallarının soyundan geliyordu. Pallas aslında Marcus Antonius'un kızı ve İmparatoru Augustus'un yeğeni Küçük Antonia'nın kölesidir. Pallas, özgür kaldıktan sonra Marcus Antonius Pallas adını almıştır. Josephus, ondan Antonia'nın, Julius Caesar Drusus'un Sejanus tarafından öldürülmesiyle ilgili delilleri Tiberius'a gönderdiği köle olarak bahseder. Antonia onu büyük ihtimalle 31 ve 37 yılları arasında özgürlük için gerekli en düşük yaşı geçtiği için azat etmiştir. Mısır'da muhtemelen hizmetlerinin karşılığı olabilecek bir araziyle ödüllendirilmiştir. Antonia 37 yılında ölünce, hami ya da sahibin ölümü durumunda aidiyetin kime geçeceği geleneğine uygun olarak onun oğlu Claudius'un himayesine girdi. Azatlı bir köle için, Pallas imparatorluk yönetiminde oldukça önemli yerlere geldi. Claudius'un saltanatının başlarında Senato, onu gücü merkezde toplamaya zorlayarak ona karşı açıkça düşmanca davrandı. İmparatorluğun yönetimiyle ilgili günlük işler bir adamın altından kalkamayacağı kadar ağırdı ve bu sebeple bu işleri güvendiği azatlı köleleri atasında bölüştürdü. Pallas, hazine sekreteri olarak görevlendirilmişti. Bu görevde, Cornelius Scipio tarafınan Senato'ya ödüllendirilmesi önerilecek kadar etkili ve başarılı oldu. Her ne kadar sahip olduğu konum itibarıyla kendi kendini ödüllendiremese de Pallas, Yaşlı Pliny tarafından döneminin en zenginleri arasında zikredilir. Tarihçiler tarafından hiçbir zaman İmparatorluk hesaplarından zimmetine para geçirmekle suçlanmamıştır ve zenginliğinin kaynağı olarak finansal zekası gösterilebilir. Bazı tarihçiler bulunduğu konum itibarıyla imparatoru kontrol edebildiğini iddia ederler ancak büyük ihtimalle sebep bu değildir. Kardeşi Felix kötü yönetim suçlamasıyla mahkemeye çıkartılmak için Roma'ya çağrıldığında, kariyerinin zirvesinde olan Pallas onun cezalandırılmasını engelleyememiştir. Ayrıca arkadaşı azatlı köle-yönetici Polybius'un da vatana ihanet suçundan idam edilmesini engelleyememiştir. Claudius'un saltanatının ikinci yarısında Pallas, İmparatoriçe Messalina'nın düşüşünün ardından yeni imparatoriçe olarak Genç Agrippina'yı destekledi. Tacitus, Pallasın niyetinin bu evlilikle Julian ve Claudian ailelerini yeniden birleştirmek ve bunun yanında Agrippina ya da Agrippina'nın gelecekteki kocasının taht üzerindeki olası iddialarını engellemek olduğu söyler. Ancak antik yazarlar bu seçimin asıl nedeninin Pallas ve Agrippina'nın sevgili olması olduğunu iddia ederler. Modern tarihihçiler ilişkilerinin bir iş ilişkisi olduğunu ve birbirilerine karşılıkları hedefleri için yardım ettiklerini kabul ederler. Her ne kadar Pallas'ın Agrippina üzerindeki etkisi gerçek ve iyi biliniyor olsa da, devlet işlerinde Claudius'a tavsiyelerde bulunmaya devam etti. Pallas, özgür bir kadının bir köleyle evlenmesi durumunda efendisinin izin vermesi durumunda özgür kalmaya devam edeceği hakkındaki kanunun kaynağıdır. Agrippina'nın oğlu Neron, Claudius'un ardından tahta çıkınca Pallas bir süre daha hazinedeki pozisyonunu muhafaza etti. Gelecekteki konumundan emin olduğunda, Agrippina'ya Claudius'u öldürmesi konusunda yardım ettiği iddia edilir. Bu güvenlik kısa bir süre sonra son buldu. 55 yılında Neron, Agrippina yandaşlarıyla çatışmaktan yorulduğundan dolayı Pallas'ı görevinden uzaklaştırdı. Ardından Pallas'ı kendisini devirerek yerine Claudius'ın kızı Claudia Antonia'nın kocası Faustus Sulla'yı geçirmeye teşebbüs etmekle suçladı. Neron'un maiyetindeki etkili isimlerden Genç Seneca, Pallas'ı savunmayı üstlenerek onun beraat etmesini sağladı. Pallas Neron'un gazabını sonsuza kadar ensesinde hissetti ve sonunda 63 yılında onun emriyle öldürüldü. Marcus Vipsanius Agrippa Agrippa Marcus Vipsanius, Romalı general ve siyaset adamı (MÖ 63– MÖ 12). Apollonia'dan sonra (MÖ 45–44) Octavianus'un yanından ayrılmaz ve onun adına Naulchus (MÖ 36) ve Actium (MÖ 31) deniz savaşlarını kazanır. Octavianus, Augustus olunca Agrippa'yı kızı Julia ile evlendirir (23) ve ona prokonsül imperium'u vererek kendine bağlar. Daha sonra, 18'de Roma egemenliğini beş yıllığına onunla bölüşerek bir çeşit gerçek ortak naiplik yaratır. 17 yılında kendine halef kılmak amacıyla, Agrippa'nın iki oğlu, Caius ve Lucius'u evlat edinir. 13'te, Agrippa'nın yetkileri beş yıllık bir süre için yenilenir. İmparatorun gözde danışmanı olarak Germenlerin tehdidi altındaki Galya, 20 yılından 19 yılına kadar Agrippa’ya emanet edilir. Bu ülkede Lyon üzerinden geçen ilk Roma yolları şebekesini yaptırır. Roma'ya, bir imparatorluk başkentine yakışan görkemli bir görünüm kazandırır. İki tiyatro, dört büyük revak, kendi adını taşıyan Roma'nın ilk büyük kaplıcaları ve başta Pantheon olmak üzere birçok tapınak onun eseridir. Augustus ona büyük bir dünya haritası hazırlama görevini de verir. Ancak, bunu bitiremeden ölür. Yine de Augustus, bu harita taslağını Roma'daki “Agrippa revakı”na astırarak halka sergiler. YÄ±lmaz Zafer Yılmaz Zafer (d. 24 Eylül 1956, ö. 9 Kasım 1995, İstanbul), Türk tiyatro ve sinema sanatçısı. Perihan Savaş'a hayranlığı nedeniyle Fatih halkevi'nde tiyatroya başlayan, daha sonra Şehir Tiyatroları'na geçen Yılmaz Zafer, Gülriz Sururi - Engin Cezzar Tiyatrosu gibi çeşitli tiyatro topluluklarında rol aldı. 1976 yılında sinemaya başladı, 40'tan fazla film çevirdi. "İskilip'li Atıf Hoca" filminde, köklü değişimlerin yaşandığı Atatürk Türkiye'sinde devrimlere karşı çıktığı için idam cezasına mahkûm olan İskilip'li Atıf Hoca'nın avukatı Ferit rolüyle seyirciyi etkiledi. 1987'de uzun süredir hayran olduğu Perihan Savaş'la evlendi, bu evlilikten bir çocuk sahibi oldu. Eşiyle birlikte "Yönetim Film ve Reklamcılık Şirketi"'ni kurdular. İlki 1994 Nisan ayında olmak üzere iki kalp krizi geçirerek uzun süre bakıma muhtaç şekilde yaşayan sanatçı, bu nedenle geçirdiği beyin kanaması sonucu yaşamını yitirdi. Yaraşlı, Kulu Yaraşlı, Konya ili Kulu ilçesine bağlı bir mahalledir. Mahallenin eski adı Gülşehri olup, suyunun ve havasının yarayışlı olmasından dolayı Yaraşlı denmektedir. Kulu ilçe merkezine 16 km uzaklıktadır. Naci Erdem Naci Erdem (d. 28 Ocak 1931, İstanbul), Türk eski futbolcudur. Galatasaray ve Fenerbahçe'ın eski futbolcularındandır. 1954 FIFA Dünya Kupası finallerine katılan kadroda yer aldı. Kariyerine Karagümrük'te başlamıştır. Karagümrük Kulübü'nün sembol ismidir. 1980-81 Sezonunda Karagümrük Spor Kulübü Başkanlığı da yapmıştır. 1953-1963 yılları arasında Fenerbahçe'de top koşturdu. 605 kere forma giydi ve 168 gole imza attı. Fenerbahçe ile 4 kez Ulusal Lig şampiyonluğu yaşadı. Fenerbahçe'deyken bir ara futbolu bıraktı ama 1964'te Beyoğluspor'da futbola yeniden başlamasının sonrasında Galatasaray'a transfer oldu ve bir Ulusal Lig şampiyonluğu da orada yaşadı. 34 kez Türkiye A millî takımı formasını giydi ve 3 maça kaptan olarak çıktı. 1954 FIFA Dünya Kupası finallerine katılan kadroda yer aldı. Futbolu bıraktıktan sonra, futbola başladığı Karagümrük'e dönerek antrenörlük yapan Naci Erdem, 1980-81 yıllarında Karagümrük Spor Kulübü 23.Dönem Kulüp Başkanlığı görevinde bulundu. Erdem ayrıca 2005 yılında kurulan Fatih Karagümrüklüler Taraftar Derneğininde üyesiydi. Naci Erdem Karagümrük'ün "sembol ismi"dir. 1960'larda Edirnespor'da teknik direktörlük yaptı. Oyun Sonu (oyun) Oyun Sonu (Fransızca: Fin de partie, İngilizce: Endgame), Samuel Beckett tarafından 1954-1956 yılları arasında yazılmış tek perdelik tiyatro oyunudur. Beckett oyunu "Fin de Partie" adıyla Fransızca olarak yazmış, daha sonra İngilizce'ye kendisi çevirmiştir. 1957'de yayınlanmış olan oyun, Godot'yu Beklerken ile birlikte Beckett'ın en önemli tiyatro eseri sayılmaktadır. Oyunda baş kişiler, kör ve kötürüm olan yaşlı efendi Hamm ile dizlerindeki sakatlık sebebiyle oturamayan hizmetçisi Clov'dur. Deniz kenarında küçük bir evde yaşarlar. Ancak konuşmalarından anlaşıldığı üzere dışarıda hiçbir şey yoktur. Ne deniz, ne güneş, ne de bulutlar kalmıştır. İki karakter, birbirlerine bağımlı olsalar bile, yıllardır didişmektedirler ve oyun boyunca da bunu sürdürürler. Clov sürekli gitmek ister ancak bunu başaramaz. Oyunda yan karakterler ise Hamm'in, bacakları olmayan anne ve babası Nagg ile Nell'dir. Bunlar sahnenin kenarındaki çöp varillerinde yaşarlar ve varilden dışarı yemek istemek ya da birbirleriyle budalaca kavga etmek için çıkarlar. Oyunun İngilizce başlığı olan "Endgame" kelimesi; satranç oyununun, geriye pek fazla hamlenin kalmadığı son bölümüne verilen isimdir. Fransızca başlık olan "Fin de Partie" ise satranç dışında bazı başka oyunlarla da ilişkilendirilebilir. Bu başlığın tam anlamıyla İngilizce çevirisinin bulunmadığını Beckett de belirtmiştir. Oyunda, Hamm'in artık sonun gelmiş olduğuna bir türlü inanmaması, amatör satranç oyuncularının kaçınılmaz yenilgi karşısında oyunu sürdürmeye çalışmalarıyla karşılaştırılabilir. Daha deneyimli oyuncular ise, oyunun aleyhlerine sonuçlanacağını hissettiklerinde oyundan çekilmeyi tercih ederler. Edebiyat eleştirmeni Harold Bloom, Hamm karakterinde Hamlet'e bir gönderme olduğunu ve Hamm'in aşağıdaki cümlesinin, metaforik bir tersten söyleyiş olarak değerlendirilmesi gerektiğini düşünmektedir: Bloom bu repliğin, Hamlet'in ünlü "Olmak ya da olmamak.." tiradına bir gönderme olduğunu öne sürer. Hamlet bu sözleri, duyduğu şüphe sebebiyle harekete geçemediği için söylemektedir. Oyun Sonu da, Beckett'in absürt tarzının tipik örneği olarak hareketten yoksun bir oyundur. Hamm karakterinin, İngilizce'de "ham actor" ifadesiyle tanımlanan "aktör bozuntularını" ya da Nuh'un oğlu olan Ham'i çağrıştırdığı öne sürülmüştür. Öte yandan Clov isminin, palyaço (clown) sözcüğünün kısaltılmış hali, şeytanla ilişkilendirilen keçi toynağı (cloven hoof) veya eldivenli bir elin yankısı (glove) olduğuna ilişkin yorumlar vardır. Nagg ismi İngilizce "nagging" (dırdır etmek) ve Almanca "nagen" (kemirmek) kelimelerini hatırlatır. Nell ismi ise Charles Dickens'ın Antikacı Dükkanı romanındaki Küçük Nell karakterini çağrıştırır. Ayrıca Hamm'in İngilizce "hammer" (çekiç) kelimesinden, Clov'un ise yine İngilizce "clove" sözcüğünün Latince kökeni olan çivi anlamındaki "clāvus" kelimesinden geldiği söylenebilir. Böylece iki karakterin ilişkisi çekiç ve çivi kavramlarıyla açıklanmış olur. Bu durumda Nagg ve Nell isimleri bir arada düşünüldüğünde, akla Almanca "Nagel" (çivi) kelimesi gelmektedir. Ruby Cohn'un "Back to Beckett" isimli kitabına göre Beckett'in oyunda en sevdiği replik, Clov'un Nagg'in ağladığını belirtmesi üzerine Hamm'in söylediği ""Öyleyse yaşıyor."" cümlesidir. Ancak Beckett, Berlin'de oyunu sahneye koyarken en çok Nell'in söylediği ""Hiçbir şey mutsuzluktan daha gülünç değildir."" cümlesine önem vermiş ve oyunu 'mutsuzluğun zevkini' gösterecek şekilde sahnelemiştir. Oyun, karakterlerin değişmeyen durağan bir vaziyette yaşadıklarını vurgular. Her gün bir önceki günün eylemleri ve tepkileri tekrarlanır. Böylece her olay neredeyse bir törene dönüşür. Metin boyunca karakterlerin birer geçmişe sahip oldukları açıkça belirtilmiştir. (Örneğin Nagg ve Nell Ardennes'teki bisiklet gezintilerini hatırlar.) Ancak bir gelecekleri olduğuna ilişkin herhangi bir belirti yoktur. Oyunun sonuna doğru Nell'in ölmesi bile hayretle karşılanmaz. Tecrit edilmiş ortam ve artık mevcut olmayan bir uygarlığa yapılan göndermeler, çoğu kişiyi oyunun nükleer-ardı bir dünyada geçtiğini düşünmeye yönlendirmiştir. Ancak Beckett bu düşünceyi her zaman reddetmiştir. Oyuna ilişkin bir başka teori de, Hamm'in ölüm yatağındaki gerçek bir kişi olduğu ve üzerindeki ölüm baskısının etkisiyle bu kasvetli gerçekliğe ilişkin rüyalar gördüğüdür. Makul bir teori olmakla birlikte yazarın ya da yakınlarının bunu destekleyecek herhangi bir açıklaması yoktur. Ancak oyunun yazar tarafından açıkça belirlenmiş dekoru, bu teoriyi destekler şekilde yorumlanmıştır. Buna göre, yüksek duvarları beyin gibi gri renkte olan boş mekan, Hamm'in kafasının içini oluşturmaktadır. İki taraftaki yüksek küçük pencereler ise gözleridir. Oyun boyunca anlatılanlar ve Clov'un pencereden gördükleri, Hamm'in hayalgücünden ibarettir. Beckett'ın tiyatro oyunları gittikçe hareketten ve sözden arınmaya, görüntüden ve hatta seslerden ibaret olmaya başlar. Oyun Sonu'nda, Godot'yu Beklerken'in aksine, karakterlerin üçü sabittir. Hareketli olan Clov ise çok kısıtlı hareketler yapar. Sahne üzerindeki gidiş gelişleri, satrançtaki atın hareketleri gibi "L" şeklindedir. Bu oyunda karakterlerin konuşmaları da tam cümlelerden değil, zaman zaman sayıklamaya yaklaşan yarım kalmış cümlelerden oluşur. Oyun Sonu, Beckett'in oyun yazarlığındaki dönüşümün başladığı oyundur. Beckett daha sonra, televizyon için sözsüz, radyo için ise genelde çevre seslerinden oluşan hareketsiz oyunlar yazacaktır. Bu minimalist tutum, karakterin sahnede çok az konuştuğu ve neredeyse hiç hareket etmediği, sürekli daha önce kaydedilmiş bantları dinlediği Krapp'ın Son Bandı oyununda doruk noktasına ulaşacaktır. Yukarıda sözü edilen Hamlet göndermesi dışında oyunda, Shakespeare oyunlarına yapılan iki gönderme daha vardır. Dostlar Tiyatrosu ile "Paris-Beckett 2006 Festivali" ortak yapımı olan oyun 15. Uluslararası İstanbul Tiyatro Festivali kapsamında 28-29-30 Mayıs 2006 tarihlerinde AKM Oda Tiyatrosu'nda sergilendi. 2006-2007 sezonunda oyunun sergilenmesine devam edildi. Pierre Chabert yönetiminde sahnelenen oyunda Genco Erkal Hamm rolünü, Bülent Emin Yarar Clov rolünü, Meral Çetinkaya ise Nell rolünü üstlendi. Oyunun ilk kadrosunda Nagg rolünde oynayacağı açıklanan Mehmet Akan hastalığı sebebiyle festival gösterimlerinde yerini Erdem Akakçe'ye bıraktı. Akan'ın vefatı sonrasında Nagg rolünü Hikmet Karagöz oynamaya başladı. Oyun 19-20 Kasım 2006'da, Beckett'in 100. doğum yıldönümü için hazırlanan Paris-Beckett 2006 Festivali kapsamında, Peter Brook'un tiyatrosu olan Bouffes du Nord'da sahnelendi. Pierre Chabert oyunun rejisini şu kelimelerle özetledi: "Sadelik, enerji, ritm, güldürü, müzikalite ve Beckett'in metnine mutlak sadakat" Yöneten: Pierre Chabert, Sahne Tasarımı: Avigdor Arikha, Giysi Tasarımı: Barbara Hutt, Oyuncular: Genco Erkal, Bülent Emin Yarar, Meral Çetinkaya, Hikmet Karagöz EKİP Tiyatrosu'nun ilk yapımı olan oyun, öncelikle bir öğrenci projesi olarak 2 Nisan 2010 tarihinde, Haliç Üniversitesi Konservatuvarı Tiyatro Bölümü'nde ilk gösterimini gerçekleştirdi. Sonrasında, 30 Aralık 2010 tarihinde, kumbaracı50 sahnesindeki gösterimle profesyonel platformda devam etti. Oyun metni Genco Erkal çevirisi esas alınarak Uğur Ün, Abet Limnn ve Berent Enç - Herman Sarıyan çevirileri ile Samuel Beckett’in orijinal İngilizce metninden yararlanılarak oluşturulmuştu. Cem Uslu'nun yönettiği oyunun dramaturgluğunu Ayça Seymen Şimşek üstlenmişti. Oyuncu kadrosu Simel Aksünger (CLOV), Murat Engiz (NAGG), Ayşegül Uraz (NELL) ve Cem Uslu'dan (HAMM) oluşuyordu. Dokka Umarov Doku (Dokka) Umarov (Çeçence: Умаран Хамади кант Докка) (d. 13 Nisan 1964, Kharsenoi, Çeçen-İnguş Cumhuriyeti, Çeçenistan - ö. 7 Eylül 2013), 2006-2007 yılları arasında İçkerya Çeçen Cumhuriyeti başkanıydı. İçkerya Çeçen Cumhuriyeti'ni lağvederek yerine Kafkasya Emirliği'ni kurdu ve 2007'den 2014'e kadar Kafkasya Emirliği'nin emiri olarak görev yaptı. Dokka Umarov mimarlık fakültesi mezunudur. İkinci üniversitesi olan hukuk fakültesine savaş nedeniyle ara vermek zorunda kaldı. Birinci Çeçen-Rus Savaşı'ndaki başarılı operasyonlarından dolayı Halk Kahramanı Madalyası almıştır. Devam eden İkinci Çeçen-Rus Savaşı'nda 2001 yılından ölümüne değin güney-batı cephesi komutanlığı yapmış Dokka, karakter olarak Şamil Basayev'e benzetilir. 2005 yılında Abdulhalim Sadulayev'in yardımcılığına getirilen Dokka, evli ve 6 çocuk babasıydı. Dokka'nın, 1. Çeçen Savaşı'nda kardeşi Musa Dokko, 2. savaşta da diğer kardeşi İsa öldü. Babası Rus FSB ajanları tarafından kaçırılan Dokko, Abdülhalim Sadulayev'in öldürülmesi üzerine Çeçen İçkeriya Cumhuriyeti'nin yeni cumhurbaşkanı oldu. 28 Ekim 2007'de Kafkasya Emirliği'nin kurulduğunu ilan etti. 7 Eylül 2013'te öldü. Yerine Kafkasya Emirliği Şurası tarafından daha önce Kafkasya Emirliği'nin Şer'i kadılığını yapan Ali Ebu Muhammed seçilmiştir. 6. Altın Portakal Film Festivali 6. Altın Portakal Ulusal Uzun Metraj Film Yarışması, 25 Mayıs ve 5 Haziran 1969 tarihleri arasında gerçekleşti. Ferit Kam Ferit Kam 1864 doğumlu Metinler şerhi müderrisi, yazar, şâir, fikir adamı. Özellikle klasik Türk ve Fars edebiyatı inceleme ve şerhleri ile tanınmıştır. İstanbul’un Beylerbeyi semtinde 1864’te yılında dünyaya geldi. Askerî hekim Ahmed Muhtar Paşa ile Fatma Fıtnat Hanım’ın oğludur. Baba tarafı Çankırı asıllı olan Ferit Kam'ın annesi Âtıf Efendi Kütüphanesi’nin bânisi Defterdar Âtıf Efendi’nin torununun kızıdır. Beylerbeyi'nde başladığı ilk tahsilini hususî hocalardan Arapça, Fransızca ve Farsça öğrenerek geliştirdi. 1880'’de babasının yönlendirmesiyle Mekteb-i Tıbbiye'’ye girdiyse de 1882'de burayı bırakarak Mekteb-i Hukuk’a kayıt yaprırdı. Babasının ölümü üzerine okulu bırakmak zorunda kaldı fakat hususî lisan derslerini bırakmadı. 1887'de Hariciye Nezareti Tercüme Odası'nda memuriyete başladı. Ertesi yıl imtihanla Fransızca muallimi olarak Beylerbeyi Rüşdiyesi’ne geçti. 1889'da Fatma Rukiye Hanım'la evlendi. 1905'te Müderris Mustafa Âsım Efendi'nin Fatih Camii'ndeki derslerini takip ederek icazetnâme aldı. 1908'de Sırat-ı Müstakim’i çıkaranlar arasında yer alarak burada yazılar yazdı, kitaplarını tefrika etti. Mehmet Âkif, Fatin Gökmen, Tâhir'ül Mevlevî, İsmail Sâib Sencer, Babanzâde Ahmed Nâim, İzmirli İsmail Hakkı, Süleyman Nazif gibi münevverlerle bir arada oldu. 1914 yılında Darü'l-Fünûn Edebiyat Fakültesi Türk Edebiyatı Müderrisi olarak burada ""Âsar-ı Edebiye Tedkikatı"" derslerini okuttu. 1917'de Süleymaniye Medresesi'nde ""Felsefe-i Umumiyye Tarihi"" Müderrisi oldu. 1918’de "Darü'l Hikmeti'l- İslâmiye" azalığına getirildi. 1919'da Darü'l-Fünûn Edebiyat Fakültesi "Şerh-i Mütûn" müderrisliğine tayin olundu. Buradaki dersleriyle Türk ve Şark edebiyatlarına ait edebî metinleri bilhassa şiirleri şerhetme tarzında bugün de devam eden yeni bir çığır açtı. Millî Mücadele'nin ardından bir süre açıkta kaldıktan sonra, Ankara'’da Şeriye ve Evkaf Vekaleti (Diyanet ve Vakıflar Bakanlığı) bünyesindeki ""Telifat ve Tedkikat-ı İslamiye Heyeti"" üyesi oldu. 1924'te Şeriye ve Evkaf Vekaleti lağvedilince İstanbul'a döndü ve Darü'’l-Fünûn'’da "İran Edebiyatı Müderrisi" oldu. 1933 yılındaki Üniversite Reformu ile tasfiye edilerek üniversite dışında bırakıldı. Bir ara Eskişehir’de yaşadı. Uzun bir aradan sonra 12 Mayıs 1943'te Ankara Üniversitesi Dil ve Tarih-Coğrafya Fakültesi'nde yine İran Edebiyatı Dersleri ile hocalığa döndü ve 21 Mayıs 1944'te Ankara'da öldü. Arapça ve Farsça yanında Fransızca'ya da hâkimdi. Türkçe, Arapça, Farsça şiirleri yazmıştır. Eski Türk Edebiyatı, Arap ve Fars Edebiyatları sahasında uzman olan Ferit Kam, genel felsefe, İslam felsefesi, özellikle kelâm ve tasavvuf ile âlimane meşgul olmuştur. Yazı ve şiirlerini Sırat-ı Müstakim, Sebilürreşad, Peyam-ı Sabah, Ceride-i İlmiye ve Mahfil gibi gazete ve mecmualarda yayımlamıştır. Müzisyen, kemençe sanatkârı Rûşen Ferid Kam'ın babasıdır. Ankara tarihi Ankarada yerleşim tarihi Tunç Çağı Hatti uygarlığına kadar uzanmaktadır. Bunu milattan önce ikinci milenyumda Hitit uygarlığı dönemi, milattan önce onuncu yüzyıldaki Frigya uygarlığı dönemi ve sonrasında sırasıyla Lidyalılar, Farslar, Makedonlar, Galatyalılar, Roma İmparatorluğu, Bizans İmparatorluğu, Selçuklular ve Osmanlı İmparatorluğu dönemleri takip etmektedir. = Tarih Ã–ncesi Ankara = Anadolu'daki insan karakterli ilk fosil primat kalıntıları Fikret Ozansoy tarafından Ankara'da bulunmuş ve Ankarapithecus meteai adı verilmiştir. Ankara'nın bilinen tarihi Paleolitik Çağa kadar uzanmaktadır. Bu döneme ait çeşitli eserlere Gâvurkale, Ergazi, Lodumlu ve Maltepe'de rastlanmıştır. Eti Yokuşu'nda 1937'de Türk Tarih Kurumu tarafından yapılan ve Prof. Dr. Şevket Aziz Kansu tarafından idare edilen kazıların raporu Etiyokuşu hafriyatı raporu adıyla 1937'de basılmıştır. Bu raporda buranın en az MÖ 3000 yıllarında iskan edildi belirtilmektedir. Raporda birinci kısımda graviye içinde elde edilen Paleolitk aletler, ikinci kısımda ise Kalkslitik yerleşim yerinde toplanan keramik ve diğer çeşitli kültür piyesleri ayrıntılı olarak incelenmiş ve envanterleri yayınlanmıştır. Ankara'nın eskiliği ile ilgili buluntular Anadolu Medeniyetleri Müzesi Çağlar boyu Ankara galerisinde sergilenmektedir. İlk basımı 1950 olan Avram Galanti'ye ait Ankara Tarihi Kitabı II. bölümde buluntular gösterilmektedir. = Hititler DÃ¶nemi = Hititler MÖ 2000'de Anadolu'daki ilk siyasi birliktir. Ankara şehir merkezi ve çevresindeki en eski kalıntılar Bronz çağında hüküm sürmüş olan Hatti uygarlığına aittir. Helenistik döneme kadar yazılı belgelerde Ankara hakkında bir bilgi bulunmadığından Hitit dönemi Ankara'sı hakkındaki bilgilere bu dönemi ve kültürü ortaya koyan Orta Anadolu'daki merkezler ve Ankara çevresindeki aslan ve sfenks tasvirleri aracılığı ile ulaşılmaktadır. Bilinen Ankara'nın bugünkü şehir sınırları içinde yerleşim olduğuna dair bir kanıt bulunamamıştır. Hitit kenti olan Ankawa'nın bugünkü Ankara olmadığı görüşleri vardır. = Frigler DÃ¶nemi = MÖ 12. yüzyıl başlarında Boğazlar üzerinden Anadolu'ya giren deniz kavimlerinin istilasıyla Hitit İmparatorluğu ortadan kaldırılmıştır. Ankara ve çevresine Frigler egemen olmuşlardır. Friglerin ilk kralı ülkenin başkenti Gordion’a adını veren Gordias’tır. Tarihçi Arianos’a göre Gordias Thelmessos’lu (Fethiye) bir kadınla evlenmiş ve Midas adını verdiği bir oğlu olmuştur. Geçmiş dönemlerine ait kesin bilgiler bulunmayan Friglerin en çok bilinen ve meşhur kralı Midasdır. Ancak yapılan bazı araştırmalara göre Frigyalıların bütün krallarına Midas adını verdiği de söylenmektedir. Gordion şehri, bugünkü Ankara'ya 76 km uzaklıkta bulunan Polatlı ilçesinin sınırları içinde bulunmaktadır. Ankara'nın kurulmasına dair anlatılanlar arasında olan Frigya tradisyonunda, Kral Midas Ankara'nın kurulmasının önderi kabul edilir. İkinci yüzyılın ortalarında yaşamış olan Lidya’lı gezgin Pausanias, Galatların Anadolu’ya yerleşmeleri hakkında bilgi verirken, Ankara’dan da söz eder. Ankara kentini Gordios’un oğlu Midas’ın kurduğunu ve Frig’lerin bir kenti olduğunu anlatır. Yunanca ve Latince gemi çapası demek olan kentin ismi için açıklama yapma gereğini duyan Pausanias, Midas’ın bulduğu gemi çapasının, kendi dönemine kadar Jüpiter (Zeus) tapınağında saklandığını söyleyerek kentin isminin arkasındaki anlamı vermeye çalışır. Gene Pausanias, adı geçen metinde, Midas kaynağı adı ile bilinen ve üzerine öyküler yazılan su kaynağının, Ankyra kentinde olduğunu bildirir ve ""İşte Galat’lar bu Ankyra kentini aldılar"" der. Ankara'daki Frig varlığı bugünkü şehir sınırları içinde Ankara istasyonu civarında, belediye binası yanında, Çankırıkapı'da, Augustus Tapınağı'nın ve Türk Tarih Kurumu binasının temellerinde bulunan kalıntılarla kendini göstermektedir. Anıtkabir ile Atatürk Orman Çiftliği arasında bulunan 20 kadar tümülüs Frig dönemi nekropollerindendir. = Lidyalılar Dönemi = Ankara MÖ 7. yüzyılda Batı Anadolu'da Gediz ve Küçük Menderes vadilerini kapsayan bölgeye egemen olan ve tarihte para basımını ilk kez gerçekleştiren kavim olarak bilinen Lidya'lıların eline geçmiştir. = Pers İmparatorluğu Dönemi = Pers İmparatorluğu'nun egemenliği, Makedonya kralı Büyük İskender'e yenilmelerine kadar devam etmiştir. = Hellenistik Süreç = Ankara, Büyük İskender tarafından MÖ 333 yılında fethedildi, İskender, Gordion şehrinden gelmişti ve kısa bir süre burada ikamet etti. Babil'de ölümünden sonra (MÖ 323) generalleri arasında bölüşülen imparatorlukta Ankara'ya Antigonus sahip oldu. Antik zamanda şehrin en büyük genişlemesini yaşadığı Frigya döneminin dışında, bir başka önemli genişleme Ankara'ya gelip şehri Kara Deniz limanları ve Kırım ile kuzey; Asur, Kıbrıs ve Lübnan ile güney; ve Gürcistan, Ermenistan ve Pers İmparatorluğu ile doğu arasında mal ticareti için merkez haline getiren Pontos Yunanları zamanında meydana geldi. O zamana kadar şehir (Türkler tarafından biraz değiştirilerek "Ankara" olarak kullanılmaktadır.) Ànkyra (Yunanca'da Çapa anlamına gelmektedir.) ismini almıştı. = Galatyalılar dönemi = MÖ 278'de Orta Anadolu'nun geri kalan bölümüyle beraber Kelt ırkından Galatyalılar tarafından istila edildi. Bunlar Ankara'yı önde gelen kabilelerinden Tectosagelerin merkezi yaptılar. Diğer kabile merkezleri Trocmilerin merkezi Pessinos (Balhisar) ve Ankara'nın doğusunda Tolstibogiilerin merkezi Tavium idi. Kente o zaman Ankara deniyordu. Kelt unsuru belki de az sayıda, Frig dili konuşan köylüler üzerinde bir savaşçı aristokrasiden ibaretti. Yine de Kelt dili Galatia'da yüzyıllarca konuşulmaya devam etmiştir. MS IV. yüzyıl sonlarında Galatya'nın yerlisi olan St.Jerome Ankara çevresinde konuşulan dilin Roma İmparatorluğunun kuzeybatısında (Trier yakınları)konuşulan dile çok benzediğini yazmaktadır. Bu belki de daha eski Frig dili konuşan nüfusun Kelt işgalcilerin dilini benimsediğini göstermektedir. = Romalılar Dönemi = Şehir Augustus tarafından MÖ 25 yılında fethedilmiş ve Roma İmparatorluğu tarafından yönetilmeye başlanmıştır. Galatya'nın başkenti Ankara, büyük ticari öneme sahip bir merkez olma özelliğini de sürdürdü. Ankara aynı zamanda duvarlarında mermere kazınmış "Res Gestae Divi Augusti" diye bilinen kitabeyi bulunduran ve "Augustus'un Faaliyetleri"nin resmi kayıtlarını içeren "Ankara Anıtı" ("Augustus ve Roma Tapınağı") ile de ünlüdür. Ankara kalıntıları bugün hala değerli yarım kabartmalar, kitabeler ve diğer mimari parçalarla döşelidir. Augustus Ankara'yı Orta Anadolunun üç yönetim merkezinden biri yapmaya karar verdi. Daha sonra şehre Frigyalılar ve Gal dili ve Keltçeye yakın bir dil konuşan "Galatyanlar" yerleştirildi. Ankara "Tectosage" diye bilinen kabilenin merkeziydi ve Augustus onları geliştirerek imparatorluğuna ana bir merkez haline getirdi. İki diğer Galatyan kabile merkezleri; Yozgat yakınlarındaki Tavium ve Batıda Sivrihisar yakınındaki Pessinus (Balhisar) Roma döneminin oldukça önemli yerleşkeleri olma durumlarını sürdürdüler fakat Ankara büyük bir metropol haline geldi. Roma İmparatorluğunun iyi zamanlarında Ankara'da 200,000 kişi yaşadığı tahmin edilmektedir ve bu sayı Roma İmparatorluğunun düşüşünden on ikinci yüzyılın başlarına kadar olan zamandan çok daha fazladır. Küçük bir nehir olan Ankara Çayı Roma şehirlerinin içerisinden doğru akmaktadır. Şimdi nehir çevrilmiş durumdadır fakat Roma, Bizans ve Osmanlı dönemlerinde eski kentlerin kuzey sınırlarını belirlemekteydi. Çankaya, şimdiki şehir merkezinin güneyinde görkemli tepelerin kenarında Roma şehirlerinin dışında bulunmaktaydı ve muhtemelen yazlık dinlenme yerleri olarak kullanılmaktaydı. 19. yüzyılda En az bir Roma villası veya köşkünün kalıntıları şu anki Çankaya Köşkünün çok fazla uzağında olmayan bir yerde bulunmaktaydı. Roma şehri batıda Tren İstasyonu ve Gençlik Parkının olduğu alana, tepelerin güneyinden doğru da şu anda Hacettepe Üniversitesinin kapladığı bölgenin aşağısına doğru uzanmaktaydı. Ankara tüm ölçütlerde büyüyebilen ve diğer Roma kentleri olan Gaul veya Britanya'dan daha geniş bir şehirdi. = Gotlar ve AraplarÄ±n Seferleri = Ankara'nın önemi kuzey Anadoludaki yolların kuzeyden güneye ve doğudan batıya uzanarak bir kavşak noktası oluşturmasına dayanmaktadır. Büyük İmparatorluk yolları Ankara'dan geçerek doğuya doğru uzanıyordu ve imparatorların ve ordularının başarıları bu yoldan geçmekteydi. Maalesef ki bu yollar yalnızca Roma büyük şehirlerini bağlamakla kalmamış, aynı zamanda işgalciler için de kullanışlı bir güzergâh olmuşlardır. 3. yüzyılın ikinci yarısında, Ankara batıdan gelen Gotların önlenemez başarılarıyla istila edildi (Kapadokyanın kalbine girerek esirler almışlar ve şehri talan etmişlerdir) ve daha sonra da Araplar geldi. 10 yıllık bir dönemde şehir antik dünyanın en görkemli kraliçelerinden birinin batı ileri karakollarından biri haline gelmişti. Suriye çöllerinden gelen Palmiralı Arap imparatoriçesi Zenobia Roma imparatorluğu içindeki zayıflık ve kargaşadan faydalandığı bir dönemde avantajı eline alarak kendine burada kısa ömürlü bir devlet kurmuştur. = Geç Roma Süreci = Şehir 272 yılında İmparator Aurelian kontrolündeki Roma İmparatorluğuna tekrar bağlandı. Diocletian (284-305) tarafından çoklu (dörde kadar) yöneticilerin bulunduğu bir sistem olan tetrarşi yürürlüğe sokuldu ve önemli bir program olan yeniden yapılanma ve Ankara'nın batısına Germe ve Dorylaeum (şimdiki Eskişehir) doğru yol yapım çalışmalarına girişildi. Altınçağında Roma Ankarası büyük bir pazar ve ticaret merkezi olmasının yanında aynı zamanda büyük yönetim sarayları ve ofisleri olan şehrin resmi önemli kurallarının konduğu Praetoriumları barındıran büyük bir yönetim merkezi olarak da görev yapmaktaydı. 3. yüzyıl boyunca Ankara'da yaşam, tıpkı diğer Anadolu şehirlerinde olduğu gibi askeri olarak işgal girişimlerine karşı koyma ve şehrin ayakta durmasını sağlamaya yönelikti. Ankara'nın tarihi Bronz Çağ'da Hitit medeniyetine kadar götürülebilir ve sonra sırasıyla milattan önce 2.milenyumda Hititler, MÖ 10. yüzyılda Frigyalılar, daha sonrasındaysa Lidya, Persler, Makedonya, Galatya, Romalılar, Bizanslar, Selçuklular ve Osmanlıların hakimiyetine girmiştir. = Hristiyan Ankara = Ankara yakınlarındaki Kallippi'nin bilinmeyen bir köyünün yerlileri, Proklos ve Hilarios'un da dahil olduğu o zamanların şehitleri İmparator Trajan (98-117)'ın büyük baskısına maruz kalmışlardı. MS 280'de biliyoruz ki güney Anadoludan bir mısır tüccarı olan Philumenos ve Eustathius yakalanmışlar ve Ankara'da şehit edilmişlerdir. Diğer Roma şehirlerinde olduğu gibi, Diocletian devri Hristiyanlar üzerindeki baskının doruk noktasına ulaştığı dönemi göstermektedir. 303 yılında, Ankara İmparator yardımcısı Diocletian ve onun vekili Galerius'un Hristiyan karşıtı zulümlere giriştiği şehirlerden biriydi. Ankara'daki ilk hedefleri ismi Clement olan kentin 38 yaşındaki piskoposuydu. Clement yaşamında, önce Romaya getirilmiş sonra oradan geri yollanmıştır ve o,kardeşi ve birçok yandaşı ölüme yollanmadan önce birçok sorgu ve cefaya katlanmak zorunda bırakılmışlardır. St. Clement kilisesinin kalıntıları bugün Ulus Meydanındaki Işıklar Caddesinde bulunabilir. Büyük ihtimalle Clement'in buralara gömüldüğü düşünülmektedir. Dört yıl sonra şehrin Plato isimli doktoru ve kardeşi Antiochus Galerius tarafından şehit edilmişlerdir. Sonradan Theodotus'a aziz olarak saygı gösterilmiştir. Fakat zulümler başarısız olmuştur ve 314'te Ankara zulümler sonrası Hristiyan kilisesinin yeniden yapılanmasında dini hükümlerin belirlendiği kilisenin önemli bir merkezi olmuştur ve asıl olarak buraya 'lapsi'&mdash denilen baskı süresince teslim olmuş