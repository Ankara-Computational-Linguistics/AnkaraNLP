100 ve 200 metre yarışlarında dönemin favorisi Marion Jones'u geçme ihtimalinin çok zayıf olmasıydı. Aynı şekilde 400 metrede ise 1996 Atlanta Olimpiyatları'nda üstün performans gösteren Marie-José Pérec ve Cathy Freeman'ın yarışacaktı; fakat Pérec yarışlardan çekilmek zorunda kaldı. İrina Privalova şu an salon rekorlarının bir kısmını elinde bulundurmaktadır (50 m 5.96 s, 60 m 6.92s). Privalova atletizme devam etmektedir ve 9 yıldır geçemediği 100 metre rekorunu 2008 yılında geliştirmiştir. Bulgar Keratsa Bulgar Keratsa-Maria () (1348-1390) Bulgaristan Çarı İvan Aleksandr ile Yahudilikten dönme ikinci karısı Sarah'ın kızıdır. 17 Ağustos 1355 tarihinde geleceğin imparatoru IV. Andronikos ile nişanlanmıştır. Patriklik tarafından düzenlenen evlilik dokümanında "Hıristiyanlar:Bizanslılar ve Bulgarlar için yararlı, Kâfirler (Türkler) için zararlı olacaktır". 12 Ağustos 1376, tarihinde IV. Andronikos, babası V. İoannis'u devirmiş yerine Bizans İmparatoru, Keratsa yeni İmparator eşi olmuştur. Yeni İmparatorluk çifti, Konstantinopolis'i 1 Temmuz 1379 tarihine kadar kontrol etmişlerdir. V. İoannis, sonra tahtını geri almıştır. IV. Andronikos, ortak imparator olarak ilan edilmiş ancak baba ile oğul arasındaki çekişme oğlunun 1385 tarihinde ölümüne kadar devam etmiştir. Keratsa, hayatının kalanını Mathissa ismi ile rahibe olarak geçirmiştir. 1390 yılında ölmüştür. Keratsa ve IV. Andronikos'un bir oğlan ve iki kız olmak üzere üç çocuğu olmuştur. Oğulları VII. İoannis 1390 yılında 5 ay imparator olarak hüküm sürmüştür. Wertheim Piano Wertheim Avustralya kökenli bir piyano markası. Daha önceden Melbourne'ün Richmond bölgesinde üretilen Wertheim, 1908-1935 yılları arasında 18.000 piyano satmıştır. Genellikle okullarda ve çeşitli merkezlerde kullanılan Wertheim'lar uzun süre akord edilmeden kullanılabilinmesiyle ünlüdür. Ayrıca piyano öğretmenleri ve ünlü sanatçılar tarafındanda kullanılır. Ünlü piyanist Dame Nellie Melba canlı performanslarında kullanmak üzere Wertheim piyanolar sipariş etmiştir. 1920'lerde Wertheim ailesi oldukça büyük bir üne kavuşmuş ve kısa sürede çok başarılı olmuştur. Fakat 1929 yılındaki kriz nedeniyle piyano satışlarının durma noktasına gelmesi fabrikanın 1935'te kapanmasına neden olmuştur. Wertheim markası halen Avustralyalı bir firmadır fakat üretim Çin ve Güney Kore'ye kaydırılmıştır. Hugo Wertheim babası Meyer Wertheim tarafından Frankfurt,Almanya'dan Melbourne'a aile işi olan dikiş makinaları satmak için oldukça zengin bir adam olarak gitmiştir.Bourke & Collins caddesinde iki adet showroom açmıştır.Bu showroomlarda Almanya'da üretilen bisiklet,piyano ve armonika gibi şeyler satmaya başladı, fakat daha sonra ilgisini piyanolara yöneltti.Daha sonraları (yaklaşık olarak 1880'lerde) yeni kolonileşmiş Avustralyaya Almanya'dan gelen ucuz piyanoları getirtmeye başladı.Bunları yeniden düzenleyip daha pahalıya satıyordu.Satışların iyi gitmesi üzerine en büyük oğlu olan Herbert'ı A.B.D'ye piyano yapımını ve üretimini öğrenmesi ve kıtayı dolaşması için gönderdi. Wertheim'ın oğlu Amerika kıtasındayken,Wertheim bir mimar olan Nahum Barnet ile anlaştı.Fabrikayı bu mimara yaptıran Wertheim fabrikanın yapımı için 25$-75$ bin dolar arası bir harcama yaptı.Dönemine döre oldukça modern bir görünüme sahip olan fabrika tüm Avustralya halkının dikkatini çekti.Dönemin başbakanı Alfred Deakin fabrikanın açılışına katıldı.Fabrika R.McDonald tarafından 16,000m2 üzerine yapıldı.Kendine ait bir jenaratörü ve tramvay hattı vardı.Bunun sonucu olarak fabrika Avustralya'daki en büyük piyano fabrikası oldu ve 300 çalışanıyla yılda 12'si büyük olmak üzere yaklaşık 2,000 adet piyano ürettiler. Hugo Wertheim 1919 yılında öldü ve fabrikayı oğlu Hebbert'a bıraktı.Babasının fabrikaya olan yatırımları sayesinde aile uzun bir süre Avustralya sosyetesinin bir parçası oldu.Bu yahudi bağlantılarını kesmiş bir aile olan Wertheim'ler için anti-Semitizm zamanında oldukça büyük bir başarıydı.Fakat 1920'de ailenin 3. nesli fabrikayı yönetmekte ataları kadar istekli olmadılar.Bunun üzerine 1929'daki bunalım da eklenince Wertheim ailesi şirketin bir kısmını satmak zorunda kaldı.1930 yılındaki büyük bunalıma bir de wireless teknolojisinin bulunması da ekleninde fabrika 1935'te kapandı.Açık kaldığı 27 yıl boyunca 18,000 piyano üretmişti. Fabrikanın kapanması aile içinde bir çatışmaya sebep oldu.Hebbert piyano üretmeye devam etmek istiyordu fakat annesi buna karşı çıktı.Annesinin yönetim kurula verdiği teklifle fabrika Heinz şirketine satıldı.1950'lerde televizyonların yaygınlaşmasıyla birlikte ise GTV 9 stüdyolarına dönüştü. Piyanolar Bendigo, Richmond'da ustalıkla üretiliyordu.Yapımda kullanılan materyallerin hepsi Avustralya malıydı.Bunlar Victoria eyaletinde üretilen ilk piyanolar bunlardı.Genellikle okullarda ve çeşitli merkezlerde kullanılan Wertheim'lar uzun süre akord edilmeden kullanılabilinmesiyle ünlüdür. Ayrıca piyano öğretmenleri ve ünlü sanatçılar tarafındanda kullanılır.Hasar görmemiş ya da restore edilmiş Wertheim'lar oldukça pahalıya alıcı bulabilir. Wertheim'lar hala üretilmektedir.Seul,Güney Korede ve Tianjin,Çin'de "World of Music" adı altında Fabrikalar bulunmaktadır. Altın seri Çin'de Platinyum seri ise Güney Kore'de üretilmektedir. Šaban Šaulić Šaban Šaulić (Sırpça: Шабан Шаулић; 6 Eylül 1951; Şabaç, Yugoslavya Sosyalist Federal Cumhuriyeti-17 Şubat 2019), Sırp şarkıcı. "Dajte mi utjehu" isimli ilk albümünü 1969 yılında henüz 18 yaşında iken çıkardı. Yugoslavya Sosyalist Federal Cumhuriyeti için askerlik görevini şimdi Makedonya Cumhuriyeti toprakları içinde bulunan Manastır'da yaptı. Yugoslavya'da en çok satan sanatçı oldu ve hala Eski Yugoslavya'nın en çok satanları arasında yer alır. Sanatçı 17 Şubat 2019'da 67 yaşında ölmüştür. Nikolay Nikolayeviç Romanov Grandük Nikola Nikolayeviç (Rusça: Великий князь Никола́й Никола́евич (Мла́дший)) (d. 18 Kasım 1856 – ö. 5 Ocak 1929), I. Dünya Savaşı'nda bir Rus general. Savaşın ilk yılında ana cephede Rus ordularının başkomutanlığını yaptı, sonra Kafkasya'da başarılı bir başkomutanlık görevi yürüttü. 1915-1917 yılları arasında Rusya'nın Kafkasya Valisi olarak görev yaptı ve Tiflis'te yaşadı. I. Nikolay'ın torunudur. Nikolay'ın av köşkü Çocuk Haçlı Seferleri Çocuk Haçlı Seferleri, 1212'de genellikle dinsel tabakalar tarafından Müslümanlara karşı kışkırtılan alt sınıftan halkın, özellikle genç çocukların, Haçlı Seferlerine giden şövalyeleri taklit ederek, Filistin'deki Kutsal Ülkelere giderek Kudüs'ün tekrar Hristiyanların eline geçmesini sağlamaya çalışma uğraşlarından biridir. Bu seferler hemen hemen 1212'de aynı dönemde, yani Dördüncü Haçlı Seferi ile Beşinci Haçlı Seferi arasındaki dönemde, Almanya ve Fransa'da başlayan iki büyük kalabalık çocuk ve halk grubunun Kudüs'e gitmek üzere karadan uzun yürüyüşlerle Avrupa'nın sahillerine gitmesidir. Bu seferler 19. yüzyılda ve 20. yüzyılda tarihçilerin, siyasetçilerin, romancıların ve diğer sanatçıların çok dikkatlerini çekmiştir. Fakat 20. yüzyılın ortasından itibaren, özellikle ciddi tarihçiler, o zamana kadar söylenen ve yazılan olayların gerçekten daha değişik olduğunu kabul ettiren araştırmalar yapmışlardır. Çocuk Haçlılar seferleri 20. yüzyılda görsel sanatçılar ve edebiyatçıların ilgisini çekmiş ve bu konu üzerinde çok sayıda sanat eseri hazırlanmıştır. Almanya'da organize olan çocuk sayısı 7.000 civarında olup liderleri "Nicholas" adlı bir çocuktu. Fransa'da organize olan çocukların başında "Stephen" adlı bir çocuk bulunmaktaydı ve 30.000 kadar sayıda çocuk bu organizasyona katılmayı kabul etmişti. Bu organize olan çocuk grupları karadan Avrupa'daki Akdeniz sahillerine yürümüşler; sahilde peygamber Musa gibi denizin yarılıp Kudüs'e yol açılmasını beklemişlerdir. Ama deniz yarılmamış Kutsal Toprakların yakınlarına bile varamadan ortadan kaybolmuşlardır. Büyük bir kısım çocuklar yürüyüş yolunda hayatlarına kaybetmişler; küçük bir kısmı ailelerine geri dönmüşler; diğerleri yolda bulunan hristiyanların yanlarına yerleşmişler; diğerleri ya deniz kazasından ya da açlıktan ölmüşlerdir. Bir kısmını bekleyen en fena akıbet ise Venedikli tacirler vasıtasıyla Mağrip'e, Mısır'a, hatta Irak'a götürülerek köle olarak satılmaları olmuştur. Çocukların Haçlı Seferi yapma organizasyonlarından haberdar olan Papa III. İnnocentius bu çocuk organizasyonlarını Haçlı seferine katılmayan daha yaşlıların değersizliğini tanrının kınamasının bir nişanesi olarak yorumlamıştı. Alman Çocuk Haçlı seferini organize eden ve başı çeken 12 ile 14 yaşında Nicolas adlı bir çoban erkek çocuktu. Bu çoban Rhineland'in bir köyünde büyümüştü. 1212 yılının Paskalya haftasından hemen sonra Köln şehrinde bulunan "Üç Krallar" adlı mevkide vaaz vermeye başladı. Nicholas kendisine rüyasında bir meleğin geldiğini ve kutsal Hristiyan mezarlarını Arapların elinde kurtarmasını istediğini vaazlara bir neden saydığıni açıklamaktaydı. Aynı zamanda meleğin kendisine aynen firavundan kaçan peygamber Musa gibi mucizevi olarak denizi yarma yeteneği verdiğini ve ordusu ile Genova'da Akdeniz sahillerine yetiştiği zaman bir mucize olarak denizin yarılarak ona Filistin'e karadan gitme imkânın sağlanacağını da vaazlarında belirtmekteydi. Nicholas'un vaazlarındaki diğer bir tema da kendisi ve ordusunun müslüman olan Arapları dinlerinden vazgeçirip Hristiyanlığa döndürme yeteneklerinin olduğu idi. O zamanlar "Treves Kroniği" yazarları Nicholas'ın boyuna bir istavroz gibi bağlanmış bir ip taktığını ve böylece melekeler tarafından seçilmiş olduğunu göstermek istediğini yazmışlardır. Çok geçmeden tüm Rhineland bölgesinin her yerine bu vaiz çocuk hakkında haber erişti. Nicholas'ın vaazları o kadar etkiliydi ki onu duyanlar yanından ayrılmak istememekteydiler. Ayrıca Nicholas kendi gibi iyi vaaz veren küçük yaşlı çocukları da tesiri almıştı ve onları da etraftaki köy, kasaba ve şehirlere göndererek mesajını yaygın olarak duyurmaya başladı. Birkaç hafta içinde içinde Nicholas'ın etrafına Haçlı seferine çıkmak üzere çok sayıda çocuk ve diğerleri toplanmaya başladı. Nicholas etrafında toplanan Haçlı çocuk ordusu 12 yaşında küçük çocukları ihtva ettiği gibi yetişkin olmadığı hukuken kabul edilen daha da büyük yaşlı çocukları da kapsamaktaydı. Kurulan Haçlı çocuk ordusunda çok sayıda soylu tabakadan erkek çocuk bulunmaktaydı. Ayrıca toplanan orduda işsiz güçsüz takımından daha yaşlı erkekler, hatta hayat kadınları da bulunmaktaydı. Nicholas'ın başlarında bulunduğu Alman çocuk Haçlı ordusu yaklaşık 20.000 kişi olarak Köln'den Rhine Nehrini takip ederek ayrıldı. Bu çocuk Haçlı ordusunun güzergâhı çeşitli Yazma Kroniklerde bulunan girdi maddeleri incelenerek yaklaşık olarak tespit edilmiştir. Nehir kasaba ve kentleri olan Koblenz, Mainz, Worms ve Speyer'deki kronıklarde bu girdiler bulunmuştur. Ordu Koblenz'de iken, bu sehirdeki manastır "Koroniği" girdisinde, Haçlı ordusunun akşamleyin girmesi sırasında şehrin üstündeki göklerin birden aydınlandığıni ve bunu Nicholas'ın tanrının kendine destek sağladığına bir nişane olarak kabul ettiğini ifade etmektedir. Astronomcular 1202-1220 döneminde (örneğin bir kuyruklu yıldızın veya süpernovanın gökyüzünde görülmesi gibi) olağanüstü bir astronomik olayın olup olmadığını araştırmışlar; ama hiç uygun sonuç alamamışlardir. Bu gökyüzü aydınlanmasının kutup ışıkları olduğu sonucuna varmışlardır. Bu Haçlı seferine katılan çocuklar rahatça seyahat için gerekli fonları olmadığı için ve hatta çoğu parasız pulsuz kişiler olduğu için bu yürüyüşte büyük zorluklar çıkmıştır. Güzergah önce Rhine kenarından olduğu için susuzluk bir problem olmamakla beraber, açlık devamlı olarak Haçlı çocuklarla birlikte yürümüştür. Güzergâh üzerindeki köy ve kasabalar bu Haçlı çocukların inançlarına ortak olarak onlara büyük sempati beslemekteydiler ve imkânları dahilinde her türlü iaşe yardım ve desteği vermekteydiler. Ama problem "imkanlarda" idi. Hastalık ve salgın korkusu yüzünde birçok köy, kasaba ve şehir Haçlı çocukları yerleşkelerinin içine girmeyi yasaklamışlardı. Ayrıca o yıl hava kurak gitmiş ve hasat yeterli olmamıştı. En büyük yerleşkelerde bile ek olarak 20.000 kişiye ektradan yiyecek sağlamak çok kere imkânsız olmaktaydı. Böylece Alman Haçlı Çocuk ordusu Basel'e yetişip, daha Almanya'yı arkasında bırakmadan açlık ve hastalık yüzünden epeyce zayiat vermişti. Basel'den sonra Haçlı çocuk ordusu nehir kenarı yollarını bırakıp Alplerin yüksek patikalarından geçmesi gerekmekteydi. Kronikler ordunun hangi Alp geçidini kulladığı üzerinde aynı bilgiyi vermemektedirler. Büyük olasılıkla kullanılan Alp geçidi Mont Cenis Geçidi olduğu kabul edilmekteydi. Fakat son yıllarda tarihçilerin yaptığı Baverya ve Avusturya manastırları kronikleri analizleri kullanılan geçidin Brenner Geçidi'de olabileceğini ortaya çıkartmıştır. Alplerden geçişde zayiat gayet çoğaltmıştır. Hangisi olursa olsun geçit epeyce uzun sürmekte ve fakir Haçlı ordusunun mensuplarının geçidin taşlık yolları için yeterlli ayakkabı, sıcak elbise ve yiyecek fazla besinleri olmadığı için soğuktan, yorgunluktan ve çeşitli salgınlardan dolayı ölümler artmıştı. Kötü hava şartları, kaya düşmeleri, heyelanlar ve çığlar gibi negatif doğa şartları da bu zayiata katkılar yaptı. Nicholas'ın çocuk Haçlı ordusu Ağustos sonunda İtalya'da Genova şehri kapılarına vardığında 7.000 kişiye düşmüştü. Yani 13.000 kişi veya ordunun 3/4'u Alplarda zayiat olarak kaybolmuştu. Genovalılar bu Alman çocuk haçlı ordusunu önce iyi karşıladılar; ama sonra bunun imparatorun bir tuzağı olabileceği korkusuyla tutumlarını değiştirdiler. Bu ordu mensuplarından Genova'da devamlı kalmak isteyenleri devamlı olarak kabul edeceklerini; ama hemen şehirden ayrılmak niyeti olanlara sadece tek bir gün şehirde kalma izini vereceklerini bildirdiler. Mucize yaratıp denizin yarılacağını hala kabul eden Nicholas için bu şart uygun geldi. Çocuk Haçlı ordusu Genova şehrine girip şehrin limanına gidip ayinler ve dualarla denizin yarılmasını beklediler; ama deniz yarılmadı. Birçok Haçlı çocuk bundan çok etkilenerek sefer hedeflerinden ayrılarak Genova'da kalmaya karar verdiler. Bu olaydan yıllarca sonra birçok soylu Genovalı bu seferde Genova'ya gelmiş orada kalmış Alman asıllı çetleri ile övünmekte idiler. Fakat Nicholas hala mucize yaratacağına inanmakta idi. Küçülen ordusuyla Genova'dan ayrılıp sahilden birkaç günlük yürüyüşle Pisa şehrine indi. Burada bulunan 2 Pisa ticaret gemisi bazı çocukları Filistin'e götürmeyi kabul etti ve bunların Kutsal Topraklarda ne yaptıkları bilinmemektedir. Fakat mucize yaratma niteliğini hala koruduğunu kabul eden Nicholas kendisine inanan daha küçük bir ordu ile Roma'ya yürüdü. Roma'da Papa I. İnnocentius tarafından huzura kabul edildi. Papa bu Alman çocuk Haçlılarının iman ve inançlarından hissen çok etkilendi ama aklen olması imkânsız mucizelere olan inançlarından utandı. Papa çok ciddi bir şekilde çocuk Haçlılara evlerine dönmelerine tavsiye etti ve yaşları daha ilerlediği zaman tekrar Kutsal Topraklara gitme için Haçlı olabileceklerini de ifade etti. Papanın tavsiyelerin uyan Alman çocuk Haçlılar Kutsal Topraklara gitme heveslerinden vazgeçip evlerine dönme kararı aldılar. Dönüş hakkında hiç bilgi bulunmamaktadır. Bazılarının bu zor geri seyahati düşünemeyerek İtalya'nın çeşitli şehir, kasaba ve köylerine yerleştikleri bilinmektedir. Ertesi ilkbahar da Rhineland'a çok az sayıda çocuk geri döndü. Nicholas bunlar arasında değildi ve onun akıbetinin ne olduğu hakkında hiçbir bilgi bulunmamaktadır. Fakat Rhineland'da çocuklari Nicholas'ın seferinden dönmeyen bir sürü aile bulunmaktaydı ve bunlardan bazıları gayet kızgındılar. Bunlar Nicholas'ın hareketlerinin kendine acayip bir terbiye veren babasının hatası olduğunu en sonunda siyasi otoritelere kabul ettirdiler. Nicholas'ın babası tutuklandı; çok yanlı mahkemelerde güya yargılandı ve suçlu olduğu kabul edilip idam edildi. 19. ve 20. yüzyıl tarihçileri Fransız çocuklarının da organize ettiklerini bir Haçlı seferi hakkında, belki de hayal güçlerini kullanarak, yazılar yazmakmistırlar. Haçlı seferleri hakkında üç cilt kitabı 1954'te yayımlanan Stephen Runciman'a göre, Mayıs 1212'de bir gün Fransız Kralı Filip August Saint-Denis Bazılıkası'nı ziyaret etmekte iken Paris'in güneyinde Orleans ve Vandome kenti yakınlarındaki "Cloyes-sür-le-Loir" adlı küçük köyde yaşayan 12 yaşında bir çoban çocuk kralı görmeye geldi. Etienne adlı liderleri etrafındaki kesişler tarafından yazılan "Anonyme de Laöne kroniği" bu çocuğun ismini Stephen olarak vermektedir. Çocuğun elinde Kral'a hitaben bir mektup bulunmaktaydı. Çocuk bu mektubta, koyunlarını kırda gütmekte iken Peygamber İsa'nın kendine görünüp kendine krala vermek üzere verdiği bir kutsal mesaj bulunduğunu bildirdi. Bu mektup çoban çocuğun yeni bir cocuklaradan olusan orduyla Haçlı Seferi hazırlığı yapılması için ülkede vaaz vermesi gerektiğini açıklamaktaydı. Kral I. Filip'in bu mektup ve içeriğinden pek etkilenmediği ve Stephen'e evine dönmesini tavsiye ettiği bildirilir. Steven Runciman'a göre Stephen Kralın negatif tutumuna rağmen Saint Dennis Katedrali kapısı önünde vaazlar vermeye başlamış ve Hristiyan çocuklardan bir ordu kurarak Kutsal Toprakları kurtarmak istediğini bu vaazlarda açıkça belirtmeye başlamıştır. Stephen bu ordunun başına geçip Haçlı çocuk ordusu ile Akdeniz kıyılarına vardığı zaman, aynı Peygamber Musa'nın Firavundan kurtuluşu gibi, Akdeniz'in yarılarak Haçlı çocuk ordusuna Kutsal Topraklara kara yolu açacağını da bu vaazlerında defalarca vurgulamıştır. Stephen'in çok karizmatik bir vaiz olup bu vaazları sadece çocuklara değil yetişkinlere de çok etkili olduğu açıkça görülmüştür. Stephen vaazları ile kendini destekleyecek yardımcılar bulmud ve bunlarin Fransa'ya yayılması ile mesajının ülkenin etrafına yayılması mümkün olmuştur. Fransa'nin her yonunden gelen çocuklar Haziran 1212 sonunda Vandome'da toplanmışlar ve böylece bir Haçlı çocuk ordusu oluşturulmuştur. Birkaç Fransız kronikçi yazma esere göre 1212'de Fransız alt sınıflara dahil çocuklardan oluşan büyük bir kalabalık kütlenin Vandome'da Haçlı Seferine çıkmak üzere toplandığını bildirler. Bunlardan sadece "Anonyme Laone" kronikleri ve bu yazıcı keşişlerin lideri olan keşiş Etienne Stephen'in etrafında (o günlerin hiçbir gerçeğine uyuşmadığı barizce bilinir şeklinde çok sayıda) 30.000 çocuğun toplandığını; Krallık idarecilerinin Paris'te bulunan okullar müdürleri ile istişareler yaptıklarını ve Kralın bir Haçlı Seferi yapılmasına izin vermediğini bildirmektedir. Bunun ne kadar gerçek olduğu tartışmalıdır. Günümüz tarihçisi Steven Runciman bu büyük Haçlı çocuk ordusunun hemen hepsi 12 yaş ve daha küçük erkek çocuktan oluştuğunu yazmaktadır. Bu Haçlı çocuk ordusunun mühim çoğunluğu alt sınıflardan erkek çocuklardan oluşmakla beraber, aralarında zengin ailelerin oğulları, hatta bazı yaşı küçük kızların da bu Haçlı ordusuna katıldığı bildirilmektedir. Bu orduya yaşı küçük papaz yamakları da dinsel kişiler olarak katıldığı bildirilir. Bu büyük Haçlı çocuk ordusunun nasıl Kutsal Topraklara gitmeye başladığı ve hangi yoldan gittiği hakkında o günkü kroniklerde hiçbir bilgi bulunmamaktadır. Ancak çağdaş olmayan Tre Fontane Manastırı'da keşiş olan "Alberic" çok yıllar sonra yazdığı kroniğinde bu Haçlı çocuk ordusunu güzergâhı hakkında bilgi sağlamaktadır. Ama 19. ve 20 yüzyıl tarihçileri bu yürüyüş hakkında epeyce yazi yazmışlardır. Steven Runciman'a göre bu büyük ordunun hemen hepsi yürüyen piyade idi. Ancak Stephen için çok süslü resimlerle kaplı bir arabada bulunmaktaydı ve zengin ailelerden gelme ve at alıp ona bakacak kadar serveti olan gençler atla Stephen'in arabasına refakat etmekteydi. Bu yolculukta halk Stephan'ı bir evliya olarak karşılamakta ve genellikle çocuk ordusuna ellerinden geldiği kadar yardımı esirgememekteydiler. Bununla beraber bu yolculuk gayet güç olmuştur. Çocuk haçlı ordusu once Tours'a, oradan Loire Nehri kıyısından Bourges'a ve Nevers'te bu nehri geçerek Lyon;a ve oradan Rhone Nehri kenarından Avignon'a gelmiş ve oradan da Rhone Nehri deltasından Marsilya'da Akdeniz sahillerine erişmişti. Avignon'da bu Haçlı çocuk ordusu, 1209'dan beri Katarlara karşı Okitanya'da Haçlı Seferleri sürdüren Dük Simon de Montfort ve Citeaux Manastırı Basrahibi Amalric'in tepeden tırnağa kadar silme silahlı ve savaşta çok tecrübeli Haçlı ordusu mensupları ile karşılaşmışlardır. Bu iki Haçlı ordusu karşılaştırılınca, Haçlı çocuk ordusunun ne kadar harb sanatından habersiz, ne kadar silah ve harp malzemesi yoksunu ve ne kadar savaşma ve ordu idaresinde tecrübesiz olduğu gayet açık ortaya çıkmıştır. Ayrıca bu yolun uzunluğu; havanın sıcaklığı; susuzluk; bu nedenle güzergahtaki yerleşkelerde yiyecek sıkıntısı bulunması ve bu ordunun iaşesi için etraftaki halkın hayırseverliğine dayanılma, devamlı hastalık ve salgınlar dolayısıyla Haçlı çocuk ordusu bu yolculukta büyük sayıda ölümle zayiat vermişti. Marsilya şehri halkı Haçlı çocuk ordusunu çok iyi karşıladılar; çocukların çoğu şehrin evlerinde misafir olmakla beraber büyük bir sayida çocuk da şehrin sokaklarında acik havada yatmak zorunda kaldı. Çocuk ordusu Marsilya limanı sahilinde toplanınca denizin yarılmadığı ve bekledikleri gibi Kudüs'e yarılmış denizin dibinden karadan yürüyerek gitmenin imkânsız olduğu anlaşıldı. Marsilya'ya varabilen çocuk ordusu bunu ordunun başında bulunan Stephen'in ihaneti ve Tanrının Haçlılardan hoşlanmadığına bir işaret olarak gördüler ve bir kısmı evlerine geri dönmeye karar verdi. Marsilya'da sahilde hala Tanrı'nın kendilerine destek sağlaması beklenirken Marsilya'lılar bunların sorunlarına bir çare buldular. Geleneğe göre "Demir Hugues" ve "Domuz Guillaume" adlı iki Marsilya'lı tüccar Haçlı çocuklardan hiç para istemeden onlara yardım etme teklifi yaptılar. Bu iki tüccarın şehirde çok iyi itibarları olması; Filistin'de Akka'da temsilcileri bulunması; Marsilaya'dan Akka'ya gidebilecek gemileri hiç ücret istemeden kiralayabilme vaatleri, çocuk ordusunun lideri Stephen'i onların iyi niyetlerine ve hayırseverliğine inandırdı. Stephen onları Tanrı'nın bir nimeti olduğuna inanç getirerek onların çocuk ordusunu gemiyle Filistin'e götürme tekliflerini kabul etti. Haçlı çocuk ordusu 1212 Ağustos sonunda Akka'ya gitmek üzere, bindirildikleri 7 kiralanmış gemi ile Marsilya limanından ayrıldı. Bu gemilerin ve Haçlı çocuk ordusunun akıbeti hakkında hiçbir haber yıllarca Marsilya'ya geri gelmedi. 2030 yılında, bu gemilerin Marsilya'dan ayrılmasından 18 yıl sonra, Marsilya'ya doğu Akdeniz'den gelen bir tüccar gemisiyle gelen orta yaşlı bir Hristiyan papaz bu Haçlı çocukların akıbeti için çok acayip gerçekleri açıkladı. Bu orta yaşlı papaz, anlattıklarına göre, 18 yıl önce Marsilya'dan gemi ile ayrılan Stephen'in Haçlı çocuk ordusunda çok genç bir papaz yamağı idi. Bu gemiler Marsilya'dan ayrıldıktan birkaç gün sonra açık denizde Sardinya'nın güneybatı köşesinde bulunan "St. Pietro" adası açıklarında bir fırtınaya tutulmuşlar; 7 gemiden 2'si bu fırtınada batmış ve bu deniz kazasından hiç kurtulan Haçlı çocuk olmamıştır. Geri kalan 5 gemi birkaç gün sonra açık denizde Mağrip'ten gelen bir Arap korsan filosu ile karşılaşmış ve bu filoya teslim olmak zorunda kalmıştır. Anlaşıldığına göre Marsilya'nın "itibarlı" tüccarları olan "Demir Hugues" ve "Domuz Guillaume" bu korsanlarla devamlı ittifak halinde olup 7 gemi dolusu çocuğu Arap korsanlara köle olmaları için anlaşıp satmışlar; ama ancak 5 gemi dolusu çocuğu onlara teslim edebilmişlerdir. Arap korsanlar gemilerle çocukları köle olarak satılmaları için Cezayir'in "Becayet (Bougie)" limanına götürülmüşlerdir. Bunlardan birçoğu Cezayirli Araplar tarafından köle olarak satın alınmışlar ve hayat boyunca onlara hizmetgarlık yapma boyunduruğu altına girmişlerdir. Diğer kısım çocuk, kölelere daha fazla fiyat alacaklarını bilen Arap korsanlar tarafından Mısır'da İskenderiye limanına götürülmüşler ve orada esir pazarlarında satılmışlardır. Burada satın kölelerin çoğu İskenderiye'nin Memluk valisi tarafından satın alınmıştır. Bu vali tarafından satın alınan köleler Kahire'ye götürülmüşler ve Sultan Kamil'in kardeşi olan Adil adlı Mısır valisinin kaleminde katılıp, katip, Batı dilleri tercümanı, hatta eğitmen olarak nispeten prestijli işlerde kullanılmışlardır. Papazın söylediğine göre 700 kişiye varan bu eski Haçlı çocuk grubu Kahire'de rahat bir hayat sürmekte ve hiçbirine din değiştirmesi için hiçbir baskı yapılmamakta idi. İskenderiye'de esir olarak satılan nispeten ufak sayıda eski Haçlı çocuk Bağdad'a götürülmüş ve orada esir pazarında satılmışlardır. Papazın bunlardan 18'inin din değiştirmeye zorlandıkları için ölmeyi tercih ettiklerinin haberini aldığını bildirmiştir. Kahire'de rahat bir hayat süren papaz ise en sonunda sahibinden kendini esirlikten azat etmesini sağlamış ve serbest olunca Fransa'ya geri dönmeyi başarmıştır. Bu papaz, oğullarının akıbetini merak eden her aileye bildiklerini anlattıktan sonra, Fransa'nın alt sınıf halkı içinde kaybolup ismi bir daha anılmamıştır. Avrupa'nın diğer taraflarından gelen haberler arasında Marsilya'dan Haçlı çocukların gemiyle ayrılmasından birkaç yıl sonra Sicilya'da iki Marsilyalı tacirin imparator hiyanet suçuyla yargılanıp asıldıkları anlaşılmıştır. Bu iki hainin suçlarının Sicilya Kralı da olan II. Friedrich (Kutsal Roma İmparatoru)'nu yakalayıp Cezayirli Arap korsanlara teslim etmek için Mağribi Araplarla anlaşmak olduğu da öğrenilmiştir. Orta Çağlarda Çocuk Haçlı Seferleri hakkında hazırlanmış sadece (bazıları uzun, bazıları birkaç cümleden ibaret) 50 kadar kaynak bulunduğunu Peter Radedts araştırmasında bildirilmiştir. 1212'de ortaya çıkan bu Haçlı Seferleri hakkındaki Orta Çağ kaynakları, yazılmaları için kaynakları ve kronolojik olarak üç gruba ayrılabilir: Raedts 1250'den sonra yazılan eserlerin güvenilir olmadığını iddia etmektedir. 1250'den önce yazılan eserlerden ise ancak 20'sinin güvenilir olduğunu kabul etmektedir. Orta Çağ yazarlardan olan ve Çocuk Haçlılar Seferi'nden bahseden "Beauvaois'li Vincent", "Roger Bacon", "Catimpre'li Thomas", "Matthew Paris" gibi yazarlar ve diğerlerinin güvenilir olmayan diğer metinler arasında bulunduğu ortaya çıkmaktadır. 19. yüzyılda ve 20. yüzyıl başlarında kadar çok az sayıda tarihçi Çocuk Hacli Seferleri hakkında araştırma eseri hazırlamışlardır. Bu araştırma eseri hazırlayan ilk tarihçiler Fransız tarihçisi G. de Janssens (1891) ve Alman tarihçisi Reinhold Rohricht (1876) olmaktadırlar. Bu tarihçilerin araştırmalarını tarihsel kaynak incelemesine yöneltikleri ve olayları aynı ciddi analize almadıkları Raedets tarafından iddia edilmektedir. Çocuk Haçlı Seferleri için Alman psikiyatrist "Justus Hacker" (1865)'de çok orijinal bir sosyal psikolojik ve psikiyatrik analiz sağlamış ve bunun bir "psikolojik bir hastalık şeklindeki dinsel hissiyat" dolayısıyla ortaya çıktığını iddia etmiştir. Fakat bu açıklama profesyonel tarihçilerin metodolojisine ve yaklaşım şekillerine uygun görülmediği için çok kabul edilmemektedir. Bu dönemde İngilizce tarih yazarlardan hem kaynaklar hem de olaylar hakkında en inandırıcı ve en uyanık şekilde analiz sağlayanın "Dana Carleton Munro" (1913–14) adlı Amerikali Orta Çağlar uzman tarihçisi olduğu ifade edilmektedir. Bu tarihçinin analizi sonradan J.E.Hansbury (1938-1939) tarafından hatalı olduğu iddia edilmiştir ama daha sonra bu tenkidin de güvenilir olmayan bir kaynağa dayandığı gösterilmiştir. 19. yüzyıldan itibaren Çocuk Haçlı Seferleri konusu ve sonuçları Hristiyanlar arasında bir kutuplaşma ve iki ayrı yaklaşım bulunduğunu ortaya çıkarmıştır: Diğer taraftan laik ve hümanist tutum gösterenler ise Çocuk Haçlı Seferlerini hurafelere benzer dinsel inançların ne kadar insanlığa ne kadar zarar verdiğini ve cahil, cahil tutulan ve eğitim adıyla dinsel kitaplara ve hurafelere dayanan yalan yanlış bilgilerle donatılan halkın ne kadar hatalı yollara sevkedilebileceklerine güzel örnekler olarak görmektedirler. EuroLOT EuroLOT, merkezi Varşova, Polonya'da bulunan bir havayolu şirketidir. Yönetimi LOT Polish Airlines'a aittir. Havayolu 31 Mart 2015'te uçuşları durdurdu. EuroLOT aşağıdaki uçuş noktalarında hizmet vermektedir. (Haziran 2010) Mehmet Erten (asker) Mehmet Erten, (1948, Bodrum, Muğla), Türk asker. Eski Türk Hava Kuvvetleri komutanı. 30 Ağustos 1968 tarihinde Hava Harp Okulu'nu bitirerek Asteğmen oldu. 1970 yılında Uçuş Okulu'ndan pilot olarak mezun oldu. 1974 yılında Kıbrıs Harekâtı'na katıldı. 1979 yılına kadar Filo Kol Uçuculuğu yaptı. 1981 yılında Hava Harp Akademisi'nden mezun oldu. Ardından Kurmay Subay olarak Harekat Subaylığı, Hava Kuvvetlerinde Şube Müdürlüğü, Hollanda NATO karargahında Hava İhbar Kontrol Teşkilatında görev aldı. 12. Hava Üs Komutanlığında Değerlendirme ve Denetleme Başkanı ve Harekat Başkanı ve Genelkurmay Başkanlığı'nda Şube Müdürlüğü görevlerinde bulundu. 30 Ağustos 1999 tarihinde Tuğgeneral rütbesine terfi etti. Bu rütbede Hava Kuvvetleri Daire Başkanlığı ve 12. Hava Ulaştırma Üs Komutanlığı görevlerini yaptı. 30 Ağustos 2003 tarihinde Tümgeneral rütbesine terfi etti. Hava Lojistik Komutanlığı Kurmay Başkanlığı, 2. Hava İkmal Bakım Komutanlığı görevlerini yürüttü. 2007 yılı Ağustos Yüksek Askeri Şurasında Korgeneral rütbesine terfi etti. Bu rütbede Genelkurmay Lojistik Başkanlığı ve Hava Lojistik Komutanlığı görevlerini yaptı. 2011 yılında Genelkurmay Başkanı ve 3 Kuvvet Komutanının istifa etmesi ve kendisinden üst kademedeki Orgenerallerin çeşitli davalardan tutuklu olması ile önü açılarak önce 4 Ağustos 2011 tarihinde Korgeneral rütbesiyle Hava Kuvvetleri Komutanı, ardından da 30 Ağustos 2011 tarihinde Orgeneral rütbesiyle Hava Kuvvetleri Komutanı oldu. 2013 Yüksek Askeri Şura kararları ile Yüksek Askeri Şura üyeliğine atandıysa da kendi isteğiyle emekli oldu. Evli ve bir çocuk babasıdır. İyi derece İngilizce bilmektedir. Zlín Zlín (1949-1990 doneminde:"Gottwaldov") Çek Cumhuriyeti'nin güneydoğusunda Drevnice nehri kenarında bulunan, ve Zlín ili ve Zlín ilçesi merkezi olan, bir şehirdir. Şehir özellikle dünyaca ünlü Bata ayakkabılarının üretim merkezi olmasıyla önem kazanmıştır. Şehirde pek çok yer Tomas Bata ismini almıştır. Tomas Bata Üviversitesi de bu yerleşkelerden bir tanesidir. Zlín'liler Tomas Bata'yı şehrin kurucusu olarak görürler. Bata's House adında onlarca,aynı standartlarda dubleks evler mevcuttur ve tarihidir. Halen aktif şekilde kullanılmaktadır. Bata'nın bir de ayakkabı müzesi mevcuttur. Geçmişten günümüze ürettikleri ayakkabılar sergilenir. Zlín'in bir diğer önemli okulu da Film School Zlín'dir. Film ve animasyon üzerine pek çok katkıları bulunmaktadır. Bu küçük şehrin merkezinde Náměstí Míru adında bir meydan bulunmaktadır. Zlaté jablko isimli bir alış veriş merkezi,çeşitli restaurant ve cafe'ler bu alanın çevresinde konuşlanmıştır. Noel başta olmak üzere çeşitli etkinlikler de genellikle bu meydanda olur. Şehirde toplu taşıma elektrikli otobüsler ile gerçekleştirilir. Fakat elektrik mevcut teknolojideki gibi akülerden değil, elektrik direklerinden eski usuller ile otobüse aktarılır. Zlin şu kentlerle kardeş şehir bağlantısı kurmuştur: 2000 Macaristan Grand Prix 2000 Macaristan Grand Prix, 13 Ağustos 2000 tarihinde Hungaroring, Mogyoród'da yapılmış olan Formula 1 yarışı. Macaristan 2000 Formula 1 sezonu'nun toplamda 12. mücadelesiydi. Aynı zamanda bu mücadele toplamda 16. Macaristan Grand Prix yarışı oldu. Pistte toplam 22 pilot start aldÄ±. Toplam 77 tur atan pilotlardan ancak 16 pilot onu tamamlaya bildi. Yarışı Finlandiya'lı pilot Mika Häkkinen birinci olarak tamamlamıştır. Almanya'lı Michael Schumacher Mika Häkkinen'in ardından yarışı ikinci olarak tamamlamıştır. Birleşik Krallık temsilcisi David Coulthard ise yarışı üçüncü sırada tamamlamıştır. Onların ardından Rubens Barrichello, Ralf Schumacher ve Heinz-Harald Frentzen gelmiştir. Sıralama turları sonucunda pol pozisyonunu 1:17.514'lik derecesiyle Ferrari pilotu Michael Schumacher elde etti. McLaren-Mercedes'den David Coulthard ise ikinci cebin sahibi oldu. 77 turluk yarışın 33. turu 1:20.028 zamanla bu yarışın en hızlı tur'u olmuştur. En kısa sürede koşulan bu turda Finlandiya temsilcisi Mika Häkkinen 1. olmuştur. Almanya'da Yılın Teknik Direktörü Almanya'da Yılın Menajeri (Trainer des Jahres) 2002 yılından bu yana Almanya'da yılın en başarılı menajerine verilen ödüldür. Ödül, Alman futbol gazetecileri, Alman Spor Gazetecileri (Verband der Deutschen Sportjournalisten) ve Kicker Dergisi tarafından belirlenen menajere verilmektedir. Taşlıcalı Yahya Taşlıcalı Yahya ya da Dukaginzâde Yahyâ, 16. yüzyılda Osmanlı İmparatorluğu'nda yaşamış Osmanlı askeri ve divan edebiyatı şairidir. Yaşadığı dönemde Fuzuli'den sonra en büyük mesnevi şairi olarak tanınmıştır. Kanuni’nin emri ile boğdurulan Şehzade Mustafa için yazdığı “"Şehzade Mersiyesi"”, en ünlü eseridir. Doğum tarihi kesin olarak bilinmez. 1488-1489 yıllarından birinde doğduğu iddia edilir. Doğum yerinin Arnavutluk olduğu ve soyunun oranın önemli soylu ailelerinden biri olan ""Dukagin"" sülalesine dayandığı sanılmaktadır.. Küçük yaşta devşirme olarak Yeniçeri Ocağına asker olarak alındı ve Osmanlı İmparatorluğu bünyesinde asker olarak yetiştirildi. Yeniçeri Ocağına bağlı Acemioğlanlar Ocağı'nda iken askerilik yeteneği yanında edebiyata yatkınlığı ve yazdığı şiirler farkedildi. Kendisine Kemal Paşazade’den, Kadri Efendi’den, Fenarizade Muhyiddin Çelebi'den dersler aldırtıldı. Onun bu yatkınlığı ve aldığı dersler önemli devlet adamları ile tanışmasını ve yardım görmesini yükselmesini sağladı. Yavuz Sultan Selim döneminde Mısır ve Çaldıran Seferleri ile Kanuni Sultan Süleyman dönemindeki pek çok savaşa da asker olarak katıldı. Gerek gördüğü yardım ve ilgi, gerekse askerlik alanındaki cesareti edindiği dostlar kadar kıskançlıklara ve düşman kazanmasına neden oldu. Örneğin şair Hayâlî ile takıştığı o dönemde bilinmektedir. 1553’te Şehzade Mustafa'nın öldürülmesi üzerine Kanuni'ye ve onun yakınlarındaki kişilere karşı yazdığı mersiye, şehzadenin ölümünde rol oynadığı bilinen himaye gördüğü eski dostu sadrazam Damat Rüstem Paşa ile takışmasına yol açtı. Kaleme aldığı bu eser nedeniyle Damat Rüstem Paşa'nın emriyle yakalandığı ancak Kanuni'nin şiire olan düşkünlüğü ve oğlunun öldürülmesi nedeniyle yaşadığı vicdan azabı yüzünden sultan tarafından affedilerek ceza verilmediği iddia edilir. Öte yandan "Şehzade Mustafa Mersiyesi"'nin asker, yeniçeri ve halk arasında infiale neden olmasının Kanuni tarafından sadrazam Damat Rüstem Paşa'nın azledilme nedenlerinden biri olduğu ayrıca bu mersiyenin ardından şair Sami gibi pek çok divan şairinin Şehzade Mustafa'nın ölümü ile ilgili Kanuni ve yanındakileri eleştiri mahiyetinden mersiyeler yazdığı bilinmektedir. Rüstem Paşa’nın yerine sadrazam olarak atanan Kara Ahmet Paşa'nın bir süre sonra Kanuni'nin emriyle öldürülmesinden sonra yeniden işbaşına gelen Rüstem Paşa, şairin bütün malvarlığına el koymuş, onu maaşlı olarak sürgüne göndermiştir. Aşık Çelebi'ye göre sürgüne gönderildiği yer Bosna'da Zvornik Sancağı iken kimi yazarlar sürgün yerinin Temeşvar vilayeti olduğunu iddia etmektedirler. Şairin sürgün edildiği bölgede sürekli olarak kalıp kalmadığı sonradan bu kararın kalkıp kalmadığı da bilinmemektedir. Bununla birlikte edebiyat faaliyetlerine devam ettiği ve Zigetvar seferi öncesi Kanuni'ye bir kaside sunduğu belirtilmektedir. Ölüm tarihi üzerinde de bir anlaşmazlık olsa da çoğunluk tarihçi ve kaynak onun 1582 yılında vefat ettiğini belirtmektedir. Şairin mezarının yeri de tartışmalıdır, bir kısım kaynaklar, mezarının Zvornik'te, kimileri de İstanbul'da olduğunu söylerse de, Bursalı Mehmet Tahir Bey ve Muhammed Hadzijahic de, Bosna Evliya Kataloğu'nda şairin Loznica'da öldüğünü söylemektedirler. Şairin bilinen ve ünlü 5 büyük mesnevisi bulunmaktadır. Bu mesnevilerin isimleri;""Gencine-i Raz"",""Kitab-ı Usul"", ""Gülşen-i Envar"", ""Yusuf u Züleyha"", ""Şah u Geda""'dır. ""Yusuf u Zeliha"", bilinen en ünlü mesnevisidir. Bunun dışında Şah u Geda mesnevisinde Ayasofya gibi tarihi eserlerin tasvirlerinin bulunması mesnevinin önemini artırmaktadır. Mesnevileri haricinde önemli eserleri arasında şairin çeşitli şiirlerinden oluşan bir “"Divanı"” ve “"Hamsesi"” bulunur. 2011 yapımı Muhteşem Yüzyıl isimli televizyon dizisinde Serkan Altunorak tarafından canlandırılmıştır. Regionalliga Regionalliga Almanya futbol liglerinin 4. basamaktaki ligidir. Bir üst ligi 3. Liga bir alt ligi ise Oberliga'dır. Aşk-ı Memnu (opera) Aşk-ı Memnu, Selman Ada tarafından bestelenmiş iki perdelik opera. Librettosu, Tarık Günersel tarafından Halid Ziya Uşaklıgil’in aynı adı taşıyan ünlü aşk romanından hareketle yazılmıştır. Eserde, 19. yüzyılın sonunda İstanbul’da yaşayan zengin ve aylak bir toplumsal sınıfın yaşam biçimi; ve yaşanan bir yasak aşk konu edilir. Romanın yazılışından 100 yıl sonra sahneye tiyatro oyunu olarak uyarlanmış olan eser, 2003 yılında opera olarak sahneye konmuştur. Operanın dünya prömiyeri 23 Ocak 2003’te Mersin’de Mersin Devlet Opera ve Balesi tarafından gerçekleştirildi. Eser, İstanbul Büyükşehir Belediyesi CRR Opera-Orkestra ve Korosu (10-22 Mart 2003), Ankara Devlet Opera ve Balesi (2007), İzmir Devlet Opera ve Balesi (2009), Antalya Devlet Opera ve Balesi (2011) ve Samsun Devlet Opera ve Balesi (2015) tarafından da sahnelendi. Mekan: Ä°stanbul Zaman: 19. yüzyıl sonları 19. yüzyıl sonunda İstanbul'da yaşayan bir zengin olan Adnan Bey'in ilk karısı bir müddet önce intihar etmiştir. Adnan Bey kendinde 35 yaş daha küçük olan Bihter ile ikinci evliliğini yapar. Bihter'in annesi olan Firdevs Hanım kızının bir yaşlı kişi ile evlenmesine aleyhtardır ama Adnan Bey'e kendi de ilgi duymaktadır. Bihter yeni kocası Adnan Bey'e; onun evine ve ilk evliğinden olan kızı Nihal'e bir türlü uyum sağlamayı başaramaz. Adnan Bey'in kızı Nihal da içine kapanık olup Bihter'le uyum sağlayamadığından ondan hoşlanmamaktadır. Nihal'in mürebbiyesi Matmazel De Courton ile evin uşaklarından Beşir ile vaktinin çoğunu geçirmektedir. Mürebbiyye Adnan Bey'e; uşak Beşir ise Nihal'e karşı platonik aşk beslemektedirler. Adnan Bey'in yeğeni olan Behlül de ev halkındandır. Bir çapkın genç olan Behlül, Bihter'le flört etmeye başlar onu baştan çıkarmaya uğraşmaktadır. Bihter'in şahsi arzuları ile kendi vicdanı çatışmaktadır. Önce Bihter vicdanına uyarak Behlül'e karşı koyar. Fakat bir bocalamadan sonra çok geçmeden arzularına boyun eğip Behlül'e aşık olur. Behlül ile Bihter arasındaki aşk, saklı, gizli ve tutkuyla yaşanmaktadır. Ama her ikisi için de bu aşk hayatlarını ceheneme döndürür. Behlül yeniden çapkınlıklara başlar ve Bihter'e ilgilenmesi azalmıştır. Bihter ise kocasını aldattığı için zaten büyük bir vicdan azabı çekmektedir ve Behlül'ün çapkınlıkları ve onunla ilgilenmesinin azalması Bihter'i çılgına dönüştürmektedir. Behlül ile Bihter bir gün birlikte kacamak yapmakta iken Matmazel De Courton tarafından görülürler. Bu Bihter'i çok korkutur. Kocası Adnan Bey'den Matmazel De Courton'u mürebbiyelik işinden atmasını ister. Zaten Adnan Bey'in kızı Nihal zamanla büyüyüp hoş bir genç kız olmuştur. Büyüyen genç kız Nihal, kuzeni Behlül'ün ilgisini çekmiştir. Behlül amcası Adnan Bey'den kızı Nihal'i evlenmek için ister ve Adnan Bey buna rıza gosterir. Fakat Behlül'e hala aşık olan Bihter, bu nisan ve evlenme ile Behlül ile ilişkilerini mutlaka kesilmesinin gerektiğini anlar ve kendi menü aşkı için her şeyin bittiğini görür. Behlül ve Nihal'in nişan töreni yapıldığı günü yaşamasının hiç önemi kalmadığını kabul eden Bihter kendini öldürür. Bihter'in bu intiharı tüm aileyi ve nişan törenini acıya ve kana bular. David Cross David Cross (d. 4 Nisan 1964; Roswell, Georgia) Amerikalı komedyen, oyuncu, komedi yazarı, prodüktör ve yönetmen. David Cross, 4 Nisan 1964 yılında Roswell, Georgia'da Yahudi bir ailenin oğlu olarak dünyaya geldi. En çok Bob Odenkirk ile birlikte yaratıcılığını ve oyunculuğunu üstlendiği Mr. Show ve ayrıca Arrested Development dizisindeki Tobias Fünke rolüyle tanınmaktadır. Genç yaşta stand-up komedileri yaptıktan sonra profesyonel kariyerine 1992 senesinde yayınlanmaya başlayan The Ben Stiller Show için yazarlık yaparak başlayan Cross, şovun diğer bir yazarı ve aynı zamanda dört ana oyuncusundan biri olan Bob Odenkirk ile tanıştı ve ikili 1995'te Emmy ödüllü Mr. Show'u yarattı. Daha sonra, aslında küçük bir rol olarak planlanan ama ana karakter haline gelen Tobias Fünke rolüyle dört sene boyunca Arrested Development dizisinde oynadı. Cross'un rol aldığı projeler arasında Tenacious D, Men in Black, Scary Movie 2, Run Ronnie Run, Eternal Sunshine of the Spotless Mind, Kung Fu Panda ve Megamind yer alıyor. Günümüzde Running Wilde dizisinde Andy Weeks karakterini canlandırmaktadır. Ağustos 2011 yılında Amber Tamblyn ile nişanıp 2012 yılında evlendi. Artemi Ayvazyan Artemi (Harutyun) Ayvazyan (Ermenice:Արտեմի Այվազյան ), Rusça:Артемий Айвазян) (26 Haziran 1902, Bakü - 14 Kasım 1975, Erivan), Ermenistan Sovyet Sosyalist Cumhuriyeti devlet Caz Orkestra'sının kurucusu ve halk sanatçısı. Kerem Kerem, Ahmet Adnan Saygun tarafından bestelenmiş "grand opera" janrında üç perdelik (ve 8 sahnelik) opera. Liberetto, Selahattin Batu tarafından yazılmıştır. Eser, bir halk edebiyatı ürünü olan Kerem ile Aslı hikâyesini tasavvuf felsefesine dayandırarak işler. Eserde dünyevi aşktan çok Kerem’in ilahi aşkı arayı ön plana çıkartılır; bu nedenle adı “"Kerem ile Aslı"” değil de “"Kerem"”’dir Erişim tarihi:15.09.2011] . Türk sanat tarihinde “"opera tekniğinin uygulandığı ilk büyük yapıt"” olarak yerini almıştır. Genellikle kaynaklarda bestecinin Özsoy adlı sahne eseri ilk Türk operası olarak anılsa da müzikal devinimi baştan sona koruyan bir eser olması bakımından Kerem, ilk ulusal opera niteliğini taşır ve bestecinin kendisi tarafından da böyle değerlendirilir. İlk defa 2 Nisan 1948’da Ankara’daki opera binasının açılışında henüz bitmemiş olan Kerem Operası’ndan birinci perdesi temsil edilmiştir.. Bu temsilde ""Aslı"” rolünü Ayhan Anlar, “"Kerem"” rolünü Aydın Gün canlandırdı. Bestesi aralıklarla beş yıl süren eser, üç perdelik haliyle 22 Aralık 1953’te Ankara’da sahnelendi. İstanbul Devlet Opera ve Balesi tarafından 1990’da festival icin sahnelendi. Eser 56 yıl sonra iki perdelik olarak düzenlenerek 11 Nisan 2009’da Ankara’da tekrar sahnelendi. "Sahne ağaçlıklıdır. Tepe üstünde bir mesire. Sağ ön planda bir havuz, arkasında merdivenler ve geri planda tepeler." Kızlar korosu içlerinde en güzeli olan Vezir kizi Aslı hakkinda türkü söylemektedirler. Aslı Han bir çevre işlemektedi. Kızlar onu halaya kaldırırlar. Halay biterken avcı sesleri duyulur. Kizlar kcisirlar. Genç avcilardan biri suya doğru ilerler. Cevresini unutan Asli geri donup bir ağac arkasına saklanır. Genc suya eğilince guzel kızın suda aksini görür; ona aşık olur. Kiz ve genc karsilikli bir duetle birbilerini tanitirlar ve sevgilerini açıklarlar. Genc avci Hanoğlu Kerem oldugunu acikalr ve Aslı bunu duyunca irkilir. Asli kızlarla beraber mesire yerini terk eder. "Sarayda bir oda". Hakan ve Hanım Sultan odada yalnızdır. İçeri Kerem girer; onlara aşkını anlatir ve askinin Vezir kızı Aslı oldugunu belirtir. Hakan, bu evlenmeye razı olmadığını bildirir. Vezirin vatanına ihanet ettiğini ve yakalanma emiri verdiğini söyler. Hanım Sultan hakana genc kizken arkadasi oldugu vezirin karısıyla bir gün gezerken karşılarına bir ihtiyar çıktigini; iki kiza bir elme uzattigini ve elmayi yariya bolen kizlarin bir erkek bir kız çocukları olursa birbirleriyle evlendirmeye ahdettklerini bildiir. onlar büyümüş, birbirlerini bulmuşlardır. Fakat babasinin Asli ile birlikte olmasina razi olmamasi Kerem'i mahvetmistir. Bu sırada subaşı girerek vezirin, kızını alarak ülkeden kaçtigini bu nedenle yakalayamadıkları haberini getirir. "Birinci sahnenin aynısı." Kerem Asli'yi bulmak icin ulkesinden ayrilamtadir. Kerem’in arkadaşları onu bundan vazgeçirmeye çalışırlar. Kerem annesine veda eder ve elinde bir sazla gurbete çıkar. Hanım Sultan buna çok üzülür. "Gece. Dağbaşı. Çeşme önünde bir yalak, yanında bir söğüt." Kerem Asli'yi rüyasında görür ama ruyasinda ona erişemez. "Eski bir mederese odasÄ±." Bir dervis Ihtiyar Kerem'e bir bardak sarap sunar ve bu ask sarabini icerse ASli'ya kavuşacağını söyler. Kerem buna inanmaz ve İhtiyar’ın eline vurur. " Gece. Bir mezarlık" Kerem geceyi bir mezarlikta uyuyarak gecirmektedir. Asli'yi bulamayan Kerem cok uzgundur. Bir kerva sesi duyulur ve bu kervandan gelen sesler ona Ã§ilenin dolmus oldugunu soylerler. "Bir başka diyar hükümdarının bahçesi" Bir başka diyarda halk hükümdar sarayının çimenli bahçesinde eglenmektedir. 2. Hükümdar gelir onlari selamlar. Halka bir bulmaca sorar ve çözebilenin her muradının olacağını bildirir. Saz aşıkları bulmacayı çözemezler. Pejmürde kıyafetli Kerem sahneye girer; türküsünü söyler ve hükümdarin bulmacasini cozmustur. HUkumdar kendisinden ne diledigini sorar. Kerem ona Asli'nin cevresini verir ve hukumdardan dileği Aslı'dır. Hükümdarın yanındaki misafir gelip Kerem’e sarılır; Misafirin Aslı’nın babası Vezir olduğu görülür. Bu sırada ihtiyar, elinde aşk kadehiyle gelir; Kerem kadehi alıp içer ve nihayet aşkına kavuşur. "BoÅŸluklara uzanan Vuslat Yolu" Huzur ve Ask korosu once yalniz sonra birlikte Kerem ve Asli'nin sesleriyle ask sarkilari soylerler. Doğu Bloku ekonomileri Doğu Bloku ekonomileri, II. Dünya Savaşı'nın ardından Doğu Avrupa’da bulunan Kızıl Ordu birlikleri denetimindeki topraklarda Sovyetler Birliği iktidarının ekonomik ve toplumsal tercihleri doğrultusunda kurulan ve Doğu Bloku olarak adlandırılan ülkelerin ekonomik durumlarını anlatır. Doğu Avrupa ülkelerinde iktidara gelen komünist ve sosyalist partilerin Sovyetler Birliği Komünist Partisi tarafından Sovyetler Birliği’ndeki sosyalist uygulamaların ışığında tarımda kolektivizasyon, kamulaştırma ve sanayileşme uygulamaları ekonomileri belirlemiştir. Ancak 1989 yılında Berlin Duvarının Yıkılışıyla beraber Doğu Bloku ekonomileri sorgulanmış, Batı Avrupa ekonomilerine göre geri kalmakla suçlanmıştır. II. Dünya Savaşı'nın ardından Sovyetler Birliği, Alman işgalinden kurtarılan bölgelerde askeri ve idari yönetimi ele almıştır. Kurulan askeri idareler Potsdam Konferansı kararlarını uygulamaya başlamış, bu kapsamda Nazi rejiminin kalıntıları silinmeye ve yeni demokratik yönetimler kurulmaya çalışılmıştır. Bu dönemde Sovyetler Birliği'nde hüküm süren siyasi rejimin etkisiyle Nazi döneminde kovuşturmaya uğramış olan sol ve komünist ögeler öne çıkmaya başlamıştır. Ülkelerdeki Kızıl Ordu'nun askeri varlığına da dayanan bu sosyalizan rejimler iktidarı alacak ve Soğuk Savaş döneminde başta olacaktır. Doğu Bloku olarak tanımlanan bu ülkeler şunlardır: Doğu Avrupa Doğu Cephesi muharebelerinin yoğun olarak yaşandığı savaş alanı olduğundan savaş sona erdiğinde korkunç bir durumdadır. Milyonlarca insan öldürülmüş veya evlerini terk etmek zorunda kalmış, sanayisi ve altyapısı tamamen tahrip edilmiştir. Nitelikli iş gücü kaybının yüksek seviyelerde olması savaşın ardından başlatılan yeniden kurulum sürecini olumsuz etkilemiştir. Bu dönemde Doğu Avrupa’daki Alman egemenliğine büyük ölçüde tek başına son vermiş olan Sovyetler Birliği savaş sırasında karşı cephede yer almış olan ülkelerden savaş tazminatı talebinde bulunmuştur. Ekonomisi mahvolmuş olan bu ülkeler savaş tazminatı karşılığında mevcut sanayi varlıklarını iade etmek durumunda kalacaktır. Bu durum belirli oranlarda anlaşılır olsa da Doğu Avrupa halklarının demokratikleşmesi ve yeniden benzeri düşmanca girişimlere kalkışmalarına engel olunmak adına bu ülkelerde kurulmaya çalışan sosyalizan rejimlerle çelişkiye düşmekteydi. Savaşın ardından ortaya çıkan bu sorun planlı ekonomi ve Sovyet mali desteğiyle sona erdirilecektir. Bu bölgedeki ülkelerde Sovyet askeri yönetimleri yeniden kapitalist ekonomik ilişkilerin kurulmasına engel olacak ve sosyalist karakterli uygulamalara girişecektir. Bu kapsamda toprak reformu yapılacak, işçi hakları artırılacak ve özel işletmeler kamulaştırılacaktır. Bu uygulamalar ABD ve diğer Batılı devletlerce tasvip edilmese de doğrudan müdahale yapılmayacaktır. Doğu Bloku olarak adlandırılmaya başlanan ülkelerde komünist partiler iktidarı ellerine alacak ve sosyalizm karşıtı siyasi parti ve basın kuruluşlarının varlığına son verilecektir. Sovyetler Birliği, Soğuk Savaşın başlamasıyla ABD ve Batılı ülkelerin denetiminde olan ve Alman işgalinden kurtarılan ülkelerde direnişe katkıları sebebiyle yoğun destek alan sol ve komünist partilerin zorla iktidardan uzaklaştırıldığını görecek ve buna göre hareket edecektir. Denetimi altında bulunan ülkelerde siyasi iktidarı yeniden eski yönetici sınıflara vermek istemeyen Sovyetler Birliği Komünist Partisi bu ülkelerde kendi siyasi düşüncesine paralel yönetimler kurulmasını desteklemiştir. Planlı sosyalist ekonomi kurulmuş, tarımda kolektivizasyon öne alınmıştır. Bu ülke komünist partilerinin kadroları yönetime getirilmiş ve toplumsal bir değişim başlatılmıştır. Ancak özellikle üretim araçlarını ellerinde tutan sınıflar ve varlıklı toprak sahipleri bu uygulamalara açıktan karşı çıkmıştır. Özellikle işçi sınıfı örgütleri, sendikalar gelişmiş ve toplum yeni sosyal düzen içinde örgütlenmeye başlamıştır. Savaşın ardından Doğu Avrupa ülkelerinin dış ticaret dağılımı büyük ölçüde değişmiştir. Savaştan önce Sovyetler Birliği ile sınırlı düzeyde ticari ilişkisi olan Doğu Avrupa ülkeleri savaştan hemen sonra dış ticaretlerinin neredeyse yarıya yakınını Sovyetler Birliği ile yapar hale gelmiştir. Bu dönemde Avrupa’da savaştan ötürü oluşan yıkım ve ekonomik çöküşe karşı ABD tarafından yapılan Marshall Planı Sovyetler Birliği tarafından reddedildiği için Doğu Avrupa ülkeleri de plana dahil olmamıştır. Sovyetler Birliği ve Doğu Avrupa’daki sosyalizan rejimler 1949 yılında kurulan Karşılıklı Ekonomik Yardımlaşma Konseyi (Comecon) ile ekonomik olarak bir araya gelir. Amaç planlı ekonomilerdeki kaynak kullanımı ve hammadde akışını güçlendirmektir. Konseye üye ülkeler ekonomik büyüklüklerinden bağımsız olarak eşit haklara sahip oldukları birlik içindeki projelere istekleri uyarınca katılabilmekteydi. Doğu Bloku ülkelerinde sosyalist prensipler etrafında şekillenen ekonomik hayat beş yıllık planlarla yönlendirilmekteydi. Verimin artırılması ve hedeflerin tutturulup aşılması için kimi özendirme çalışmaları yapılmış, gönüllülük üzerinden hafta sonu çalışmaları kurgulanmıştır. Ağır sanayi üretimine ağırlık verildiği için yoğun bir şekilde fabrika işçisi talebi köyden şehre genç işçi akını yaşanmasına yol açmıştır. İşçiler genellikle kapitalist ülkelerdekine göre oldukça iyi maaşlarla iyi koşullarda çalışmaya başlamıştır. Ancak tüketime yönelik ürünlerde yaşanan sorunlar nedeniyle yaşam standardı olarak Batı Avrupa’nın gerisinde kalınmıştır. İlerleyen yıllarda siyasi olarak Sovyetler Birliği ile ayrı düşecek olan Yugoslavya ve Arnavutluk kendi bağımsız sanayi ve ekonomi planlamasını yapacaktır. Savaşın ardından büyük bir yıkımdan çıkan Doğu Avrupa ülkelerinde başa geçen sosyalizan iktidarlar Sovyetler Birliğinin de desteğiyle ağır sanayiye ağırlık verirler. Bu kapsamda hammadde, enerji üretimi ve işgücü sağlanması konularında seferberlik ilan edilir. Devlet tarafından işletilen yeni kurulan ağır sanayi işletmeleri başlarda nitelikten çok niceliğe önem verilecektir. Ağır sanayi kuruluşlarının ülkede tekel olmalarından ötürü rekabet içinde olmamaları maliyetleri artıracak ve Doğu Bloku ürünlerinin ihracatında dünya piyasasında rekabet etme şansı azalacaktır. Buna rağmen özellikle savunma ve araştırma geliştirme alanında büyük gelişmeler sağlanmıştır. Tüketim maddelerinin arzında yaşanan eksiklikten dolayı halkın belirli bir kısmı ihtiyaçlarını devlete ait ürünlere haksız yere el koyarak ve bunları karaborsada satarak gidermeye başlar. İkinci ekonomi olarak da adlandırılan bu alan yasa dışı olmasına rağmen oldukça yüksek gelir vadettiğinden varlığını sürdürecektir. Karaborsanın ortaya çıkmasında özellikle yabancı para birimiyle alışveriş yapmak isteyen turistler için açılmış olan çeşitli özel dükkanların varlığı da etken olur. Karaborsada ürünlerinin daha çok gelir getirdiğini gören çiftçiler arasından da ürettiği ürünlere dair devlete yanlış bilgi vererek gizlediği ürünü karaborsada satarak gelir kazananlara rastlanmaktaydı. Hızlıca girişilen sanayileşme hamleleri beraberinde kent merkezlerinde ani nüfus artışını getirir. Büyük hızla artan işçi nüfusunun şehirde barınmasını ve gerekli altyapı hizmetlerini alması mümkün olmaz. 1960’lı yıllardaki hızlı kentleşme özellikle köyden kente göçen nüfusun artışıyla beraberinde çeşitli sosyal sorunları getirir. Yetersiz evler, altyapı aksaklıkları ve eğitimsizlik bunlardan bazılarıdır. Konut sorununun aşılması için bu dönemde büyük toplu konut projelerine girişilmiş, kent merkezlerinin çehresi değişmiştir. Doğu Bloku ülkeleri özellikle Soğuk Savaş döneminde ABD ve Sovyetler Birliği arasındaki ideolojik ve siyasi anlamdaki savaşın meydanı olmuştur. Yoğun olarak ideolojik etki altında kalan bölge halkları iki farklı ekonomik-toplumsal sistem olan kapitalizm ve sosyalizm arasındaki öne çıkan mücadele alanı olmuştur. Bölgeye çok miktarda maddi yardımda bulunan Sovyetler Birliği kendi önderliğinde sosyalist bir blok oluşturmaya çalışırken iktidardaki sosyalist/komünist partiler aracılığıyla ülkelerin iç işlerine müdahale etmiş, ABD ise Batı Avrupa’da yaratılan “refah toplumu”nun propogandasını yapmış, bu ülkeleri kapitalizmin nimetlerine kavuşturmak istemiştir. Doğu Avrupa ülkelerindeki ekonomik-toplumsal ve siyasi yapıya yönelik çok sayıda muhalefet hareketinden bahsedilebilir. Burada özellikle bir ayrım yapılması gerekmektedir. Muhalefet hareketlerinden bazıları doğrudan sosyalist sisteme karşı yapılırken, bazıları sistemi sorgulamadan kimi iyileştirme taleplerini dillendirmiştir. Siyasi kapsamda değerlendirilebilecek ve bastırılmasıyla ülke tarihinde önemli bir dönüm noktası olan eylemlerden en önemlilerinin başında Macar Devrimi gelmektedir. Benzer şekilde ülkede iktidarı yönetemez duruma getiren Prag Baharı veya Solidarność eylemleri gibi olaylar kansız şeklide bastırılsa da sosyalist iktidarı zayıflatmış ve sistemin çökmesine yol açmıştır. Muhalif gösterilerin veya eylemlerin güç kazanması sonucunda çoğunlukla iktidardaki sosyalist/komünist parti önder kadrosunda tasfiye yapılmış ancak sistemin özüne dair bir değişiklik gerçekleştirilmemiştir. Genellikle bu tür reformların ardından idelojik olarak geri çekilme yaşandığı için kapitalizm yanlısı ideoloji baskın hale gelecek, özellikle işçi sınıfında sosyalizmi benimseme veya sahiplenme seviyesi düşecektir. Sosyalist ekonominin tarım alanındaki temel uygulamalarından olan kolektivizasyon uygulmasında farklı kişilere ait olan topraklar birleştirilerek kolektif çiftlikler kurulmaktadır. Sovyet örneğinde kurulan kooperatiflere kolhoz, devlete ait çiftliklere ise sovhoz denmiştir. Tarım alanında küçük çaplı üretimin verimsizliğini ortadan kaldırmak ve planlı ekonomi kapsamında toplumsal ihtiyaçları karşılamak amacıyla oluşturulan kolektif çiftlikler kırda toprak ağalarının denetimini de ortadan kaldırmıştır. Kolektif çiftliklerde genellikle şehirlerin gıda, yiyecek ihtiyaçları karşılanırken üretim sırasında devlet tarafından teknik ve maddi destek de sağlanmaktaydı. Ürünler devlet tarafından belirlenen fiyatlar üzerinden alınırdı. Doğu Avrupa ülkeleri tarımda önemli olanaklara sahiptir. Özellikle çok verimli Macar ovaları gibi toprakların varlığı kolektivizasyon sürecinin Sovyetler Birliğindekinden farklı yaşanmasına yol açmıştır. Kolektivizasyon süreci 1960’lı yıllara kadar Bulgaristan, Romanya, Macaristan, Çekoslovakya, Doğu Almanya ve Arnavutluk'ta görece yavaş şekilde uygulanmıştır. Doğu Avrupa ülkelerinde kolektivizasyon süreci Sovyetler Birliği'nin tersine genelde sorunsuz bir şekilde uygulanmıştır. Topraklarına el konulan köylülere verilen tazminatlar ve özellikle Doğu Almanya ile Çekoslovakya örneklerinde olduğu gibi sanayinin gelişmiş olması geçiş sürecini kolaylaştırmıştır. Polonya ve Yugoslavya gibi ülkelerde toprakların kamulaştırılması sınırlı direnişle karşılaşacak, bazı köylüler hayvanlarını ve topraklarını vermektense çiftliklerini kullanılmaz hale getirme yoluna başvuracaklardır. Sovyetler Birliği ve Doğu Bloku yıkıldıktan sonra yıkılmanın sebepleri arasında teknolojik olarak çağın gerisinde kalındığı iddia edilmiştir. Buna karşın bu iddianın aksine sosyalist blok uzay araştırmaları, bilgisayar uygulamaları, altyapı projeleri, havacılık gibi alanlarda çağın en ileri uygulamalarına imza atmıştır. 1980’li yıllardan başlayarak sosyalist ekonomilerde ortaya çıkan durgunluk, kimi teknolojik alanlara yatırım yapılamamasına yol açmaya başlamıştır. Devlet kontrolündeki verimsizlikler ve yozlaşma her seviyedeki dönüşüm, değişim yönündeki talepleri sınırlamıştır. Doğu Bloku genelinde taşımacılık ve yolculuk için toplu taşım ile demiryolları tercih edildiği için Batı Avrupa ülkelerindeki oranda özel araç sahipliği seviyesi geride kalmıştır. Özellikle lüks tüketime karşı olacak şekilde kolayca alınabilecek ucuz araçlar piyasaya sürümüştür. Ancak bu tür araçlarda sırayla dağıtım yapıldığı için kimi beklemeler oluşmuştur. Hızlı ağır sanayileşme döneminde kimi çevresel konular ikinci plana atıldığı için yoğun atık gaz üreten enerji santralleri kimi şehirlerde hava kirliliğine yol açmıştır. Doğu Bloku içinde yoğun bir turizm yaşanmasına rağmen blok dışından turizm sınırlı olarak kalmıştır. Buna rağmen genellikle hiçbir şekilde tatil hakları olmayan işçi sınıfı ve diğer alt sosyal tabakalar görece kaliteli yurtdışı tatil yapabilir hale gelmişlerdir. Soğuk Savaş döneminde özellikle ABD, Marshall Planı ile savaştan yenik çıkan Batı Almanya’ya yoğun yatırım yapmış bu yoğun kalkınma dönemi ise Wirtschaftswunder olarak adlandırılmıştır. Genel olarak Alman bilim adamları Paperclip Harekâtı örneklerinde olduğu gibi ABD veya diğer ülkelere göçse de teknik anlamda gelişkin Alman sanayisi yatırım desteğiyle büyük gelişme sağlamıştır. Bu kapsamda Gastarbeiter adı verilen yabancı işçiler de Alman ekonomisine önemli katkı sağlayacaktır. Özellikle Batı ile Doğu Alman ekonomileri kapitalizm ve sosyalizm arasındaki karşılaştırma/rekabetin sahnesi olagelmiştir. Piyasa eksenli üretim yapan Batı Avrupa sanayisi büyüme göstergelerinde önde gözükse de Doğu Bloku içindeki en güçlü ekonomiye sahip olan Doğu Almanya para biriminin değersizliği sebebiyle ekonomik verilerin düşük çıktığı bilinmektedir. Özellikle Berlin Duvarının inşasından sonra kararlı bir seviyeye ulaşan Doğu Alman kalifiye işçi sayısı bu gelişimde önemli rol oynamıştır. Doğu Bloku ülkelerinde çocukların bakımı genel olarak kamusal olarak üstlenildiğinden nüfusun artması özendirilmiştir. Bu kapsamda çok sayıda çocuk doğuran anneler ödüllendirilmiştir. Doğu Bloku ülkelerinde nüfus artış seviyeleri genelde Batı Avrupa ülkelerine göre yukarıda olmuştur. 1950-1985 yılları arasında büyüme oran rakamları şöyledir: Özellikle 1970’li yılların sonundan başlayarak Doğu bloku ülkelerinde konut yatırımları azalmıştır. Bu sebeple toplu konut projelerine ağırlık verilmiştir. Günümüze kadar gelen betonarme yapılar özellikle Batı basınında gri, kasvetli ve renksiz olmakla suçlanmıştır. Buna karşın her vatandaşın sahip olduğu barınma hakkının Anayasa ile güvence altına alınmış olması gözden kaçırılmaktadır. Doğu Bloku çapında konut kalitesiyle ilgili aşağıdaki araştırma bilgilendirmek için sunulmuştur: Baf TÃ¼rk Belediyesi Baf Türk Belediyesi, Kıbrıs'ın Baf şehrinde 1958-1976 tarihleri arasında var olmuş bir belediyedir. Belediye, 1958'da Britanya'nın Kıbrıs valiliğinin çıkardığı kanun üzerine Türk evlerinin hizmetlerini yerine getirmek için kurulmuş, 1960 Kıbrıs Cumhuriyeti Anayasası'nda da yerini almıştır. 1974 yılında Kıbrıs Harekâtı sonucu Baf'ta yaşayan Türkler Güzelyurt'a göç etmiştir. Baf Türk Belediyesi de Güzelyurt'a taşınmış ve oradaki ilk toplantısını 7 Aralık 1974 tarihinde, kaza amiri Esat Fellahoğlu başkanlığında gerçekleştirmiştir. 20 Haziran 1975 tarihinde belediyeyi yürüten kaza idare amirliğine Mehmet Sofi gelmiştir. 23 Mayıs 1976 tarihinde Kıbrıs Türk Federe Devleti'nde yerel seçimler gerçekleştirilmiştir. Bu tarih, Baf Türk Belediyesi'nin feshedilip Güzelyurt Belediyesi'nin kurulduğu tarih olarak kabul edilir. Belediye çalışanları, bir Türk kuruluşu olan ve 1970'te kurulan Lefkoşa Belediyesi Memurin Sendikası'nın üyeleriydiler. 1993 Coupe de France Finali Paris Saint-Germain, FC Nantes'ı maçın 46' dakikasında Antoine Kombouaré'nin penaltıdan, 55' dakikasında David Ginola ve 60' dakikasında Alain Roche'nin attığı gollerle maçı 3-0 kazandı ve Coupe de France'ın şampiyonu oldu. Stade Armand Cesari faciasÄ± Stade Armand Cesari faciası, 5 Mayıs 1992 tarihinde Fransa'ın Korsika adasındaki Bastia şehrinde tribün çökmesine ve 18 kişinin ölmesine ile 2,300'den fazla kişinin ise yaralanmasına sebep olan facianın adı. 5 Mayıs 1992 tarihinde Bastia ile Olympique de Marseille arasında oynanacak Coupe de France yarı final maçından önce Bastia yöneticleri o dönemlerde Fransa'nın tartışmasız en iyi takımı Marseille'yi izlemek isteyen taraftarların stada gelip izleyebilmeleri için kotuk sayılarının %50 arttırılmasını istedi ve yetkililer projeyi onayladı. Maçtan önce Marseille maçı için yeni yapılan tribün çöktü. Olayda 18 kişi öldü ve 2,300'ün üzerinde kişi yaralandı. Bu olay yüzünden 1991-92 sezonunda Fransa Kupası'nın şampiyonu belirlenmedi. Aşkabat Bayrak Direği Aşkabat Bayrak Direği, Türkmenistan'ın başkenti Aşkabat'ta bulunan, dünyanın en uzun üçüncü bayrak direğidir. Uzunluğu 133 metredir. 26 Haziran 2008 tarihinde açılmıştır. Microsoft Office'e yönelik eleştiriler Office 1989 yılından beri sürdürülen yaygın bir Ofis paketidir. Office 2010'un 3 toplam sürümü vardır. Bunlarda Home and Student,Home and Work ve Professinal'dır. Ücreti çok (pahalı) ve 60 gün ücretsiz (Bedava) kullanma sürümünden eleştiri yedi. Bu nedenle MS Office'e para vermek istemeyenler, Office'ten şikayetçi ve eleştiri(ler) yapanlar oldu. Şikayetçi ve Eleştiri yapan kullanıcılar tamamen OpenOffice'e geçmiştir. Anagallis foemina Mavi farekulağı ("Anagallis foemina"), çuha çiçeğigiller familyasının farekulağı cinsinden bir bitki türü. Bol güneşli ortamlarda ve kum-kil karışımı topraklarda yetişen bir yıllık bitkidir. Ekin tarlaları ve yol kenarlarında görülebilir. Bitki 15–45 cm boyundadır. Genel olarak "Anagallis arvensis" ile aynı morfolojik özellikleri taşır. Anavatanı Akdeniz, Anadolu ve Kuzey Afrika civarlarıdır. Fakat Orta ve Kuzey Avrupa'dan Kuzey ve Doğu Asya'ya kadar yayılım gösterir. Avrasya dışında Orta Amerika, Güney Brezilya ve Batı Avustralya'da da rastlanır. A Hard Day's Night A Hard Day's Night ÅŸu anlamlara gelebilir: Ã‡ukurambar Çukurambar, Ankara ilinin Çankaya ilçesine bağlı bir mahalledir. Kızılay'a yaklaşık 3,5 kilometre uzaklıktadır. 2000'li yıllara kadar gecekondu bölgesi olan Çukurambar, kentsel dönüşümle beraber Ankara'nın en lüks semtlerinden biri haline gelmiştir. Mahallede Kemal Kılıçdaroğlu, Bülent Arınç gibi birçok ünlü siyasetçi oturmaktadır. Çankaya Üniversitesi ve Ufuk Üniversitesi bu mahallededir. Ayrıca Orta Doğu Teknik Üniversitesi ve TOBB ETÜ bu semte oldukça yakın mesafededir. Semtte birçok ünlü marka ve firmanın şubesi bulunmaktadır. Çukurambar günümüzde popüler bir mekan olmuştur. Ayrıca Söğütözü metro istasyonuna oldukça yakındır. Frank Pentangeli Frank Pentangeli, Baba filmindeki kurgusal karakterdir. Sicilya Palermo'daki küçük bir kasabada doğmuştur. Corleone ailesinden Peter Clemenza ile iyi arkadaş oldular. Daha sonra Clemenza öldükten sonra Clemenza'nın yerini alan Pentangeli Vito Corleone zeytinyağı işine ilk girdiğinde oda onunla birlikte işe ortak oldu. Daha sonradan bir zamanlar "Long Island" da Corleone Ailesinin eski malikanesine taşındı. Filmde en dikaat çekici sahnesi olan Rosato kardeşler tarafından boğulmaya çalışıldığı esnada barda içeri polisin girmesidir. Soyadı Latince/İtalyancada "beş melek" anlamına geldiği için (Penta-angeli/beş-melek) filmde zaman zaman "Frankie Five Angels (Beş Melek)" olarak da anılır. Otto Hersing Otto Hersing (d. 30 Kasım 1885, Mulhouse – ö. 5 Temmuz 1960, Münster-Angelmodde), Alman denizaltısı U-21'in kaptanı. I. Dünya Savaşı'nın Çanakkale Cephesi'nde HMS Triumph ve HMS Majestic'i batırmasıyla bilinir. 1885 yılında doğdu. 1903 yılında Alman Donanma Okulu öğrencisi olan Hersing, 1914 yılında U-21'e denizaltı komutanı olarak atandı. 5 Eylül 1914'te Alman Donanmasının batırdığı ilk düşman gemisi olan Pathfinder'ı torpilleyen isim olarak tarihe geçti. Ertesi yıl Çanakkale'de Hms Triumph ve HMS Majestic'i batıran Hersing, bu başarılarından sonra en yüksek Alman asker madalyası olan "Pour le merite"e layık görüldü. 8 Şubat 1916'da Beyrut açıklarında Fransız zırhlı kruvazörü Amiral Charney'i batırmıştır. 1918'de yarıfilotilla komutanı oldu. 1922'de kıdemli yüzbaşı oldu. 1924'te ordudan ayrıldı. Daha sonra Deniz Kuvvetleri'ne bağlı 6. Askeri Bölge'de bir irtibat subayı olarak ve bir çiftçi olarak 1935 yılına kadar çalıştı. 1932'de Almanca kaleme aldığını anılarını "U-21 Çanakkale'yi Kurtarıyor" ismiyle yayınlamıştır. Bu eseri Türkçeye Bülent Erdemoğlu ""Çanakkale Deniz Savaşı Otto Hersing"" adıyla kazandırmıştır. Kitapta yalnızca Otto Hersing'in anılarını değil, Erdemoğlu'nun kısaca denizcilik tarihini anlattığı bir bölümü de bulmak mümkündür. Disney Channel orijinal filmleri listesi Hizmetin 1983'te başlamasından bu yana ABD kablo televizyonu Disney Channel için birçok televizyon filmleri üretildi. İlk yıllarında, Disney Channel Premiere Films daha sonra ise Premears olarak anıldı. 1997'nin sonundan bu yana, birçok yapım Disney Channel Orijinal Filmleri (DCOM) etiketiyle yayınlandı. Birçok hit filmi daha sonra VHS, DVD veya daha yakın zamanda Blu-ray'de yayınlandı. Nedense, DCOM arşivindeki çok daha fazla film ev sineması formatında yayınlanmadı. Önceleri, Orijinal Filmler Disney Channel'daki ilk gösteriminden bir ay sonra yayınlanırdı; fakat "Prenses Koruma Programı" 'nın yayınlanmasının ardından, Orijinal Film DVD'leri Disney Channel'daki galasından bir hafta sonra yayınlanmaya başladı. Ayrıca Orijinal Filmler 2005'in ortalarından itibaren yüksek çözünürlüklü ve geniş ekran yayınlanmasına karşın, "Prenses Koruma Programı" 'nın 2009'daki ile işaretlenen filmler ise Disney Channel tarafından Disney Channel Orijinal Filmi olarak listelenmemiş veya tanıtılmamıştır. Tebük Bölgesi Tebuk Bölgesi "(Arapça:" منطقة تبوك ")", Suudi Arabistan'ın 13 yönetim bölgesinden birisidir. Bölgenin yönetim merkezi Tebük şehridir. Mavi Lotus Mavi Lotus (Fransızca:Le Lotus Bleu) Tenten serisinin 5. Macerasıdır. Firavunun Puroları Macerasının devamıdır. Yazar ve çizer Hergé tarafından yaratılmıştır. Serinin yan karakterlerinden Mitsuhirato, Şanghay uluslararası bölge şefi Dawson ve Çang Çong Jen ilk kez bu macerada görülmüştür. Tenten, Firavunun Puroları macerasında uluslararası bir uyuşturucu kaçakçı çetesinin önemli üyelerini yakalar ve çetenin şefinin kaçırdığı Ravhacputalah Mihracesinin oğlunu kurtarır. Çetenin şefi kayalıklardan uçuruma düşüp ölür. Çetenin şefinin cesedi bulunamaz. Tenten ve Milu hak ettikleri tatili Kavhacputalah Mihracesinin konağında geçiriyorlardır. Çipaluvişni adında bir hint fakiri onun falına bakar. Tenten'e onun için çok tehlikeli bir hint fakiri ve sarı derili adam gördüğünü söyler. Hemen sonra Şanghay'dan Tenten ile görüşmek isteyen biri gelir. Ona Mitsuhirato ve Şanghay derken; racaycalı ok ile vurulur. (Firavunun Puroları'na bakınız.) Tenten, Şanghay'ya gider. Mitsuhirato ile görüşür. Mitsuhirato ona Ravhacputalah Mihracesinin tehlikede olduğunu söyler. Tenten Ertesi gün Hindistan'a dönmeye karar verir. Tenten otele dönerken, biri üstüne atılır. Yandan geçen arabadan Tenten'e ateş etmeye çalışırlar, ama Tenten'in üzerine atılan kişi sayesinde ıskalarlar. Tenten otel odasına döner. Tam masasının üzerindekini içecek iken; yine aynı kişi fincana ateş eder. Tenten, onu sokakta arar, ama bulamaz. Otele döndüğünde Milu'yu baygın bulur. Yere dökülen çayı içmiştir. Tenten'e bir telgraf gelir. Onunla Tai P'in Lu adlı sokakta, saat onda birinin onunla buluşmak istediği yazılıdır. Tenten gider, ama çok geç kalır. Adam çoktan racaycalı okla delirtilmiştir. Tenten'e hakikate ermesi için başını keseceğini söyleyip durur. Tenten, deliyi polise teslim eder. Ertesi gün, RANCHİ'ye biner ve Hindistan'a dönüş yolculuğu başlar. O gece; gemiden kaçırılıp, Çin'e geri getirilir. Ejder'in Oğulları gizli afyonla mücadele örgütünün genel karargahındadır. Sabah uyandığında, örgütün başı olan, bay Wang ona örgütün amacını anlatır. Mitsuhirato örgütün en büyük düşmanıdır ve onu Hindistan'a çağıran telgraf sahtedir. Mitsuhirato, Çin'deki japon casusudur. Afyon kaçakçıları ile bağlantıları vardır. O hattan bir telsiz bağlantısı gelir. Telsizde, kodlanmış bir şekilde "Bu gece onda Mavi Lotus" yazılıdır. Mavi Lotus, Şanghay'daki bir afyon tekkesidir. Tenten onda Mavi Lotus'a gider. Cizan BÃ¶lgesi Cizan Bölgesi "(Arapça:" منطقة جيزان ")", Suudi Arabistan'ın 13 yönetim bölgesinden birisidir. Ülkenin güneybatı köşesinde, Yemen sınırında yer alan bölgenin yönetim merkezi Cizan şehridir. 2010 yılı resmi nüfusu ise 1,365,110 olarak tespit edilmiştir. Nahum kitabÄ± Nahum kitabı, Tanah'ta bulunan kitaplardan biridir. Küçük Peygamberler kitaplarının yedincisidir. Nahum'un kehanetlerde bulunduğu dönem bazılarına göre Ahaz'ın (MÖ 740'lar) krallık döneminin başlangıcıdır. Kimileri de kehanetlerin Hezekiya'nın (MÖ 700'ler) krallık döneminin ikinci yarısı olduğunu savunur. Kitap muhtemelen, peygamberin şehrin Sanherib tarafından yılışını gördüğü yer olan Kudüs'te yazılmıştır (). Bazı kişiler ise bu kehanet kitabının Ninova'nın, Medler ve Babilliler tarafından yıkılmasından (MÖ 612) biraz önce yazıldığını düşünür. Bu teroinin gerekçesi 'dir; kitap MÖ 663'te Teb şehrinin Asurlular tarafından yıkılmasından sonra yazılmış olmalıdır. Kehanetin konusu, zamanının görkemli imparatorluğu olan Asurluların başkenti Ninova'ya bütünüyle gelecek olan son yıkımın yaklaşmasıyla ilgilidir. Asurbanipal, ihtişamının doruklarındaydı. Geniş bir bölgeye yayılmış olan Ninova şehri medeniyetin ve dünya ticaretinin merkeziydi. Komşu ulusları soydukları ve hatalar yaptıkları için 'de "Elleri kanlı kentin vay haline! Yalanla, talanla dolu. Yağmalamaktan geri kalmıyor" demektedir. Her tarafı surlarla çevrilmiş olan şehir, düşmanlarına göz dağı veriyordu. 'deki "Her Şeye Egemen RAB diyor ki, "Sana karşıyım, ey Ninova! Savuracağım eteklerini yüzüne. Uluslara çıplaklığını, Halklara ayıp yerlerini göstereceğim." cümleleri Ninova'nın fahişelerle dolu bir şehir olduğunun sembolik bir şekilde anlatımıdır. Yunus, hali hazırda aynı uyarıyı yapmıştı. Şehrin yıkılacağı Nahum ve ardından Sefanya peygamberin Sefanya kitabında da yinelendi ve en nihayetinde MÖ 625'te bu gerçekleşti. Bir yangın nedeniyle yok olan Ninova ile birlikte Asur İmpratorluğu da son buldu ve bu olay Asya'nın çehresini değiştirdi. Kitabın girişinde Nahum, Tanrı'nın çabucak kızmadığını fakat günahkarların günahlarının yanına kar bırakmadığını, intikamının ve gazabının onların üzerinde olduğunu belirtir. Kitabın başlangıcında () "RAB kıskanç, öç alıcı bir Tanrı'dır. Öç alır ve gazapla doludur. Hasımlarından öç alır, Düşmanlarına karşı öfkesi süreklidir. RAB tez öfkelenmez ve çok güçlüdür. Suçlunun suçunu asla yanına koymaz. Geçtiği yerde kasırgalar, fırtınalar kopar. O'nun ayaklarının tozudur bulutlar" der. Tanrı güçlüdür ve yapılcakları kendisi yapar, intikamının alınması için başkalarının kullanmaz. Nahum'un teması, Ninovalılara yaklaşan olaylarla ilgili uyarıları içerir ve kitap Ninova'nın yıkılmasından yanadır. Nahum kitabı "Asurun düşüşünün kutlanması" olarak algılanabilir. Kitap, sadece Ninova'nın yıkılmasını olumlu olarak anlatmaz, ayrıca Asurlular altında zulüm gören İsrail, Yehuda ve diğer uluslara cesaret mesajı gönderir. Peygamber Yunus, Tanrı'nın Ninova halkı hakkındaki endişesini dile getirirken Nahum'un yazıları Ninova'nın başına gelecekleri Tanrı'nın adaleti olarak sunar ve Tanrı'nın Asurluların "zorbalıklarını" () cezasız bırakmadığını anlatır. 1:1'den 2:2'ye kadar olan kısımda Tanrı'nın heybeti, kudreti, iyiliği ve sertliği anlatılır. 2:3'ten 3:19'a kadar olan konularda Ninova'nın MÖ 612'de yıkılışı anlatılır. Ninova, MÖ 663'te Asurluların kendisi tarafından yıkılan Mısır şehri Teb ile kıyaslanır. Nahum, Ninova birliklerinin kuşatma ve çılgın hareketlerini boş yere verilen bir çaba olarak aktarır. Şiirsel bir biçimde kendisi de savaşta yer almıştır ve hicivli bir şekilde savunma yapanlara emirler vermektedir. Nahum, çok sayıda mecaz ve metafor kullanır. Mecazi anlatımda Ninovalılara, Asurluların sembolü olan aslan diye hitap edilir; Ninova'da aslan gücü vardır fakat ölü avlarını mağarasına getirip orada kaldığı sürece zayıflayan bir aslandır. Kitabın sonunda alaylı bir ezgi ve cenaze mersiyesiyle Ninova'nın "uyuyuşu" yani bir zamanların büyük Asur fetihçi hakimleri altında Asur halkının ölüşü anlatılır. Tanrı'nın Ninova üzerindeki kıyameti şöyle aktarılır: "Her şey o alımlı, büyücü fahişenin sınırsız ahlaksızlığından oldu. Fahişeliğiyle ulusları, büyüleriyle halkları kendine tutsak etti." Peygamberlere göre cinsel kafirlik ruhani sadakatsizlikle ilintilidir. Örneğin: ""...ülke halkı benden ayrılarak adice zina ediyor"" (). Albert Szent-Györgyi Albert von Szent-Györgyi de Nagyrápolt (16 Eylül 1893 - 22 Ekim 1986), 1937 yılında Nobel Fizyoloji veya Tıp Ödülü kazanmış olan Macar fizyolog. C vitaminini ve sitrik asit döngüsü bileşenleri ve reaksiyonlarını keşfetmesi ile bilinir. Ayrıca, II. Dünya Savaşı'nda Macar direnişinde etkin rol aldı ve savaştan sonra siyasete katıldı. Gece Yolculuğu Gece Yolculuğu, yönetmenliğini ve senaristliğini Ömer Kavur'un yaptığı, başrollerinde Aytaç Arman ve Macit Koper'in rol aldığı 1987 yapımı bir filmdir. NÃ¶trofili Nötrofili, Nötrofilik lökositozis, Granülositozis, olarak da bilinir; Kandaki mutlak nötrofil sayısının 7.500/mm üzerinde bir değer alması olarak tanımlanır. Organizmada günlük olarak 1.5x109/kg granülosit üretilir. Nötrofillerin %75’i kemik iliği deposunda, %20’si mitotik ve postmitotik, %3’ü marjinal ve %2’si de dolaşan havuzlarda yer almaktadır. Normal olarak nötrofiller, kemik iliğinden yaklaşık olarak 3-6 saat içerisinde dokulara ulaşabilir. Çeşitli uyaranlarla ve/veya sitokinlerle kemik iliğinden dolaşıma 4-5 saat içerisinde normalden 2-3 kat granülosit geçmesini sağlarlar (Bkz:yangı). Granülositler kanda 9, dokularda ise yaklaşık olarak 1-4 gün kalırlar. Nötrofili akut ya da kronik olarak ortaya çıkabilmektedir. Kısa sürede (birkaç gün ile yaklaşık olarak 1 hafta arası bir süreyi ifade eder) ortaya çıkar. Sebepleri: John Utaka John Chukwudi Utaka (d. 8 Ocak 1982, Enugu), Nijeryalı millî futbolcudur. Kardeşi Peter Utaka ise; Japonya'nın Sanfrecce Hiroshima takımında forma giymiştir. 1997 yılında Enugu Rangers takımında profesyonel olan Utaka, Arab Contractors, Ismaily, Al-Sadd, Lens ve Rennes takımlarında da oynadıktan sonra Temmuz 2007'de 7 milyon £ karşılığında İngiliz takım Portsmouth'a transfer oldu. Utaka, Portsmouth forması altındaki ilk maçına 11 Ağustos 2007 tarihinde Derby County karşısında çıkarken; ilk golünü de bu maçta attı. 17 Mayıs 2008 tarihinde FA Cup'ta Utaka'nın Nwankwo Kanu'ya asist yapması, Portsmouth'un Cardiff City karşısında 1-0 kazanmasını ve FA Cup'un şampiyonu olmasını sağladı. Utaka 29 Ocak 2011 tarihinde Fransız takım Montpellier ile 2,5 yıllık sözleşme imzaladı. Süper Lig ekiplerinden Sivasspor ile 31 Ağustos 2013'ten itibaren geçerli olmak üzere 2 yıllık sözleşme imzalamıştır. Utaka, Nijerya'nın formasını şu ana kadar 43 kez giydi ve 6 gol attı. Ayrıca 2002 FIFA Dünya Kupası, 2004 Afrika Uluslar Kupası, 2006 Afrika Uluslar Kupası, 2008 Afrika Uluslar Kupası ve 2010 FIFA Dünya Kupası turnuvalarında da mücadele etti. Bir Türk Kızının Amerika Yolculuğu Bir Türk Kızının Amerika Yolculuğu, coğrafyacı, yazar ve eğitmen Faik Sabri Duran'ın 1935 yılında yayımlanan gezi kitabıdır. Duran'ın kendi kızının 1934 yılında ABD'ye yapmış olduğu gemi yolculuğunun gezi notlarından oluşmaktadır. Faik Sabri Duran'ın 1930'lu yıllarda kaleme aldığı bir dizi gezi kitabından biridir. Duran 1904 yılından başlayarak 1943 yılındaki ölümüne kadar coğrafya ile ilgili onlarca ders kitabı, atlas ve gezi-inceleme kitabı yayımlamıştı. Onun hazırladığı coğrafya atlasları günümüzde bile okullarda başvuru kitabı olarak okutulmaktadır. Mesleğinin inceliklerine düşkün pek çok coğrafyacı gibi o da seyahate tutkundu ve bunun kaçınılmaz sonucu olarak bir dizi seyahatname de yayımlamıştır. "Bir Türk Kızının Amerika Yolculuğu", Duran'ın kendi kızı Lütfiye'nin (aile arasında ona "Lulu" adını takmışlardır) 1934 yılında ABD'ye yapmış olduğu gemi yolculuğunun gezi notlarından oluşmaktadır. Kızının, önce geminin uğradığı limanlardan, sonra da başta New York olmak üzere bu ülkede görme fırsatını bulduğu bazı kentlerden babasına postaladığı mektuplardan yazar tarafından derlenmiştir. ABD'nin 1930'lu yıllardaki görünümünün ve diğer gezi izlenimlerinin canlı bir biçimde aktarıldığı kitap çok sayıda siyah beyaz fotoğraf ve çizimle desteklenmiştir. "Erie gölünde bir vapur yolculuğu" veya "Maltada geçen beş gün" gibi adları olan bölüm başlıklarının altında, yazının mektupla gönderilmiş olduğunu belli eden "6 Eylül, perşembe..." gibi alt başlıklar kullanılmıştır. Bir önceki gezi kitabı "İstanbul'dan Londra'ya: Şileple Bir Yolculuk" (1934), önce Akşam Gazetesi'nde tefrika edilmiş, daha sonra kitap haline getirilmişti. Muhtemelen bu kitap da önce aynı gazetede tefrika edilmiş olmalıdır. Trieste'den postalanan 4 Eylül 1934 tarihli ilk mektuba ait bölümle (gemi İstanbul'dan 30 Ağustos'ta ayrılmıştır) başlayan kitap, "Birinci Kânun" (Aralık) ayının 9'unda tekrar İstanbul limanında sona erer. Sadece kitabın başlıklarına bir göz atmak bile gezinin güzergâhı ve içeriği hakkında fikir sahibi olmaya yetmektedir. Başlıklar kitapta yazıldığı şekliyle buraya aktarılmış, imlâsı değiştirilmemiştir. İlgili kitabın kapak ve iç sayfalarındaki bilgiler. Helle Thorning-Schmidt Helle Thorning-Schmidt (d. 14 Aralık 1966, Rødovre, Danimarka), Danimarkalı kadın politikacı. 2005-2015 yılları arası Sosyal Demokratlar'ın lideri ve Danimarka'nın eski başbakanıdır. Eylül 2011'de yapılan Genel Seçimleri kazandı. Kraliçe II. Margrethe tarafından tayin edilmiş ve 3 Ekim 2011 tarihinde göreve başlayarak Danimarka'nın ilk kadın Başbakanı oldu. 2005 yılında Danimarka Parlamentosuna seçilmeden önce 1999 yılından 2004