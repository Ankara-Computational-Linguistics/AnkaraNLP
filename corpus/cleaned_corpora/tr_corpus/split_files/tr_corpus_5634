röportajlar ve dizi ile ilgili çeşitli Japonca bilgiler verilmektedir.. hiçbir zaman Japonya dışında basılmamıştır. "Bible" ( İncil- Kutsal Kitap ) kelimesi Antik Yunan 'cadan kutsal kitap kelimesinden türetilmesi ve dizide de Kutsal Kitap'ların önemli yer tutması nedeniyle bu ismin verilmiş olması muhtemeldir. Polyester karışımı bir malzemeden ( polystone) yapılmış bir Madlax oyuncağı Ağustos 2007'de piyasaya sürüldü . Japonya'da, DVD'nin ilk sınırlı sayıdaki versiyonu piyasaya çıktığında yanında Madlax logolu bir T-shirt hediye edildi. Ve orijinal soundtracki piyasaya ilk çıktığında yanında Madlax logolu mousepad verilmişti. "Madlax" genellikle hikâyenin ana konsepti, iki bayan kahramanın dış görünüşü ve müzik stili gibi konularda Noir'in yansıması veya devamı olmakla suçlandı.. Yine de bazı kaynaklar, bütün bölümlere ve ikincil olay dizisine bakıldığında hepsinin birbiri ile bağlantılanması ve ana olay dizisine bağlantısı konusundaki özelliği nedeniyle, diziyi daha önceki benzerlerine oranla daha yekpare ve akıcı olmakla övmüşlerdir. Eleştirmenlerin çoğu başta diziyi sıkıcı ve yavaş ilerleyen bir tempodaymış gibi algılamışlarsa da, bazı eleştirmenler girişteki uzun anlatımların dizinin beklenmedik sonu için kritik öneme sahip olduğunu ifade etmişlerdir ki bu final diziyi diğer benzerlerinden ayırıp tamamen kendi kimliğini oturtturmasını sağlamıştır. Bu eleştirmenlere göre, ilk birkaç bölümden sonra hikâye giderek daha da iyileşmiş, fakat yine de "sözde varoluşçu" finali ile bazılarını tatmin edememiştir. Yuricon adlı animasyon topluluğunun başkanı olan Eric Friedman, yazar Yōsuke Kuroda'nın senaryosunu överek onu " Bee Train'in yapmış olduğu en iyi metin" olarak adlandırmıştır. Profesyonel eleştirmenler, özellikle farklı kişilik özelliklerine sahip erkek karakterler (Friday, Carrossea, Colonel Burton) başta olmak üzere , artmış sayıda sempatik karakterleri beğenmişler fakat Noir'deki ana karaktere sıkmış oldukları mermileri bir türlü isabet ettiremeyen (stormtrooper ) Soldat'ın ajanlarına da karşı çıkmışlardır.. Dizide bayan karakterlerin dizaynı ( çizimi ) erkeklerinkine oranlara çok daha detaylıdır bu durum özellikle de fanların duygu düşüncülerini etkilemek amacıyla Madlax karakterinde daha belirgindir. Madlax'ın animasyon kalitesi genel olarak kabul görmüştür.. Olumsuz tarafta ise, bölümlerde bilgisayar kullanımı ve hacking ile ilgili sahneler gerçekçiliği azalttığı nedeniyle eleştirilmiştir.]] Soundtrack konusunda ise Madlax'ın OST'sinin ( Original Soundtrack) Noir ve .hack//Sign stillerinin bir karışımı olduğu ifade edilerek, Noir kadar yenilikçi olamamıştır. Tüm bunlara rağmen, eleştirmenler Madlax'ın döneminde yapılmış yapımların çoğundan daha üstün olduğunu kabul etmektedirler. ADV Films tarafından piyasaya sürülen İngilizceye tercüme edilmiş versiyonu da serinin orijinal stilini ve yaklaşımına sahip çıktığı için ve ayrıca da emekli seslendirme sanatçılarının seslendirme için davet edilmesi gibi nedenlerle oldukça takdir toplamıştır. Hatta eleştirmenler o kadar ileri gitmişlerdir ki, serinin İngilizce seslendirmesindeki bazı seslerin (özellikle Mike Kleinhenz'a ait olan) karakteri Japonca versiyonundakinden daha yakıştığını söylemişlerdir. Özellikle de Noir ile karşılaştırıldığında başta yavaş ilerlemesi nedeniyle, hikâyenin ileriki safhalarındaki gelişimine izleyecilerinin bekletememiş, ilgi düşmüş ve bu nedenle serinin başarısı çok yüksek olmamamıştır. Dizinin çok fazla dikkat çekmemiş olmasının diğer nedenleri arasında, 2001'deki Noir'in başarısını yakalamaya çalışan diğer animasyon dizilerinden kaynaklanan pazardaki doygunluk, Noir'in fanları tarafından Noir'in yeni versiyonu gibi algılanması nedeniyle oluşan negatif ilgi , altlı üstlü aksiyon sahnelerinin bazıları tarafından saçma bulunması, ve Noir'in katı gerçekçiliğini tercih eden fanlar ile ve gizemli bilimkurgu sevenler arasında bırakan alışılmadık bir tür yapım örneği olmasıdır. Kanal Harekâtı Bee Train BEE TRAIN Production Inc. (Japonca: ビィートレイン株式会社, "Biītorein Kabushikigaisha") kısaca Bee Train olarak bilinen ve Kōichi Mashimo tarafından 1997'de Japonya'da kurulan bir animasyon stüdyosudur. Yap覺mlar覺ndan baz覺lar覺; Denizkedisigiller Solungaçları 4 çifttir. İplik şeklinde ve üzerinde yüzgeç bulunmayan kuyruğa sahiptirler. Elasmobranchii altsınıfından farklı olarak operkulumları varken kloak ve spirakulumları yoktur. Örnek tür olarak da "Chimaera monstrosa"'yı verebiliriz. (= Denizkedisi) Bu altsınıf üyeleri, iskeletlerinin kıkırdak olması dışında hiçbir özellik bakımından Chondricthyes'e benzemezler. Kōichi Mashimo Kōichi Mashimo (真下耕一, Mashimo Kōichi; d. 21 Haziran 1952), Japon film yönetmeni. Bee Train adlı stüdyonun kurucusudur. Stüdyoyu kurduktan sonra Mashimo neredeyse bütün çalışmalarına ya yönetmenliğini yaparak ya da sanat/müzik departmanlarında çalışarak katkı yapmıştır. Yuki Kajiura Yuki Kajiura (梶浦由記, Kajiura Yuki), 6 Ağustos 1965'te Tokyo, Japonya'da doğan besteci, müzik yapımcısıdır. Madlax, Noir, .hack//SIGN, Aquarian Age, My-HiME, My-Otome, Tsubasa Chronicle gibi çeşitli animasyon dizilere müzikler yapmıştır. Feyzullah Uslu Feyzullah Uslu, (d. 1905 "[r.1321]", Manisa, Osmanlı İmparatorluğu - ö. 1979), Türk siyasetçi. 1929-1930 öğretim yılında İstanbul Darülfünunu Hukuk Fakültesini (İstanbul Üniversitesi Hukuk Fakültesi) bitirdikten sonra Birecik Savcı Yardımcılığına atanarak kamu hizmetine başlamıştır. Değişik il ve ilçelerde savcılık, hâkimlik ve Ticaret Mahkemesi Üyeliği yaptıktan sonra 1939 yılında Yargıtay Raportörü olarak çalışmaya başlamıştır. 1943-1950 yılları arasında 7 ve 8. dönem Manisa Milletvekilliği yapmıştır. 1955 yılında Ankara Hâkimliğine, 1960 yılında da Yargıtay Üyeliğine atanmıştır. Yargıtay Büyük Genel Kurulunca 10 Ekim 1966 tarihi Anayasa Mahkemesi Asil Üyeliğine seçilmiştir. 14 Temmuz 1970 tarihinde emekli olmuştur. Noir Noir (ノワール, Nowāru) yönetmenliğini Kōichi Mashimo 'nun yaptığı , senaryosu ise Ryoe Tsukimura tarafından yazılan bir Japon anime televizyon dizisidir. Dizi, 6 Nisan 2001 ile 27 Aralık 2001 tarihleri arasında 26 bölüm olarak Tv Tokyo'da yayımlanmıştır. Konusu, iki bayan suikastçinin geçmişleri hakkında cevapları bulmak için birlikte çıktıkları seyahattir. Kahramanlar başlangıçta belirli belirsiz ağlarla birbirine bağlı görünürlerken, dizi devam ettikçe ortaya çıkan sırlar ve ipuçları ile görünenden daha fazla bağlı oldukları ortaya çıkar. Dizi boyunca kahramanlar Les Soldats isimli gizli organizasyonun tuzaklarına takılırlar. AkciÄŸer kanserinde evrelendirme Akciğer kanserinde evrelendirme primer tümörün büyüklüğü ve yayımına (T), bölgesel lenf bezi tutulumuna (N), uzak metastaz varlığına (M) dayanan TNM evrelendirmesi kullanılır. Küçük hücreli akciğer kanserinde TNM sınıflaması kullanılabilmekle beraber, bu hastalarda genellikle TNM sistemi yerine "VALG" ("Veterans Administration Lung Cancer Group") tarafından önerilen evreleme sistemi kullanılmaktadır. TNM sistemi ilk kez 1946 yılında Denoix tarafından önerilmiştir. Bu sistem 1966 ve 1973 yıllarında "Uluslararası kanser mücadele birliği" (UICC) ve "Amerikan kanser birliği" (AJCC) tarafından akciğer kanserlerine uyarlanmıştır. 1986'da yeniden gözden geçirilmiş tek sistem haline getirilmiştir. TNM sınıflaması, histolojik alttiplerdeki prognoz farklılıkları olması nedeniyle yetersiz gelmesi sebebiyle, UICC ve AJCC tarafından 1996 yılında yeni bir evreleme sistemi geliştirilmiştir. TNM sisteminin yeniden geliştirilmesi ile skuamöz, büyük hücreli ve adenokarsinomlu (Küçük hücreli dışı, Non-small cell, NSCLC) hastalar yapılacak tedavi ve prognoz yönünden Evre IA, IB, IIA, IIB, IIIA, IIIB ve IV şeklinde sınıflandırılmaktadır. Küçük hücreli kanserli hastalarda TNM sistemi yerine "VALG" ("Veterans Administration Lung Cancer Group") tarafından önerilen evreleme sistemi kullanılmaktadır. Buna göre hastalık bir hemitoraksta lokalize ise ""sınırlı"" ve hemitoraksın dışında daha yaygın ise ""yaygın"" olarak evrelendirilmektedir. Fakat TNM evreleme sistemi küçük hücreli hastalarda da kullanılabilmektedir. Akciğer kanseri tanısı konduktan sonra, hastaların prognozları hakkında sağlıklı bir yaklaşımda bulunmak, en etkili tedavi yöntemini belirleyebilmek ve alınan tedavi sonuçlarının bilimsel kıyaslamasını yapabilmek için, hastalığın anatomik yaygınlığının saptanması yani evrelendirilmesi gerekir. Bu bakımdan evrelendirme büyük öneme sahiptir. Teksaslı cerrah Clifton Mountain tarafından tedavi ve prognozda benzerlikler temel alınarak ileri bir sınıflama yapılmıştır Ã–zetle; Jean Charles de Menezes Jean Charles de Menezes (7 Ocak 1978 – 22 Temmuz 2005) İngiltere’nin Londra şehrinde yaşayan Brezilya vatandaşı. Menezes, Londra metrosundaki Stockwell istasyonunda ismi açıklanmayan Metropolitan polis memurları tarafından vurularak öldürülmüştür. İlk başta bazı şahitler yanlış ifade vererek, Menezes’in oldukça bol bir elbise giydiğini ve metroya girişteki bilet gişelerinde polisten kaçarak geçtiğini iddia etmişlerdir. Olayın olduğu gün açıklama yapan polis yetkilisi Menezes’in kıyafeti ve davranışlarıyla şüphe uyandırdığını ve polisin uyarmasına rağmen trene doğru koştuğunu belirtmiştir. Ancak aradan çok zaman geçmeden gerçek durum ortaya çıkmıştır. Menezes polis tarafından uyarılmamış veya polisten koşarak kaçmamıştır. Polis yetkilileri ise bu gerçekler başka kaynaklar tarafından açıklanana dek ilk açıklamalarını değiştirmemişlerdir. Polis teşkilatı daha sonra resmi olarak özür dilemiş, Menezes’in iddia edildiği gibi bomba taşımadığını, bir gün öncesine dair alınan bomba ihbarıyla ilgili bir karışıklık olduğunu belirtmişlerdir. Menezes’i öldüren polis memurları savcılık tarafından suçlanmamış ve mahkeme jürisi o günkü operasyondan sorumlu olan Komiser yardımcısı Cressida Dick’i kişisel olarak sorumlu bulmadığını açıklamıştır. Bir tuğlacının oğlu olarak dünyaya gelen Menezes, Gonzaga Brezilya doğumludur. Elektroniğe olan ilgisi sebebiyle 14 yaşında çiftlik hayatını geride bırakıp Sao Paulo’daki amcasının yanına eğitimine devam etmek için gider. 19 yaşında São Sebastião lisesinden mezun olur. İlk olarak ABD’ye gitmek ister ancak çalışma vizesi başvurusu reddedilir. İngiltere İçişleri Bakanlığı 13 Mart 2002’de İngiltere’ye 6 aylık işçi vizesiyle girdiğini belirtmektedir. Daha sonra öğrenci vizesi için başvuracak ve 30 Haziran 2003’e kadar ülkede kalma izni alacaktır. Resmi belgelerdeki ona ait kayıtlar buryaa kadar gelmektedir. Olaydan sonra konuşan bakanlık yetkilileri Menezes’in pasaportundaki süresiz kalma vizesinin sahte olduğunu iddia edecek ancak bu iddia Menezes ailesi tarafından reddedilecektir. Dönemin Dışişleri Bakanı Jack Straw ise Menezes’in yasadışı göçmen olmadığına inandığını söylemiş ancak buna dair bir belge sunmamıştır. Göçmenlik belgelerine bakıldığında Menezes’in Fransa üzerinden İrlanda’ya 23 Nisan 2005'te giriş yaptığı bilinmektedir. Ancak İngiltere’ye hangi tarihte girdiğinin kaydı yoktur. Ancak İrlanda’dan İngiltere’ye giriş yapmış olan herhangi birisinin ülkede otomatik olarak 3 ay kalma hakkı vardır. Dolayısıyla Menezes öldürüldüğü gün, göçmenlik durumundan bağımsız olarak İngiltere’de yasal yollardan bulunmaktaydı. 22 Temmuz 2005 günü öldürülen Menezes’in cenazesi Brezilya’ya götürülür. Cenaze töreninin sırasında İngiltere’de de kendisi için Westminster Katedralinde anma düzenlenir. Menezes cinayetine yönelik tüm deliller ilk baştan itibaren ilgili tüm kurumlar ve kişiler tarafından reddedilmiştir. Birbiriyle çelişen şahitlikler, polisten yapılan gayri resmi açıklamalar, habercilerin yorumları olayı içinden çıkılmaz bir hale getirmiştir. 22 Temmuz 2005 günü Londra polisi bir gün önce gerçekleşmeyen dört bombalama eyleminin dört şüphelisini aramaktaydı. Bombalı eylemlerin 3 tanesi metro istayonlarında, 1 tanesi de Hackney’de otobüste olacağına dair istihbarat polisin elinde bulunuyordu. Bombalama eylemlerinin başarısız olduğunun anlaşılmasıyla beraber sorumluların yakalanması amacıyla büyük bir polis operasyonu başlatıldı. Patlamamış bomba paketlerinden birisinden çıkan bir vücut geliştirme salonu kimlik kartından iz süren polisler Tulse Hill’de dokuz şüpheli ev tespit ederler. Sabah 09:30’da belirlenen adreslerde gözetleme yapan polisler Menezes’i izlenen binalardan birinden çıkarken görürler. Polisler Somali, Eritre veya Etiyopya asıllı şüphelilere yoğunlaşmışlardır. Elektrikçi olan Menezes kuzenine ait bir dairede kalmaktadır ve kendisine gelen acil bir telefon üzerine Kilburn’de oluşan bir arızaya gitmektedir. Gözetleme yapmakla görevli ismi verilmeyen polis, Menezes’i bir gün önceki bombalardaki kişilerin güvenlik kamerasındaki görüntülerine benzetir ancak emin olamaz ve başka birisinin de görmesi ve onay vermesi gerektiğini merkeze bildirir. Oluşan şüphe üzerine merkezden şüpheliyi izleme kararı çıkar, şüphelinin metro istasyonun girmesinin her koşulda engellenmesi talimatı verilir. Bağımsız kaynakların da raporlarından ortaya çıkan gerçek, ilk teşhisteki hatanın daha sonra aceleye getirilmesi ve bir oldubitti sonucu Menezes’in öldürüldüğü yolundadır. Polisler Menezes’i 5 dakika boyunca takip ederler. Menezes önce otobüse biner, sivil polislerden bazıları da otobüse onunla beraber biner. Menezes Brixton metro istasyonuna gelince otobüsten iner, ancak metronun kapalı olduğunu görünce yeniden otobüse biner. Bu aşamada takipteki üç polis de artık Menezes’in şüphelilerden birisi olduğundan emin olduklarını ve şüphelilerden Osman Hussain’e benzediğini bildirirler. Otobüs Stockwell metro istasyonuna ulaşır. Gelen bilgiler ışığında operasyon merkezi, kırmızı kod esaslarının uygulanması talimatını verir. Menenzes’in kesinlikle trene binmesinin engellenmesini ister. Operasyonun başındaki polis yetkilisi Cressida Dick şüphelinin derhal ve metro istasyonuna girmeden tutuklanmasını emreder. Bu noktada Menezes bir meslektaşını arar ve metronun kapanmış olduğundan dolayı geç kalacağını bildirir. Menezes metro istasyonuna 10:00’da girer, ücretsiz metro gazetesinden alır, metro giriş kartını kullanarak gişelerden geçer, sakin bir şekilde asansörden aşağıya iner. İstasyona yeni gelen trene doğru koşar ve trene binerek boş bir koltuğa oturur. Takipteki 3 adet polis memurundan bir tanesi Menezes’in karşısına, diğeri arada iki koltuk olacak şekilde yanına oturmuştur, platforma ateşli silahlar sorumlusu gelince metronun kapısının kapanmasını engelleyip içeri girmiş ve vagondaki polis “İşte burada!” diyerek yerini belli eder. Hedef gösterilen Menezes ayağa kalkar, polislere doğru ilerlemeye çalışır ama polisler tarafından ellerinden tutulup göğsüne bastırılarak yerine oturtulur. Sonrası ise şahitlerin anlatımına ve doğrulanan kaynaklara göre Menezes iki polis tarafından 11 el ateş edilerek öldürülür. Menezes’in vücudu tanınmaz hale gelir. İngiltere polis yetkilileri ise intihar bombacılarına karşı gövdeden değil kafadan vurma talimatı verildiğini söylerek durumu açıklamaya çalışırlar. Cinayetin işlenmesinin ardından Metropolitan Polisinden yapılan açıklamada öldürülenin Jean Charles de Menezes olduğunu teşhis edilir, kendisinin bomba taşımadığını ve bombalama eylemleriyle bir ilişkisinin olmadığını belirtilir. Bu açıklamanın ardından olaydan kurum olarak ne kadar üzüldükleri ifade edilerek olaydan bir “trajedi” olarak bahsedilir. Menezes ailesi olayı nefretle kınar ve yapılan özrü kabul etmez. Menezes’in ailesine kayıplarını tazmin için 585.000£ önerildiğini de belirtilmektedir. İngiltere’de tepkiler iki yönde olur. Bazıları polisin haklı olduğunu savunurken, diğerleri de yaşanan cinayet olayının polis şiddetinin son örneği olduğunu savunmuştur. Brezilya’da ise tüm tepkiler polis müdahalesinin aleyhineydi. Demokrasinin beşiği olarak gösterilen ülkenin başkentinde yaşanan olay Brezilya’da geniş katılımlı gösterilerle protesto edildi. Cinayetten sonraki Pazar günü olayın gerçekleştiği metro istasyonunda anma yapıldı. İzleyen aylarda ise operasyon sorumlusu Cressida Dick terfi alınca ise Menezes ailesi yaptığı açıklamada “bu son olaydan iğrendiklerini” açıklamıştır. Şahitlerin ilk ifadelerini değiştirmeler, ve baskı altında ifade verdiklerini açıklamaları, polisin ateşli silah kullanma şekli ve onay mekanizmalarının atlanması, şüphelinin yanlış şekilde tarifi ve suçlu göstermek amacıyla bol giysiler giydiği, polisten kaçtığı, metro bilet gişesinden atlayarak geçtiği gibi anlatımların yalan olduğu ortaya çıksa da mahkeme sürecinde cinayet işleyen polislere karşı bir işlem yapılmamıştır. Ayrıca kurbanın kafasından 7, vücudundan 1 kurşun çıkmış, 3 kurşun ise ona isabet etmemiştir. Silahların profesyonel şekilde kullanılması normal polislerin değil özel kuvvetlerin operasyonlarını andırmakta, yasadışı şekilde ateşli silah kullanımı ihtimali belirmektedir. Menezes gibi masum ve silahsız insanların İngiltere’de öldürülmesi sürmüştür. 2 Haziran 2006 tarihinde Stephen Waldorf, James Ashley ve Harry Stanley yine anti-terör operasyonlarının birisinde öldürülmüştür. Büyük Tuzak Büyük Tuzak, Küçük Cadı Şeroks'un devam kitabı ve Türk yazar Aslı Der'in son kitabıdır. Yıllar önce, Prens Artora prensi olduğu Sesler Ülkesi'ni ve Masallar Ülkesi'ni birleştirmek istemiştir. Masallar Ülkesi halkı istemeyince Artora'nın bu hayali gerçekleşmemiştir. Çok sinirlendiği için ülkeyi lanetlemiştir. Lanet; ""Eğer kim Masallar Ülkesi'nin dilini yok ederse, o kişi Masallar Ülkesi topraklarına sahip olacaktır.""dır. Artora'nın torunu Prens Milla bu laneti canlandırır. Bir gün çalıların arasında bir fare bulur. Onu, Sözcüklerin Masalı'nı yemesi için ikna eder. Fare masalın bir kısmını yer ve halk kelimelerini unutmaya başlar. Milla'nın planı şudur:Halk kelimeleri unutunca Milla kendi kelimelerini öğretip Masallar Ülkesi'ne sahip olacaktır. Şeroks, bir gün masalı yiyen fareye rastlar. Eski başmasalcı Lutta'nın evinde hikâyesini anlatır. Üstelik Milla sayesinde herkes masalı Şeroks'un sildiğine inanır. Şeroks, adını temize çıkarmak ve Masallar Ülkesi'ni kurtarmak için masalı baştan yazmak zorundadır Stuart Conquest Stuart Conquest (d. 1 Mart 1967, Ilford, İngiltere) İngiliz satranç Büyükustası, hızlı satranç şampiyonu ve İngiltere Satranç Millî Takımı oyuncusu. Kirli Adam Kirli Adam 1971 ABD yapımı polisiye gerilim filmidir. Özgün adı Dirty Harry olan bu kült film Türkiye'de sinemalarda "Kirli Adam" adıyla gösterilmiş, TRT Televizyonundaki bir gösteriminde ise "Korku Şehri" adı kullanılmıştır. Sinemalardaki gösteriminin üzerinden uzunca bir zaman geçince filmin ilk afiş adı unutulduğu için olacak, son yıllarda sinema sitelerinde ve internette özgün adının tam çevirisi olan Kirli Harry kullanılır olmuştur. Don Siegel'in yönettiği ve yapımcılığını üstlendiği filmin başlıca rollerinde Clint Eastwood, Harry Guardino, Reni Santoni, John Vernon ve Andrew Robinson oynamışlardır. Görüntüleri Bruce Surtees'e ait olan filmin özgün müziğini Lalo Schifrin bestelemiştir. Yapımcı firma Clint Eastwood'un kendi film şirketi olan The Malpaso Company'dir ve Eastwood'un yönettiği ve oynadığı filmlerin çoğu bu şirket tarafından yapılmıştır. Filmde San Francisco Polis Müdürlüğünde görevli "nevi şahsına münhasır" polis müfettişi, "Kirli Harry" lakaplı Harry Callahan'ın (Clint Eastwood) şehre korku salan dürbünlü tüfekli bir seri katilin peşine düşmesi ve onu alt etmeye çalışırken de hukuk kurallarının dışına çıkıp kendi kurallarını uygulaması çarpıcı bir dille anlatılmaktadır. "Dirty Harry" çok tutulup kısa sürede bir kült film haline gelince arkasından dört "Kirli Harry" filmi daha geldi. Hepsinin de başrolünde yine Clint Eastwood'un oynadığı bu filmler sırasıyla Magnum Force (1973), The Enforcer (1976), Sudden Impact (1983), The Dead Pool'du (1988). Bunlardan Sudden Impact'in yönetmeni de Clint Eastwood'du. 1971 ve 1988 yılları arasında tam 5 "Kirli Harry" filmi çevrilmiştir. Tümünün de başrolünde Clint Eastwood'un oynadığı filmler şunlardır: Başıbozuk (albüm) Başıbozuk, Mor ve Ötesi grubunun 24 Kasım 2008'de çıkardığı albümdür. Albüm 14 parçadan oluşmaktadır. Albüm kapağı; Kanal D'de yayımlanan sohbet programı Disko Kralı'nda Ozan Tügen'e benzetilse de çeşitli albüm promosyonlarında kapağın grup üyelerinin fotoğraflarının birleştirilmesi ile oluştuğu açıklanmıştır. Chevrolet Bel Air Chevrolet Bel Air, 1950-1975 yılları arası General Motors'un Chevrolet bölümü tarafından üretilen bir otomobildir. Modelin üretimi 1976-1981 yılları arasında Kanada'da devam etmiştir. KaramÃ¼rsel (gemi) Karamürsel çektiri sınıfında tarihî bir gemi tipi. İstanbul ve Marmara Denizi sahillerinde işletilen hem kürekli ve hem de yelkenli olarak hareket eden teknelerdi. Yarım güverteli idiler. Her "karamürsel"in yelken için bir buçuk seren/direği bulunmaktaydı. Sivri üçgen latin yelken kullanılırdı. Venedik savaş gemileri taklit olarak alınmış ve onlar gibi değişik tipte Karamürsel tipleri inşa edilip kullanılmıştır. Genel olarak sahil koruma ve iç deniz taşıma işleri için kullanılmış ve bu tip gemilere benzer ticari gemiler de işletilmiştir. Karamürsel Alp tarafından Karamürsel kasabasının Kavakkoyu-Armutçuk kasabasında yaptırılan bu gemiler Marmara denizinin Türk egemenliğine girmesinde büyük rol oynamıştır. Marmara denizinin ele geçirilmesi, Türk-Osmanlı tarihi açısından önemli bir denizcilik olayıdır. Böylece İzmit körfezinde bir sancak beyliği ya da valiliği kurulmuş olmaktadır. Türk denizcilik tarihindeki bu ilk başarılarda büyük payı olan Karamürsel çektirmesinin biçimi hakkında elde herhangi bir resim bulunmamakla birlikte konuyla ilgili olarak yapılan yargılar da kesinlikten yoksundur. Bununla birlikte denizcilik konusunda yetkin kimseler teknenin manevra yeteneği, içindeki görevli sayısı, kullanım amacı, bir çektirme sınıfı yelkenli olmasının getirdiği ön kabuller gibi çeşitli verileri birleştirerek ortaya koydukları yaklaşık biçimler bulunmaktadır. 1971 tarihinde Deniz Müzesi kütüphane ve arşiv sorumlusu Yüzbaşı Ergun Göktuna denizcilik tarihi uzmanı Niyazi Uraz’ın çalışmalarından da yararlanarak yapmış olduğu çizimde kürekle tekne, tekne ile yelken arasında olması gereken oranlara özen göstererek 1/100 ölçekte bir yaklaşık çizim yapmıştır. Göktuna, Karamürsel çektirmesi ile ilgili olarak şu bilgileri ortaya koymuştur: 19.y.y dan bu yana bu teknelerin değişik özellikte, biçimde boyda kürek adedinde olanları inşa edilmiştir. Bu çizilen 13 kürekli olanıdır. Bodoslamadan bodoslamaya 13 metre kadardır. Kürekleri 6-6,5 metre uzunluğunda, boş olarak ağırlığı 15-18 ton, dolu olarak ağırlığı 22-25 ton kadardır (Arkan,1972). Geminin 42 mürettebatı şunlardan oluşmaktadır: Göktuna’nın yapmış olduğu çalışma sonucunda teknede şu kalemlerin bulunduğu ortaya çıkmaktadır: 2 adet üç köşe Latin yelken, 26 adet 18-20 kilo ağırlığında çam tahtasından yapılmış kürek, 2 adet tırnaklı ağaç bedenli demir. Ayrıca, savaşçıların silahları ve yedekleri, yedek yelken bezi, büyük baltalar, su, peksimet, un, yağ, zincir, kalafat gereçleri ve para (Arkan,1972). Elektrikçi Elektrik tesisatçısı veya Elektrikçi, yapıların içine ya da dışına elektrik tesisatını döşeyen, elektrikli aydınlatma, ısıtma ve haberleşme tertibatının montaj ve onarımını yapan meslek grubudur. Elektrik montajcısı, umumi elektrik şebekesinin hatlarını döşer. Elektrikçi (elektrik tesisatçısı), elektrik abonelerinin özel elektrik tesisatını gerçekleştirir: Kendisine verilen plan ve şemalara göre, elektrik kablolarını ve kordonlarını yerleştirir, bunların geçeceği delikleri ve yuvaları açar. Sonra elektrik anahtarlarının, akım prizlerinin ve sigortaların montajını yapar. Genellikle küçük bir ekiple çalışır. Tesisatın konumu, onun bazen yerde,bazen de merdivenlere tırmanarak, rahatsız bir pozisyonda çalışmasını gerektirir. Mesleğinde başarılı elektrik tesisatçıları için açılan kurslar, onlara, elektrik ustası ve teknisyeni olarak yetişme imkânı sağlar. Elektrik tesisatçıları adlarına bir iş yeri açar ve elektrikli cihazlar da satabilirler. Bir araştırmaya göre elektrikcilik mesleği en çok aranan 10.meslek durumundadır. Watkins Glen UluslararasÄ± Pisti Watkins Glen Uluslararası Pisti (takma adıyla "The Glen"), bir araba yarış pisti. New York'un Watkins Glen, Schuyler County, New York bölgesindeki pist, Seneca Gölü'nün güneyinde yer alır. Pist daha önce Sports Car Club Of America, SPEED World Challenge, Spec Miata, NASCAR Nationwide Serisi, NASCAR Sprint Kupası Serisi, Formula Libre, Formula 1, Can-Am, Trans-Am, Formula 5000, International Race of Champions, Champ Car, World Sportscar Championship ve Indy Racing League birçok önemli organizasyona ev sahipliği yapmıştır. Faize HÃ¼cum Faize Hücum, yönetmenliğini Zeki Ökten'in üstlendiği 1982 yılı yapımı bir sinema filmidir. Çevrildiği dönemin Güncel Türkiye'sinde yaşanan benzer gerçek olaylardan yola çıkılarak oluşturulan "Faize Hücum", televizyon kanallarında ilk gösterimlerinde sansürlenerek oynatıldı. Toplumsal gerçekçi bakış açısıyla çevrilmiş olan film birçok ödül kazandı. Tiyatro kökenli sanatçı Genco Erkal'ın usta yorumu, filmi uzun süre eleştirmenlerin gündeminde olumlu olarak tutmayı başarmıştır. Agah Özgüç'ün "100 Filmde Türk Sineması" adlı kitabında yer alan filmlerdendir. Uzun yıllar emek verdiği devlet memurluğu görevinde meslek yaşamı boyunca 22 kez takdir belgesi alan emekli Kamil Bey, ülkesinin siyaseten ve iktisaden çalkantılı günler yaşadığı dönemde birden ortaya çıkan yüksek faiz akımına kapılarak, emekli ikramiyesini, üç aylık maaşı ve tek mal varlığı olan babasından kalan evi, bankerlere yatırır. Çarpık ekonomik sistemin ona getirisi, umduğu gibi çabucak zengin olmak yerine bir "bankerzede" olmak durumuna düşer. Kala kala elinde bankerlk bürosunun "kapısı" kalmıştır. Yazı tura (anlam ayrımı) Yazı ve tura sözcükleri ile şunlardan biri kastedilmiş olabilir: Yazı tura (şans oyunu) Yazı tura, havaya atılan bir madeni paranın, düştüğünde üstte veya diğer yüzünde kalacak tarafını tahmin etmeye dayalı şans oyunu. Oyun, adını madeni paraların yüzlerine verilen isimlerden alır. Madeni paraların, üzerinde ünlü bir şahsın büstü olan tarafına "tura", çoğunlukla yazı ve sembollerle bezeli olan diğer tarafına ise "yazı" denir. İki kişi arasında oynanan oyunda genellikle bir taraf parayı havaya atar, diğer taraf da tahminde bulunur. Atan kişi, işaret parmağı ve baş parmak arasında sıkıştırdığı paraya baş parmağı ile ivme ve dönü kazandırır. Atıcı, hızla dönerek havaya yükselen paranın ya yere düşmesine izin verir ya da diğer elinin tersi ile havada yakalar. Tahminci kişi para havada iken tahminde bulunur. Para havadayken tahminde bulunulmasının nedeni hile yapmayı önlemektir. Para kontrol edildiğinde tahmin edilen yüz gelirse tahmin eden taraf, diğer yüzü gelirse parayı atan taraf oyunu kazanır. Eğer havada yakalamak yerine paranın yere düşmesine izin verilirse, atıcının hile yapma olasılığı oldukça azalır. Paranın havada yakalandığı klasik yazı tura oyununda yalnız iki olasılık vardır, para ya yazı ya tura gelir. Yazının ya da turanın art arda birkaç defa gelmesi doğal karşılanır ancak yazı tura atılmaya devam edilirse, yazıların ya da turaların oranı gitgide %100'ye yaklaşır. Paranın havada yakalanmadığı yazı tura oyununda yere düşen paranın dik gelmesi ihtimali çok düşüktür. Bu nedenle yazı ve tura oranları uzun vadede yine %50'ye çok yakın olacaktır. Yazı tura oyununda yapılabilecek hilelerden biri iki yüzü de yazı ya da tura olan bir madeni para kullanmaktır. Bu hilenin işe yaraması için atıcının tahmini de yapması veya tahminciyi yönlendirmesi gerekir. Alternatif olarak, hileli paranın sahibi, karşı tarafın hileli para ile yazı tura atmasını (atıcı olmasını) sağlayabilir. Bu yöntem için özel üretilmiş bir madeni para gerekir. Bir diğer hile yöntemi paranın atış hızını ve dönüş adedini ayarlayarak istenilen yüzün gelmesini sağlamaktır. Bu yöntem için uzun süre pratik yapmak gerekir ve tahmin para havada iken yapıldıysa işe yaramaz. Çok yaygın olan ve el çabukluğu gerektiren bir hile yöntemi de parayı yakaladıktan sonra istenilen yüzü çevirmektir. Bu yöntem paranın yere atıldığı yazı tura oyununda uygulanamaz. Yazı tura oyunu, sadece madeni bir para gerektirdiği için oynanması oldukça kolay ve dünyanın hemen her yerinde yaygın olan bir oyundur. Çoğunlukla sıra belirlemek için kullanılan yazı tura oyunu, kumar olarak da oynanabilir. Bu nedenle daha kapsamlı kumar oyunlarına erişimin kısıtlı olduğu ortamlarda yaygındır. Herhangi bir işi yapmak ya da sıra ile oynanan grup oyunlarında oyuncu sırasını belirlemek için yazı tura kullanılabilir. Üç kişilik bir gruptaki şahıslar A, B ve C olsun. A-B, A-C ve B-C yazı tura atarlar. Eğer herkes bir kez kazandıysa yazı tura yenilenir. Herhangi bir oyuncu iki kez kazandıysa birinci, bir kez kazandıysa ikinci, hiç kazanmadıysa üçüncü olur. 4 kişilik bir grupta şahıslar ikişer kişilik gruplar halinde eşleşirler ve yazı tura atarlar. Yazı turayı kazanan iki kişi kendi arasında, kaybeden iki kişi kendi arasında yeniden oynar. Kazananların kazananı birinci, kazananların kaybedeni ikinci; kaybedenlerin kazananı üçüncü, kaybedenlerin kaybedeni dördüncü olur. Benzer yöntemler daha farklı sayıdaki gruplara da uygulanabilir. 3 kişi arasında oynanan bu oyunda herkes yazı tura atar. 2 kişi aynı yüzü, 1 kişi farklı yüzü getirdiyse farklı olan kaybeder. Herkes aynı yüzü bulduysa tekrar oynanır. Vitória FC Vitória Futebol Clube Portekiz'in Setúbal şehrinin futbol takımı. Vitória de Setúbal olarak bilinir. Bonfim Foot-Ball Club adlı küçük bir takımın küllerinden "Victoria Spor Projesi" çerçevesinde kurulmuştur. 20 Kasım 1910'da Victoria Foot-Ball Club adıyla kurulan takımın adı sonraları ""A Vitória será nossa"" ("Zafer bizim olacak") sloganıyla bugünkü haline gelmiştir. 1964-74 yılları arası Vitória'nın altın on yılı olarak düşünülebilir. 1964-65 ve 1966-67 sezonlarında Taça de Portugal'nı alan takım bu başarısını ancak 2004-05 sezonunda tekrarlayabilmiştir. Bu başarılar takımın tarihindeki en büyük başarılardır. Vitória, ligde birkaç kez 3. bir kez de (1971-72 sezonunda) 2. olmayı başarmıştır. Vitória ayrıca Portekiz'in Jacinto João, José Torres ve Vítor Baptista gibi gelmiş geçmiş en iyi oyuncularından birkaçını da kadrosunda bulundurmuştur. Vitória'nın en etkileyici sezonu, o sene şampiyon olan ve kadrosunda Portekiz tarihinde bir sezon en çok gol atma rekorunun sahibi Yazalde'yi bulunduran Sporting'un 4, 2. olan ve kadrosunda Portekiz'in gelmiş geçmiş en büyük futbolcusu olan Eusébio'yu bulunduran Benfica'nın da 2 puan arkasından 3. olduğu 1973-74 sezonudur. Vitória taraftarları hala efsanevi teknik adamları Pedroto'nun sezon ortasında takımı bırakmamış olması durumunda şampiyon olacaklarını söylemektedir. Takım, bugünlerde 1964-74 yılları arasındaki performansına kavuşmanın mücadelesini vermektedir. Kazanılan Taça de Portugal ve hemen ardından gelen İberya Kupası takımın heyecanını artırmaktadır. son 10 yılda 4 kez katıldıkları UEFA Kupası'da var olan umudun göstergesidir. Takımın taraftarları "Vitorianos" ya da "Sadinos" olarak anılırlar. Benfica'ya karşı oynadıkları Taça de Portugal finalinde Lizbon'a akın eden ve 5-1'lik yenilgiye rağmen centilmence kutlamalara katılan binlerce taraftar sayesinde "8ºExército" (8. ordu) olarak da anılırlar. Bu benzetme II. Dünya Savaşı'nda Afrika seferine çıkan muazzam İngiliz ordusundan gelmektedir. 1990'ların sonunda resmi taraftar grubu kurulmuş ve adı "VIII Exército" olarak belirlenmiştir. Takımlarına son derece bağlı olan bu grup, Portekiz'in en organize taraftar gruplarından biridir. "Furacões Sadinos" adlı bir diğer taraftar grubu kendini 2007'de feshetmiş ve "VIII Exército" ile birleşme kararı almıştır. Sadece bir tane "Vitória" olduğu iddiasıyla yıllardır sürmekte olan Vitória - Vitória de Setúbal çekişmesi vardır. Bu iki takım arasındaki maçlar gergin geçmekte, ancak sertlik yaşanmamaktadır. EÄŸitmen Eğitmen ("ing." educator), Türkiye'de eğitim işiyle uğraşan kişiler ya da kurs görmek kaydıyla köyde/köylerde öğretmenlik yapan kişiler için kullanılan tanımdır. Nüfusu az olan köylerin öğretmen gereksinmelerini karşılamak maksadıyla açılan kısa süreli özel kurslarda yetiştirilen köy öğretmenleri için de aynı tabir kullanılır. Özellikle küçük çocukların eğitimi ve öğretimiyle uğraşanlara verilen adlandırmadır. Kimi çocuklar yaşadıkları ortama uymakta güçlük çekerler. Özel eğitmenlerin görevi, işte bu çocukları dengeli bir hayata hazırlayıp toplum içine girebilmelerini sağlamaktır. Kör, sakat, felçli, dilsiz, sağır ve akıl dengesi bozuk çocuklar da aynen normal çocuklar gibi eğitim görerek yetiştirilmelidirler. Özel ya da resmi kurumlarda çalışan hekimler ve eğitimcilerin görevi bu çocuklarla yakından ilgilenmektir. Ders saatlerinin dışında ise özel eğitmenler, belli sürelerle, sakat çocuklarla uğraşmalı, onların gelişmesine ve de normale doğru gitmelerine katkıda bulunacak birtakım meşgaleler bulmaya çalışmalıdırlar. Öte yandan aynı yöntem, suçlu çocukların doğru yola dönmelerinde de uygulanmaktadır. Bilindiği gibi suçlu çocukların hayata kazandırılması sorunu hemen her ülkede dikkatle incelenmektedir. Bu nedenle,bu alanda da özel eğitmenlere düşen görev oldukça büyüktür. KÃ¼lt film Kült film ("İngilizce: Cult film") sadık, tutkulu ama görece az sayıda bir hayran kitlesine sahip filmler için kullanılan bir terimdir. Kült kelimesi ("İngilizce: Cult, Fransızca: Culte, Almanca: Kult") batı dillerine "tapınma" anlamındaki Latince "cultus" kelimesinden girmiştir ve Türkçede de batı dillerindeki gibi tutku, ilahlaştırma derecesinde aşırı saygı anlamlarını taşır. Kült filmler ilk gösterime verildiklerinde önemli bir ticari başarı gösterememiş, aynı zamanda eleştirmenlerden de övgüler alamamış genelde düşük bütçeli bağımsız filmlerdir. Bu filmler başlarda çoğunluğu oluşturan ortalama sinema seyircisinin dikkatini çekmemiş de olsa zaman içinde kendilerine has, az sayıda ama tutkulu, hatta saplantılı bir seyirci kitlesi oluşturmuşlardır. Bu filmlerin fanatik hayranları (veya müritleri) kült film olarak kabul ettikleri bir filmi defalarca seyrederler, repliklerini ezberlerler, filmle ilgili en ince ayrıntıları öğrenirler, filmin değişik versiyonlarını biriktirirler, hatta filmle ilgili efemera malzemelerinin koleksiyonlarını yaparlar. Kült filmlerin her zaman küçük bir hayran kitlesi olması gerekmez. Bunun istisnaları da çoktur. Örneğin Taksi Şoförü (Taxi Driver) (1976), Ucuz Roman (Pulp Fiction) (1994) veya Dövüş Kulübü (Fight Club) (1999) gibi filmler çok geniş seyirci kitlesine ulaşmış popüler kült filmlere örnek olarak verilebilir. Kült kavramı subjektiftir. Birisi için kült olan film bir başkası için olmayabilir. Ayrıca kült bir filmin iyi bir film olması da gerekmez. Hiçbir sinemasal değeri olmayan bir filmin kendine özel bir hayran kitlesi oluşmuş olabilir. Buna örnek olarak Dünyayı Kurtaran Adam adlı Türk bilimkurgu filmi verilebilir. Klasik filmler arasında birçok kült film olabildiği gibi (Örnek: M - Bir Şehir Katilini Arıyor), her klasik film de bir kült film değildir. Korku ve bilimkurgu gibi bazı film türlerinin içinden kült film çıkma eğilimi daha fazla olduğu gibi kült filmler kendinden sonra gelen filmlere ilham kaynağı olurlar ve birçok filmde kült olarak kabul görmüş bu filme göndermeler yapılır. Korku ve bilimkurgu türlerinden daha çok kült film olmakla birlikte, The Sound of Music gibi müzikallerden Johnny Guitar gibi westernlere, Shaft gibi şiddet-istismar filmlerinden "Çılgınlar Okulu" ("Animal House") gibi gençlik filmlerine hatta Gates of Heaven gibi belgesellerden Deep Throat gibi porno klasiklerine kadar sinemanın hemen hemen her türünden kült filme rastlamak mümkündür. Bazı filmlerin kült olmasında müziği etkiliyken (örnek: The Blues Brothers), bazı filmlerde de bir fetiş obje (Kirli Adam'ın ünlü tabancası veya Ölüm Noktası (Vanishing Point) filmindeki dayanıklı araba gibi) veya kişi (Big Lebowski filminin Jeffrey "the Dude" Lebowski karakteri) o filmi kült mertebesine çıkaran etkenler arasındadır. Bazı yönetmenlerin kült statüsünde sayılan filmleri daha fazla olduğu için o yönetmenlere kült yönetmenler gözüyle bakıldığı da olur. David Lynch, Quentin Tarantino, Stanley Kubrick, Tim Burton ve Coen Kardeşler gibi. "Türk Sineması" adlı sinema sitesinin yaptığı bir ankete göre Türk sinemasındaki kült filmler şöyle sıralanmıştır: Yeni Demokrasi (Yunanistan) Yeni Demokrasi (Yunanca: Νέα Δημοκρατία, "Néa Dimokratía"; ND), merkez sağ Yunan siyasi partisi. 1974'te kurulduktan sonra Yunan siyasetinde etkili olan parti, günümüzde iktidar partisidir. 1974'te sona eren Albaylar Cuntası'ndan sonra Kasım 1974'te yapılan seçimleri Konstantin Karamanlis'in kurduğu Yeni Demokrasi Partisi büyük çoğunlukla kazandı.Yeni Demokrasi, 1970'lerin ikinci yarısında gittikçe güç kaybederken, Andreas Papandreu'nun kurduğu Panhelenik Sosyalist Hareket (PASOK) geniş bir destek bulmaya başladı, 1977'deki genel seçimlerde parti oy kaybetmesine rağmen iktidarını sürdürdü. Mayıs 1980'de başkanlık görevini bırakarak cumhurbaşkanlığına seçilen Karamanlis'ten sonra Yeni Demokrasi hükûmetinin başına Georgios Rallis geçti. 1981'de yapılan genel seçimleri PASOK kazandı, böylece Yeni Demokrasi için uzun yıllar sürecek muhalefet dönemi de başlamış oldu. 1984'te Evangelos Averoff'tan boşalan genel başkanlık koltuğuna Konstantin Mitsotakis seçildi. 1989 yılı içinde yapılan ikinci erken genel seçimlerde %46.2 oranında oy alan Yeni Demokrasi, Sol ve İlerici İttifak'la bir koalisyon hükûmeti kurdu. Nisan 1990'da yapılan erken genel seçimlerde, Yeni Demokrasi'nin bu sefer parlamentodaki sandalyelerin yarısını ele geçirmesiyle, ND çoğunluk hükûmetini kurdu ve Konstantin Mitsotakis başbakan oldu. Ertesi ay da Karamanlis ikinci kez cumhurbaşkanlığına seçildi. Yunan parlamentosunun Temmuz 1992'de onayladığı Maastricht Antlaşması'nın öngördüğü ölçütlere yaklaşarak Yunanistan'ı öteki Avrupa Topluluğu ülkelerinin ekonomik düzeyine çıkarmak için yürürlüğe konan istikrar paketi yaygın protesto gösterilerine yol açtı. Eylül 1993'te ise Mitsotakis hükûmeti parlamentodaki çoğunluğunu kaybetti. Ekimde yapılan seçimler sonucunda PASOK yeniden iktidara döndü. 1996 ve 2000'de yapılan seçimleri küçük farklarla kaybeden Yeni Demokrasi 2003 yılından itibaren Kostas Simitis liderliğindeki PASOK iktidarının yıpranmaya başlamasıyla yükselişe geçti. Yeni bir yüz olarak, Kostas Simitis'in yerine Yorgo Papandreu'nun liderliğine geçtiği PASOK, 2004 genel seçimlerinde yenildi. Böylece, Kostas Karamanlis'in başkanlığındaki Yeni Demokrasi 11 yıl aradan sonra iktidar oldu. 16 Eylül 2007'de yapılan genel seçimlerde Yeni Demokrasi azalan oylarına rağmen iktidarını korumayı başardı. 4 Ekim 2009'da yapılan erken genel seçimlerde, büyük şehirlerde meydana gelen sokak gösterileri, orman yangınları karşısındaki başarısızlık, yüksek kamu borçları ve yolsuzluk iddiaları yüzünden hayli yıpranan Yeni Demokrasi'nin oyları 2007 seçimlerine göre 8.5 puan kadar azalarak yüzde 33.48'e düştü. Bu sonuçla PASOK karşısında yenilgiye uğrayan Yeni Demokrasi iktidarı da kaybetti. 4 Ekim erken genel seçimlerini kaybetmesi sonrasında parti liderliğinden istifa eden Kostas Karamanlis'in yerine, 29 Kasım 2009'da yapılan kongrede Atina kültür ve dışişleri eski bakanı Antonis Samaras, Kostas Karamanlis yönetiminin dışişleri bakanı Dora Bakoyanni karşısında kesin bir zafer kazanarak başkanlığa seçildi. Sokak Kızı Irma Irma La Douce (Sokak Kızı Irma), yönetmenliğini Billy Wilder' ın yaptığı 1963, ABD yapımı bir romantik komedidir. Başrollerde Jack Lemmon ve Shirley MacLaine yer aldığı filmde, deneyimsiz bir polis olan "Nestor" ile fahişelik yaparak geçinen "Irma"'nın hikâyesi anlatılmaktadır. Film, müzikleri Marguerite Monnot'ya, öyküsü ise Alexandre Breffort'ya ait aynı adlı müzikalin sinemaya uyarlanmış ancak müzikal olmayan formudur. Irma La Douce (Shirley MacLaine), Paris'in Les Halles semtinde fahişelik yapan genç bir kızdır. Her şeyin mübah olduğu bu semte deneyimsiz ve dürüst bir polis memuru olan Nestor Patou'nun (Jack Lemmon) gelmesiyle herkesin keyfi kaçar. Nestor mahalleyi namuslu bir yer haline getirmeye çalışsa da bu semtten yüklüce rüşvet alan polis dedektifi Lefevre bir yolunu bulup onu işten kovar. Kovulan Nestor çaresiz bir halde Les Halles'e gelmişken şansın da yardımıyla Irma'nın kazandığı paranın tümüne el koyan Hippolyte'i bir kavgada yener ve Irma' nın sevgisini kazanır. Birlikte Irma'nın evinde yaşamaya başlarlar. Irma'ya âşık olan Nestor, onun fahişelik yapmasına daha fazla dayanamaz fakat buna son vermesini istediğinde Irma'nın onu dinlemeyeceğini bildiği için bir plan yapar; semtin barmeni Moustache'tan yardım alarak kılık değiştirip soylu bir İngiliz beyefendisi olan Lord X'e dönüşür. Amacı haftada bir iki sefer Irma'ya uğrayıp ona yüklüce para vermek ve ona gerekli parayı kazandırmak, böylece onun başka erkeklerle birlikte olmasını engellemektir. Bu plan doğrultusunda Moustache'tan borç para alacak, bunu Lord X olarak Irma'ya verecek; Irma da bu parayı harçlık olarak Nestor'a verdiğinde borcunu barmen Moustache'a ödeyecektir. Ancak iyi para kazandığını düşünen Irma, çok para harcamaya başlayınca para yetmemeye başlar. Nestor da Irma'dan gizli et ve sebze marketlerinde ağır bir tempoda çalışıp para kazanmak zorunda kalır. Irma onun yorgunluğundan habersiz olduğundan onun tavırlarını yanlış anlar ve onun başka bir kadınla birlikte olduğunu sanır. Kavga ederler ve Irma, Nestor'u evden kovar, Lord X'le birlikte İngiltere'ye gitme planları yapar. Nestor başına bela olan Lord X karakterinden kurtulmak zorunda kalır ve onun kılığına girdiğinde giydiği kıyafetleri Seinne Nehri'ne atar. Fakat Nestor yanlış anlaşılır ve Lord X'in gerçek olmadığını bilmeyen polis tarafından hapse atılıp on beş yıla mahkûm edilir. Barmen Moustache'ın yardımıyla hapishaneden kaçar. Bu esnada Irma'nın hamile olduğunu ve fahişelik yapmadan pazarda çalışmaya başladığını öğrenir. Bir süre sonra polis olarak eski işine geri çağrılır; çünkü Lord X yeniden ortaya çıkmıştır ve polisler ölü olması gereken bu adamla ilgili gizi onun çözmesini isterler. Filmin sonunda Irma ile evlenirler ve bir kızları olur. Hayvan terbiyecisi Hayvan terbiyecisi. Sirklerde seyircilerden bir demir kafesle ya da geniş bir çukurla ayrılan vahşi hayvan terbiyecisi, genellikle aslan ya da kaplan gibi yırtıcı hayvanlara gösteriler yaptırır. Vahşi hayvan terbiyecileri sirklerde, aslan veya kaplan gibi yırtıcı hayvanları eğitir, onlara birtakım oyunlar öğretir, sonra bu oyunları seyircilerin önünde tekrarlatırlar. Dolayısıyla vahşi hayvan terbiyeciliği, gladyatörlük gibi,amacı ölmemek için öldürmek olan bir meslek değildir. Ama yine de çok tehlikeli bir iştir ve terbiyecilerin sık sık yaralanmaları olağandır. İki çeşit terbiye metodu vardır:Hayvanı tatlılıkla alıştırmak veya kırbaç zoruyla yola getirmek. Her iki usulde de hayvanların içgüdüsel zekasından, yani reflekslerinden yararlanılır. Terbiyecinin hayvanlara iradesini kabul ettirebilmek, yiyecek ve içecek vermek, gerekli bakımı yapabilmek için cesaret, tecrübe ve bilgi sahibi olması şarttır. Ayrıca bu meslek, yüklü bir sermaye ister, zira hayvanlar epey pahalıdır. Sirk Gerçeği - HAYTAP Girls with guns Girls with guns (Türkçe kelime anlamıyla silahlı kızlar), özellikle Hong Kong aksiyon ve animasyon filmlerinde kullanılan bir alt-türdür. Bu türde ana karakter ve yardımcı karakterin her ikisi de kadındır. Bu türün batılı izleyiciler tarafından en çok bilinen oyuncuları arasında Angela Mao Ying, Cheng Pei-pei, Moon Lee, Michelle Yeoh, Zhang Ziyi ve Cynthia Rothrock sayılabilir. Türün ilk örneği denilebilecek film, Cheng Pei-pei'nin başrol oynadığı Come Drink with Me adlı 1966 yapımıdır. Ayrıca animasyon dalında da Kōichi Mashimo yapımcılığında, üçleme olarak çekilen Noir, El Cazador de la Bruja ve Madlax bu türe örnek gösterilir. III. Lothar III. Lothar Supplinburg (1075 – 1137), Saksonya Dükü (1106), Almanya Kralı (1125) ve 1133-1137 yılları arasında Kutsal Roma İmparatorudur. Kont Gebhard (Supplinburg)'un oğludur. Alman hükümdarlarının numaralanması genellikle art arda gelişi takip eder. Karolenj İmparatorluğu'na geriye gider ve Doğu Frank krallığıyla ortaya çıkar. Bu nedenle III. Lothar, 843-855 yılları arasında hükümdarlık yapmış olan I. Lothar (Kutsal Roma İmparatoru) ve kral II. Lothar (Lotharingia)'nın (855-869 yılları arası hükümdarlık yapmıştır) ardılı olarak görülür. Fakat II. Lothar imparator değildi ve Almanya'yı uygun şekilde yönetmedi. Lothar'ın gençliği hakkında bildiklerimiz azdır. O Haziran 1075 tarihinde doğumundan önce babasını kaybetmiş bir çocuktur. Babası Gebhard (Supplinburg) IV. Heinrich (Kutsal Roma İmparatoru)'na karşı yapılan savaşta ölmüştü. Yıllar sonra Lothar, satın alarak veya evlilik yoluyla miras olarak elde ettiği topraklarla Billung, Nordheim ve Brunswick ailelerinin arazilerini kazandı ve kuzey dükalığında toprak sahibi egemenlerden biri haline geldi. V. Heinrich (Kutsal Roma İmparatoru) tarafından babası IV. Heinrich (Kutsal Roma İmparatoru)'na karşı yardım karşılığında 1106 yılında Saksonya Dükü yapıldı. Terfi ile teşvik edildi ve dükalık arazileri üzerine konan yeni bir vergi üzerine öfkelendi. Lothar daha sonra Heinrich'in yönetimine isyan etti ve Heinrich'in Saksonya'yı yönetme kabiliyetini yalanladı. 1115 yılında kuvvetleri imparatoru Welfesholz Savaşı'nda yendi. Heinrich, 1125 yılında öldüğünde Lothar, imparatorluk şansölyesi (Almanya'da başkan) olarak görülüyordu. Tam şumüllü bir toprak sahibi olarak masaya gücünü koydu. Fakat birazca elli yaşın üzerindeydi ve erkek bir çocuğu yoktu. Bu durum onu asilzade sınıfı için yumuşak huylu biri yapıyordu. Her şeye rağmen Hohenstaufen Hanedanı başı olan II. Frederick (Swabia Dükü) ile tartışmalı güç mücadelesinden sonra Almanya Kralı seçildi. Onun seçimi dikkate değer bir şeydi çünkü miras yolu ile kalan ardıllık kavramından ayrılışı işaret ediyordu. İmparatorun Almanya'ya en çok uzun süreli katkısı onun kuzey ve doğudaki hareketlerinden geldi. Sakson olarak bölgeye daha önceki imparatorlardan daha çok dikkat verdi. Hatta Alman Kral'ı olmadan önce Holstein ve Stormarn'ın kontrolünü I. Adolf (Schauenburg)'e vermişti. 1134 yılında I. Albrecht (Brandenburg)'u Brandenburg prensi olarak atadı. 1136 yılında Konrad (Büyük Wettin)'i (kendisi Meissen Prensi iken) Lausitz Prensliği pozisyonuna atadı böylece iki sınır bölgesini birleştiriyordu. İlave olarak Papa'ya Bremen ve Magdeburg başpiskoposlarının bölgedeki haklarını genişletmeşi için ricada bulundu. Kral II. Eric (Danimarka) 1135 yılında Reichstag'ın bir üyesi olarak imparatorun vasalı yapıldı. Başarılı diplomatik bir araya girişle Lothar, Polonya ve Bohemya arasındaki savaşı sona erdiriyor ve bu hareket Polonya Dükü Bolesław III Wrymouth'un boyun eğmesi ve uzun süre ödenmeyen vergiyi kabul etmesiyle sonuçlanıyordu. Ayrıca Polonya Dükü, Pomerania ve Rügen'i imparatorun bir zeametleri (tımar) olarak kabul etmek zorunda kalmıştı. Lothar, hanımı Richenza (Northeim)'dan sadece yaşayan bir kız çocuk Gertrud (Süpplingenburg)'a 18 Nisan 1115 tarihinde sahiptir. Onun seçimi için Welf'in desteğini elde emek amacıyla, Lothar Gertrud'u Bavyera dükü X. Heinrich'le 29 Mayıs 1127 yılında evlendirdi. Onların Heinrich (Aslan) adlı oğlan çocukları oldu. KRC Genk KRC Genk daha bilindik ismiyle Racing Genk Belçika'nın Genk şehrine ait futbol takımıdır. Kulüp 1923'te kurulmuş olsa da futbol takımı 1988'de Waterschei Thor ve KFC Winterslag'ın birleşmesiyle oluşmuştur. Belçika'nın en başarılı dört takımından biri olan Racing, Avrupa kupalarında düzenli olarak boy göstermektedir. Pro League şampiyonluklarının yanında 2 Beker van België da vardır. KRC Genk, Waterschei Thor ve KFC Winterslag takımlarının birleşmesiyle 1988 yılında kurulmuş, yaşantısına 1. ligde başlamış ancak aynı yıl küme düşmüştür. Ertesi sene tekrar bir üst lige çıkan Genk art arda dört sezon 1. ligde mücadele etmiştir. 1997'de elde edilen sekizinciliğin ardından iyi bir sezoon geçiren takım 1997-98 sezonunu 2. bitirmiştir. İlk Avrupa macerasında, 2. turda RCD Mallorca'ya elenen Genk, sezon sonunda ilk lig şampiyonluğuna ulaşmıştır. UEFA Şampiyonlar Ligi'nde 1999-2000 sezonundaki ilk yılında 2. ön eleme turunda NK Maribor'a elenen Genk, Lig kupasını kazanmıştır. Sezonu 9. bitiren takım ertesi sene de iyi bir performans ortaya koyamamış ve 11. sırada kalmıştır. Aynı sene UEFA Kupası'nda SV Werder Bremen'e elenen Genk, 2002 yılında özlediği şampiyonlupa bir kez daha kavuşmuştur. Ertesi sene tarihinde ilk kez UEFA Şampiyonlar Ligi'nde gruplara kalan Genk, Real Madrid, AS Roma ve AEK ile girdiği mücadelede grubu sonuncu olarak tamamlamış ve elenmiştir. 2006-07 sezonunda ligi Anderlecht'in ardından ikinci sırada bitiren Genk 2007-08 sezonunda taraftarlarını üzerek 10. sırada kalmıştır. Eski Uygur alfabesi Eski Uygur alfabesi, Eski Uygur Türkçesi döneminin yazımı için kullanılmış olan alfabedir. Uygur topluluğunun ticarete, şehir hayatına ve yerleşik düzene olan temayülleri, onları Orta Asya’nın tüccar kavmi Soğutlara yakınlaştırmıştır. Kısa zaman sonra Soğut alfabesini öğrenip bu alfabeden Uygur yazısını geliştirmişlerdir. Böylece Uygur ağzı, Uygur alfabesi vasıtasıyla klasik bir yazı dili hâline gelmiş; Orta Asya’daki diğer Türk topluluklarının ortak dili de bu ağız özelliklerinin yaygınlaştığı dil olmuştur. Bazı akademik yayınlarda bu alfabe "Uygur alfabesi" olarak da belirtilir. Çağdaş dönem Uygur Türkçesi için Arap asıllı alfabenin varlığı sebebiyle, ayrım için bu tarihî alfabeye “eski” ibaresi eklenir. Alfabe, 8.-17. yüzyıllar arasında Doğu Türkistan, Harezm ve Altın Ordu bölgelerinden İstanbul’a kadar uzanan geniş bir coğrafyada kullanılmıştır. Eski Uygur alfabesinin kullanılmaya başlandığı tarih kesin olmamakla beraber, Annemarie von Gabain’e göre, bu alfabeyle ilk metin örnekleri, 840’tan önçe Koço’ya gelen Türk toplulukları tarafından 750-827 yılları arasında yazılmıştır. Uygur kültürünün muazzamlığının tarihe vurduğu damga, bu kültür taşıyıcısı dilin yazıldığı alfabenin adını da “Uygur” yapmıştır. Üstelik, bu alfabe, Soğutlardan alınan şekliyle değil, Türkçenin ses ihtiyaçlarını nispeten karşılayacak hâle getirildikten sonra Türkleştirilerek, sayısız Türkçe eserin kaydında kullanılmıştır. Bu yazı ile kütüphaneler dolusu edebiyat, sanat, din, hukuk konularında kitaplar yazılmıştır. Uygurlar Çin, Hint ve İran kültürlerinin etkisinde kalmış ve çok renkli bir kültür geliştirmişlerdir. Uygurlar kâğıt ve matbaayı ilk kullanan Türk kavmidir. Bilinen en eski metinler 9. yüzyıla aittir. Eski Uygur alfabesi, Karahoca Uygur Krallığı’nın yıkılmasından sonra da kullanılmıştır. Türklerin Müslüman olmalarından sonra Arap alfabesini almalarına rağmen Türkistan ve Kırım’daki Türk devletlerinde Uygur alfabesi kullanılmaya devam etmiştir. Timur İmparatorluğu ve kollarında bu alfabe kullanılıyordu. Ebu Said Mirza’nın 1468’de Uzun Hasan’a gönderdiği mektup Uygur alfabesiyle yazılmıştı. Osmanlı sarayında da Uygurca bilen kâtipler vardı. Örneğin II. Mehmet’in Otlukbeli Savaşı’ndan sonra Özbek Hanı’na gönderdiği zafername Uygur alfabesiyle yazılmıştı. Uygur alfabesiyle Uygur döneminde yazılmış yazılı nesirler: Eski Uygur alfabesi, toplam 18 harfe sahiptir. Sağdan sola doğru yazılır. Harflerin ön, iç ve son ses durumlarına göre başta, ortada ve sonda olmak üzere üçer şekilleri vardır. Emin Nihat SÃ¶zeri Emin Nihat Sözeri, (d. 1893, Şumnu, Bulgaristan - ö. 1978), Türk asker. 1914 yılında Harp Okulu'ndan mezun olmuştur. 4 Ağustos 1914-17 Mayıs 1915 tarihleri arasında Kara Kuvvetleri'nin çeşitli istihkam birliklerinde görev yaptıktan sonra hava sınıfına geçmiştir. Yeşilköy Hava Okulu'nda uçuş eğitimini müteakip Kafkas Cephesi 7.Tayyare Bölüğü'ne atanmış ve Merinesina ve Filistin Cepheleri'nde görev yapmıştır. I. Dünya Savaşı'dan sonra 3. Tayyare Bölüğü'nde görev almıştır. Türk Kurtuluş Savaşı süresince Batı Cephesi Komutanlığı, İzmir 5. Tayyare Bölüğü, İstanbul Kuvai Havaiye Müfettişliği, Konya Tayyare İstasyonu'nda, Batı Cephesi Karargahı'nda, Eskişehir, Polatlı, Sivrihisar, Otomobil Kolları Komutanlığı ile Konya ve İzmir Hava Komutanlıkları Müfettişliği birimlerinde görev yapmıştır. Ayrıca, İnönü, Eskişehir, Sakarya, Afyon Muharebeleri'ne ve Takip Harekatları'na katılmış, Harp, Gümüş Liyakat, Mafevk (Üst derecede bulunan kimse) Madalyaları ile taltif edilmiştir. 1923-1929 tarihleri arasında, Hava Kuvvetlerinin çeşitli birliklerinde görev yapmıştır. 1926 tarihinde Harp Akademisi'nden mezuniyetini müteakip Eskişehir Hava Müfettişliği 1. Şubede, Diyarbakır Hava Grup Komutanlığı, Eskişehir 8.Tayyare Bölük Komutanlığı görevlerinde bulunmuştur. 15 Haziran 1929 tarihinde İngiltere'ye havacılık tahsiline gönderilmiştir. 1930 yılında yurda dönmüş ve Eskişehir Hava Okulu'nda görevlendirilmiştir. 19 Mart 1931 tarihinde tekrar Kara Kuvvetleri Komutanlığı emrine atanmıştır. 15 Ağustos 1931 tarihine kadar Genelkurmay Başkanlığı 7.Şubede görev yapmıştır. 16 Kasım 1932 tarihine kadar da Ankara 8.Fırka 189.Piyade Alayı 1.Tabur Komutanlığında bulunmuştur. 1932 yılından itibaren Ankara Jandarma Genel Komutanlığı 1. Şube Müdürlüğü, Millî Savunma Bakanlığı Seferberlik 7. Şube Müdürlüğü, Bursa 5. Kolordu 215. Piyade Alay Komutanlığı, Bursa 5. Kolordu 6. Tümen Tugay Komutanlığına takiben son olarak da İstanbul 1. Ordu Kurmay Yar Başkanı iken 25 Haziran 1946 tarihinde emekliye ayrılmıştır. 19 Ağustos 1950 ile 6 Şubat 1952 tarihleri arasında Diyarbakır Valiliği görevini yürütmüştür. 1 Mart 1952 ile 17 Mayıs 1960 tarihleri arasında İstanbul Millî Emniyet Müdürlüğünde görev yapmıştır. Aynı dönemde Çanakkale Şehitleri Anıtı inşası için oluşturulan İnşa Heyet Başkanlığı görevinde de bulunmuştur. 1 Kasım 1963 ile 2 Haziran 1968 tarihleri arasında Bayrampaşa (Sağmalcılar) Belediye Başkanlığı’nı yürütmüştür. Henry Morgan Amiral Sir Henry Morgan (1635 – 1688), Galli denizci ve Karayip Adalarında varlık gösteren korsan. Galler’den çıkan en tanınmış ve en başarılı korsanlardandır, bölgede İspanyol hakimiyetini İngiltere lehine zora sokmuştur. Henry, Monmouthshire derebeyi olan Robert Morgan’ın en büyük oğlu olmalıdır, ancak Bristol şehir kayıtlarında Henry Morgan’ın ismi 1655 yılı için girilen kayıtlarda 3 yıl boyunca Karayiplerdeki Barbados adasındaki tarım işletmelerinde işçi olarak çalışacağı yazılıdır. Bu bilginin dışında Morgan ile ilgili 1665 yılına kadar herhangi bir bilgi bulunmamaktadır. Daha sonra kendisi hayatını anlatırken erken yaşta okulu bıraktığını, kalemden çok mızrağı sevdiğini söyleyecektir. Sonraları Morgan’ın Panama’daki doktoru olacak olan Richard Browne ise genç Morgan’ın İngilizler tarafından 1655 yılında fethedilen Jamaika’ya 1658 yılında geldiğini ve burada ün ve servete kavuştuğunu belirtecektir. Henry’nin amcası Edward Morgan İngiltere tahtına 2.Charles geçtikten sonra Jamaika’ya vali olacak, bunu takiben de Henry, amcasının kızı Mary ile evlenecektir. Dolayısıyla 1663 yılında Amerika kıtasındaki İspanyol toprakları olan Vildemos, Trujillo (Honduras) ve Granada (Meksika) kentlerine yapılan saldırılarda filo komutanı Christopher Myngs’in komutası altında yer aldığı bilinen Kaptan Morgan’ın o olma ihtimali yüksektir. 1665 yılında Edward Mansfield komutasındaki gemiye geçer. Gemi o yıllarda İngiltere hükümetinin el altından desteklediği ve bölgedeki İspanyol varlığına, ticaret hatlarına yönelik saldrılarda kullanılan sayısız gemiden birisidir. Bu tür gemiler resmi olarak herhangi bir ülkenin gemisi değildir ve yasal anlamda korsanlık yapmaktadırlar. Ancak İngiltere hükümeti bunlara korsan dememekte özel gemiler demekte ve resmi olarak kendisine bağlı göstermezken el altnıdan ödüllendirmektedir. Morgan’ın dahil olduğu geminin kaptanı İspanyollar tarafından öldürülünce mürettebat tarafından yeni kaptan olarak Morgan seçilecek ve yasal korsanlık dönemi başlayacaktır. 1667 yılında Morgan valilik tarafından Küba’dan bazı İspanyol askeri personelin kaçırılmasıyla görevlendirilir. Bu sayede Jamaika’ya yapılmasından korkulan İspanyol saldırısına dair istihbarat elde edilebilecektir. 10 gemi ve 500 kişiyle Küba’ya inen Morgan, Puerto Principe kentine saldırır ve kenti yağmalar, daha sonra Panama’daki çok sayıda asker tarafından iyi korunan kent olan Portobelo’ya doğru yönelir. Panama valisi, bu cesur çaba karşısında şaşkına dönmüş ve işgalcileri defetmek için boşuna mücadele vermiştir. Sonunda Morgan yüklü bir fidye ödenmesi karşılığında kentten geri çekilmiştir. Bu tür maceralar ve seferler sayesinde Morgan’ın İngiltere devletiyle olan parasal anlaşmasının yenilenmesini gerektirecek kadar görkemliydi. Ancak Morgan’ın her ele geçirdiği yerin beraberinde katliam ve işkence haberleri eksik olmuyordu. Jamaika valisi ise İspanyollara her tür ve şekilde her zaman saldırmaları gereğinden hareketle bu tür haberleri örtbas ediyordu. Londra’daki Amirallik bu örtbas taktiğini onayladıktan sonra Morgan ve mürettebatı seferlerinin kutlamak için Port Royal, Jamaika’ya birer kahraman olarak dönerler. Vali bu seferden hemen sonra Morgan’a İspanyol Kübasını yağmalamak için yeniden görevlendirecektir. Londra ise Port Royal şehrine Oxford isimli bir savaş gemisini hediye edecek, vali ise gemiyi Morgan’ın filosuna dahil edecektir. Bu gemi Ocak 1669’da kazayla alev alacak ve barut yüklü gemi havaya uçacaktır. Mart ayında Venezuela sahillerini yağmalayan Morgan, Maracaibo kentindeki zenginlerin servetlerini alacaktır. Bu limanda demirli üç İspanyol gemisinden bir tanesini kendisine alacak, diğer ikisini de batıracaktır. Jamaika’ya döndüğünde ise vali tarafından sadece uyarılacaktır. İspanyollar artık saldırılara karşılık vermekte Jamaika’yı tehdit etmeye başlamaktadır. Morgan’a yeni bir görev verilir; Jamaika’nın sahip olduğu tüm gemilerle beraber İspanyol şehirlerine ve gemilerine savaş açacaktır, kazancı ise seferin ganimeti olacaktır. Böylelikle Morgan ve ekibi korsan değil ama yasal korsan olmuş olacaklardır. Küba ve sahillerini yağmaladıktan sonra Morgan gözünü Panama’ya diker.Aralık 1670'te Panama’daki San Lorenzo kalesini ele geçiri, garnizondaki 300 kişiden sadece 23 kişiyi hayatta bırakır. Sonra 1400 adamıyla beraber Panama kentine doğru ilerler... Ocak 1671’de Morgan, Panama’da ancak 1500 piyade ve süvari olduğunu öğrenir. Kuvvetlerini ikiye ayırır, birisi doğrudan saldıracakken diğeri ise orman tarafından çevirme harekatı yapacaktır. Deneyimsiz İspanyol askerleri Morgan’ın deneyimli savaşçıları karşısında tutunamaz ve çevirme harekatı tamamlanınca Morgan ile Panama arasında bir engel kalmamıştır. Panama o zamanının İspanyol Amerikasındaki en zengin ve görkemli kenttir. Buna rağmen morgan ve adamları umduklarından çok az yağma ile karşılaşırlar. Şehre ait zenginliklerin önemli bir kısmı daha önceden donanmaya aktarılmıştır. Yağmalanacak zenginlik bulamayan Morgan Panama şehrini ateşe verir ve adamları da yakaladıkları şehir sakinlerine işkence ederek üzerlerindeki takı, ziynet eşyası vb yağmalamaya girişir. Morgan’ın saldırısından sonra şehir günümüzde bulunduğu yere, 2 km batıya taşınmış ve yeniden inşa edilmiştir. Eski şehrin olduğu yere eski Panama denmektedir ve hala Morgan’ın saldırısında yanan evler görülebilmektedir. Panama’nın yağmalanması İngiltere ile İspanya arasındaki barış antlaşmasını ihlal ettiğinden Morgan tutuklanır ve 1672 yılında İngiltere’ye götürülür. Mahkeme sürecinde Morgan, barış antlaşmasından haberi olmadığını kanıtlayınca beraat edecek ve cezalandırılmak yerine şövalye ilan edilecektir. Jamaika’ya dönmeden önce adaya sorumlu vali atanacaktır. 1681’e gelindiğinde Jamaika valisi Morgan’ın artık adanın özerkliğine karşı çıkan İngiltere kralıyla arası açılacak ve görevden alınır. 1683 yılında Morgan yeni vali Lynch’in çabalarıyla kent meclisinden çıkartılır. Bu sırada aynı maksatla Morgan’ın kötü şöhreti hakkında kitaplar bastırılır. Morgan ise kitaba karşı dava açarak başarılı şekilde saldırıyı püskürtür. Kitap Morgan’ın tüm çabalarına karşın basılır ve kana susamış korsan imajı pekişir. Lynch 1684 yılında ölünce yeni vali arkadaşı olan Christopher Monck olur. Bu dönemde Morgan tekrar saygınlığını kazanacaktır. Yaşlanan Morgan muhtemelen Londra yolculuğunda kaptığı veremden 25 Ağustos 1688 günü ölür. Cenazesinin bulunduğu Palisadoes mezarlığı 1692 yılındaki depremde suların altında kalacaktır. Morgan korsanlığın altın çağında yaşamış ve İngiltere’nin İspanyollara karşı savaşını iyi kullanmış ve İngiltere’yi destekleyerek kendisi ve mürettebatı için oldukça büyük bir servet kazanmıştır. Ölümünden sonra aynı taktiği diğer korsanlar da deneyecek ama çok azı başarılı olacaktır. Korsanlıktan emekli olabilen ve yasal takibata uğramayan nadir korsanlardandır. Beyti Engin Beyti Engin (18 Eylül 1981, Çanakkale), Türk tiyatro oyuncusu ve seslendirme sanatçısı. İlk ve orta öğrenimini Edirne'de tamamladı. Edirne Halk Eğitim Merkezi'nde tiyatro kursunda eğitim alırken Edirne Sanat Tiyatrosu'nda oyunculuğa başladı. 1999 yılında İstanbul'a yerleşti ve Dialog isimli özel bir bir kurumdan bir yıl oyunculuk eğitimi aldıktan sonra Mimar Sinan Güzel Sanatlar Üniversitesi Devlet Konservatuvarı bölümünden 2005 yılında mezun oldu. 2014 yılının Haziran ayında başlayan Ulan İstanbul dizisinde Hayati karakterini canlandırmıştır. Aynı zamanda, 2000 Yılından bu yana Seslendirme Sanatçısı olarak çalışmaktadır. Kurtlar Vadisi Pusu dizisinde Adsız karakterini canlandırmaktadır. 17 Ağustos 2014 tarihinde senarist Hale Aksu ile evlenmiştir. Aslı Der Aslı Der, (d. 22 Temmuz 1975, Erenköy, Kadıköy) Türk yazar. Aslı Der, 1975 yılında Erenköy'de doğdu. Galatasaray Lisesi'ne girdi, burada öykü denemeleri yaptı. Yazı yazmaya okul kompozisyonları ile başladı. Liseyi bitirip Boğaziçi Üniversitesi Felsefe Bölümü'nü kazandı. 8 yıl Fransızca, 5 yıl İngilizce okudu. İlk romanı "Küçük Cadı Şeroks"'un çalışmalarına 1997 yılında başladı. 1999'da üniversiteden mezun oldu. İngilizce ve Fransızca'dan çeviriler yaptı. İlk kitabı 2001 yılında "Küçük Cadı Şeroks" basıldı. İkinci kitabı "Tehlikeye 3 Yolculuk", 2003 yılında yayımlandı. Son kitabı ayrıca "Küçük Cadı Şeroks"un devam kitabı olan "Büyük Tuzak" ise 2007 yılında yayımlandı. Mitsubishi Colt Mitsubishi Colt, Mitsubishi'nin 1962'de üretmeye başladığı B segmenti küçük otomobildir. Smart Forfour ile aynı platformda aynı parçalar kullanılarak aynı fabrikada üretilmiştir. Colt benzinli bir araç olmamasına rağmen MIVEC motor ve Cleartec teknolojisi (makyaj sonrası opsiyonel) sayesinde yakıt tasarrufu (5.8 lt/100 km - karma) sağlar. Aracın iç tavan mesafesi yüksek ve arka kısmında diz mesafesi geniştir; bu da (özellikle arkada oturan yolcular için) daha geniş ve ferah bir iç hacim sunar. 2009 yılında makyajlanmış, Mitsubishi Lancer ve diğer Mitsubishi modelleriyle aynı yüze kavuşmuştur. Mitsubishi Colt, 14 Kasım 2012 tarihinden itibaren üretimine son vermiştir. Yoğun trafikte ya da ışıkların bol olduğu trafikte bekleme durumlarında, vites boşa atılıp ayak debriyajdan çekildiğinde motor durur. Tekrar debriyaja basıldığında motor alternatörden aldığı güçle çalışır ve yola devam edilir. Cleartec sistemi yakıt tasarrufu ve daha az karbondioksit salınımını sağlar. 3 ve 5 kapılı olmak üzere iki farklı gövde seçeneği bulunmaktadır; Yasser Seirawan Yasser Seirawan (Arapça: ياسر سيروان) (d. 24 Mart 1960), büyükusta unvanına sahip satranç oyuncusudur. Dört kez Amerika Birleşik Devletleri satranç şampiyonluğunu kazanmıştır. ABD vatandaşı olan Seirawan, Suriye'nin Şam kentinde Arap bir babayla İngiliz bir annenin çocuğu olarak dünyaya gelmiştir. Yedi yaşındayken ABD vatandaşlığına geçmiştir. 19 yaş altı Dünya Satranç Şampiyonluğu bulunmaktadır. Yasser Seirawan tarafından yazılan, satrançta yapılabilecek açılışları örneklerle gösteren kitaptır. Kitapta satranç dünya karşılaşmaları örnekleri ve türlü testler vardır. İngilizce olarak yazılan kitap 2005 tarihinde basılmış, Türkçeye 2007 yılında çevrilmiştir. Yasser Seirawan tarafından yazılan, satrançta taktiklerle ilgili bilgilendirme sağlamayı amaçlayan bir kitaptır. Dünya Satranç Şampiyonası karşılaşmalarındaki oyunları örnekleyen, testler ve örnek sorular ile türlü satranç taktikleri göstermektedir. 2007 yılında İngilizce olarak basılan kitap, Türkçeye "Satrançta Kazandıran Kombinezonlar" adıyla çevrilmiştir. Yasser Seirawan tarafından yazılan satrancın oyun felsefesini anlatan kitaptır. Bu kitapta, serinin diğer kitaplarının aksine öğretmeye değil daha çok satrancın felsefesi türlü örneklerle anlatılmaya çalışılmıştır. Yasser Seirawan tarafından yazılan, satrançta yapılabilecek oyunsonlarını anlatan kitaptır. Kitapta; Dünya Satranç Şampiyonası karşılaşmalarındaki oyun sonlarına, örnek oyunlara ve örnek sorulara yer verilmiştir. Toraks Toraks hayvan ve insanlarda vücudun bir parçası, baş ve abdomen arasında yer alır. Memelilerde; sternum, torakal vertebralar ve kaburgalar ile çevrilen vücut parçası. Boyundan diyaframa kadar uzanır. Kalp ve akciğer torasik kavitede yer alır. Torakal kavitede yer alan bu iç organlar, sternum ve göğüs kafesi tarafından korunur. Sağlık memuru Sağlık Memuru (Halk Sağlığı Teknisyenliği veya Toplum Sağlığı Teknisyenliği), sağlık kurum ve kuruluşlarında halk sağlığı alanında çalışması planlanmış olan Türkiye'de çeşitli dönemlerde lise ve/veya lisans eğitimi alarak çalışan personeldi. Bu personel hekim dışı diğer sağlık personelinin yetersiz kalması durumunda onların yerine geçecek personel olarak düşünülmüştür (Örn: Doğum servislerinde ve sağlık ocaklarında ebe yerine, tedavi servislerinde hemşire yerine, laboratuvarda laborantlar yerine, radyoloji servisleride röngen teknisyenleri yerine, sağlık kurumlarındaki evrak kayıt ve girişleri için tıbbi sekreter yerine, acil servislerde ve 112 ambulans komuta merkezlerinde paramedik ve acil tıp teknisyenleri yerine, su numunelerinin alınması çöplüklerin denetimi gibi koruyucu sağlık hizmeti alanındaki konularda çevre sağlığı teknisyenleri yerine, bulaşıcı hastalıkların kontrolünde sürveyans memuru yerine vb.). Türkiye'de bu alanın açılış amacı sağlık ocaklarındaki eksik personelin yokluğunu hissettirmemek sık görülen sağlık problemlerine yönelik alınan politikaları kolayca uygulayabilmektir. Ülkemizin sağlık ocağı sisteminden aile hekimliği sistemine geçmesi kararı ile sağlık memurları 25 Nisan 2007 tarihli 5634 sayılı Hemşirelik Kanunu nda Değişiklik Yapılmasına Dair Kanun'un 7. Maddesi gereğince hemşirelik yapma yetkisi verilmiş olup kendi mesleklerini yapma hakları saklı tutulmuştur. 1998 yılına kadar sağlık meslek liseleri daha sonra açılan sağlık yüksek okulunun sağlık memurluğu 4 yıllık lisans programından mezun edilen meslek grubudur. 2007 yılında çıkarılan hemşirelik kanunu değişikliği sonrası üniversitelerin sağlık memurluğu bölümü kapatılarak artık öğrenciler hemşire bölümünde eğitim almaya başladılar. Sağlık memurları koruyucu, tedavi edici ve rehabilite edici sağlık hizmetlerinin her alanında çalışmakta olup 2007 yılındaki mevzuat yeniliği ile hastanelerde daha fazla görev yapmaya başlamışlardır. Son yıllarda sağlık kurum ve kuruluşlarında hastaların tedavisinde, hekimle işbirliği yapan, hemşirelere, ebelere, laborantlara, sekreterlere, att'lere vs eşdeğer sağlık çalışanıdır. Bunlardan daha kapsamlı olarak "halk sağlığı", "çevre sağlığı", "biyoistatistik" ve "sağlık eğitimi" derslerini almıştır. Ayrıca farklı olarak "iş sağlığı" dersini almıştır. Bu bölümlerin bazılarının aldığı "hasta bakım" ve "kadın hastalıkları ve doğum" derslerini almamıştır. 2007'de çıkan yasa ile branşlara dağıtılarak "sağlık memuru" unvanı sağlık görevlileri için genel bir kavram ilan edilmiş ve tek bir meslek unvanı olmaktan çıkmıştır. Atlanta Thrashers Atlanta Thrashers, NHL'de Güneydoğu Grubu'nda yer alan Atlanta, Georgia takımıdır. 1999 yılında kurulmuştur. "Thrasher = Kahverengi Taklitçi (Amerika'ya özgü bir tur ötücü kuş)." Toxostoma rufum Geniş cüsseli yusufçuk Geniş cüsseli yusufçuk ("Libellula depressa"), Libellulidae familyasından bir yusufçuk türü. Geniş bir gövdeye sahip bu yusufçuğun yaklaşık olarak kanat genişliği 70 mm'dir. Durgun su-gölleri ve gölcüklerin yakınında, çeşitli küçük böceklerle beslenirken görülür. Avrupa'nın kuzey kısmı dışında, Asya'nın doğusu ile güneye-batı Sibirya'da bulunur. Büyük Britanya'da özellikle Güney İngiltere ve Galler'de Mayıs-Ağustos aylarında etkindir. Dişinin iki sarı çizgili bir karnı, erkeklerin ise soluk mavi karnı vardır. Erkeği soluk mavi karın nedeniyle yakın benzerlik gösteren kara kuyruklu yusufçukla ("Orthetrum cancellatum") karıştırılabilir. Hem erkek hem de dişinin koyu kahverengi bir gövdesi, dört kanadın tabanında yer alan üç köşeli yaması vardır. Uçuşu çok hızlıdır, beslenmek için suyun üstünde gördüğü bir böceğe yukarıdan dalış yaparak onu yakalar, rakip erkek veya başka bir yusufçukla karşılaştığında onunla mücadeleye girer ve alandan uzaklaştırmaya çalışır. Genellikle korunaklı gördükleri güneşli bir yerde beklerler. Geniş cüsseli yusufçukları yakından izlemek zor olabilir ancak ormanlık bölgelerin yakınlarında gözlenme izni verirler. Intensive Care Intensive Care, İngiliz pop şarkıcısı Robbie Williams'ın toplamda dokuzuncu, stüdyo albümleri arasında altıncı albümü. Albüm 24 Ekim 2005'te Birleşik Krallıkta'ta piyasaya çıktı. Kuzey Amerika'ya ihraç edilmemesine rağmen, orada iTunes aracılığıyla satıldı. 2004'ün sonlarında, Greatest Hits albümünün promosyonu için yapılan Latin Amerika turnesineden sonra, Robbie altıncı stüdyo albümünün ne olacağının üzerine çalışmaya başladı. Robbie Williams kayıtları Hollywood Hills'deki yatak odasında yaptı. Albüm Stephen Duffy'le ortaklaşa 1 yıldan fazla bir zamanda yazıldı.. Albümün CD + DVD olan özel bir versiyonu da çıkarıldı. CD, albümle aynı parçaları içeriyordu. BOnus DVD'de ise şunlar vardı: Albüm 9 Ekim'de Berlin'de Robbie'nin yaptığı konserle lanse edildi. Bu bir televizyon şovu değildi. Ama dünyanın çeşitli sinemalarında ve tiyatrolarında yüksek çözünürlükte yayınlandı. Robbie Williams konsere yerden yükselen bir mekanizmayla çıktı. Ve (beden diliyle)bir kral edası takılarak şarkısını söylemeye başladı. Daha sonra "Feel" şarkısına geçti. Konserde Robbie "Angels" şarkısını söylerken seyirci şarkıyı Robbie'ye söyletmedi ve hep bir ağızdan söyledi. Bunun üzerine Robbie şarkı bitiminde şöyle dedi;" İnsanlar bana sordu. Neden albüm tanıtımımı yapmak için Berlini seçtim.(seyirciyi göstererek)İşte sebep bu". Seyirci "Pop'un Kralı" ve "Dünyanın En Yakışıklı Adamı"(bkz;Handsome Man) gibi pankartlar açtı. Robbie "Popun Kralı" pankartı hakkında seyirciye "Bu beni biraz ama biraz Michael Jackson gibi hissettirdi." dedi. "Intensive Care" ablümü Ekim 2005'te piyasaya sürüldü. Dünyanın çeşitli yerlerinde ezici üstünlükle bir hit oldu. Birleşik Devletler'de bir numaraya oturdu. İlk hafta 375.000 kopya sattı. 20 ülkede liste başı oldu. Arjantin, Avustralya, Avusturya, Almanya, İsveç, İsviçre, Hollanda, Yeni Zelanda ve diğer birçok ülke. Bu Kasım ayında, Robbie MTV Avrupa Müzik Ödüllerinde 'En İyi Erkek' ödülünü evine götürdü. Ve bunun yanında 2006 dünya turnesi için bir günde 1.6 milyon bilet satarak Guinness Rekorlar Kitabına girdi.. Albüm 2005 senesinde 4 milyondan fazla kopya satarak Avrupa'da en iyi satan albüm oldu. Bununla birlikte Birleşik Krallık'ta o yıl en iyi satan üçüncü albüm oldu. Robbie, "Close Encounters Dünya Turnesine" Güney Afrikada Nisan 2006'da başladı. Avrupa'daki turne ayağı bittiğinde şovu 2.5 milyon kişi konserlerde izlemişti. Ve sonra Latin Amerika ve Avustralya ayaklarıyla birleştiğinde bu 3 milyon oldu. Albümün promosyonu bittiğinde, Avrupa'da 5 milyon kopyadan fazla sattığı duyuruldu. Ve IFPI tarafından 5x Platin sertika ile sertifikalandırıldı. Birleşik Krallıkta'da 5x Platin ile sertifikalandırıldı. Bu albüm Robbie'nin Birleşik Krallıkta en az satan albümüydü. Albüm Meksika'da kısa zamanda 175.000 üzeri satarak Platin'le sertifikalandırıldı. Aralık 2008'de albüm internet üzerinde 800.000 defa yüklenerek 2x elmasla sertifikalandırıldı. Albümün ilk teklisi "Tripping" Ekim 3 2005'te satışa çıkarıldı. Uluslararası bir başarı yakaladı. Almanya, Hollanda, Tayvan,Arjantin ve Meksika'da liste başı oldu. "Make Me Pure" çift taraflı disk olarak "Tripping" ile beraber bazı ülkelerde çıkarıldı. Bunlar Avustralya, Yeni Zelanda ve Meksika. Şarkı"Advertising Space" ve "Sin Sin Sin" şarkıları arasında bir tekli olarak piyasaya sürüldü. Aralık ayında, albümden ikinci tekli çıktı."Advertising Space", bu şarkı tutulan başka bir uluslararası parça. Avrupa,Avusturalasya ve Latin Amerika'da top on listelerine girdi. Teklilerin ardından uzun bir süre geçtikten sonra 2006'nin yazında üçüncü tekli "Sin Sin Sin" çıktı. Bu parça Robbie'nin Stephen Duffy ile birlikte yazdığı ilk parça olma özelliğini taşır. Klip Cape Town'da çekildi. Bu Robbie'nin Güney Afrika turunun hemen öncesine denk gelir. Parça piyasaya çıktığında Robbie'nin UK Top 20'yi ıskalayan ilk teklisi oldu. 22. Sıraya ulaşabildi. uluslararası alanda daha iyiydi. Avrupa ve Latin Amerika'da top on listelerine girdi. Chris Lebenzon Christopher John "Chris" Lebenzon (d. 29 Ekim 1957), Amerikalı film editörüdür. Lebenzon, 1986 yılında Top Gun ve 1995 yılında da Crimson Tide filmi ile En İyi Kurgu Akademi Ödülü'ne aday olmuştur. 2007 yılında ise filmi ile ACE Eddie Ödülü'nü kazanmıştır. Lebenzon, Amerikan Sinema Editörleri üyeliğine seçildi. Mavi Taçlı Madonna İngilizce: Madonna with the Blue Diadem Raphael ve onun öğrencisi Gianfrancesco Penni tarafından 1510-11 yıllarında yapılan bir tablodur. Eser şimdi Louvre'dedir. Benekli Kordon "Benekli Kordon" (Özgün adı: "The Adventure of the Speckled Band") İskoç yazar Sir Arthur Conan Doyle tarafından yazılan 56 kısa Sherlock Holmes hikâyesinden biridir. Hikâye, "Akıl Oyunlarının Gölgesinde" kitabında toplanan on iki hikâyenin sekizincisidir. Sidney Paget'in görselleştirdiği hikâye ilk olarak Şubat 1892'de "Strand Magazine"de yayımlandı. Ağustos 1905'te "The Spotted Band" ismiyle "New York World"da yayımlandı. Doyle daha sonra bunun en iyi Holmes hikâyesi olduğunu düşündüğünü belirtmişti. Doyle hikâyeyi temel alan bir oyun yazdı ve yapımcısı oldu. H. A. Saintsbury'nin Sherlock Holmes'u ve Lyn Harding'in Dr. Grimesby Roylott'ı canlandırdığı oyunun galası 4 Haziran 1910'da Adelphi Theatre, Londra'da yapıldı. Oyun bazı karakterlerin isimleri gibi birkaç ayrıntı ile hikâyeden ayrılır. İrkeştam İrkeştam (Kırgızca: Иркештам) Kırgızistan'da Oş İlinde ortalama deniz seviyesinden 3.004 metre yükseklikte bir sınır köyüdür. Batısında İkizyak ("İkazyak, İkazak"), kuzeyinde Kok-Makday, doğusunda Uluğçat İlçesi, güneyinde Nura ve Koktal gibi yerleşim yerleri konumlanır. İrkeştam Geçiti Lauren Holly Lauren Holly (d. 28 Ekim 1963), Amerikalı-Kanadalı oyuncu. Lisede ponpon kızlık yaptı ve 1981 yılında mezun oldu. "Salak ile Avanak" filmindeki Mary Swanson rolü ile tanınmıştır. Daha sonra bu filmdeki rol arkadaşı Jim Carrey ile 1996 yılında evlenmiş ancak evlilikleri 1997'de sona ermiştir. Günümüzde Francis Greco ile evlidir. Annesi Michael Ann Holly sanat profesörüdür. Babası Grant Holly ise yazardır. Doom 3: Resurrection Of Evil Doom 3: Resurrection of Evil ( Kısaca→ Doom 3: Roe ) ; İd Software ve Nerve Software tarafından yapılan, Activision tarafından yayımlanan, birinci şahıs gözü ve yaratıklı bir aksiyon oyunudur. "Doom 3" oyununa ek paket olma amacıyla PC ve Xbox platformunda tasarlanmıştır. Doom 3: Resurrection Of Evil oyununun orijinal sürümü piyasada Compact Disk ( CD ) halinde bulunur. Doom 3: Resurrection Of Evil oyunu 8 tane çoklu oyuncu modu, 12 tane tekli oyuncu bölümü, 4 tane yeni çoklu oyuncu haritası ve içinde Doom 2 oyununda bulunan çift namlulu tüfeğinde ekli olduğu yeni silahlar içerir. At-Başı ilçesi At-Başı ilçesi, (Kırgızca: Ат-башы району) Güney Kırgızistan'da Narin İline bağlı merkezi At-Başı olan bir rayondur. Ülkenin üçüncü büyük Çatır Gölü ve Koshoy Korgon harabeleri bu ilçe sınırları içindedir. Dostuk köyünde, At-Başı Nehri üzerinde enerji üretimi için bir Baraj kurulmuştur. Burada, Narin ve Celal-Abad bölgeleri için 4 türbin ile yılda yaklaşık 40,000 kW elektrik üretilir. Ayrıca ilçe sınırları içinde, Narin şehrine 125 km. ve Hudut kapısı Torugart Geçitine 80 km. uzaklıkta, ortalama deniz seviyesinden 3530 metre yükseklikte Taş Rabat Kervansarayı bulunur. At-Başı ilçesinde, Cürök geçidi ve ülkede bu ilçe dışında aynı isimde bir baraj, 2 köy, bir nehir, bir kanal, At-Başı-Too zirvesi ve Atbaşı-Karakoyun şelalesi bulunur. Diğer Türk lehçelerinde olduğu gibi Kırgızca'da da “"kafa, baş"” anlamına gelmekte olan terim, coğrafî adlarda baş dağ adları için “"zirve"”, “"dağların yukarısındaki sarp kaya"” anlamına gelirken; akarsular için “"yukarısı, yukarı kesimleri"” ya da “"kaynak, başlangıç yeri"” anlamlarını verir. Toledo Katedrali Toledo Karedrali (İspanyolca: Catedral de Santa María de Toledo), İspanya'nın Toledo şehrinde bulunan ve Toledo Başpiskoposluğunun oturduğu katedral. Patron azizesi Meryemdir. Uzunluğu 120 metre ve genişliği 59 metredir. Fransa Gotik mimarisinden etkilenen İspanya Gotik mimari tarzıyla inşa edildi. Modelinin Bourges Katedrali olduğu düşünülmektedir. İnşaatı 1226'da Kastilya ve León kralı III. Fernando tarafından başlatıldı ve 1493'te Katolik Krallar döneminde tamamlandı. El Greco'nun "El Expolio", "Coce Apostoles", Francisco Goya'nın "El Prendimiento de Jesus", Tiziano ve Pieter Paul Rubens'ın eserleri sergilenmektedir. 1986 yılında Toledo Katedrali de dahil olmak üzere şehrin tarihî alanı UNESCO Dünya Miras listesi'ne girdi. AÅŸka Veda Aşka Veda, (2003) yönetmeni Peyton Reed olan romantik komedi filmdir. Yazarı Eve Ahlert ve Dennis Drake olan filmde, Ewan McGregor, Renée Zellweger, David Hyde Pierce ve Sarah Paulson rol almıştır. ABD'de 16 Mayıs 2003 tarihinde gösterime girmiştir. İyi Günler Türkiye İyi Günler Türkiye, 1998 yılında Prestij Müzik Yapım'dan çıkmıştır. Grup Vitamin'in solisti Gökhan Semiz'in 18 Ocak 1998'deki ani vefatından sonra