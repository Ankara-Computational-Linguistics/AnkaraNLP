reddettiği ve insanların zorla örgütün kurallarına boyun eğdirildiği örgüt örneği de vardır bu, Erving Goffman'ın verdiği isimle, total kurumlar örneğidir. Yatılı okullar, askeri kışlalar, hapishaneler, akıl hastaneleri, değişen oranlarda total kurumlar modeline uyar. Bu kurumların sakinleri gece gündüz gözetim altında tutulurlar (ya da en azından gözetim altında olmadıklarından emin olamayacakları koşullarda tutulurlar), öyle ki kurallardan her türlü sapma, anında tespit edilir ve cezalandırılır ya da mümkünse önlenir. Total kurumlar üyelerini kendi başlarına bir kişisel ilişkiler ağı geliştirmekten etkin olarak caydırmaları ile cemaat modelinden köklü bir biçimde ayrılır. Total kişiliğe bürünme total olarak kişisellikten arınmış ilişkiler koşuluyla iç içe geçmiştir. Denebilir ki, total kurumlarda baskının oynadığı muazzam rolü açıklayan, böylesi bir iç içeliğin uyumsuzluğudur. Arzu edilen davranışı ortaya çıkarmak ve üyelerin birlikte oturma ve işbirliği yapma iradelerini sağlamak için ne manevi bağlanma ne de maddi kazanç umudu işe yarar. Bu noktada total kurumların başka bir özelliği ortaya çıkar Kuralları koyanlarla kurallara tabi olanlar arasındaki keskin bölünme. Duygusal bağlılık ile hesaplanmış özçıkar yokluğunun tek ikamesi olan baskının etki gücü, giderilmesi imkânsız bölünmenin iki tarafı arasındaki uçuruma bağlıdır. (Başka yerde olduğu gibi burada da pratiğin ideal modelden farklı olduğunu unutmayınız. Kişisel ilişkiler, sıklıkla gözetimçiler ile gözetim altındakiler arasındaki uçurumu kat ederek total kurumlarda da gelişir. Ancak bunların kurumun genel işleyişini ve istikrarını bozup bozmadığı kesinlikle belli değildir. Her şeye rağmen bunlar etkileşimin çerçevesini başka türden gruplarda olduğundan daha az esnek ve kırılgan yapmaz.) İnsan gruplaşmaları üzerine araştırmalardan edinilen en çarpıcı izlenim sanırım grupların çeşitliliğidir. Ne var ki, bütün çeşitlilikleriyle hepsi de insani etkileşim biçimleridir. Aslında bir grubun varoluşu da üyelerinin bağımsız eylemlerinden oluşan kalıcı bir ağdan başka bir şey değildir. Bir okulun varlığından bahsetmek, belli. bir sayıda insanın ders (bir kişi konuşurken ötekilerin yüzleri ona dönük dinlemeleri ve not almaları şeklinde yapılanmış bir iletişim faaliyeti) ya da seminer (belli sayıda insanın bir masa etrafında oturup sırayla konuşmasından ibaret bir sözel etkileşim) ya da uygulama (bir kişinin diğerlerine yanıtlaması için sorular sormasından oluşan bir etkileşim) adı verilen bir rutine girmelerinden ve az sayıda diğerlerinin düzenli ve sık aralarla tekrarlanan kalıplaşmış etkinliklerinden bahsetmektir. Bu etkileşimleri içinde grup üyeleri, gruba özgü doğru davranış biçiminin ne olması gerektiğine ilişkin kafalarındaki imgeye göre hareket ederler. Ne var ki, bu imge hiçbir zaman tam olmadığı gibi, etkileşim sürecinde ortaya çıkabilecek her tür duruma ilişkin kesin reçeteler de sağlamaz. İdeal çerçeve durmaksızın yorumlanır ve yeniden yorumlanır, üyelerin pratik eylemleri de işte bu tür yorumlardır. Yorum bizatihi imgenin gen beslemesinden başka bir şey değildir. İdeal çerçeve ile rutin pratikler sonu gelmez bir biçimde birbirlerini bilgilendirir ve değiştirir. Dolayısıyla ayrı bir varlık olarak bir grubun kendini koruması ve sürekliliği sorunu, grubun doğru davranış kalıpları hakkındaki ortak bir zihinsel imgeye uygun olarak üyelerinin rutin eylemlerini sürdürme sorunuyla özdeştir. Armağan ve mübadele Borç faturaları masamın üstünde yığılmış duruyor. Bazıları çok acil bu arada satın almam gereken şeyler de var - ayakkabılarım parçalandı, bir masa lambası olmaksızın geç saatlere kadar çalışamam ve insanın her gün yemek yemesi gerekiyor... Ne yapabilirim. Kardeşime gidip borç isteyebilirim. Ona durumumu açıklarım. Çok büyük bir ihtimalle, biraz homurdanacak ve bana ileri görüşlülüğün, tedbirli ve planlı yaşamanın, ayağını yorganına göre uzatmanın erdemleri üzerine bir nutuk çekecek ama sonunda eli cüzdanına uzanacak ve parasını sayacaktır. Eğer parası varsa, ihtiyacım olan parayı verecektir. Ya da en azından gücü yettiği kadarını. Olmazsa, bankacıma gidebilirim. Ancak ona ne kadar zor durumda olduğumu anlatmanın anlamı olmayacaktır. İlgilenmez bile. Onun bana soracağı tek soru borcu geri ödemeyi nasıl garanti edeceğimdir. O borcu faizleriyle birlikte geri ödemeye yetecek kadar düzenli bir gelirimin olup olmadığını bilmek isteyecektir. Bu yüz- den maaş bordrolarımı ona göstermek zorundayım eğer bir gayrimenkulüm varsa onu teminat olarak göstermem, belki de ipotek ettirmem gerekir. Eğer banka yöneticisi benim riskli bir müşteri olmadığıma ve borcumu, elbette hatırı sayılır bir faizle birlikte, geri ödeyeceğime inanırsa, bana parayı verecektir. Sorunumu çözmek için başvurduğum yere bağlı olarak birbirin- den çok farklı iki tür muamele bekleyebilirim. Kuşkusuz, yardım alma hakkımın (yetkimin) ne olduğuna ilişkin iki farklı kavrayışı gösterecek şekilde iki farklı tür soruyla karşılaşabilirim. Kardeşim muhtemelen benim ödeme gücümü soruşturmayacaktır onun için, borç vermek iyi ve kötü iş arasında yapılacak bir seçim konusu değildir. Önemli olan benim onun kardeşi olmamdır onun kardeşi ve muhtaç olmakla, ondan yardım istemeye hak kazanırım. Benim ihtiyacım onun yükümlülüğüdür. Öte yandan, banka yöneticisi kim olduğuma ve istediğim paraya ihtiyacım olup olmadığına hiç bakmaz. Onun bilmek isteyeceği tek şey, kendi ya da temsil ettiği banka açısından borç vermenin makul ve kârlı bir iş anlaşması olup olmadığıdır. Ahlâki ya da başka bir nedenle, bana para vermekle yükümlü değildir. Kardeşim isteğimi geri çevirecek olursa, bana borç vermeye gücünün yetmediğini kanıtlamak zorunda kalacaktır. İnsani etkileşim çoğu kez birbiriyle çelişen iki ilkenin baskısına teslim olur bunlar eşdeğerler mübadelesi ve armağan ilkesidir, eşdeğerlerin mübadelesi durumunda, asıl olan özçıkardır. İlişkinin öteki tarafı özerk bir kişi, ihtiyaçların ve hakların meşru bir öznesi olarak kabul edilebilir yine de bu ihtiyaçlar ve haklar öncelikle kişinin kendi çıkarlarının tam olarak karşılanması önünde sınırlamalar ve engeller olarak görülür. Kişi her şeyden önce başkasının ihtiyacına karşılık, verdiği hizmetler için adil bir ödeme alıp almayacağı kaygısıyla hareket eder. Bana ne kadar ödenecek. Burada benim payıma ne düşer. Başka bir şey yapsam daha iyi olur mu. Aldatıldım mı acaba. Bu ve benzeri sorular istenirliğini değerlendirmek ve alternatif seçimler arasında tercih sırası yapmak için muhtemel eyleme ilişkin sorulan sorulardır. Kişi eşdeğerin ne olduğuna ilişkin pazarlığa tutuşur. Mümkün olan en iyi anlaşmayı sağlamak ve işlemi kendi yararına halletmek için elinden gelen her şeyi yapar. Ancak armağan olayında durum bu değildir. Burada, ötekilerin ihtiyaçları ve hakları eylem için asli -belki de tek- güdüdür. Sonuçta gelseler bile, ödüller eylemin istenirliğini hesaplamakta bir unsur değildir. Eşdeğerlilik kavramı tamamen geçersizdir. Yalnızca öteki kişinin onlara ihtiyacı olduğu ve kişi olarak ihtiyaçlarına saygı gösterilmesine hakkı olduğu için, mallar verilir ve hizmetler sağlanır. Armağan arılık derecelerine göre farklılaşan geniş bir eylemler dizisinin ortak adıdır. Saf armağan âdeta bir eşik kavramı dır bütün pratik durumları ölçüye vuran bir tür denek taşıdır. Bu pratik durumlar idealden değişen oranlarda saparlar. En saf haliyle, armağan tamamen çıkarsızdır ve alıcının niteliğine bakılmaksızın verilir. Çıkarsızlık hiçbir biçimde hiçbir karşılığın olmamasıdır. Sahipliğin ve mübadelenin olağan ölçütleriyle değerlendirildiğinde, saf armağan saf bir kayıptır bir kazanç varsa o da kazanç mantığına ters gelen ahlâki anlamdaki kazançtır. Kayıp arttıkça gerçekte armağanın ahlâki değeri de yükselir. Armağanın ahlâki değeri sunulan mal ve hizmetlerin piyasa değeriyle değil, aksine verici için oluşturduğu öznel kayıpla ölçülür (az veren candan, çok veren maldan sözünü hatırlayın). Alıcının niteliğinin dikkate alınmaması, armağanın sunulduğu alıcının niteliğinin ancak alıcı muhtaç insanlar kategorisine girdiğinde göz önüne alındığı anlamına gelir. Bu nedenle, 2. Bölüm'de tartıştığımız, kişinin akrabaları ve yakın dostlarına karşı cömertliği aslında saf armağan koşullarını karşılamaz bu cömertlik, alıcıları özel muamele için seçilmiş özel insanlar olarak ayrı bir yere koymuştur. Özel insanlar olarak alıcıların, özel -kişiselbir ilişkiler ağıyla bağlı oldukları ötekilerden böyle bir cömertlik bekleme hakları vardır. Saf armağan durumunda, armağan ona ihtiyacı olabilecek -sadece ve sadece ona ihtiyacı olduğu için- herhangi bir kişiye sunulur. Saf armağan, aksi halde isimsiz kalacak, vericinin belleğinde özel bir yer işgal etmeyecek olanî ötekinin insanlığını tanımaktır. Armağanlar verene ele gelmez, ancak büyük huzur veren ahlâki tatmin ödülü -bencil olmama, başkası için fedakârlık deneyimi-i sağlar. Mübadele ya da kazanç arayışı bağlamıyla keskin bir karşıtlık içindeki bu ahlâki tatmin, fedakârlığın ve sonuçtaki kaybın verdiği acı oranında artar. Saflık idealini daha net hale getirmek üzere, çoğu dinsel öğreti armağan vermeyi, onu bir tür mübadele, kişinin günahlarının kefareti ve öte dünyada mutluluk elde etmenin bir aracı sayarak, teşvik eder. Muhtaca vermek hakkın yolu , kişinin kurtuluşu için gerekli iyi işlerden sayılarak desteklenir. Bu türden argümanlar kuşku götürmez bir biçimde şefkat ve armağan verme eğilimini güçlendirmekle birlikte, eşit oranda güçlü kazanç arzusuna içi boş bir destek vererek ve böylelikle, istemeyerek bile olsa, bu arzunun otoritesini onaylayarak etki yaratır. Olağanüstü zor ve acımasız savaş ve yabancı işgal koşullarında insan davranışı üzerine yapılan araştırmalar göstermektedir ki, armağan vermenin en kahramanca örnekleri tehlikede olan birinin hayatını kurtarmak için kendi hayatını feda etme- tamamen dürtüleri saf armağana çok yaklaşan insanlar tarafından gösterilmiştir bu insanlar başka insanların yardımına koşmayı sırf ahlâki görevleri -sanki doğal, aşikâr ve ilk akla gelen şeymiş gibi herhangi bir gerekçe aramayan bir görevolarak görmüşlerdir. Bu araştırmaların en dikkat çeken bulgularından biri, yardıma koşanlar arasındaki en fedakârlarının eylemlerinin eşsiz bir kahramanlık olduğunu anlamakta güçlük çektikleridir. Onlar böyle bir davranışın gerektirdiği cesareti ve kanıtladığı ahlâki erdemi önemsemezler. Bu bölümün başında tartıştığımız iki tür yaklaşım armağan-mü- badele seçiminin günlük tezahürlerinin bir örneğini teşkil eder. İlk bakışta, armağan güdüsünün ağır bastığı kardeşimle ilişkimi kişisel bir ilişki, alışveriş mantığının öne çıktığı banka yöneticisiyle aramdaki ilişkiyi kişisel olmayan bir ilişki olarak adlandırabiliriz. Kişisel bir ilişki çerçevesinde olan bitenler neredeyse tamamen bizim, ilişkinin tarafları olarak kim olduğumuza bağlıyken, her birimizin ne yaptığına, yapıyor olduğuna ve yapacağına pek bağlı değildir yani, gösterdiğimiz başarıya değil, niteliğimize bağlıdır. Biz kardeşiz ve bu yüzden ihtiyaç olduğunda birbirimizin yardımına koşmakla yükümlüyüz. Söz konusu ihtiyacın kötü talih, yanlış hesap ya da tedbirsizlik sonucu doğmuş olup olmadığının önemi yoktur (ya da en azından böyle olmalıdır). Hatta bana emanet edilen paranın güvende olup olmaması da -yani, gösterilen başarının parayı geri ödeyeceğime ilişkin bir umut verip vermemesi de- önemli değildir. Kişisel olmayan bir ilişkide ise bunun tersi doğrudur. Burada önemli olan benim kim olduğum değil, yalnızca muhtemelen ne yapacağımdır. Karşımdaki kişi benim gelecekteki davranışımı kestirmek amacıyla, benim geçmişteki sicilimle ilgili olacaktır. Savaş sonrası dönemin en etkili sosyologlarından biri olan Tal- cott Parsons, nitelikle gösterilen başarı arasındaki zıtlığı anlaşılabilir her türden insani ilişki biçiminin içlerinden birini seçmek durumunda kalacağı dört ana zıtlıktan biri olarak değerlendirmiştir. Parsons bu zıtlıklara kalıp değişkenler adını vermiştir. Ona göre, içlerinden birini seçeceğiniz diğer zıtlık çifti evrenselcilik ve tikel- cilik çiftidir. Teklifim üzerine kafa yoran kardeşim birçok şeyi düşünebilir ancak yasal düzenlemeler, davranış kodları ya da cari faiz oranları gibi evrensel ilkeler büyük bir ihtimalle bunlar arasında olmayacaktır. Onun için ben bir kategori içindeki numune , belli bazı evrensel kuralların uygulanabileceği bir örnek olay değilim. Ben tikel, eşi olmayan bir örneğim, onun kardeşiyim. Yapacağı ne olursa olsun onu benim başka herkesten ayrı, emsalsiz bir kişi olduğum için yapacaktır ve bu yüzden O benzer başka durumlarda ne yapar. sorusu yersizdir. Yine, banka yöneticisi ile olan durum çok farklıdır. Onun için ben ancak geniş bir geçmiş, mevcut ve gelecekteki borç isteyenler kategorisinin bir üyesiyim. Daha önce benim gibi bir sürü insanla karşılaşan banka yöneticisi sorunu kesinlikle gelecekteki bütün benzer durumlar için geçerli evrensel kurallara göre çözecektir. Dolayısıyla benim kişisel başvurumun sonucu evrensel kuralların benim durumumun güvenilirliği hakkında vereceği karara bağlı olacaktır. Bir başka kalıp değişken de söz konusu iki durumu birbirine zıt ilişkiler olarak koyar. Benimle kardeşim arasındaki ilişki yayılmış, benimle banka yöneticisi arasındaki ilişki ise özgüldür. Kardeşimin * cömertliği sırf o ana özgü keyfi bir tutum, özel olarak bu tek konuşmada aktardığım sıkıntı sonucunda doğan anlık bir davranış değildir. Bana yönelik kardeşçe yaklaşımı benimle ilgili her şeye bulaşmıştır her şey onu ilgilendirir. Hiçbirimizin hayatında öteki için önem taşımayan bir şey yoktur. Eğer kardeşim bu tikel durumda yardımcı olma eğilimi taşıyorsa, bu onun genel olarak bana karşı hassas olması ve benim yaptığım ve yapmış olabileceğim her şeye ilgi duyması yüzündendir. Onun anlayışı ve özeni parasal konularla sınırlı olmayacaktır. Banka yöneticisi ile durum böyle değildir onun davranışı özel olarak oradaki ve o anki başvuruya uygundur benim teklifime tepkisi ve son kararı bütünüyle o duruma ilişkin olgulara dayanır ve benim hayatımın ve kişiliğimin öteki yönleriyle hiçbir ilişkisi yoktur. Borç alma başvurum söz konusu olduğu müddetçe benim için en önemli şeyleri o haklı olarak konu dışı görecek ve bu yüzden onları değerlendirmeye katmayacaktır. Dördüncü zıtlık âdeta öteki üçünü taçlandıran bir zıtlıktır (bunun diğerlerinin altında yattığı ve aslında onları mümkün kıldığı da pekâlâ savunulabilir). Bu, Parsons'm sözcükleriyle, hissilik ve hissi yansızlık zıtlığıdır. Buna göre, bazı etkileşimler duygularla -şefkat, sempati ya da sevgi- karışıktır. Bazıları ise kayıtsız , uzak ve duygusuzdur. Kişisel olmayan ilişkiler faillerde başarılı bir iş yapma isteği dışında bir duygu doğurmaz. Bizatihi failler duygu nesnesi değildirler onlar ne sever ne sevilir. Eğer onlar sıkı pazarlık koşulları dayatır, aldatmayı, yalan söylemeyi dener ya da taahhütlerini yerine getirmezse, onların bu tavrı karşısında belli bir tahammülsüzlük ve isteksizlik gösterilebilir yine onlar şevkle ve iyi niyetle işbirliğine girerlerse -onlar iş yapmanın bir zevk olduğu türden kişiler olduğundaarada belli bir sevgi doğabilir. Ancak genelde duygular, kişisel ilişkiyi anlamlı kılan unsurlar iken, kişisel olmayan ilişkilerin vazgeçilmez bir parçası değildir. Hem ben hem de kardeşim ilişkimizi derinden hissederiz. Her ihtimalde, birbirimizi severiz. Dahası, büyük bir ihtimalle karşılıklı eşduyuma girebilir ve birimiz diğerimiz için benzer duygular besleriz kendimizi ötekinin yerine koyar, ötekinin halinden anlar, öteki partnerin sevincini ya da acısını içimizde duyar, kendimizi o neşeli olduğunda iyi, acı çektiğinde kötü hissederiz. Banka yetkilisi ile ilişkimde bu geçerli değildir. Biz çok seyrek karşılaşır ve birbirimiz hakkında karşısındakinin duygularını okuyamayacak kadar az şey biliriz. Bilsek bile, durum değişmez ancak karşımdaki kişinin keşfetmeye ya da tahmine çalıştığım duyguları yürüttüğümüz işin başarısıyla doğrudan ilgili olduğunda durum farklıdır (banka yetkilisini öfkelendirmekten sakınırım, aksine insani zaaflarını hesaba katıp savunmasını gevşetmeyi umarak, şakalar ya da pohpohlamalar yoluyla iyi yanlarının açığa çıkmasını isterim). Aksi halde, duyguların yeri yoktur. Dahası, eğer duyguların yargılara müdahalesine izin verilirse, gerçekte zararlı da olabilirler örneğin, banka yetkilim bana acıdığı ve çektiğim sıkıntıyı anladığı için bana borç vermeye karar verir ve bu nedenle benim parasal savrukluğumu dikkate almazsa, kolaylıkla temsil ettiği bankanın zarar görmesine neden olabilir. Duygu kişisel ilişkilerin vazgeçilmez bir parçası iken, kişisel olmayan ilişkilerde böyle bir özelliği kalmamıştır. Kişisel olmayan ilişkilerde, tarafsızlık ve serinkanlı hesap kişinin ancak kendi zararına gözardı edebileceği kurallardır. Kişisel olmayan bir işte karşımdaki kişinin aldığı duygusuz tutum, özellikle ilk elden onlara başvurmama neden olan durum bana çok acı verdiğinde, kalbimi kırabilir. O zaman, haklı bir gerekçe olmaksızın, benim heyecanıma böylesine sinir bozucu bir biçimde kayıtsız kalan soğuk tutumu, bürokratların kalpsizlikleri ve duygusuzlukları olarak suçlama eğilimine gireceğim. Bu imge, kişisel olmayan ilişkilerin başarıyla yürütülmesine engel olacaktır. Bu yüzden, sık sık dinleyen banka , evet demeyi seven banka lafları duyarız bankalar müşterilerine karşı kişisellikten uzak tavırlarını (yani, ilgilendikleri müşterilerinin kişisel sorunları ve duygularına değil, paraları olduğunu) gizlemeyi kârlı görürler ve bundan dolayı tutamayacakları ve tutmayacakları bir söz verirler Kişisel olmayan ilişkileri, kişisel ilişkilere özgü bir anlayışla yürütmek. Belki de, kişisel ve kişisel olmayan etkileşim bağlamları arasındaki en hayati ayrım, faillerin eylemlerinin başarısı için güven duydukları unsurlarda yatar. Hepimiz haklarında, bilsek bile, çok a/ bilgi sahibi olduğumuz çok sayıda insanın eylemlerine bağlı yaşarız planlarımızı ve ümitlerimizi neredeyse hiçbir zaman sadakat, güvenilirlik, dürüstlük, verimlilik vb. gibi onların kişisel karakter özelliklerine dayandırmayız. Elimizde bu kadar az bilgi varken, yapılacak şey meseleyi kişisel olmayan bir tarzda çözüme kavuşturma fırsatı -partnerlerin nasıl bir şey olduğunu bilmediğimiz kişisel nitelikleri ya da yeteneklerine değil, o an karşımıza çıkan kim olursa olsun aynı kategori için her durumda geçerli yoldan evrensel kurallara müracaat etme şansıyaratmıyorsa, etkileşim kesinlikle mümkün olmayacaktır. Sınırlı kişisel bilginin olduğu koşullarda, kurallara başvurmak iletişimi mümkün kılmanın tek yoludur. Düşünün, eğer ötekilerle girdiğiniz bütün etkileşimler onların kişisel nitelikleri hakkında yeterli düzeyde yapılan araştırmalardan elde edilen sonuçlara bağlı olsaydı, ne kadar çok ve lüzumsuz bilgi toplamamız gerekirdi. Bu duruma çok daha gerçekçi bir alternatif mübadeleyi yönlendiren birkaç genel kural kabul etmek ve karşımızdaki kişinin de aynı şeyi yapacağına ve aynı kurallara uyacağına güvenmektir. Hayattaki çoğu şey, aslında partnerlerin çok az bir kişisel bilgiyle ya da hiçbir kişisel bilgi olmaksızın iletişim kurabilecekleri bir biçimde örgütlenmiştir. Benim gibi tıp bilimi hakkında hiçbir şey bilmeyen birinin, yardımını istediği doktorların tedavi yeteneklerini ve mesleğe bağlılıklarını değerlendirmek neredeyse imkânsızdır şükürler olsun ki, hastalığımla baş etme yetileri onları üye olarak kabul eden Britanya Tabipler Odası ve onları istihdam eden hastane yönetimi tarafından onaylanmakta, sınanmakta ve belgelenmektedir. Bu yüzden ben, sadece durumumu anlatmakla ve karşılığında durumun gösterdiği ve gerektirdiği hizmeti göreceğimi varsaymakla ve buna güvenmekle yetinirim. Bindiğim trenin istediğim yere gittiğinden emin olmak istediğimde, doğruyu söyleme tutkularını sınama kaygısına kapılmaksızın, rahatlıkla görevli üniforması giymiş insanlara sorabilirim. Gaz işletmesinden geldiğine dair kartını gösteren birine, normalde hiç tanımadığım bir yabancıya yaptığımın aksine, araştırıp soruşturmadan kapımı açarım. Bütün bu ve benzeri durumlarda, kişisel olarak tanımadığım bazı kişiler (gaz işletmesi ya da Tabipler Odası yöneticileri örneğin) yetkilerini onayladıkları insanların işlerini yetkinlikle, kuralına uygun yürüteceklerini teyit etme görevi üstlenirler. Böylelikle bu tür insanların hizmetini güvenle kabul etmemi mümkün kılarlar (bu, Britanyalı sosyolog Anthony Giddens tarafından derinlemesine çözümlenmiş bir olgudur). Ne var ki, tam da ilişkilerimizin bu kadar geniş bir bölümünün kişisel olmayan bir bağlamda yürütülmesi yüzünden, kişisel ilişkilere duyulan ihtiyaç çok şiddetli ve acildir. Haklarında belli belirsiz ve üstün körü şeyler bildiğimiz insanlara ne kadar fazla bağlı hale gelirsek, karşılaşmalarımız ne kadar çok formalite gereği ve gelip geçici olursa, kişisel ilişkiler alanını genişletme, en iyi kişisel olmayan tarzda yerine getirilebilen ilişkiler yerine ancak kişisel ilişkilere uygun düşen beklentilerimizi öne çıkarma eğilimi o kadar güç kazanır. Kişisel olmayan bir dünyanın ilgisizliğine duyulan öfke muhtemelen en güçlü biçimde ailenin ve çocukluk arkadaşlığının görece sıcak, sarıp sarmalayan, şefkatli dünyasını terk ederek iş dünyasının ve meslek hayatının kaba, duygu olarak soğuk dünyasına girmek üzere olan genç insanlar arasında hissedilecektir. Bundan dolayı, gençler insanlar kendi ihtiyaçlarıyla ve mutluluklarıyla çok az ilişkisi olan bazı amaçlara varmak için sırf araçlar olarak hizmet verdiği (ya da öyle göründüğü) katı ve kalpsiz dünyayı hiçe sayma çabalarına girerler. Bu ilişkilerden kaçan bazıları, içerisinde ancak kişisel türden ilişkilere izin verilen komün benzeri, sınırlı ve kendine yeterli küçük topluluklar kurmaya çalışır. Ne var ki, böylesi girişimler genel olarak büyünün bozulması ve hayal kırıklığı ve nihayet başarısızlıkla sonuçlanır. Bu deneye kalkışanların kanıtladıkları tek şey hayat denen karmaşık işin yalnızca duygusal bağlılıkla yürütülemeyeceğidir böyle bir projenin gerek duyacağı muazzam duygu yükünün çok geçmeden katlanılamaz olduğu ortaya çıkar Kalıcı sevgi cenneti rüyası, içine girildiğinde karşılıklı haşinliğin bir cehennemine dönüşür. Bu gibi deneyler, uzun bir zaman diliminde yüksek yoğunluklu duyguların sürdürülmesi için, sevgi ile verimlilik kaygıları arasındaki kalıcı çatışmadan doğan hayal kırıklıklarını gidermek için sonsuz bir çabaya gerek olduğunu gösterir, hatta alternatifinin şiddetli soğukluğunun neden olabileceğinden daha büyük acılar doğurur. Kişisel bağlam hayat uğraşının tamamı için yetersiz kalsa bile,, vazgeçilmez bir unsurdur. Derin ve bütünlüklü kişisel ilişkiler için duyduğumuz özlemin şiddetini artıran, takıldığımız kişisel olmayan bağlılıklar ağının genişliği ve sıklığıdır. Ben ücret aldığım şirketin bir çalışanı, ihtiyacım olan ya da ihtiyacım olduğuna inandığım şeyleri satın aldığım birçok mağazanın müşterisi, beni evden işe ya da işten eve taşıyan otobüsün ya da trenin yolcusu, tiyatronun izleyicisi, desteklediğim partinin seçmeni, doktorumun hastası ve birçok başka yerde birçok başka şeyim. Her yerde benliğimin ancak küçük bir bölümünün orada olduğunu hissederim. Başka yönleri o tikel bağlamda anlamsız olduğundan ve istenmediğinden, benliğimin kalanının karışmaması için sürekli kendimi denetlemek durumunda kalırım. Ve bu yüzden hiçbir yerde kendimi tam anlamıyla hissedemem hiçbir yerde kendimi yuvamda hissedemem. Her şey bir yana, kendimi, her biri farklı insanlar arasında ve farklı mekânlarda olmak üzere, oynadığım birçok farklı rolün bir toplamı gibi hissetmeye başlarım. Peki ama bunları bağlayan bir şey var mıdır. Sonuçta ben -gerçek, hakiki Ben - kimim. Çoğumuz rollerin yamalı bir bohçası olduğumuza ilişkin imgeyi kabul etmeye yanaşmayız. Ancak er ya da geç Beni/Bana ları- mızdan oluşan bir çoklukla ve hatta onlar arasında belli bir eşgüdümün de yokluğuyla uzlaşmak zorunda kalırız (1. Bölüm'ü hatırlayalım) Ne var ki, Ben tektir, ya da en azından ideal olarak tek olmalıdır. Birlik tartışmasız olarak orada dışarıdaki dünyada kaybolur ve sanki kısmi, tamamen işlevsel etkinleşimlerden ibaret bir çokluğa parçalanırken, onu sağlamak tutarlıklı benliklerimize kalmıştır. George Simmel'in çok uzun zaman önce tespit ettiği gibi, yoğun bir nüfus ve çeşitlilik barındıran yaşadığımız dünyada bireyler sonu gelmez anlam ve birlik arayışında hep geri kalmaya mahkûmdur. Dış dünya yerine kendimize yoğunlaşır yoğunlaşmaz, birlik ve tutarlılık için duyulan bu muazzam istek özkimlik arayışı olarak kendini gösterir. Girdiğimiz kişisel olmayan mübadele ilişkilerinin hiçbiri bu kimliği sağlamaya yetmeyecektir. Aradığımız özkimlik bu mübadelelerin hepsinin ötesine taşar . Kişisel olmayan bağlam onu tam olarak karşılayamaz. Tek tek her bağlamda biz âdeta bir biçimde yerimizden edilmiş oluruz Gerçek benliklerimizin etkileşimin şimdi meydana geldiği bağlamın dışında bir yerlere yerleştiği hissine kapılırız. Aradığımız şeyi ancak yayılmışlığı ve tikelliği ile, niteliğe verdiği önem ve onu doyuran karşılıklı sevgi ile kişisel bir bağlamda bulmayı ümit edebiliriz. Alman sosyolog Niklas Luhmann özkimlik arayışını, kendini hep hissettiren sevgi sevmek ve sevilmek- ihtiyacının ilk ve en güçlü nedeni olarak sunmuştur. Sevilmek başka kişi tarafından biricik, benzersiz görülmek anlamına gelir sevilmek, seven kişilerin sevilenlerin onların kendilerine ya da istemlerine ilişkin imgelerini haklı göstermek için evrensel kurallara başvurmaya gerek duymadıklarını kabul ettikleri anlamına gelir sevilmek seven kişinin benliğimin, benliğime karar verme ve kendi kararımla kendi benliğimi seçme hakkımın, egemenliğini kabul etmesi ve olumlaması anlamına gelir sevilmek onun benim üzerine basa basa ve inatla işte olduğum, yaptığım, durduğum halimle ben ifademe katılması anlamına gelir. Başka bir ifadeyle, sevilmek anlaşılmaktır ya da en azından ne zaman Beni anlamanı istiyorum. derken ya da acı içinde Beni anlıyor musun. Beni gerçekten anlıyor musun. diye sorarken kullandığımız anlamda anlaşılmaktır . Anlaşılmaya duyulan bu özlem birisine benim yerimde olması, şeyleri benim gözümle görmesi, gerçekten de sırf benim olduğu için saygıyla karşılanması gereken bir görüşümün olduğunu daha başka kanıt istemeden kabul etmesi için yapılan umutsuz bir çağrıdır. Anlaşılmaya özlem duyarken aradığım benim kendi, özel deneyimimin -içgüdülerimin, ideal hayat imgemin, kendim, acılarım ve neşelerim hakkındaki imgemin- gerçek olduğunun bir olumlanmasıdır. Ben kendi portremin bir onayını isterim. Ben böyle bir onaylanmada başka kişi tarafından kabulümü, başkasının aksi halde sadece hayal gücümün, eğilimlerimin bir uydurması, çılgınca başını almış giden fantezilerimin ürünü olma kuşkusu taşıyacak şeyi onaylamasını görürüm. Böyle bir onaylanmayı karşımdaki kişinin kendimden söz ederken beni ciddiyetle ve ilgiyle dinlemeye istekliliği yoluyla yaratmayı ümit ederim partnerim, Luhmann'ın deyişiyle, ilgiyi hak etme eşiğini aşağıya çekmeli, söylediğim her şeyi anlamlı, dinlemeye ve üzerinde düşünmeye değer kabul etmelidir. Aslında isteklerimde bir paradoks vardır. Bir yanda, benliğimin, orada yken giydiğim, o yerden (o arkadaştan) diğerine geçer geçmez sırtımdan çıkarıp atacağım rollerin bir toplamı değil, emsalsiz bir bütün olmasını isterim. Böylelikle, hiç kimseye benzememek, başka kimseye değil kendime benzemek başkalarının çarkındaki çok sayıdaki dişten biri olmamak- isterim. Öte yanda ise bilirim ki, hiçbir şey sırf ben onu hayal ettiğim için var olmaz. Fantezi ile gerçeklik arasındaki farklılığı görürüm ve bilirim ki, gerçekten var olan ne varsa benim için olduğu gibi başkaları için de var olmalıdır (hepimizin sahip olduğu ve onsuz toplum hayatının anlaşılamaz olduğu gündelik hayat bilgisini hatırlayın bu bilginin önemli parçalarından biri d en eyimlerin ortak olduğu, dünyanın başkalarına tıpkı bize göründüğü gibi göründüğü inancıdır). Ve böylelikle, ben gerçekten emsalsiz bir benlik geliştirmekte, deneyimimi eşsiz kılmakta ne kadar başarılı olursam, deneyimimin sosyal düzeyde olumlanmasına o kadar çok ihtiyaç duyarım. Görülüyor ki, en azından ilk bakışta, böyle bir olumlama ancak sevgi ile gerçekleşebilir. Paradoksun sonucu, çoğu insan ihtiyacına kişisel olmayan bir biçimde kulak verildiği karmaşık toplumumuzda, sevgi dolu bir ilişki ihtiyacının her zamankinden daha derinden kendini duyurmasıdır. Bu, aynı zamanda, sevginin sırtlandığı yükün de -aynı şekilde sevenlerin savaşması ve zaptetmesi gereken baskıların, gerilimlerin ve engellerin dekorkunç olduğu anlamına gelir. Bir aşk ilişkisini özellikle zayıf ve kırılgan yapan karşılıklılık ihtiyacıdır. Eğer sevilmek istiyorsam, seçtiğim partner her halükârda benden karşılığını -sevgiyle karşılık vermemiisteyecektir. İdeal olarak her bir partner öteki partnerin dünyasında anlam bulmaya çalışır. Ancak bu iki gerçeklik (benimki ve partneriminki) kesinlikle özdeş değildir daha kötüsü, bu gerçekliklerin varsa bile çok az ortak noktası vardır. İki insan ilk defa karşılaştıklarında, ikisinin de arkalarında diğeriyle paylaşılmamış, kendilerine ait uzun birer hayat vardır. İki ayrı biyografi, her şey bir yana açıkça farklı iki deneyimler ve beklentiler yumağı üretmiştir. Şimdi onlar yeniden müzakere edilmek durumundadır. En azından bazı bakımlardan bu iki yumağın karşılıklı olarak çeliştikleri görülecektir. Benim ve partnerimin hemen doğrudan bu iki yumağın bütünüyle eşit olarak gerçek ve kabul edilebilir olduklarını, düzeltmeye ve uzlaşmaya gerek göstermediklerini kabul etmeye hazır olması ihtimal dışıdır. Yumaklardan biri, hatta ikisi de, kalıcı bir ilişki hatırına terk edilecek, düzene sokulacak ya da teslim olacaktır. Ne var ki, böyle bir teslimiyet bizatihi aşkın maksadını ve aşkın karşılaması gereken ihtiyacın kendisini geçersiz kılacaktır. Eğer yeniden müzakere gerçekten olursa, partnerlerden ikisi de bunu gözetirse, ödülleri büyük olur. Ancak mutlu sona giden yol dikenlidir ve bu yolu yarasız beresiz atlatmak büyük sabır ve cesaret gerektirir. bütün, en özel hakikati paylaşma, bütünüyle içten olma, yani partner için ne kadar altüst edici olursa olsun hiçbir şeyi saklamama hakkı peşinde oldukları bir ilişki için yıkıcı Gemeinschaft terimini ortaya atmıştır. Sennett'e göre, kişinin partnerinin karşısında ruhunu bütün gerçekliğiyle ortaya sermesi, partnerden zorunlu olarak şevk yaratmayacak şeylere onay vermesi ve yanıt verirken aynı şekilde içten ve dürüst olması isteneceğinden, partnerin omuzlarına katlanılmaz bir ağırlık bindi- rebilir. Sennett, kalıcı bir ilişkinin, özellikle kalıcı bir aşk ilişkisinin karşılıklı mahremiyet talebinin sallantılı zemininde yükselemeyeceğine inanır. Partnerlerin birbirlerinden karşılayamayacakları (ya da bedelini düşününce karşılamak istemeyecekleri) taleplerde bulunma ihtimali çok fazladır bu ilişkiye bir süre biçmeye, bitirmeye ve çekilmeye karar vermek yerine bu yüzden acı çekecek, kıvranacak ve umutsuzluğa düşeceklerdir. Partnerlerden biri ya da öteki çekilmeyi ve benliğinin olumlanması ihtiyacına başka yerlerde tatmin aramayı seçecektir. Dolayısıyla, bir kere daha aşk ilişkisinin kırılganlığının -âşık partnerlerin aradığı birliğin yıkıcılığının- her şeyden önce karşılık, lılık koşulu yüzünden olduğunu gördük. Paradoksal olarak aşkım ancak karşılık beklentisine girmediğimde sürebilecek ve güvende olacaktır. Tuhaf görünse de, en az zayıf ve kırılgan olan, bir armağan olarak verilen aşktır Sevdiğimin dünyasını kabul etmeye, o dünyaya girmeye ve karşılığında benzer bir şey beklemeksizin onu içeriden anlama çabasına girmeye hazırım... Müzakereye, anlaşmaya ve sözleşmeye gerek duymuyorum. Gelgelelim, bu yollardan hangisine girersek girelim, mahremiyet müzakereye açılır ve taviz kaçınılmazdır. Ve partnerlerden birini ya da her ikisini de hafife alınamayacak kadar sabırsız yapan ya da kendisi için kaygı duymasına neden olan şey bizatihi bu müzakere ve uzlaşmadır. Aşkın bu kadar zor ve bedeli yüksek oluşu yüzünden, karşılık beklemeksizin aşkın yerini, aşk işlevi görecek (yani, önce sabırla tam ve içten bir itirafı içerecek biçimde iç deneyimin olumlanmasını sağlayacak) bir ilişkiye duyulan ihtiyaç alır. İşte psikanalitik seansların, psikolojik tedavinin, aile danışmanlığının vb. şaşırtıcı başarısının gizi burada yatıyor. Artık, bir kişinin en içten duygularını başka birine anlatması ve sonuçta kişinin o çok özendiği kimliğinin onaylanması anlamına gelen kendini bütünüyle açma hakkı için gerekli şey yalnızca para haline gelmiştir. Parasal ödeme analistin ya da terapistin hastaları ya da müşterileri ile ilişkisini kişisel olmayan bir ilişkiye dönüştürür. Ve böylelikle1 kişi sevmeden sevilebilir. Kişi, hizmetlerini satın aldığı ve bu yüzden bir iş ilişkisinin parçası olarak ortak yükümlülük altına girdiği insanlar hakkında hiçbir kaygıya kapılmaksızın, kendisiyle ilgilenilmesini ve kaygılarının paylaşılmasını sağlayabilir. Hasta bir sevilme yanılsaması satın alır. (Gelgelelim, unutulmamalıdır ki, tek taraflı aşk doğaya karşı , yani sosyal olarak kabul edilen aşk modeliyle şiddetli bir uyuşmazlık içinde olduğundan, psikanalitik uygulamanın başında genelde aktarım denen bela vardır Yani, hastanın eğilim olarak analistin -miş gibi davranışını bir sevgi ifadesi olarak görme hatasına düşmesi ve anlaşmanın tamamıyla iş benzeri, kişisel olmayan koşullarını aşan bir tutumla karşılık vermesi. Aktarım olgusu terapinin bir aşk ikamesi olduğunun en güçlü kanıtı olarak da yorumlanabilir.)' Aşkın (daha doğrusu, kimlik onayı işlevinin) diğer, belki de daha sağlam bir ikamesini de tüketici piyasası sağlar. Piyasa kişinin kendisi için bir tane seçebileceği çok çeşitli kimlikleri vitrine koyar. Ticari reklamlar satmaya çalıştıkları malları sosyal bağlamları içinde, yani tikel bir hayat tarzının bir parçası olarak göstermeye özen gösterirler, öyle ki muhtemel tüketici bilerek sahip olmayı istediği böyle bir özkimliği satın alabilecektir. Piyasa aynı şekilde, farklı biçimlerde kullanılabilen, her biri diğerinden farklı olan ve bu biçimde kişiselleştirilmiş sonuçlar üretecek olan, kimlik yapıcı araçlar sağlar. Piyasa yoluyla kişi kendi yaptığı kimlik kartının, uyarlanmış benliğinin çeşitli öğelerini bir araya getirebilir. Kişi kendini modern, özgür, özenli bir kadın ya da düşünceli, aklı başında, şefkatli ev kadını olarak ileriye bakan, kendine güvenli bir kodaman rahat, sevimli bir dost gözü dışarıda, fiziksel olarak sağlıklı, maço bir erkek olarak ya da bütün bunların bir karışımı olarak nasıl ifade edebileceğini öğrenir. Piyasanın sunduğu kimliklerin avantajı sosyal onaylarıyla birlikte satın alınmalarıdır ve böylelikle olumlama arayışının sıkıntıları kalmamıştır. Kimlik kartları ve hayat tarzı simgeleri, yetkin insanlar tarafından sunulur ve çok sayıda insanın deneyerek ya da dikkatini vererek onayladığı bilgilerle desteklenir. Bu yüzden sosyal onayın müzakere edilmesine gerek kalmaz onay, pazarlanan ürünün yapısında âdeta ta baştan vardır. Yaygın olarak elde edilebilir ve popülerliği giderek artan bu tür alternatiflerin varlığında, özkimlik sorununu karşılıklı sevgiyle çözme dürtüsü için gerekli çabanın başarı şansı giderek azalır. Daha önce gördüğümüz gibi, müzakereli onay seven partnerler için azap verici bir deneyimdir. Uzun ve kararlı çabalar olmaksızın başarı imkânsızdır. İki tarafın da fedakârlık göstermesi gerekir. Çaba ve fedakârlık belki, sanki kolay ikameler mevcut değilmiş gibi, daha sıklıkla ve büyük bir şevkle yürütülecektir. Kolayca elde edilebilir (gerekli tek fedakârlık bir miktar paradan başka bir şey değildir) ve satıcılar tarafından saldırgan bir biçimde dolaştırılan ikamelerin varlığında, zahmetli, zaman tüketen ve sıklıkla hayal kırıklığı doğuran bir çabaya girmek için daha az güdülenimin olduğu söylenebilir. Piyasaya sürülmüş göz alıcı, kusursuz ve daha kolay ' alternatifler karşısında sağlıklı esneklik kaybolmaya yüz tutar. Sıklıkla ilk engel, kırılgan aşk beraberliğinin gelişimindeki ilk aksilik, partnerlerden birinin ya da her ikisinin geri çekilmesi için ya da ilişkiyi bütünüyle bitirmesi için yeterli olacaktır. Sıklıkla başarısızlığa uğrayan aşk ilişkisini bütünleme ve böylece güçlendirme ya da diriltme niyetiyle ilk aranan şey ikamelerdir ne var ki, er ya da geç ikameler o ilişkinin orijinal işlevini ortadan kaldırır ve partnerleri ilk başta ilişkiyi canlandırmaya iten enerjiyi boşaltır. Erotizm, cinsel arzunun ve son tahlilde bizatihi cinsel ilişkinin, çevresinde kalıcı bir aşk ilişkisinin kurulduğu ve sürdürüldüğü bir eksen olarak konumlanması, daha önce çok yanlı, bütünlüklü sosyal ilişkilere atfedilen bütün özellikleri taşıyan istikrarlı bir sosyal birliktelik biçimi anlamına gelir. Cinsellik ise cinsel ilişkinin tek bir işleve, cinsel arzunun tatmini işlevine indirgenme- sidir. Böylesi bir indirgeme, genelde, cinsel ilişkiyi karşılıklı sempati ve sorumluluk doğurmaktan ve böylelikle eksiksiz bir kişisel birlikteliğe ilerlemekten alıkoymayı amaçlayan özel önlemlerle hayata geçirilir. Aşktan yoksun c insellik, partnerden bir amacın yerine başkası geçebilen bir aracı olarak faydalanıldığı, bir gerilim atma düzeyine indirgenmiştir. Diğer bir sonuç ise cinselliği erotizm bağlamından koparmanın aşk ilişkisini önemli oranda zayıflatması olmuştur. İlişki en güçlü kaynaklarından birini yitirmiş (ya da paylaştırmak zorunda kalmış) ve istikrarının savunulması artık daha da güçleşmiştir. Dolayısıyla, bir aşk ilişkisi iki taraflı bir tehdit altında kalmıştır. İlişki iç gerilimin baskısı altında çökebilir. gerileyebilir ya da o ilişkiye dönüşebilir. Banka müşterilerinin banka yetkilileriyle girdiği ilişkiyi ele alırken tipik bir mübadele ilişkisini görmüştük. Burada önemli olan tek şeyin, tikel bir nesne ya da hizmetin ilişkinin bir tarafından diğer tarafına geçişi olduğuna değindik bir nesne el değiştirmiştir. İlişkilere giren canlı insanlar, taşıyıcıların ya da aracıların rollerini oynamaktan öte bir şey yapmazlar onlar malların dolaşımını sağlarlar ve kolaylaştırırlar. Ancak görünüşte bakışları partnerlerinin üzerindedir. Aslında, öteki kişilere ikincil, türevsel -istedikleri malların muhafızları ya da sahipleri olarakbir önem bahşederken, onların tek ilgi duyduğu şey mübadelenin nesnesidir. Onlar partnerleri aracılığıyla doğrudan malların kendisini görürler. Partnerin ruh hali alışverişin başarıyla tamamlanmasını etkilemediği müddetçe, partnerlerin göz önünde bulunduracağı son şey karşılarındakilere şefkat duyguları ya da ruhsal yakınlıktır. Kısacası, partnerlerin ikisi d e bencilce davranır eylemlerin en başta gelen güdüsü mümkün olduğu kadar az vermek ve mümkün olduğu kadar çok almaktır ikisi de, düşüncelerini yalnızca mevcut işe vererek kendi özçıkarla- rını gözetirler. Amaçları bu yüzden birbirine karşıdır. Denebilir ki, kişisel olmayan mübadele ilişkisinde faillerin çıkarları çatışma halindedir. Bir mübadele ilişkisinde hiçbir şey yalnızca ötekinin aşkına yapılmaz ilişkide daha iyi pazarlık şansı getirmediği müddetçe partnerle ilişkili hiçbir şey önemli değildir. Dolayısıyla failler doğal olarak ötekinin her bir güdüsünden kuşku duyarlar aldatılmaktan korkarlar. Uyanık, tetikte ve gözü açık kalma gereği duyarlar gözlerini bir an için bile ötekinin üzerinden ayıramazlar. Ötekinin bencilliğine karşı korunmak isterler elbette öteki tarafın fedakârca davranmasını beklemezler ama adil bir anlaşma -bir biçimde eşit bir mübadele olarak gördükleri bir şey- konusunda ısrar ederler. Bundan dolayı, alışveriş ilişkileri bağlayıcı bir kural, bir yasa ve yapılan işlemin adil olduğuna karar verme yetkisiyle donatılmış, ihlal durumunda zorla kararını dayatabilen bir otorite gerektirir. Çeşitli tüketici birlikleri, tüketiciyi koruma örgütleri ve savcılık görevlileri vb. bu koruma ihtiyacına yanıt vermektedir. Bunlar mübadelenin adil olmasını denetlemek gibi zor bir görev üstlenmişlerdir. Onlar aynı zamanda güçlü tarafın zayıf tarafın cehaletini ya da saflığını sömürme özgürlüğüne sınırlar getirecek olan yasalar için yetkililere baskı yaparlar. Bir ticari ilişkinin tarafları gerçek anlamda nadiren eşit bir konumdadır Malları üretenler ya da satanlar ürünlerinin kalitesi hakkında alıcıların ve kullanıcıların muhtemelen öğrenebileceklerinden çok daha fazlasını bilirler. Onlar, Ticaret Kanunu gibi bir yasa tarafından kısıtlanmadıkça,ürünü sahte görünümlerle saf tüketicilere okutabilirler. Mallar ne kadar karmaşık ve teknik olarak incelikli ise, alıcıların onların gerçek niteliklerini ve değerlerini takdir edebilmeleri o kadar azalır. Potansiyel alıcılar aldatılmaktan kaçınmak için bağımsız, yani çıkarı olmayan otoritelerden yardım isterler haklarını açıkça belirten ve durumu dava konusu yaparak görece tali konumlarını telafi etmelerini sağlayan bir yasa için baskı yaparlar. Gelgelelim, özellikle partnerlerin mübadele ilişkisine yalnızca malların alıcıları olarak mübadele işlevleriyle girmeleri ve sonuçta birbirlerine görünmez kaldıkları içindir ki, onlar aşk ilişkisi örneğinde olduğundan çok daha az etkilenirler ve bağlanırlar. Çok daha az ilişkidedirler. Ticari ilişkinin şartlarına uyma sözü vermek dışında, zahmetli görevler ya da sorumluluklar üstlenmezler. Benliklerinin mevcut ilişkiyi ilgilendirmeyen yanlan etkilenmez ve özerkliğini korur. Her şey bir yana, özgürlüklerinden taviz vermediklerini hissederler ve geleceğe ilişkin seçimleri girdikleri bağlantı tarafından kısıtlanmayacaktır. Burada ve şimdi girilen ve bitirilen, zaman ve mekân olarak sınırlı bir ilişki çerçevesinde kaldığı müddetçe, mübadele kendi dışında sonuç doğurmadığı gibi kişinin bütün kişiliğini de ilgilendirmez. (Alışverişin kişisel özerklikle bağlantılı olma biçiminin, ekonomik ve politik değerlendirmelerde genellikle tartışmasız kabul edilen, insan emeğinin ötekiler gibi bir meta olduğu ve bir mübadele nesnesi olarak görülebileceği iddiasını çürüttüğüne dikkat edelim. Değiştirilebilir malların aksine, emek emekçiden koparılamaz. Kişinin emeğini satması, bir kişi -belli bir zaman dilimi için tam bir kişi- olarak eylemlerinin artık başka insanların iradesine ve kararlarına tabi olacağı anlamına gelir. Sahip olduğu kendisinden koparılabilen bir nesne değil, emekçinin benliğinin tamamından vazgeçilmiş ve başka birinin kontrolüne geçmiştir. Görünüşteki kişisel olmayan sözleşme mübadele ilişkisine denk düşen sınırların çok ötesine geçmiştir.) Aşk ve mübadele, üzerinde tüm insan ilişkilerinin yer aldığı sürekli bir çizginin iki uç noktasıdır. Burada anlattığımız biçimiyle senin ya da benim deneyimimde nadiren ortaya çıkarlar. Biz onları sırf bir biçim, modeller olarak anlattık. Çoğu ilişki katışık tır ve değişen oranlarda iki modelin karışımından oluşur. Çoğu aşk ilişkisi Eğer şunu yaparsan ben de bunu yapacağım tarzı adil bir mübadele oranı için yapılan ticarettekine benzer pazarlık unsurları barındırır. Tesadüfi karşılaşmalar ya da bir kereye mahsus ilişkiler hariç, bir mübadele ilişkisine giren failler uzun süre birbirlerine ilgisiz kalamazlar ve er ya da geç sırf para ve maldan başka şeyler işin içine girer. Ne var ki, her bir uç örnek karışık bir ilişki içine girilse de, göreli kimliğini korur. Her biri kendi beklentiler kalıbını ve mükemmelliğe ilişkin kendi imgesini korur ve böylelikle faillerin davranışını kendi özgün doğrultusuna yöneltir. Başka insanlarla girdiğimiz ilişkilerdeki belirsizliklerden çoğu, bu iki uç, tamamlayıcı ama yine de bağdaşmaz beklenti kalıbı arasındaki gerilimler ve çelişkilerden hareketle anlaşılabilir. İnsan ilişkilerinde müphemliğin kural olduğu hayatta, model benzeri, yalın ilişkilere pek rastlanmaz. Görülüyor ki, düşlerimiz ve özlemlerimiz, aynı anda doyurulmaları neredeyse hiç mümkün olmayan, ne var ki ayrı ayrı peşlerine düşüldüğünde de aynı şekilde tatmini güç olan iki ihtiyaç arasında parçalanmıştır. Bunlar aidiyet ve bireysellik ihtiyaçlarıdır. Birinci ihtiyaç bizi ötekilerle güçlü ve güvenli bağlar kurmaya sevk eder. Ne zaman birliktelikten ya da cemaatten dem vursak bu ihtiyacı dile getiririz. İkinci ihtiyaç bizi, içinde baskılardan bağışık ve taleplerden özgür olduğumuz, yapmaya değer gördüğümüz şeyi yaptığımız, kendimiz olduğumuz bir duruma, özel hayata yöneltir. İki ihtiyaç da dayatıcı ve güçlüdür ikisinin de baskısı arttıkça verili ihtiyacın tatmini azalır. Öte yandan, bir/ tatmine ne kadar yaklaşırsa,aynı oranda ötekinin ihmal edilmesinin acısını duyarız. Özel hayat olmaksızın cemaatin aidiyetten çok baskıya benzediğini, cemaat olmaksızın da özel hayatın kendi olmak yerine yalnızlığa benzediğini fark ederiz. Güç ve seçim Yaptığım şeyi neden yaparım. Felsefi bir yaklaşım arayışı içinde olmadığım sürece, bu, üzerinde durmaya değmez basit bir soru olarak görünür. Yanıt açık değil midir. En azından, görüldüğü kadarıyla öyledir. Kuşkusuz, ben bunu yaparım çünkü... (dersliğe koşarım çünkü geçen dersi kaçırdığım için öğretmenden azar işittim ışıklarda durdum, çünkü orada karşıdan gelen trafik çok yoğundu yemek yaptım, çünkü karnım acıkmıştı blucin giydim, çünkü bugünlerde blucin giyiliyor.) Açıklamalarımı böylesine basit -aslında, tartışma gerektirmez- yapan şey hepimizin paylaştığı bir alışkanlığa -olayları onların bir nedenin sonuçlan olduklarına işaret ederek açıklama alışkanlığına- uygun olmalarıdır. Çoğu durumda, yaptığımız ya da başımıza gelen şeyleri açıklamaya sıra geldiğinde, başka bir şeyin de olduğu takdirde, açıklamayı istediğimiz olayın mecburen olacağına, başka bir ifadeyle, onun kaçınılmaz ya da en azından kuvvetle muhtemel olduğuna ikna olduğumuzda merakımız genelde giderilmiş olur. Yolun aşağısındaki evde neden patlama oldu. Çünkü havagazı tesisatında kaçak vardı. Bilirsiniz, gaz son derece yanıcı bir maddedir ve bir kıvılcım dahi onu alevlendirmeye yeter. Hiç kimse neden hırsız pencere camını kırdığında bir şey duymadı. Çünkü herkes uykudaydı. Bilirsiniz, insanlar normal olarak uykudayken sesleri duymazlar. Ve diğerleri. Demek ki açıklamalar, açıklamayı istediğimiz olayı başka, daha genel bir önermeden ya da bir dizi önermeden çıkarılmış olabilecek bir önerme olarak göstermekten ibarettir. Olayı öyle bir biçimde anlatırız ki, onu öz olarak kestirilebilir bir şey halinde görürüz genel yasa ya da norm ile içinde yasa ve normun kendilerini gösterdikleri belli koşulların mevcudiyeti veri olduğunda, o olayın olması gerekir ve o olayın yerini başka bir olay alamaz. Açıklama bir seçme, iradi bir ayıklama, keyfi bir olay sıralaması ihtimaline izin vermez. Gelgelelim, insan davranışlarına uygulandığında bu alışıldık açıklama önemli bir şeye değinmeden geçer. Değinmediği şey açıklamayı istediğimiz olayın bir kişinin eylemi olduğu ve eylemi yapan kişinin bir seçim yaptığıdır. O kişi başka türlü davranabilirdi. Ortada birden fazla eylem biçimi olmasına rağmen yalnızca o seçilmiştir ve bunun özellikle açıklanması gerektiği halde açıklanmamıştır. Bu olay hiçbir biçimde kaçınılmaz değildi. Ortada onun -hele hele kesinlik iddiasıyla- çıkarılabileceği bir genel önermeler dizisi yoktur. Biz bunu o olay olup bittikten sonra kavramaya çalışabiliriz geriye dönerek sonradan anlama sayesinde olayı -bu eyle- mi- faillerin yaptıkları şeyi yaparken izlemek durumunda kalmış olabilecekleri belli kuralların bir sonucu olarak yorumlayabiliriz. Gelgelelim, bu kurallar birden çok davranış biçimi doğurabilirdi. Ve failin onları izleme gereği yoktu. İnsan davranışı örneğinde, yukarıda gösterilen türden açıklamalar, hikâyenin tamamı, bilinebilecek her şey olarak tatmin edici değildir. Kendi deneyimimizden şeylerin insanlar tarafından bir maksatla yapıldıklarını biliriz. uyarım açlığımı gidermek ya da konuklarımın gönlünü hoş tutmak için yemek pişiririm çevremdeki çoğu insanın giydiği blucini göze batmamak ve şüphe çekmemek için giyerim). Demek ki, sırf derslere katılmanın üniversite yetkilileri tarafından şart koşulması yüzünden belirtilen saatte dershanemde oturuyor olmamda hiçbir kaçınılmazlık yoktur orada oturuyorum çünkü kurallara uymak istiyorum şu ya da bu nedenle bunun yapılacak doğru şey olduğunu düşünüyorum. Gayet haklı olarak bir kazadan kaçınmak istesem bile, durup yeşil ışığın yanmasını beklememde hiçbir kaçınılmazlık yoktur ben aynı şekilde tartışmasız bir biçimde ışıkların değişme sisteminin, kazaları önlemenin bir aracı olarak anlam taşıdığına ve bu nedenle uyulması gerektiğine de inanırım. Yaptığım her şeyin daima bir alternatifi, bir seçim şansı vardır. Açıkça söylersek, onun yerine başka bir şeyi yapabilirim. İnsan eylemleri, eylem koşulları ve faillerin güdüleri aynı kalsa bile, eskisinden farklı olabilir. Koşullar gözardı edilebilir, güdüler dışarıda tutulabilir ve bu ikisinden de farklı sonuçlar çıkarılabilir. Dolayısıyla, dış koşullara ya da genel yasalara işaret etmek bizi insan eyleminin söz konusu olmadığı durumlardaki gibi tatmin etmez. Biz biliriz ki, bu erkek ya da şu kadın nesnel olarak özdeş koşullarda (onları algılamaları gibi onlara atfettikleri anlamlar da değiştiği için, öznel olarak özdeş olmayan koşullarda) farklı davranabilirlerdi. Dolayısıyla, eğer o eylem biçiminin değil de bunun neden seçildiğini bilmek istersek, failin aldığı kararı düşünmemiz doğru olacaktır. Faili bir karar alıcı, eylemi de karar alma sürecinin sonucu olarak düşünmekten kaçamayız. Elbette karar almanın önemli rol oynamadığı türden bir insan , davranışı da anlaşılır bir şeydir. Bazı eylemler neredeyse düşünmeksizin yapılır, yani alternatifler üzerine bilinçli olarak kafa yorulmamış, bir müzakere konusu haline getirilmemiştir. Böylesi düşünümsüz yapılan davranışın iki türünden bahsedebiliriz. Alışılmış (bazen, pek yerinde olmasa bile, geleneksel denen) davranış bunlardan biridir. Sanki bedenimde bir çalar saat yerleştirilmiş gibi, ben normal olarak her gün aynı saatte kalkarım... Yarı uykulu bir halde sabah rutinlerime başlarım yüzümü yıkar, dişlerimi fırçalar, tıraş olurum. Bu rutini yerine getirmek için karar verdiğimi hatırlamıyorum aslında bunları yaparken başka şeyler düşünürüm (hiç dikkat etmediğimden, sıklıkla aynada yüzüme bakıp tıraş olup olmadığımı kontrol etmek durumunda kalırım). Her gün düzenli olarak aynı saatlerde, tam da genellikle yemek yediğim saatlerde, karnım acıkır. Akşam eve geldiğimde, âdeta otomatik olarak ışığı yakarım. Karanlık mı değil mi dikkat etmem, ışığın karanlığa karşı avantajlarına kafa yormam, birine karşı ötekini tercih etmem eylemimin içeriği ve maksadını neredeyse hiç düşünmem. Ancak genelde öyle olmasalar da, eve döndüğümde ışıkları açık bulmuşsam işte o zaman düşünmeye başlarım... Bu dikkatimi çeker çünkü günlük rutini sekteye uğratır olağanüstü bir şeyler olmalıdır - belki beklenmedik misafirler gelmiştir ya da daha kötüsü hırsızlar hâlâ içeridedirler... Üzerinde durup düşünmediğimiz olayların normal seyri aksamıştır. Alışılmış hareketler işe yaramayacaktır ve bu yüzden gelecek adımın ne olacağına ilişkin düşünmek ve bir karar vermek zorunda kalırım. Ya da başka bir örneği ele alalım Diğer odada masanın üzerinde bıraktığım kitaba ihtiyacım var. Onu almak için odaya gittiğimde, odayı karanlık buluyorum. Doğal olarak ışığı yakacağım ama fark ediyorum ki, biri kanapede uyuyor. Yine, alışılmış bir biçimde davranmam. Eğer ışığı yakarsam, uyuyanı uyandırabilirim. Ne var ki, eğer el yordamıyla kitabı bulmaya çalışırsam, istemeyerek bir sandalyeye çarpabilir ya da bir vazoyu kırabilirim ve yine uyuyanı rahatsız ederim. Koşullar artık rutin değildir ve alışkanlık birden işe yaramaz bir rehber olmuştur. Bu durum hiç kuşkusuz bir seçim gerektirir ve karar verme sürecim yine harekete geçer. Alışılmış davranış geçmişte öğrenilenlerin kalan özüdür. Bu alışkanlık geçmişte bir noktada edinilir. Ve daha sonra düzenli tekrar sayesinde beni düşünme, hesaplama ve karar verme gerekliliğinden kurtarır koşullar da düzenli kaldığı müddetçe, düzenli ve değişmez bir seyir içinde bir hareket diğerini izler. Gerçekten de, elemlerim ne kadar alışkanlık eseriyse, sorulduğunda onları açıklamam o kadar zordur. Bu eylemler ancak bir şeyler yanlış gittiğinde dikkatimi çeker, bilince çıkar. Görünüşte otomatik sabah rutinim bile, kendimi banyosundaki düzeneğin olması gerektiği gibi olmayan, yani benim alıştığım gibi olmayan bir evde bulur bulmaz ya da dişfırçamın kırılmış, sabunumun yerinden oynamış olduğunu görür görmez sekteye uğrar. Alışılmış davranışımın etkililiği bir bakıma eylemimin meydana geldiği çevrenin düzenliliği ve yerleşikliğine bağlıdır. Düşüncemin, oynasa bile, küçük bir rol oynadığı başka bir davranış türü vardır. Bu hissi eylemdir Güçlü duygulanımlardan a slınd a , akılyürütmeyi durduracak, bütün amaç kaygılarını ve eylemin olası sonuçlarını askıya alacak kadar güçlü duygulanımlardan- kaynaklanan eylemdir. Hissi eylem içten gelir ve failin karşı çıkması kolay değildir o argüman dinlemez, aklın sesine kulaklarını tıkamıştır. Genellikle duyguların bir patlamasını yakından izler. Zaman içinde yolculukla birlikte, tutkuların soğuması etkisini gösterir ve artık o eylemi yapmadan önce iki kere düşünürüm. Huysuz biri olarak, beni kızdıran ya da sevdiğim ve özen gösterdiğim bir kişiyi iteleyip kakalayabilirim. Ya da bütün paramı ani bir acıma ya da şefkat duygusuyla muhtaç birine verebilirim. Gelgelelim, bana verdiğini düşündüğüm bir zararın öcünü almak için bir kişiye karanlık bir sokakta pusu kurmaya karar vermişsem, bu pek hissi bir eylem olmayacaktır söz konusu ön müzakere bu eylemin, aksine, hesaplı bir kararın sonucu olduğunu akla getirir. Yine aynı şekilde, eğer muhtaç insanlara sunduğum yardım onların ya da Tanrı'nın gözüne girmek için yapılan maksatlı bir çabaysa, bu eylem de hissi olmayacaktır böylesi bir sunum daha çok hesaplanmış bir girişim içinde bir adım, bir amaca, bu örnekte, günahlarımın bağışlanması kurtuluşun kazanılmasına yönelik bir araç olacaktır. Bir eylem ancak düşünümsüz, kendiliğinden, Ön müzakere olmaksızın yapıldığı, ve argümanlara ağırlık vermenin ve etkilerini hesaplamanın zamanı gelmeden önce gerçekleştirilen bir eylem olduğu müddetçe hissidir. Alışılmış ve hissi eylemler genelde irrasyonel eylemler olarak tanımlanır. Bu tanım ile kastedilen şey, bu eylemlerin aptalca, sonuçsuz, yanlış ya da zararlı oldukları değildir. Aslında, bu tanım eylemin faydasına ilişkin hiçbir yargı içermez. Çoğu alışılmış rutinler çok etkili ve faydalıdır. Hayatımızda vazgeçilmez bir yer işgal ederler ve ayrıca bizi düşünmeye harcayacağımız onca zamandan kurtarırlar, hareketlerimizi daha az zahmetli kılarken görevlerimizi yerine getirmemizi kolaylaştırırlar. Benzer bir biçimde, bir saldırgana vurmak sonuçta onu gelecekte bu kötü tutumundan vazgeçirmenin birçok hesaplı, soğukkanlı yönteminden daha etkili olabilir. Eylem fayda getirmediğinde değil, fayda düşüncesi eylemden önce gelmediğinde, karar vermede bir etken olmadığında irrasyoneldir. Eylem karar vermenin sonucu olmadığında irrasyoneldir. Tersine, zıddı olan rasyonel eylem irrasyonel eylemden daha az etkili (ve daha az makul) olabilir. Rasyonel eylem, muhtemel birçok eylem biçimi arasından, failin bilinçli olarak eylemle varmayı amaçladığı sonuca en uygun olduğunu düşündüğü bir eylemi seçmesine dayanır (bu, araçsal rasyonellik örneğidir) burada araçlar verili amacın gerektirdiği şeye göre seçilmiştir. Alternatif olarak, rasyonel eylem değere göre rasyonel olabilir yani fail için farklı maksatlarla kullanılabilecek belli araçlar mevcuttur ve fail kalanların hepsinden daha değerli ( yürekten inandığı , çekici, arzu edilen, o an en derinden hissedilen bir ihtiyaçla en yakından ilgili) olduğunu düşündüğü bir amacı seçer. Rasyonelliğin araçsal ve değere göre rasyonel çeşitlerinin ortak özelliği, ikisinde de araçlara amaca göre değer biçilmesi ve bunların karşılıklı, gerçek ya da sanılan, uygunluklarının, doğru ya da yanlış karar arasında seçim yaparken başvurulacak nihai kıstas olarak görülmesidir. Uygunluğun sonuçta bir yanılsama olduğu ortaya çıkabilir, yapılan hesap geriye baktığımızda yanlış görünebilir o eylemi rasyonel kılan tek şey gerçekleştirilen eylemden önce bir hesabın yapılmış olmasıdır. Bütün bu karşılıklı eşleştirme, hesaplama, ölçüp biçme ve nihayet seçme işinin arkasında yatan temel fikir, o eylemin iradi olduğu müddetçe -fail kontrolü dışında ya da anlık bir tutku patlaması ile yaptığı şeyi yapmaya güdümlenmiş, itilmiş, çekilmiş ya da zorlanmış değil, özgür bir seçim yapmış ve eylemi gerçekleştirmiş olduğu müddetçerasyonel olduğu fikridir. Eylemlerimizi ne zaman bilinçli olarak ve kılı kırk yardıktan sonra seçersek, muhtemel sonuçları hakkında öngörüde bulunuruz. Bunu da, her şeyden önce, eylemin hayata geçirildiği durumun ve yaratmaya çalıştığımız etkilerin bütünlüğünü hesaplayarak yaparız. Kaynaklarım -cebimdeki banknotlardan oluşan bir nakit ya da bir banka hesabı biçiminde ya da kredi almak için yararlanabileceğim değerli malk mülk biçimindeparadan ibaret olabilir. Kaynaklarım başka insanların benim talep ettiğim şeyler karşılığında mübadele etmeye ihtiyaç duydukları şeyleri yaratmak için kullanabileceğim becerilerimi, sosyal sermayemi de -örneğin, elde etmek istediğim mal ve hizmetleri ellerinde bulunduran ve bu yüzden beni bekleyen işle ilgili olan insanlar nezdindeki konumumukapsar. Savunduğum ve saygı gösterdiğim değerler, ulaşabileceğim amaçları birbirleriyle kıyaslamamı ve hangisinin en iyi göründüğünü belirlememi sağlar. Kaynaklarımı birçok değişik biçimde kullanabilirim. Alternatif kullanımlar farklı çekicilik oranları taşımaları ve farklı nedenlerle çekici olmaları bakımından birbirinden ayrılır. Onlar farklı değerleri temsil ederler. Bazıları daha tatmin edici, daha vazgeçilmez ya da daha övgüye layık görünür. Bazıları en çok fayda sağlamaya aday olduğu için seçilebilir çünkü elimin altındaki kaynakların miktarını attırma ve böylece gelecekteki özgürlüğümün ufkunu genişletme ihtimaline açık olabilir. Son tahlilde yüz poundluk fazladan paramı yeni bir pikaba, bir tatile, sosyoloji kitaplarına harcama -ya da konut kredisi hesabımda tutma- kararıma yön veren, sahip olduğum değerlerdir. Kaynâkları- mın ve değerlerimin toplam tutarı bana özgürlük oranımı -ne yapabileceğimi ve benim durumumumda neyin söz konusu edilemeyeceğini- gösterir. Farklı insanların farklı özgürlük oranlan vardır. İnsanların seçme özgürlükleri, yapmaya karar verebilecekleri eylemlerin ufku bakımından farklılık göstermeleri, sosyal eşitsizliğin (yani, insanlar arasında ortaya çıkışları bakımından sosyal olan farklılıkların, insan ilişkileriyle meydana getirilip sürdürülmekte olan, farklı olarak dağlülabilen, hatta o ilişkideki bir değişimle tümüyle ortadan kaldırılabilen türden farklılıkların) özüdür. Özgürlük oranlarındaki farklılıktan genellikle güç farklılıkları olarak söz edilir. Güç aslında en iyi, hem herhangi bir eylemin amaçlarını özgürce seçmek hem de araçlara hükmetme anlamında eyleme yetisi olarak anlaşılır. Güç, yetkin kılma kapasitesidir. İnsan ne kadar fazla güç sahibi olursa, seçim ufku o kadar geniş, gerçekçi olarak verebileceği karar miktarı o kadar fazla, makul olarak onların istediklerini yerine getireceğinden emin olurken gerçekçi olarak gözetebileceği sonuçların alanı o kadar geniş olur. Güç sahibi olmak daha özgür olarak eyleyebilmek demektir ancak güç sahibi olmamak ya da başkalarından daha az güç sahibi olmak, kişinin seçim özgürlüğünün başkalarınca alınmış kararlar tarafından sınırlanması anlamına gelir. Hükmettiği kaynakların, A'nın B'ye A tarafından tespit edilmiş amaçlara erişmek için zorunlu davranış biçimleri dayatmasına izin verdiğinde başka bir ifadeyle bu kaynaklar, A'nın, B'nin amaçlarını A'nın kendi amaçlarına erişmesinin araçları haline getirmesine ya da aynı anlama gelmek üzere, B'nin değerlerini A'nın kaynaklarına dönüştürmesine izin verdiklerinde, A'nın B üzerinde güç sahibi olduğunu söyleriz. A'nın fiili ya da potansiyel eylemleri olmasaydı, B 'nin eylemlerinin olduğundan farklı olacaklarını tahmin edebiliriz B'nin amaçları başka birinin kaynakları olduğunda ve bu yüzden başka birinin amaçları için bir araç olarak kullanıldığında, B'nin seçim özgürlüğünden çok ciddi tavizler verilmiş olur. B 'nin eylemleri artık özerk değildir güdümlü hale gelmiştir. Örneğin, patronlarım benim üzerimde güç sahibidirler eğer onların koydukları kurallara ya da emirlerine uymazsam beni işten atabilirler ya da başardıklarım onlar açısından örnek teşkil ediyorsa beni ödüllendirebilir ve terfi ettirebilirler. Ne var ki, benim kaynaklarım arasında atıp alma, ödüllendirme ya da cezalandırma hakları yoktur, ben bunların karşılığını veremem. Dahası, patronlarım kartlarını ceplerini dolduracak şekilde oynayabilirler. Benim karşı koymam için iş işten geçene kadar niyetlerini gizli tutabilirler. Benim işyerindeki durumumu çok kötüleştirecek ve manevra özgürlüğümü daha fazla kısıtlayacak köklü yeni düzenlemeler tasarlayabilirler. Patronlarımın özgürlüğü üzerinde, onların gizli tasarılarının benim üzerimdeki etkisiyle aynı büyüklükte bir etki yaratabilmek için yapabileceğim çok az şey olduğundan, ben aynı gizlilik silahıyla karşılık veremem. Patronlarımın gizliliği, benim potansiyel olarak dağarcığımda saklayabileceğim her şeyden çok daha öldürücü bir silahtır. Ve bu yüzden biz birbirimizin durumunu etkileyebilmeaçısından son derece eşitsiz bir konumdayız. Karşılıklı ilişkimizde güç, eşit olmayan bir biçimde dağılmıştır bu, asimetrik bir güç ilişkisidir. Patronlarım eylemlerini benim seçim alanımdan çok daha geniş alternatifler arasından seçebilirler. Özgürlük oranlarımız arasında bu kadar büyük bir farklılık olması yüzünden ben muhtemelen patronlarım ne istiyorsa onu yapacağım, öyle ki benim kurallarına uyacağımı hesaba katarlar eylemlerini tasarlarken benim eylemlerimi ellerindeki kaynakları arasında sayabilirler. Benim seçim ufkum ne kadar sınırlıysa, davranışımı o kadar şaşmaz biçimde önceden kestirebilirler. Ben onlar için daha az sır, denklemlerinde daha az bilinmez bir nicelik ve dolayısıyla onların konumu açısından onların benim için olduğundan daha az bir belirsizlik kaynağı olurum. Benim onların amaçlarına uygunluğuma, tıpkı sahip oldukları sermaye ya da makineler gibi, tereddütsüz güvenilebilir. Özetlersek, güç, kişiye, başka insanların eylemlerini kendi amaçları olarak kullanma yetisi kazandıran şeydir daha genel olar rak güç, kişinin kendi amaçlarını seçmesi ve araçlarını hesaplaması üzerine başkalarının özgürlüğünün dayattığı kısıtlamaları azaltma yetisi kazandırır. Kişinin kendi özgürlüğünün artması demek olan başka insanların özgürlüğündeki böylesi bir azalma iki yöntemle başarılabilir. İlk yöntem, başka bağlamlarda ne kadar geniş görünürse görünsün, kaynaklarını birdenbire yetersiz ya da etkisiz hale getirecek bir biçimde ötekinin eylem koşullarım manipüle etmekten ibaret olan cebir uygulamadır. Güdümleyen tarafın çok daha iyi donanımlı olduğu bütünüyle yeni bir oyun alam yaratılmıştır. (Bir soyguncunun kurbanı ister zengin bir banker, güçlü bir politikacı ya da meşhur bir şovmen olsun, başka bağlamlarda onlara büyük bir özgüllük sağlayan karşılıklı kaynakları karanlık ve ıssız bir sokakta bıçağın ucu ya da kaba adale gücü karşısında kaldığı anda yetkinleştirme kapasitelerini kaybederler.) Özgürlükteki bu ani daralma, değerlerin zorla yeniden biçilmesi yoluyla olduğu gibi aslında seçim koşullarını normalde yüksek bir değer biçilen şeylerin birdenbire önemlerini yitirecekleri bir biçimde yeniden belirlenmesi yoluyla da başarılmış olabilir. Soyguncuyla bir gece karşılaşmasında, genellikle açgözlü biri için üstün değerler olan banknotlar ve kredi kartlarıyla dolu bir cüzdan birdenbire anlamsız hale gelebilir seçim artık daha az ya da daha çok para arasında değil, hayatla ölüm arasındadır. Hapishane ya da bir çalışma kampındaki kurumsallaşmış baskı koşullarında, yeni değerler -iyi yiyecek, hafif iş, çıkış ya da ziyaretçi kabul izni, tek başına ya da sıkı güvenlik koşullarında bir yerde kapatılmaktan kurtulma ya da yalnızca bir gardiyanın iyi muamelesi- eski, bir zamanlar göklere çıkarılan değerleri gölgede bırakabilir ve uğursuz ya da gülünecek değerler haline getirebilir. Toplama kampları gibi uç örneklerde, kendini koruma ve hayatta kalma değeri tutsakların bütün seçimlerinin önüne geçebilir. Diğer yöntem baskıdan daha dolaylı ve güç sahipleri açısından daha masraflıdır. Bu yöntem bir kişinin öteki insanların değerlerini kendi kaynaklan hanesine kaydetmesinden, başkalarının arzularını kendi çıkarına hizmet eder hale getirmek ten ibarettir. Daha özgün olarak bu yöntemde durum öylesine manipüle edilir ki, öteki insanlar gözettikleri değerlere ancak güç sahibinin koyduğu kurallara boyun eğerse erişebilir. Böylelikle düşmanların öldürülmesin- deki heves ve etkililik, kahraman askerin sosyal konumunun madalyalar ve şiltler ile yüceltilmesi yoluyla (geçmişte, şövalyelik ve tımar verme yoluyla) ödüllendirilir. Becerilerin ve bilginin resmi olarak tanınması, bir öğrencinin dersleri düzenli izlemesi ve ödevlerini zamanında teslim etmesi yanında okul yönetmeliklerine uymasına bağlı hale getirilir. Fabrika işçileri, kendilerini vererek sıkı çalışma ve idari emirleri koşulsuz yerine getirme koşuluyla hayat şartlarının iyileşmesini (ücretinin artmasını) güvence altına alabilir. Bu şekilde, astların değerleri üstlerinin kaynakları haline gelir astların düşleri ve istekleri gücü elinde bulunduranların belirlediği amaçların hizmetine koşulur. Sermayem yoksa, yaşamam istihdam edilmeme bağlıdır. Ne var ki, istihdam edilmek işin şartlarına uygun olarak hareket etmem gerektiği anlamına gelir özgürlüğü çalıştığım süre içinde askıya alırım. Özgür olarak daha iyi bir hayat standardını -ya da hatta yalnızca hayatta kalmayı- kendime gönüllü bağlandığım bir değer olarak seçtiğimde, artık özgürlüğümün önemli bir parçasını feda etmeden o değere erişmemin yolu kalmamış olur. Baskı uygulayabilen ya da ödülleri manipüle edebilen kişi aynı şekilde benim göz diktiğim değerlere erişme şansımı değiştirebilir. Onların kararları eylemlerimde kullanabileceğim kaynakların miktarını ya da kullanım biçimini etkiler. Onlar, yalnızca dolaylı bir yoldan bile olsa, eylemlerimin sonuçlarını da etkiler. Artık düşümün gerçekçi olmadığını gördüğüm için, geçmişte gözümü diktiğim bazı değerlerin peşinden koşmaktan vazgeçebilirim. Aradaki fark o kadar büyüktür ki, kapanma ihtimali neredeyse sıfırdır bezginlik ve acı gerçekler kapıya dayanmıştır ve yavaş yavaş ulaşmayı umduğum amaçlar (ve aslında bütün hayat planlarım) kişinin kurmaktan hoşlandığı ancak gerçekleşmesi için kılını kıpırdatmadığı türden tatlı hayaller haline gelmiştir. Eylemlerimin yönü değişmiştir eylemlerim artık daha gerçekçi amaçlara yönelmiş, kaynaklarımla yapabileceklerim hakkındaki düşüncem değişmiştir ve ben bundan böyle muhakeme düzenimi tersine çeviririm, yani artık amaçlarımı, araçlarıma bakarak tayin ederim. İhtimal o ki, sonuçta başlangıçta hayal ettiğimden çok daha aza razı olurum. İyi de, her şeyden önce, benim değerlerim nasıl oluşurlar. Neden bazı amaçlara değer verirken, ötekilere itibar etmem ya da on- lan küçümserim. Bu değerler benim özgür seçimime mi bağlıdır. Onları iradi olarak alabilir ya da bir kenara atabilir miyim. Ya da onlar, kaynaklarım gibi, öteki insanların eylemlerinden ve üzerinde kontrolüm olsa bile çok az olan koşullardan etkilenirler mi. Şu örnek üzerinde düşünelim Liseden sonra doğrudan üniversiteye git- mek niyetindeydim. Gelgelelim, dostlarım başka türlü karar verdi. Mevcut seçim şanslarımı değerlendirerek beni eğitime devam etmemin daha mutlu bir hayat sağlamayacağına ikna ettiler kendimi üç yıllık fedakârlığa, yarı açlığa mahkûm etmek yerine, biraz para kazanarak hayata doğrudan atılmam daha iyi olacaktı. Onların değerlendirmelerini dinledikten sonra, fikrimi değiştirdim ve bir okula başvurmak yerine kısa yoldan para kazanacağım bir iş aramaya başladım. Şimdi düzenli bir gelirim var insanın cebinde parası olması ve bu parayı sahip olmak istediği şeyleri satın almak için kullanması çok güzel. Bir süre önce, sendikadan arkadaşlar yönetimin birkaç kişiyi işten atarak tasarruf sağlamak amacıyla işyerinin yeniden örgütlenmesi kararını geri çekmesi amacıyla greve gitmemiz gerektiğini anlattılar. Benim işim ve gelirim güvencedeydi terfi ihtimalim yüksekti ve yeni düzenlemeyle daha da yükselecekti. Dahası, yönetim kurulu bir grev durumunda önemli müşterilerin kaybedileceğini ve sonuçta hepimizin işten atılacağım duyurmuştu. Ben bu ihtimalden hiç hoşlanmadım ne var ki, iş arkadaşlanmm çoğu iş güvenliklerinden önce dayanışmayı, paradan önce onurlarını düşünüyorlardı ve oylarını grevden yana kullandılar. Nüfuzdan bahsettiğimizde aklımızdan geçen işte budur. Gücün tersine, nüfuz değerleri doğrudan değiştirir Nüfuz, bazı amaçlarını diğerlerine göre daha çekici göstererek ve böylelikle daha fazla çabaya değer kılarak, önem sıralamasında çeşitli amaçların göreli konumlarında değişiklik yaratarak kendini gösterir. Değerleri seçmek, bazılarını ötekilerden üstün görmek, öncelik tanınan amaçların son tahlilde daha doyurucu olduğuna, daha büyük haz verdiğine, daha itibarlı, ahlâki bakımdan daha üstün olduğuna, estetik olarak göze daha hoş geldiğine -bütün olarak kişinin uygunluk ve uygunsuzluk anlayışıyla daha büyük bir uyum içinde olduğuna- inanmak anlamına gelir. Değerler her zaman bilinçli olarak seçilmezler. Daha önce gördüğümüz gibi, birçok eylemimizi alışkanlık gereği, bir rutin içinde yaparız ve onları neden alternatiflerine tercih ettiğimizi açıklamak zordur. Gerçekten bir yanıt vermek zorunda kaldığımızda, belki her zaman böyle olur ya da öyle işte gibi bir şeyler söyleriz - sanki alışkanlıkların sürdüğü zamanın uzunluğu o alışkanlıklara belli bir otorite vermiş ya da sanki birçok insanın böyle yapması kendi başına eylemi arzu edilir kılan bir değermiş gibi. Ne var ki, bunların sorgulama nedeniyle yapılan zoraki açıklamalar olduklarını hatırlayalım. Sorgulama başlamadan önce bunlar sorgulanan kişinin aklında zorunlu olarak mevcut değildir. Kendinizden de bilirsiniz, alışkanlıkla yapılan ya da geleneksel bir eyleme ilişkin söylenebilecek tek şey, bu eylemin gerekçelendirmeye ihtiyaç duymamasıdır. Kendini meşrulaştırma gereği duymadığı sürece bir eylem gelenekseldir geleneksel eylem meşruiyet olmaksızın yapılabilen eylemdir yani, hizmet ettiği düşünülen değerlere başvurmayı gerektirmez. Geleneksel eylem, genelde tek başına alışkanlığın gücüyle, aynı kalıba göre kendini tekrar eder. Çoğumuz üstüne basa basa gelenekçi olmadığımızı (yani, bize üzerinde düşünme ve düşündüklerimizi ifade etme fırsatı verilirse, eskinin ve ebedi olanın otoritesine karşı çıkacağımızı ve istikrarın ve değişmezliğin içkin değerine inanmadığımızı) söylesek bile, birçok gündelik etkinliğimiz geleneksel (alışılmış, rutin ve üstünde düşünülmemiş) niteliktedir. Alçakgönüllülük ya da başarı, dürüstlük ya da çalışkanlık, sıkı çalışma ya da eğlenme, tutarlılık ya da esneklik ölçütleri gibi, hayatlarımıza yön veren en bildik değerleri (eylemlerimizin özgün, amaçlarını seçerken önde gelen değerleri) bir bütün olarak çocukluk yıllarımızda ediniriz. En azından bu değerler bilinçdışı düzeyde çökelti halinde yerlerini alırlar onlar iradi olarak dile getirebileceğimiz ya da ne zaman bir karar alma durumunda kalsak kendi kendimize söyleme ihtiyacı duyduğumuz açıkça belirlenmiş bir dizi yönerge olmaktan çok, vicdanın sesidir. Biz çocukluk yıllarımı zm etkisini hissetmeyiz bile bu etkilerin başarısının bir ölçüsü de zaten onların unutulmuş ve artık dışsal bir baskı olarak algılanmaz olmalarından gelir. Bu dışsal etkinin ayrımına ancak bilinçli bir seçim yapmak durumunda kaldığımızda, yani benimsediğimiz değerlere meydan okunduğu, karşı çıkıldığı ve onlardan kendilerini meşrulaştırması istendiğinde varırız. Başka insanların değerlerini etkileme yetisi otoritenin bir vasfıdır. Otoritenin ölçüsü, insanların verili değerleri sırf başka birinin otorite sahibi kişi ya da kurumun- söz konusu değerleri somutlama-ı sı ya da savunması nedeniyle kabul etme ihtimalidir. Bir kişi ya da örgüt belli insanların gözünde, birtakım değerleri savunmaları o insanlar tarafından bu değerlerin kabul edilmesi ve hayata geçirilmesi için yeterli bir neden görüldüğü oranda, otorite sahibi olabilir. Bir kişinin ya da bir örgütün taşıdığı otorite, demek ki başka insanların onların örneklerini ya da tavsiyelerini izleme ihtimaline indirgenebilir. Bu itaat, bilgelik, doğruluk, deneyim, izlenen kaynağın ahlâki üstünlüğü gibi, her anlamda haklı çıkarılabilir. Ne var ki her bir durumda haklılaştırılan şey izleyenin böyle bir kaynağın gösterdiği yolun en doğru yol olduğuna ilişkin güvenidir. Üstün gördüğümüz değerleri son tahlilde kendimiz seçeriz. Sonuçta izlemeye karar verdiğimiz örneklere otorite bahşeden de/ hoşlanmadığımız örneklerin otoritesini reddeden de biziz. Kime güveneceğimize karar vermeden önce çeşitli rakip değer önderleri nin, kendilerine dair ya da başkalarının onlara dair örneklerinin üstünlüğü ve iyi, güvenilir bir örnek ortaya koyma yetileri hakkındaki iddiaları üstüne kafa yorabiliriz. Bizim için bir otorite haline gelmesi için, kişi ya da örgüt bir meşruiyet nedeni, neden kendi tavsiyelerinin (ya da değer sıralamalarının) başkalarına tercih edilerek izlenmesi gerektiğini gösteren bir kanıt ortaya koymalıdır. Böyle bir meşruiyeti zaten biliyoruz Bazı değerlerin sanki sırtlarını geleneğe dayamaları yüzünden saygı gördüklerini hatırlayalım. Denir ki, onlar zamanla onurlandırılmış ve sınanmıştır. İnsan geçmişe, bu geçmişi paylaşan gruba, birlikte koruduğumuz ortak mirasa sadık kalmalıdır. Denir ki, tarih mirasçılarını bağlar. Tarihin birleştirdiğini hiçbir insan ayırmaya cüret edemez. Eskilere dayanan erdemler salt eski olduklarından muhteremdir... Kanıtlama böyle sürüp gider. Bu genelde hakikati tersine çevirir Yıllanmışlığı yüzünden saygı duymak yerine, savundukları değerleri (bazen yeni damgası taşıyan, henüz keşfedilmiş değerleri) herkesin benimsemesi için çaba sarf edenler bunların eski çağların eseri olduğuna dair sahici ya da varsayılan tarihsel kanıtlar bulup çıkarmak üzere yüzlerini geçmişe dönerler. Tarihsel geçmiş imgesi her zaman seçmelidir bu örnekte geçmiş, mevcut değerlerin saygıdeğer yaşına güven duyulmasını sağlamak üzere bir araya getirilmiştir. İnsanların geçmişe duydukları saygı mevcut değerler yarışının hizmetine koşulmuştur. Belli değerlerin atalarımız tarafından savunulduğu bir kere kabul edildiğinde, onlar artık çağdaş eleştirilere karşı daha dayanıklı hale gelirler o güzel eski devirler, parlak bir başarıyla olmasa bile, tarihin sınavından geçmişken, öteki değerler hâlâ kendilerini kanıtlamamışlardır. Gelenekçi meşruiyet huzursuzluk ve endişeden başka bir şey doğurmayan hızlı değişim dönemlerinde özellikle çekici hale gelir. Şayet köktenci ve daha önceden bilinmeyen yenilik hareketleri eski ve denenmiş tarzların onarılması olarak takdim edilirse bu tür meşruiyet işe yarar böyle bir sunuş bazen, göründüğü kadarıyla, hızlı sosyal değişimin neden olduğu belirsizliği bir dereceye kadar azaltabilir ve görece güvenli, daha az sancılı bir seçim sunabilir. Alternatif, yeni değerleri bir vahiy -çığır açan bir keşfin sonucu, hakikatin özellikle derin bir kavrayışı ya da bilinmeyen ve bu yüzden tehditkâr olan geleceğin gizini çözen güçlü bir vizyon- olarak savunmak olacaktır. Bu tür argüman karizmatik meşruiyet ile birlikte gelir. Karizma ilk defa Kilise'nin inananlar üzerindeki derin ve karşı koyulmaz etkisi üzerinde yapılan çalışmalarda dikkat çeken bir nitelik olmuştur. Karizma kavramı bu örnekte inanan kişinin Kilise'nin hakikate ulaşmada bir ayrıcalıkla donatılmış olduğuna, bir kurum olarak Tanrı tarafından insanları dindar bir hayata ve son tahlilde kurtuluşa yönlendirmek üzere kutsandığına inanması demektir. Gelgelelim, karizma zorunlu olarak dinsel inançlarla ve kurumlarla sınırlı değildir. Ne zaman belli değerlerin kabulü, bu değerlerin sözcüsü ya da sözcülerinin görüşlerinin doğruluğunu ve seçimlerinin uygunluğunu temin eden insanüstü niteliklere (olağanüstü zekâ, uzak görüşlülük, sıradan kadın ve erkeklere kapalı olan bilgi kaynaklarına nüfuz etme) sahip oldukları inancıyla güdülenmişse, karizmadan bahsedebiliriz. Bundan dolayı sıradan insanın sıradan aklının karizmatik insanların yaptıklarını değerlendirme araçları yoktur ve bu yüzden onların kavrayış gücünden kuşku duyma hakkı da yoktur. Liderlerin karizması ne kadar güçlüyse, onların emirlerinden kuşku duymak o kadar güç, şiddetli bir belirsizlik durumuyla karşılaştıklarında insanların onların emirlerine uymaları o kadar huzur vericidir. Yerleşik davranış biçimlerini çabucak geçersiz kılan hızlı ve köklü sosyal değişimler çağında, hatasız değer seçiminin karizmatik garantilerine duyulan ihtiyaç durmaksızın artar. Gelgelelim, kurulu kiliseler bu talebin ancak küçük bir kısmına yanıt verebilmektedir. Kiliselerin henüz çare bulamadığı ya da bulduğu çarelerin pek işe yaramadığı yeni ve eşine rastlanmadık sosyal değişimlerin ürettiği çok sayıda seçim durumu vardır. Bu, ille de karizmatik otoritenin ilahi biçimlerinin itibarlarını kaybettiği anlamına gelmez. Televizyonun gözde hatiplerinin, dinsel guruların ve çeşit çeşit mezheplerin sunduğu güncel çözüm önerilerinin gösterdiği bir şey varsa, o da insanın değerlendirme kapasitesini çok aşan sorunlara insanüstü çözümler için duyulan geniş ve yaygın ihtiyaçtır. Görülmedik boyutlarda artan değer sorunlarına karizmatik çözümler