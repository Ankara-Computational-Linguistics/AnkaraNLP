maça çıktı. Osbourne daha sonra Gordon Strachan'ın Middlesbrough takımına kiralandı. Kiralandığı Boro'daki ilk maçında Crystal Palace'a deplasmanda 1-0 yenildi. Middlesbrough'a kiralanma döneminin bitmesinin ardından, Osbourne "Birmingham Mail" gazetesine verdiği demeçte; Aston Villa ile yaptığı sözleşmenin kalan yılları için kalmayı beklediğini, döndüğünde teknik direktör Martin O'Neill'in planlarında yer almak için zorlayacağını söyledi. Osbourne İngiltere 16 yaş altı millî futbol takımında görev yapmıştır. Osbourne, Kingsbury Koleji'nden mezun oldu. Kardeşi Isaac de Coventry City takımında aynı pozisyonda oynamaktadır. 6 Ekim 2009 tarihinde Osbourne, Aston Villa'nın Bodymoor Heath Antrenman Sahası'nda dört gün önce tutuklandı. Kings Heath polis merkezi tarafından sorgulandıktan sonra kefaletle serbest bırakıldı. Christmas Tree "Christmas Tree", Amerikalı şarkıcı Lady Gaga'nın ilk stüdyo albümü "The Fame"de yer alan bir şarkı. 16 Aralık 2008'de dijital olarak yayımlanan şarkının yazımını ve yapımcılığını Gaga, Martin Kierszenbaum ve Space Cowboy üstlendiler. Cowboy, şarkıda konuk sanatçı olarak da yer aldı. "Christmas Tree", müzikal olarak dans-pop ve elektropop etkilerine sahip bir Noel şarkısıdır. Klasik Noel şarkısı "Deck the Halls"tan örnekler taşımakta ve giriş bölümünde başka bir Noel şarkısı "The Little Drummer Boy"daki "Rum pum pum pum" sözlerini barındırmaktadır. Şarkı sözlerinde cinsel imalar bulunmaktadır. Şarkı, eleştirmenlerden karışık tepkiler aldı. Bazıları diğer Noel şarkılarına göre daha yaratıcı olduğu ve bireyselliği ön plana çıkardığı için şarkıyı överlerken diğerleri cinsel imalardan dolayı eleştirdikleri şarkının "aile için" olmadığını belirttiler. Yakaladığı satış rakamlarından dolayı şarkı, Ocak 2009'da Canadian Hot 100 listesinde yetmiş dokuzuncu sıraya yerleşti. 2010 yılının sonunda Japonya'da RIAJ Digital Track Chart listesinde on sekizinci sıraya ve "Billboard" Holiday/Seasonal Digital Songs listesinde yirmi üçüncü sıraya ulaştı. Aralık 2009'da, Amazon'un "25 Days of Free" kampanyası kapsamında ücretsiz indirildi. Şarkı aralarında "Now That's What I Call Christmas! 4"un da bulunduğu birçok derleme Noel albümünde yer aldı. "Christmas Tree", Lady Gaga ve Space Cowboy vokallerinin bulunduğu Noel müziği temalı bir şarkıdır. Şarkının yazımını ve yapımcılığını Gaga, Space Cowboy ve Martin Kierszenbaum üstlendiler. Space Cowboy ve Gaga bir Interscope Records kuruluşu olan, Gaga'nın çalıştığı müzik şirketi Cherrytree Records'ın başı Martin Kierszenbaum tarafından Los Angeles'ta tanıştırıldı. Kierszenbaum, Space Cowboy'un 2007'de çıkan single'ı "My Egyptian Lover"ı duyduktan sonra ikili arasında bir iş birliği önerdi. Kierszenbaum 2007 Noel'inde Space Cowboy ile iletişim kurdu, Space Cowboy da 31 Aralık'ta Gaga'yı aradı ve pullar, disko topları, Prince, David Bowie ve vücut boyama hakkında konuştular. İkili, Los Angeles'ta "Christmas Tree" ve Lady Gaga'nın albümü "The Fame"in bazı sürümlerinde bulunan "Starstruck"ı hazırladılar. Space Cowboy, Lady Gaga ile çalışmakla ilgili şunları söyledi: "Christmas Tree" geleneksel Noel şarkısı "Deck the Halls"un melodisi aynı kalmakla birlikte sözleri cinsel metafor ve imalar içerecek şekilde değiştirilmiş bir versiyonudur. Sözleri itibarıyla şarkı "Light me up put me on top/ Let's fa-la-la-la-la-, la-la, la, la" gibi dizelerden dolayı "edepsiz bir şenlik" havasındadır. "Washington Square News"den Stelios Phili tarafından yapılan bir analizde, şakayla karışık şarkının anlamının "Deck the Halls"un orijinal versiyonuna ve yeni yıldan önce söylenen bir Galler halk şarkısı olan "Nos Galan"a yakın olduğu belirtildi. Noel türünde olan şarkı synthesizerlar ile dans-pop ve elektropop ögeleri barındırmaktadır. Space Cowboy şarkıyı "fütüristik" olarak değerlendirdi. Yapımcı Kierszenbaum'un takma adı olan "Cherry Cherry Boom Boom"a şarkıda yer verildi. YouTube'daki "Gaga-vision" serisinin 25. bölümünde Gaga, şarkı hakkında "'Christmas Tree' en coşkulu bayramı kutlama ruhuyla ilgili ve size nedenini söyleyim: çünkü Noel, oğlanları ve kızları en çok azgın hissettiren bayram." açıklamasında bulundu. "Christmas Tree", Gaga'nın ilk single'ı "Just Dance" listelerdeyken, 16 Aralık 2008'de Interscope Records tarafından tanıtım single'ı olarak sadece dijital ortamda yayımlandı. MP3 olarak Amazon.com ve iTunes Store'da satışa sunuldu. Şarkı, Gaga'nın albümü "The Fame"in standart sürümünde yer almadı. Bir yıl sonra Aralık 2009'da, şarkı Amazon.com'un Aralık'ın ilk yirmi beş günü bir Noel temalı şarkının ücretsiz olarak indirilebildiği "25 Days of Free" kampanyası kapsamına alındı. "Christmas Tree" 6 Aralık'ta ücretsiz olarak sunuldu. Şarkı, hepsi 2009 Noel'inde yayımlanan pek çok derleme albümde yer aldı: Kanada'da "NOW! Christmas 4", Tayvan'da "Christmas 101" ve sezonluk derleme albüm "It's Christmas Time". "Christmas Tree", 2010 Noel'inde yayımlanan "Merry Xmas!" ve "Now That's What I Call Music!" serisinin parçası olan "Now That's What I Call Christmas! 4" toplama albümlerinde de yer aldı. "Christmas Tree" ayrıca Aralık 2010'da sadece Japonya'da yayımlanan CD single'larının yer aldığı box set olan "The Singles" albümünde, "The Cherrytree Sessions"tan üç canlı şarkının da bulunduğu dokuzuncu ve sonuncu CD'de yer aldı. "Christmas Tree" eleştirmenlerden karışık tepkiler aldı. "OffBeat" yazarı Alex Rawls, Amazon.com'un "25 Days of Free" kampanyası kapsamında yaptığı değerlendirmede şarkıyla ilgili olumlu görüş bildirdi. Daha dinî şarkıların sanatçıları Gaga'ya "dua etmeliler" diye espri yaparken şarkıyı kendisinden önce yayımlanan beş ücretsiz şarkıya göre "çok asık suratlı olmayan" bir şarkı olarak tanımladı. "Nouse"un müzik editörü Estrella Adeyeri, sahip olduğu "synth ritimleri ve sayısız Noel yortusu imaları" nedeniyle şarkıya olumlu yorum yaptı. "New York Post" yazarı Ryan Brockington, "favori tatil performansı" ve "kadınların özel bölgesinin bilinçaltı çam ağacı jingle'ı" olarak tanımladığı şarkıyı övdü. gay.com'dan bir eleştirmen şarkı için "mutlu" ve "edepsiz bir seçim" yorumunda bulunurken şarkının "karanlık çöküşünü" övdü. "The Philippine Star"dan Gino dela Paz şarkıyı "sıfırdan çılgına" gitmek olarak tanımladı ve "The Weekly Observer"dan Diana Nabiruma şarkı için "sade yaramaz ve kaçık" yorumunu yaptı. "Fast Forward Weekly"den Jason Lewis, şarkıyı "büyüleyici şekilde gülünç" buldu ve "piyasadaki en iyi “yeni” tatil müziği" olarak değerlendirdi. MTV'den Chad Bullock, "Christmas Tree"yi "geleneksel olmayan ve belli belirsiz cinsel" buldu ve "mükemmel" yeni Noel müzikleri listesine ekledi. "Marquette Tribune"den Molly Gamble, "utanmaz" olarak tanımladığı "Christmas Tree"nin "kötü gizlenmiş metaforları" nedeniyle şarkıyı olumsuz değerlendirdi. Gamble, sözlerine "Christmas Tree"nin aile ile birlikte dinlenemeyeceğini ve "Noel'i kirlettiğini" söyleyerek devam etti. HitFix'ten Katie Hasty ve Melinda Newman, bariz cinsel metaforlar içerdiği için eleştirdikleri şarkıyı "müthiş derecede aptal ve korkunç" ve "tüm zamanların gelmiş geçmiş en berbat yeni Noel şarkısı" olarak tanımlarlarken şarkı için çok olumsuz görüş bildirdiler. "Observer-Dispatch" yazarı Cassaundra Baber, "cinselleştirilmiş" olduğu ve "çocuklar için olmadığı" gerekçesiyle eleştirdiği şarkıyı "Korkunç tatil şarkıları" listesine ekledi. "Eye Weekly"den Chris Bilton tarafından "Now! Christmas 4" için yapılan bir değerlendirmede "My Christmas tree is delicious" sözlerinden dolayı şarkı için "porn-tastik" yorumunda bulunuldu. "Now! Christmas 4" için yapılan başka bir değerlendirmede, "Charlottetown Guardian" eleştirmeni Doug Gallant, "Christmas Tree"yi "korkunç bir teklif" olarak tanımladı. "Winnipeg Free Press"ten Beverley Lunney, "gerçekten şenlikli olmayan metaforları" nedeniyle dinleyenleri "rencide" edeceğini belirttiği şarkı için olumsuz değerlendirme yaptı. "Ottawa Sun"dan Darryl Sterdan, şarkıyla ilgili "Now! Christmas 4"u "almak için tek neden" yorumunu yaptı ve şarkının indirilmesini önerdi. "Now! Christmas 4" için yaptığı bir değerlendirmede "The Georgia Straight"ten John Lucas, şarkıyı "kirli elektro külüstürü" olarak tanımladı ve bu kibar albümdeki "tek istisna" yorumunda bulundu. "Chester Chronicle" eleştirmeni Polly Weeks, "It's Christmas Time" ile ilgili yaptığı bir değerlendirmede şarkıyı "gençleri mutlu edecek" bir şey olarak tanımladı. "Now That's What I Call Christmas! 4" ile ilgili yaptığı bir değerlendirmede "HiFi Magazine"den J Matthew Cobb, "Christmas Tree"den "edepsiz ama hoş" ve yeni şarkıların yer aldığı "iyiler listesinin"nin bir parçası olarak söz etti. Yakaladığı yüksek dijital satışlardan dolayı "Christmas Tree", Ocak 2009'un ilk haftasında Canadian Hot 100 listesine yetmiş dokuzuncu sıradan girdi ve listede bir hafta kaldı. Kasım 2010'da "Christmas Tree" Japonya'da RIAJ Digital Track Chart listesine on sekizinci sıradan girdi. Şarkı daha sonra listeden ayrılmadan önce sırasıyla 51, 74, 81 ve 100. sıraya geriledi. Ayrıca Kasım 2010'da, ABD'de "Billboard" Holiday/Seasonal Digital Songs listesinde yirmi üçüncü sıraya ulaştı. Aralık 2010'da Nielsen SoundScan ve Nielson BDS tarafından hesaplanan kış dönemi satışları ve radyoda çalınmalara göre şarkı "Billboard"un "Hot 100 Holiday Christmas Songs" listesinde yirmi üçüncü sırada yer aldı. Tan Son Nhut Hava Üssü Tan Son Nhut Hava Üssü (Vietnamca: Căn cứ không quân Tân Sơn Nhứt), Vietnam Hava Kuvvetleri'ne ait bir hava üssüydü. 1955 ile 1975 yılları arasında hizmet vermiştir. Vietnam'ın güneyinde, Ho Şi Min Kenti yakınlarında bulunur. Vietnam Savaşı sırasında Amerika Birleşik Devletleri tarafından da kullanılmıştır. Rakımı 10 metredir. 1920'lerde, Fransız kolonisi döneminde yapılmıştır ve günümüzde adı Tan Son Nhat Uluslararası Havalimanı olup sivil havacılığa hizmet vermektedir. Serpilme diyagramı Serpilme diyagramı, bir tür kalite diyagramı. Serpilme diyagramı, iki farklı değişkenin arasındaki ilişkiyi belirlemek için kullanılır. Aralarındaki ilişkinin sebebi görülemese de, ilgili iki değişkenin arasında direkt olarak bir ilişki bulunup bulunmadığı ve bu ilişkinin ne derece güçlü olduğu görülebilir. Aralarında ilişki bulunan iki değişkenin değerleri diyagramda bir çizgi boyunca uzanacaktır. Karşılık gelen değerler bu çizgiye yaklaştıkça aralarındaki ilişkinin güçlendiği anlaşılır. Serpilme diyagramı aynı zamanda 7 temel kalite kontrol aracından birisidir. "Neden ve etki diyagramı+Serpilme diyagramı=Kalite problemlerinin çözümü". Buradan anlaşıldığı üzere kaliteyle alakalı bir problem yaşadığımız zaman neden ve etki diyagramı oluşturulur. Bu problemimize hangi kaynakların sebep olduğu detaylı bir şekilde görmemize yardımcı olur. Buna ek olarak bu kaynakların birbirlerini etkileme derecelerini yani birbirleri ile bağlantılarını görmek için serpilme diyagramı çizilir. Böylece kalite probleminin kaynaklarının detaylı bir şekilde tespiti ve analizi yapılmış olur. Yukarıda gerçekleştirilen adımlardan sonra, ortaya çıkan durum ile ilgili genellikle 6 farklı yorum vardır: Rovigo ili Rovigo ili, kuzeydoğu İtalya'da Veneto bölgesinin ili olup merkezi ismini aldığı Rovigo şehridir. İlin alanı 1.789 km² olup bu ile bağlı olan 50 komün bulunur. Rovigo ilinin doğusunda Adriyatik Denizi kıyıları; kuzeyinde Verona ili, Padova ili ile Venezia ili]; batısında Lombardiya Bölgesi'ne bağlı Mantova ili ve güneyinde Emilia-Romagna Bölgesi'ne bağlı Ferrara ili] yer alır. Rovigo ili hemen hemen tümüyle ovalık-dümdüzdür ve "Polesine" coğrafi bölgesinden oluşur. Buna iki istisna en batıda bulunan "Garandı Veronesi Vadisi" ve ortadoğuda Verona ili sınırında Cavan beldesi civarıdır. Bu düzlük arazi Verona ili sınırından, (Rosolino, Porto Viro Tolle ve Ariano del Polesine beldelerinin bulunduğu) Po Nehri'nin Adriyatik Denizine kavuştuğu ağzına kadar doğu-batı ekseninde 100 km ve kuzey-güney ekseninde 18 km uzanır. Bu bölgenin rakımı -2 m ve 15 m arasında değişir ve yüzölçümü yaklaşık olarak 1,789 km². İlin ve düzlüğün doğu bölümü Po Nehri deltasını kapsamaktadır. Kuzeyde Venezia ilindeki "Cavareze" ile güneyde "Po di Goro" arasındaki bu bölgede Po Nehri her biri değişik isim verilmiş birkaç kanala ayrılır. Delta bölgesi devamlı olarak değişip nehrin getirdiği alüviyonlar dolayısıyla kara arazisi devamlı büyümektedir. Po Deltası devlet koruması altında olan bir milli doğa parkıdır. Rovigo ili nüfusu (1.3.2010 itibarıyla) 247.542 kişi ölüp nüfus yoğunluğu 138,4 kişi/km² dir. İlin gençlerin ilden göçmeleri dolayısıyla günümüzde bile Roviga ili büyük demografik sorunlarla karşılaşmaktadır. Roviga'lu gençler hem il içinde kırsal alanlardan daha hem ilin şehirleşmiş alanlara göçmekte ve hem de Veneto bölgesinin ve diğer Kuzey İtalya bölgelerinin gelımış bölgelerine iyi gelir getiren iş bulmak için ili gençken terk etmekte; belki bir kısmı da emeklilikleri için tekrar geri dönüş yapmaktadır. Bu genellikle nüfusun ihtiyarlamasına ve bununla bağlantılı ihtiyar nüfus sorunlarının ortaya çıkmasına neden olmaktadır. Rovigo ilinin nüfus sayımlarına göre 19. yy ve 20. yy.da gelişmesi şu gösterimde izlenebilir: Rovigo ili İtalya'nın kuzey-güney ulaşım ekseni üzerindedir. Bologna ile Padova'yı bağlayan A13 ödemeli otoyolu Rovigo ilindeki ulaşım koridorundan geçmektedir. Venedik ve Ravenna bağlantısını sağlayan devlet karayolu SS309 "Römea" Devlet Yolu da Rovigo'dan geçer. Rovigo ilinin tümünü kuzey-güney ekseninde geçecek olan yeni yapılmakta olan SS434 "(Transalpina" Yolu'da Rovigo ilinden geçmesi tasarımlıdır ve şu arada bu yeni yol sadece Rovvıgo şehri ile Verona şehrini bağlamaktadır. İlin ekonomisi tarıma bağlıdır. Buğday, mısır, pirinç/çeltik ve şeker pancari tarla bitkileri tarımı önemli olduğu gibi bağcılık; önemli ölçüde elma, armut, sefalı üreten meyvecilik ve domates ve diğer sebzelerin üretilmesi önemli tarımsal sektörlerdir. Po Nehri deltasını da çok sayıda balık çiftliği de bulunmaktadır. Rovigo şehrinde ve ilin diğer bazı daha küçük beldelerinde küçük ve orta çaplı sanayi imalat fabrikaları daha çok (birçok şeker fabrikası gibi) besin üretimi, madeni eşya üretimi, marangozluk mamülleri; tekstil; yapısal dönetim maddeleri gibi alanlardadır. Rovigo ilinin sahillerinde, daha çok iç İtalyan yazlık tatilcileri çekecek şekilde organize edilmiş plaj şehirleri de bulunur. Bunlar arasında Rosolina Mare, Rosa Pineta, İsola di Albarella sayılabilir. Rovigo ili 1.789 km² lik bir alana ve (1.3.2010 itibarıyla) 247.542 kişilik bir nüfusa sahiptir. 50 adet komünü vardır. Bu ilde "İtalya'nın Şehirleri (Città d'Italia)" statüsü olan (antik beratıyla)) Adria, (16 Nisan 1817'den beri) Badia Polesine; (1816'dan beri) Lendinara; (14 Kasim 2001'den beri) Porto Viro ve (24 Nisan 1815'ten itibaren) Rovigo bulunur. Nüfus sıralamasına göre ile ilde bulunan en büyük 10 komün şunlardır: Donald Adamson Donald Adamson (d. 30 Mart 1939), İngiliz yazar ve tarihçisidir. Yazdığı kitaplar ""Blaise Pascal: Mathematician, Physicist and Thinker about God"" işe diğer kitaplardır. Manchester Gramer Okulu ve Oxford'aki Magdalen Koleji'nde eğitim görmüş olan Adamson 1971'de dahil olmuştur DPhil. 1969 ve 1989 tarihleri arasında Londra Üniversitesi'nde profesör olarak eğitim vermiştir. 1989 yılında Cambridge'ki Wolfson Koleji'nın üyesi olmuştur. Adamson "Royal Society of Literature" (FRSL), "Royal Historical Society" (FRHistS) ve "Society of Antiquaries of London" (FSA) üyesidir. 1986’de Fransız hükûmeti tarafından "Palmes Académiques" unvanıyla ödüllendirildi. İzmir bibliyografyası Pareto diyagramÄ± Pareto diyagramı, bir tür kalite diyagramıdır. İtalyan ekonomist Vilfredo Pareto 1897 yılında gelir dağılımının eşit olmadığını göstermek amacıyla bir formül geliştirmiştir. Ardından 1907 yılında Pareto'nun teorisine benzer bir teoriyi Amerikan iktisatçı M.C. Lorenz grafik olarak kullanmıştır. Bu iki iktisatçının kullandığı bu oran 20/80 olarak açıklanmıştır. Bu açıklamayla gelirin %80'lik kısmının toplumdaki %20 lik bir gruba ait olduğu hipotezi ortaya atılmıştır. Dr J.M. Juran ortaya atılan bu hipotezi kalite kontrol alanında uygulamıştır. Daha sonraki zamanlarda sadece kalite kontrolde değil hayatın diğer alanlarında da kullanılabilecek olan bu ilkeye Juran, pareto ilkesi adını vermiştir. Pareto diyagramları bir problemi oluşturan sebeplerin ne olduklarını ve önem derecelerini belirlemek için kullanılır. Kalite kontrolde, artan hatalı üretimin veya müşteri şikayetlerinin arkasındaki sebeplerin önem derecelerine göre sıralanmasında kullanılabilir.Diyagram genellikle pareto İlkesini doğrular niteliktedir. Soldaki dikey eksen genellikle frekansı temsil eder. Fakat maliyet gibi başka bir birimi de temsil ettiği durumlar olabilir. Sağdaki dikey eksen ise kümülatif yüzde oranını gösterir. Sebepler azalan değerlerine göre sıralandığından, kümülatif fonksiyon da azalarak artacaktır. Pareto diyagramı 7 temel kalite kontrol aracından birisidir. Müşteri odaklılık Müşteri odaklılık, koşulsuz müşteri memnuniyeti değil; doğru müşteriye, doğru zamanda, doğru fiyat ile doğru teklifin yapılmasıdır. Müşteriye hak ettiği düzeyde hizmet verilmesidir. Müşteri odaklı yapılarda her müşteri eşit değildir. Önce "müşteri" tanımının, sonra da "iyi müşteri" tanımının yapılması gerekir. Müşteri odaklılık, doğru ve kullanılabilen müşteri bilgilerinin tutulduğu ve doğru teklifin sunulmasını sağlayan bir "altyapı"; müşterilerin işlerini, sorunlarını kolayca gidermelerini sağlayan ve müşteri tecrübesi yönetimi ile oluşturulmuş "süreçler"; müşteri gruplarını (segmentleri) temsil eden segment yöneticilerinin ürün yönetiminde söz sahibi olduğu bir "organizasyon yapısı" ile gerçekleştirilebilir. Müşteri odaklılık, toplam kalite yönetiminin en temel ögelerinden olup aynı zamanda işletmeye en çok karı getirecek olan alandır. Toplam kalite yönetiminde "iç müşteri" ve "dış müşteri" olmak üzere 2 tip müşteri kavramı vardır. İç müşteri, üretim sürecinde ürüne katkıda bulunan her departman diğer departmanların müşterisidir. Bu anlayışa göre firma içindeki müşteriler olarak nitelendirilen departmanlar bir sonraki müşteriyi memnun etmeye çalışacağından ürün son müşteriye ulaştığında aynı zamanda en yüksek kaliteye de ulaşmış olacaktır. Dış müşteri ise işletmenin ürettiği ürünleri satın alan esas müşteridir.. Toplam kalite yönetiminin müşteri odaklılık ile ilgili bazı farklılıkları vardır. "Toplam kalite yönetimi"nde iç müşterilerin etkinliği, katılımı artırılarak iç süreçlerdeki kalitenin artırılmasına ve böylece dış müşterilerin memnuniyetinin sağlanmaya çalışılır..Klasik yönetimden farkı burada ortaya çıkmaktadır. Klasik yönetimde organizasyon ne üretirse müşteri onu almak zorunda idi. Ancak yeni yaklaşımlar müşterinin istek ve beklentilerinin rekabet ortamı için önemli olduğunu savunmaktadır. Şirketler değişik yöntemlerle müşterilerinin gereksinim ve beklentileri hakkında bilgi toplarlar ve bunları müşterilerinin memnuniyet düzeylerini ve aynı zamanda performanslarını ölçmek amacıyla kullanırlar. Kullanılan bazı anahtar uygulamalar şunlardır ; ve özellikle beklentilerle ortaya konulanlar (ürün ve hizmet) arasındaki farkın anlaşılmasına izin verir. IC 2118 IC 2118 (ayrıca NGC 1909 ve benzerliğinden dolayı Cadı Başı Bulutsusu olarak da bilinir), eski bir süpernova kalıntısı veya Avcı yakınındaki üstündev yıldız Rigel tarafından aydınlatılan bir gaz bulutu olduğuna inanılan çok sönük bir yansıma bulutsusu. Bulutsu, Irmak takımyıldızı yönünde yaklaşık olarak 1000 ışık yılı uzaklıktadır. Toz parçacıklarının doğası gereği mavi ışık, kırmızı ışığa göre daha iyi yansıtılır ve bu da bulutsunun mavi renginin etkenidir. Radyo gözlemleri, moleküler bulutlar ve yıldız oluşumlarının bir göstergesi olan önemli karbon monoksit emisyonu göstermektedir. Bulutsunun derinliklerinde ön anakol yıldız adayları ve bazı klasik T-Tauri yıldızları tespit edilmiştir. Joseph Juran Joseph Moses Juran, 1904 yılında Romanya'da doğdu. 1912 yılında ABD’ye göç etti. Minnesota Üniversitesi, Elektrik Mühendisliği Bölümü’nden mezun oldu. Daha sonra Chicago’da Loyolo Üniversitesi’nden Hukuk doktorası aldı. William Edwards Deming gibi o da gerek ABD’de gerek Japonya’da toplam kalite yönetiminin yaygınlaşmasında çok önemli rol oynadı. 1981 yılında Japon İmparatoru, Hirohito tarafından Order of Sacred Treasure ile ödüllendirildi. Juran toplam kalite yönetimi alanında çok önemli eserler yayınladı. Juran’ın Kalite Kontrol El Kitabı (Juran’s Quality Control Handbook) adlı çalışması toplam kalite yönetimi alanında klasik ve en önemli eserlerden birisi olarak kabul edilmektedir. Bunun dışında birçok kitap ve çok sayıda makale yayınladı. Juran, ayrıca “Pareto İlkesi” olarak adlandırılan ilkeyi savunmaktadır. Pareto ilkesi, 80/20 kuralı olarak da bilinir. Juran, sorunların yüzde 80’inin, olası sebeplerin yüzde 20’si tarafından oluştuğu ilkesini savunur. Özetle, sonuçların büyük çoğunluğu, sebeplerin küçük bir yüzdesi tarafından ortaya çıkar. Juran üçlüsünü aşağıdaki üç temel kalite süreci oluşturur: Juran, organizasyonda kalite devrimini başarmak için şu ilkelerin önemli olduğunu vurgulamaktadır: Ürün veya hizmet kalitesini dünya seviyesine getirmek isteyen şirketler, Juran'a göre aşağıdaki adımlara uymalıdır: Salim EnsarioÄŸlu Mehmet Salim Ensarioğlu (d. 1955, Dicle, Diyarbakır, Türkiye), Türk siyasetçi. Lise mezunudur. Serbest İnşaat Müteahhidliği, Madencilik, Çiftçilik, Dicle İI Genel Meclis Üyeliği, XIX., XX.ve XXI. Dönem Diyarbakır Milletvekilliği ile Devlet Bakanlığı yapmıştır. Evli ve on bir çocuk babasıdır.2018 yılında yapılan seçimlerde İyi Parti’den Diyarbakır 1.sıra Milletvekili Adayı Olmuş ancak seçilememiştir. Aleksios (I. Andronikos'un oğlu) Aleksios Komninos (yaklaşık 1170 - 1199), Bizans İmparatoru I. Andronikos () ile akrabası ve metresi Theodora Komnini'nin oğlu. İmparator I. Manuil () hükümdarlık döneminde, Aleksios sürgünde babası Andronikos'a eşlik etti, diğer yandan, Gürcistan Krallığını ziyaret etti. Akrabaları Gürcü Kral III. Giorgi, Andronikos'a Gürcistan'ın doğusunda Kaheti'de birçok kale vermiştir. Andronikos, Konstantinopolis'e dönüp, 1183 yılında Bizans tacını giydiğinden sadece 2 yıl sonra tahtan indirilip öldürüldü. Aleksios, babasının mülklerini tekrar alacağı Gürcistan'a sığındı. Bu noktada bazı Gürcü soylular, Gürcistan Kraliçesi Tamar'ın eş adayı olarak Aleksios'u düşündüler. Gürcü tarih geleneğine göre, Aleksios'un soyu Gürcistanda devam etmiş ve Andronikaşvili ("Andronikos Aşısı") isimli asil bir sülale doğmuştur. Andronikaşvili sülalesinin erken döneminin aşırı parçalı doğasına rağmen, Profesör Cyril Toumanoff (1976), sülalenin Komninos kökünü makul kabul eder fakat Kuršankis (1977) ise bunu sadece bir efsane kabul eder. Toumanoff, ayrıca Alastani bölgesel krallarının (yaklaşık 1230-1348), Gürcü Komninos/Andronikaşvili kökünüde kabul eder. Şişman Domuz Şişman Domuz; (İngilizce: Fat Pig) (Amerikalı oyun yazarı ve bağımsız film yönetmeni Neil LaBute'un 2004 yılında yazdığı, "güzellik kavramı" üzerine yazdığı üçlemenin, ikinci oyunudur. Oyun, Türkiye'deki ilk sahnelenişi 8 Aralık 2010 tarihinde Bakırköy Belediye Tiyatroları tiyatroları tarafından gerçekleştirilmiştir. Kalite Ã‡emberleri Kalite çemberleri bir işletmede kalite, verimlilik, etkinlik, etkililik gibi problemleri analiz etmek ve çözümleri yönetime önermek için sayıları 5 ile 10 arasında değişen çalışanların tamamen kendi istek ve katılımlarıyla belirlenmiş zamanlarda düzenli olarak toplanan küçük çalışma gruplarıdır. Aynı zamanda bu gruptaki kişiler konuyla alakalı eğitimlere tabii tutulurlar . Böylece kişiler ne yapmaları gerektiği hakkında bilgilendirilmiş olur. Japonya'da "Jishu Kami" (kendi kendini yöneten, deneten) adı verilen kalite çemberIeri İngilizcede "quality control circles" olarak anılmaktadır. Kalite çemberleri, Türkçede "kalite kontrol çevrimleri", "kalite ekipleri", "kalite kontrol çemberleri" gibi değişik adlarla anılmıştır. Kalite çemberlerinin temel amacı;çalışanların becerilerinden yararlanarak aynı zamanda işlerini benimsemelerini, tatmin olmalarını sağlayıp yönetime katılmalarını sağlamaktır.. Kalite çemberleri, şirket bünyesindeki problem çözme ve sürekli iyileştirme süreci dahilinde çalışanların da katılımlarının sağlandığı resmi yapılar olarak da adlandırılabilir. Sürekli iyileştirme ile paralel yürüyecekleri için de devamlı olarak işler durumda olmalıdırlar, her türlü etkiden bağımsız olarak işlevlerini sürdürmelidirler. Kalite çemberleri uygulamalarına genellikle üretim sektöründe rastlansa dahi bu felsefe çok daha geniş bir iş alanında uygulanabilir. 2 temel fikir üzerine inşa edilmişlerdir: çalışanlar iş ile ilgili her türlü detaya hakim olacakları için yönetim kademesine oranla daha iyi gelişmelere yol açabilirler; ayrıca çalışanlara bu çeşit bir sorumluluk verilmesi onları bu yönde oldukça motive edecek bir faktör olacaktır. Kalite çemberini oluşturan çalışanlarda etkin ve etkili bir takım ruhunun yaratılması için takımların aşağıdaki özelliklere sahip olmaları gereklidir: Kalite çemberleri'nin ilk uygulandığı yer Japonya'dır. Frederick Winslow Taylor’un “Bilimsel Yönetimin Esasları” isimli kitabı 1911 yılında Japoncaya çevrilmiş ve Japonlar kitapta yer alan ilkeleri kendi bakış açılarına, tekniklerine göre yorumlamışlardır..Bu yıllardan daha önce ise Elton Mayo önderliğinde yapılan "Hawthorne" araştırmalarıyla verimlilikle çalışma ortamı arasındaki ilişki kurularak ilk kez kalite çemberlerinin temeline değinilmiştir. Bu araştırmaların en önemli sonucunda işletmelerde insan gücünden en iyi yararlanmanın onun ihtiyaçlarının karşılanmasıyla olacağı anlaşılması gruplar halinde çalışmayı akıllara getirmiştir.. Hawthorne araştırmalarının bir diğer önemli sonucu ise, işletmelerdeki çalışanların kendilerini ilgilendiren herhangi bir konuda fikirlerinin alınarak uygulanması isteği olmuştur. Böylece çalışanların katılımı sağlanarak grup çalışmalarının yapılması gerektiği işletmelere kabul ettirilmeye çalışılmıştır. Ancak Hawthorne araştırmaları sonucu ulaşılan bu gerçekler uygulanmamıştır. Daha sonraları 1960'lı yıııarda Japonya'da özü önceki yapılmış çalışmalara dayanan kalite çemberleri uygulanmaya başlanmıştır. Kalite çemberlerinin işletmelerde uygulanmasının amaçları temel başlıklar halinde aşağıdaki gibidir.: Kalite çemberlerinin uygulandıkları işletmelerde hem firmaya hem de çalışanlara sağladıkları yararlar aşağıdaki gibidir: Kuruluşlara yararları; Çalışanlara yararları; Kalite çemberleri, çalışanların gönüllülük esasına göre bir araya gelipgrup çalışmasının gerektirdiği bir organizasyonel kültür içerisinde yürütülür.. "İşleyiş Biçimi" ve "Sorun Çözme Yöntemleri" olmak üzere aşağıda belirtilen adımlardan oluşur: Kalite çemberlerinin işleyiş aşamaları; Kalite çemberlerinin başarısını etkileyen pek çok faktör bulunmaktadır. Bunlardan ilki kalite çemberlerinden beklentilerdir. Bir soruna çözüm getirmek amacıyla toplanan kalite çemberleri işletmeye ve çalışanlara ait amaçlarla bir araya gelmektedir. Çemberlerin çalışanlar açısından; grup bilincini yerleştirmek, takım çalışmasının önemini göstermek, insan ilişkilerini iyileştirmek, benlik ihtiyaçlarını karşılamak gibi pek çak amacı bulunmaktadır. İşletme açısından ise kalite çemberleri kurulurken kaliteyi iyileştirmek, verimliliği artırmak, maliyetleri .düşürmek, üretimi artırmak gibi hedefler konmuştur. Ancak kalite çemberleri, çalışanların ihtiyaçlarını bir yana bırakıp,öncelikle işletme amaçlarının gerçekleştirilmesine yönelirse istenen başarı elde edilemez. Çalışanların yaptığı işi ve çalıştığı işletmeyi benimsemesi, takım ruhunu kavraması, işiyle ilgili doyuma ulaşması gibi amaçların yerine getirilmesine öncelik veren işletmeler kalite çemberi ile istedikleri sonuçlara varabilmektedir ve beklentilerine ulaşabilmektedir. Bu nedenle işletmeler, kalite çemberleri ile ilgili alarak saptadığı amaçların öncelik derecesini iyi belirlemeli ve ulaşmak istediği sonucun buna bağlı olduğunu unutmamalıdır. Çemberlerin başarı faktörlerinden bir tanesi de yönetimin tutumudur. Üst yönetim ile alt kademe arasındaki iletişim kanallarının tıkalı olmadığı, yönetimin çalışanlarıyla iletişim halinde olduğu, onlarıın sorunlarıyla ilgildıdiği işletmelerde kalite çemberleri daha başarılı almaktadır. Zaten astlarla ilişkinin kalmadığı, onlara değer verilmediği bir ortamda üst yönetim kalite çemberlerinin uygulanmasına izin vermeyecektir. Çünkü çemberlerin temelinde sorunlara mümkün olduğunca en alt kademedeki Çalışan tarafından ele alınıp, sorunun nedenlerinin araştırılması, nedeni ortadan kaldıracak çözümler geliştirilmesi ve bu çözümü aktarması düşüncesi yatmaktadır. Ancak böyle bir uygulamanın otoriter, çalışanlara fikirlerin üst yönetim tarafından empoze edildiği, astların hiçbir söz hakkı almadığı işletmelerde yerine getirilmesi mümkün değildir. Bu yüzden kalite çemberlerinin işlemesi ve başarılı olması, ancak demokratik, ast-üst ilişkilerinin sağlıklı olduğu, astlara güvenildiği ve onların gelişmesine yardımcı alacak her türlü çabanın sarfedilmeye hazır olduğu işletmelerde mümkün almaktadır. Orta ve alt kademe yönetiminin durumu da çemberlerin başarısını etkileyen faktörlerden bir diğeridir. Çemberlerin yapısına lider, üye ya da rehber alarak katılan orta ve alt kademe yöneticileri de çemberin başarısını önemli ölçüde etkilemektedir. Orta ve alt kademe yöneticilerin rehber olarak katıldığı toplantılarda, yöneticiler sorun çözme teknikleri ve diğer konularda oldukça yetersiz bilgi düzeyine sahip üyeleri yönlendirecek ve yönetecektir. Bu nedenle rehber olarak toplantıya katılacak kişinin teknik konularda iyi bir eğitim alması gerekmektedir. Aynı zamanda rehberin almış olduğu bilgileri doğru ve eksiksiz bir biçimde grup üyelerine aktarması da önemli bir başarı ölçütüdür. Bunu başarıyla yerine getirebilen rehber; üyeleri doğru yönlendirmiş olacak ve bu da kalite çemberlerinden beklenen sonucun alınmasında büyük rol oynayacaktır. Alt ve orta kademe yöneticilerinin toplantılara liderlik etmesi durumunda ise teknik bilgi yanında liderlik nitelikleri de önem kazanacaktır. Gruba hakim olma, konuyu amaç doğrultusunda yöneltme, üyeleri doğru biçimde yönlendirebilme gibi nitelikler lider konumundaki kişiye üyelerin gözünde saygınlık kazandıracaktır. Bu nedenle de liderlerin sadece teknik konularda değil; yetki, güç, kişiler arası iletişim, grup dinamikleri konularında yoğun eğitim programlarına katılmaları sağlanmalıdır. Çember üyeleri de çember başarısını etkileyen önemli bir faktördür. Çünkü çember üyeleri, kalite çemberlerinin itici gücüdür. Sorunları belirleyen, soruna yol açan nedenleri araştırıp inceleyen, soruna ilişkin gerçek nedeni bulup çözüm önerileri geliştiren çember üyelerinin tüm bu durumlarda başarılı olmasının ve gereği gibi karar vermesinin tek şartı iyi bir eğitimdir. Veri toplama teknikleri, sorun çözme yöntemleri gibi onlara karar vermelerinde yardımcı olacak konularda eğitimden geçirilmeleri gerekmektedir. Kalite çemberlerinin başarısı için üst yönetim, bu eğitim programlarını bir gider kapısı olarak görmemeli, aksine çalışanlarına ve işletmeye büyük yararlar sağlayacak bir girişim olarak kabul etmelidir. Sendikaların tutumu da çember başarısını etkilemektedir. Sendikaların söz konusu olduğu iş ortamlarında, sendikalar çalışanları çemberlere üye olmalarını sağlamak için destek vermekte; bu da işletmede var olan sorunların çözümü için büyük yarar sağlamaktadır. Bu nedenle; sendikaların. böylesine yapıcı bir tutum sergilediği işletmelerde, kalite çemberlerinin başarıya ulaşma şansı da artacaktır. Ülkenin ve işletmenin ekonomik durumu ile kalite çemberlerinin başarısı arasında bir paralellik bulunmaktadır. Kalite çemberlerinin kurulması için yeterli maddi desteği sağlayamayan, üyelerin ve yönlendiricilerin eğitimi için gerekli programları düzenleyemeyen işletmelerde elbette ki, istenen verim sağlanamayacaktır. Ancak kalite çemberleri için bütün maddi olanaklarını seferber eden ve hiçbir fedakarlıktan kaçınmayan işletmelerin başarı şansıda yüksek olacaktır. Ayrıca ülkenin ekonomik durumu da kalite çemberlerinin başarısını etkileyen faktörlerden bir tanesidir. İşe girip çıkmaların düşük olduğu ve ekonominin istikrarlı bir büyüme içinde olduğu ortamlarda kalite çemberleri daha başarılı olmaktadır. Kalite çemberleri problem çözme metodolojisinde aşağıdaki tekniklerden yararlanırlar; Rovigo Rovigo, İtalya'nın kuzeyinde Veneto bölgesinde (1-3.2010 itibarıyla) 52.458 nüfuslu bir şehir. Rovigo Veneto bölgesinde bulunan yedi "il"den biridir ve "Rovigo ili" merkezidir. Şehir İtalyan şair Ludovico Ariosto'nun unlu "Orlando Furiosa" eserinden mulhem olarak "Güller Şehri" olarak anilir. Rovigo şehri "Polesine" adı verilen düşük rakımlı bir düzlük üzerinde "Adigetto Kanalı" kıyısında kurulmuştur. "Polesine" Adige Nehri ve Po Nehri'nin aşağı yatakları ile Adriyatik Denizi arasında kalan denizden pek az yükseklikte olan bir bölgedir. Genellikle Rovige ili bu bölgeyi tümüyle kapsar. Rovige belediye sınırları Adige Nehri ve Canal Bianco akarsuyu arasındadadır. Buna bir istisna "Fenil del Turco" adı verilen bir semtin "Canal Bianco"'nun güneyinde bulunmasıdır. Rovige şehri Adriyatik Denizi kıyısından 40 km içeridedir. Venedik'ten demiryolu ile 80 km güney-batıda ve Padova'dan 40kmm güney-güney-batıdadır. Rovigo'nun nüfusu (1.3.2010 tahminiyle) 52.458 kişi olup; nüfus yoğunluğu 483 kişi/km² dir. 19. yüzyıl ve 20. yüzyılda Rovigo nüfusunun gelişmesi resmî nüfus sayımları sonuçları ile şu gösterimde görülebilir: "KiÅŸi" Rovigo'da bazı eski yapıtlar bulunmakta ve bunlarda mimari bakımdan Venedik ve Ferrara mimarilerinin izlerini gormek mumkundur: Rovigo şu kentlerle kardeş şehir bağlantısı kurmuştur: Şu kentle uluslararası iş birliği antlaşması bulunur: Şu İtalyan kenti ile dostluk bağlantısı vardır. Malcolm Baldridge Ulusal Kalite Ödülü Malcolm Baldrige Ulusal Kalite Ödülü, 1989 yılında ABD'de uygulamaya konulmuş, kalite değerlendirme ve ödüllendirme sistemidir. Değerlendirmenin 1000 puan üzerinden yapıldığı ödül sisteminde 7 çeşit kategori mevcuttur ve her biri farklı puanlara dolayısıyla farklı ağırlıklara sahiptir. Şimşek, Hasan , Toplam Kalite Yönetimi: Kuramlar, İlkeler, Uygulamalar , 2007, Seçkin Yayıncılık Francis J. Ricciardone, Jr. Francis J. Ricciardone, Jr., Amerikalı diplomat ve ABD'nin eski Kabil ve Ankara büyükelçisidir. Ricciardone, ABD başkanı Barack Obama'nın 2010'da altı aylık boşluktan sonra atamasını açıkladığı eski Ankara büyükelçisidir. Daha önce Cumhuriyetçi senato üyesi Kansas Senatörü Sam Brownback tarafından engellenmişti. Ricciardone'nun Türkiye, İran, Irak ve Ürdün'le yoğun bir diplomatik tecrübesi bulunmaktadır. Daha önce de Türkiye'de bulunan Ricciardone, Moleküler Biyolojist Marie ile evli olmakla beraber Francesca ve Chiara adında iki kızı bulunmaktadır. Francesta, Türkiye'de doğmuş olmakla beraber iki kızı da Ankara'da üçer yıl eğitim almıştır. Ricciardone aynı zamanda Türkçe, Arapça, İtalyanca ve Fransızca bilmektedir. 2016 yılı itibarıyla Kahire'deki Amerikan Üniversitesi'nin başkanıdır. Adını Feriha Koydum Adını Feriha Koydum, başrollerini Vahide Perçin, Hazal Kaya, Çağatay Ulusoy ve Metin Çekmez'in paylaştığı Show TV'nin 2011 yapımı aşk, drama dizisidir. Dizinin 2. sezonunda başrol oyuncusu Vahide Perçin'in meme kanseri olmasından dolayı Vahide Perçin diziye uzun süre ara vermiştir. Oyuncu hastalığı yenmiştir. Oyuncu Deniz Uğur'unda meme kanseri olduğunun ortaya çıkmıştır. Ama oyuncu diziye çok kısa bir ara verip devam etmiştir. 2. sezonun sonunda sözleşmesi dolan başrol oyuncusu Hazal Kaya diziden ayrılmak zorunda kalmıştır ve dizinin sezon finalinde karakterini öldürülmüştür. Aynı şekilde Vahide Perçin'de diziden ayrılmak zorunda kalmıştır. Vahide Perçin ve Hazal Kaya'nın diziden ayrılması ve yaşanan diğer olaylar gündemi uzun süre meşgul etmiştir. Dizinin 2. sezon finalinde diziden yardımcı oyunculardan Ceyda Ateş, Barış Kılıç gibi birçok oyuncu da ayrılmıştı. Bu ayrılıklardan sonra diziye Çağatay Ulusoy yalnız devam etmiş ve Adını Feriha Koydum bitmişti. Dizi, Emir'in Yolu ismi ile ekran hayatına devam etti. Bu diziden de Metin Çekmez, Deniz Uğur, Murat Onuk, Neşem Akhan, Sedef Şahin ve Onay Kaya ayrılmıştır. Diziden ayrılanlar yerine Zeynep Çamcı, Beril Kayar, Gizem Karaca, Furkan Andıç ve Uğur Karabulut gibi isimler katılmışlardır. Daha sonra Beril Kayar diziden ayrılmıştır. düşük reytingler nedeniyle dizi yayından kaldırıldı. Dizinin çekimleri Beykent Üniversitesi'nde, stüdyoda ve Etiler Aksoy Apartmanında yapılmaktaydı. Kapıcı Zehra'nın kızıyla olan hayalleri ve kızının üniversite sınavında ülkenin seçkin üniversitelerinden birini burslu olarak kazanması ve bundan sonra içine düştüğü kişilik bunalımı ele alınıyor. Feriha okulun ilk gününde gece hayatında kendine yer edinmiş bir ailenin 'Gecelerin Veliahtı' lakaplı oğluyla Emir Sarrafoğlu tesadüfen karşılaşır. Bu karşılaşmadan sonra onun ilgisi hoşuna giden Feriha, kendini onlara zengin bir ailenin kızı olarak tanıtır. Yalanından dönemez. Bundan sonra anne kızın hayatla mücadelesi geri dönüşü olmayan bir savaşa döner. Hareke Hareke (Arapça: حركات, okunuşu: Ḥarakāt), Arap alfabesindeki ünsüz harflere ünlü özelliği kazandırmak için kullanılan ek işaretlere denir. Arap alfabesinde sadece ünsüz harfler ve uzun okunan ünlü harfler (a, u, i) içerdiği için kısa ünlü sesleri için değişik harekeler geliştirilmiştir. Harekelerin kullanımı neredeyse sadece Kur'an ve Arapça öğretim kitaplarına sınırlıdır. Bunlar gazete ve kitaplarda genellikle kullanılmaz. Bu tür metinlerde kısa ünlülerin belirlenmesi için dile hakim olup kelimeleri ve dilin gramer yapısını bilmek gereklidir. Avalon Projesi Avalon Projesi, hukuk, tarih ve diplomasiyle ilgili belgeleri içeren sayısal kütüphane. Proje, Yale Hukuk Fakültesi Lillian Goldman Hukuk Kütüphanesi'nin bir parçasıdır. Projede tarihin başlangıcı kadar eskiye dayanan belgelerin elektronik kopyaları yer almaktadır. Böylelikle, Magna Carta Libertatum gibi çok bilinenlerin yanında, çok az bilinen fakat önemli hukuk ve haklara ilişkin belgelerin orijinal metni üzerinde çalışma imkânı sunulmaktadır. Sitede çok gelişmiş arama ve iki belgenin içeriklerini karşılaştırma araçları yer almaktadır. En pahalÄ± video klipler listesi En pahalı video klipler listesi, müzik tarihindeki en pahalı video kliplerin listelendiği bir maddedir. Liste hazırlanırken en düşük miktar 500.000$ olarak alınmıştır. Listedeki en pahalı şarkı bir Michael Jackson ve Janet Jackson düeti olan Scream'dir. Listede en fazla yer alan kişiler ise Michael Jackson, Ayumi Hamasaki ve Britney Spears'dır Madonna da listeye üç klibiyle girmiştir. Yine Janet Jackson üç düet klibiyle birlikte listede yer almaktadır. Kanye West, Busta Rhymes, Mylene Farmer, Guns N' Roses ve MC Hammer da listeye ikişer klip ile girmişlerdir. Listede yer alan video kliplerin dördünü Joseph Kahn yönetmişken, Hype Williams ve Wataru Takeishi de listedeki iki klibin yönetmenliklerini üstlenmişlerdir. Andronikaşvili Andronikaşvili (; bazen Endronikaşvili [ენდრონიკაშვილები] olarak bilinir), Gürcistan'ın asil bir ailesidir. Bizans İmparatoru I. Andronikos, Konstantinopolis'e dönüp, 1183 yılında Bizans tacını giydiğinden sadece 2 yıl sonra tahtan indirilip öldürüldü. Oğlu Aleksios, babasının mülklerini tekrar alacağı Gürcistan'a sığındı. Gürcü tarih geleneğine göre, Aleksios'un soyu Gürcistanda devam etmiş ve Andronikaşvili ("Andronikosoğulları") isimli asil bir sülale doğmuştur. Andronikaşvili sülalesinin erken döneminin aşırı parçalı doğasına rağmen, Profesör Cyril Toumanoff (1976), sülalenin, Komninos kökünü makul kabul eder fakat Kuršankis (1977) ise bunu sadece bir efsane kabul eder. Toumanoff, ayrıca Alastani bölgesel krallarının (yaklaşık 1230–1348), Gürcü Komnenos/Andronikaşvili kökünüde kabul eder. Avalon (anlam ayrımı) Gleiwitz Vakası Gleiwitz Vakası, 31 Ağustos 1939'da, II. Dünya Savaşı'nın Avrupa'da başlamasının arefesinde, Polonyalı kılığına bürünmüş Alman güçlerince Yukarı Silezya'nın Gleiwitz (1945'ten beri Gliwice) kentindeki Gleiwitz Radyo İstasyonu'na yapılan düzmece saldırıdır. Bu provokasyon, Nazi Almanyası SS'inin "Himmler Operasyonu"nun en iyi bilinen parçasıdır. Almanya'nın Polonya'yı işgali için haklı bir nedeni olduğunu göstermek amacıyla, Polonya'nın saldırganlığını göstermek için tertip edilmiştir. Gleiwitz vakası hakkında bilinenlerin çoğu Nürnberg Duruşmalarında yer alan Alfred Naujocks'un yeminli ifadesine dayanmaktadır. İfadesinde olayı Reinhard Heydrich ve Gestapo şefi Heinrich Müller'in emirleriyle bizzat tertip ettiğini söylemiştir. 31 Ağustos 1939 saat 4'te Naujocksa Berlinden "büyükanne öldü" ("„Großmutter gestorben“") kodlu bir çağrı gelir ve gece, Naujocks'un liderliğinde Polonya üniformaları içindeki bir grup Alman ajanı Gleiwitz istasyonunu ele geçirerek Lehçe Alman karşıtı bir yayın yaptılar. Almanların amacı saldırıyı Alman karşıtı Polonyalı sabotajcıların yaptığı izlenimi vermekti. Saldırıyı daha da inandırıcı hale getirmek için Almanlar, Alman asıllı bir Silezyalı olan ve Polonyalılara duyduğu sempati ile bilinen ve önceki gün Gestapo tarafından tutuklanmış olan Franciszek Honiok'u yanlarında getirdiler. Honiok, sabotajcı gibi görünecek şekilde giydirilmiş, zehirli iğneyle öldürüldükten sonra kurşun yaraları oluşturulmuş ve cesedi olay yerinde bırakılmıştı. Böylece, istasyona saldırırken öldürülmüş gibi görünecekti. Cesedi daha sonra polise ve basına kanıt olarak sunuldu. Gleiwitz vakası Alman istihbaratı "Abwehr" ile SS'in organize ettiği ve "Himmler Operasyonu" olarak adlandırılan daha büyük bir operasyonun parçasıydı. Gleiwitz saldırısıyla aynı anda Polonya-Almanya sınırı boyunca Almanlar daha birçok benzer olay tertiplediler. Himmler Operasyonu toplamda 21 olaydan oluşmaktaydı ve amacı Polonya'nın Almanya'ya karşı saldırgan tavır sergilediği izlenimi vermekti. Ertesi gün Amerikalı muhabirler olay yerine davet edildiler ancak tarafsız bir heyetin olayı detaylı bir şekilde soruşturmasına izin verilmedi ve uluslararası kamuoyu Almanların hikâyesini çok da inandırıcı bulmadı. Kubilay Toptaş Kubilay Toptaş (d. 3 Aralık 1972, Kars), Türk eski futbolcu ve teknik direktör. Gaziantepspor, Fenerbahçe ve Çanakkale Dardanelspor'de oynamış eski orta saha futbolcusu. Kars doğumlu olan Kubilay Toptaş, ailesiyle çocuk yaşta Almanya'ya göç etti. Kubilay burada ailesiyle beraber kaldığı Bocholt kentinin futbol takımı olan 1. FC Bocholt'nın altyapısında futbola başladı. Ardından buranın a takıma yükselip yöresel amatör liglerde oynamaya başladı. Burada oynarken Gaziantepspor'a transferi oldukça ilginç oldu. 1. FC Bocholt oldukça iyi performans göstermesine rağmen pek kimsenin dikkatini çekmeyen Kubilay, yakın bir aile dostunun ricasını kıramayıp Gaziantepspor'un Almanya'daki sezon hazırlık kampında bir çift kale karşılaşmasında oynadı. Karşılaşmadan sonra Kubilay kamptan ayrılıp evinin yolunu tuttu. Eve vardığında Gaziantepspor Başkanı Celal Doğan ile karşılaştı. Kubilay, ailesiyle yapılan sıkı bir pazarlıktan sonra Gaziantepspor ile profesyonelliğe geçiş mukavelesi imzalandı. Ardından Kubilay kamp kafilesiyle beraber Türkiye'ye gitti. Buradaki ilk Süper Lig müsabakasını 14 Kasım 1993 tarihinde Trabzon ile oynanan maçta ilk on bir ile sahaya çıkarak oynar. Ardından çabuk Gaziantepsporun kilit oyuncuları arasına girmeyi başarır. Üç sezon burada oldukça başarılı bir performans gösterdikten sonra Süper Lig ekiplerinden Çanakkale Dardanelspor'a transfer oldu. Burada performansını biraz daha yükseltip orta saha oyuncusu olmasına rağmen 30 maçta 12 gol kaydetmeyi başaran Kubilay, bu performansıyla büyük takımların dikkati çekti ve bir sezon sonra Fenerbahçe'ye transfer oldu. Burada pek forma şansı bulamayıp iki sezon ardından 1. Lig'de oynayan Çanakkale Dardanelspor'a geri döndü. Burada birkaç müsabaka oynadıktan sonra Vanspor ile anlaşarak Süper Lig'e geri döndü. Sezonun devre arasına kadar burada oynayan Kubilay, sezonun ikinci devresini Göztepe'de geçirdi. Yeni sezon için ligin iddialı ekiplerinden Gençlerbirliği ile pazarlık halindeyken İstanbul'da girdiği bir rutin kontrolünde kan kanseri olduğunu ortaya çıktı. Tedavisi için Almanya'ya geri döndü ve fakat doktorlar ona kesin öleceğini söyler. Bunun üzerine Kubilay tedavi yapar ve kanseri yenmeyi başardı. Ardından kanserden kurtulduktan sonra Türkiye'ye geri döndü ve Bursaspor'la imza atmak için son sağlık testinde kan değerleri çok düşük çıkar. Bunun üzerine Almanya'ya döndü ve gene kansere yakalandığı öğrendi. Doktorlar kemik iliği bulunup nakli yapılmazsa öleceğini söylediler. İlik bulunması için Türkiye'de kampanyalar düzenlense de ilik Almanya'da bulundu ve Kubilay kanserden kurtuldu. Ardından amatör olarak futbola geri dönse de, birkaç sene sonra ilerleyen yaşı dolayısıyla futbol kariyerine konta koydu. Futbola vedasından sonra antrenörlük yapmaya başlayan Kubilay, ilk olarak 2007-08 sezonunda Maltepespor'da yardımcı antrenörlük görevini üstlendi. SN 185 SN 185 Erboğa ve Pergel takımyıldızları arasında Alfa Erboğa yönü yakınlarında 185 yılında ortaya çıkan bir süpernova. Bu "misafir yıldız" Hou Hanshu'da da belirtildiği üzere Çinli gökbilimciler tarafından gözlenmiş ve Roma literatürüne de geçmiştir. Sekiz ay boyunca gökyüzünde görünen süpernovanın insanoğlu tarafından kaydedilen ilk süpernova olduğu düşünülmektedir. Gaz kabuğu RCW 86'nın bu sürecin bir kalıntısı olduğundan şüphelenilmektedir. Uzaklığı yaklaşık olarak 8200 ışık yılıdır. En son yapılan x-ışını çalışmaları, beklenen yaş için iyi bir eşleşme göstermiştir. RCW 86, parlak bir radyo ve x-ışını emisyonu gösterir ve açısal büyüklüğü ~45 yay-dakika olan kabuk türü bir süpernova kalıntısıdır. Salih Erdem Salih Erdem, Trabzon doğumlu Türk iş adamı ve 5. Trabzonspor başkanı. Trabzonspor, Erdem'in döneminde Türkiye 1. Futbol Ligi'ne yükselmiştir. Salih Erdem, Trabzon'da doğdu. Çeşitli iş kollarında yatırımlar yaptı. 1967 yılında kurulan Trabzonspor Kulübü'nün kurucuları arasında yer aldı. 1972-73 sezonunda Suat Oyman'nın ardından 2. Lig'de mücadele eden Trabzonspor'un başkanlığına seçildi. Üç yıllık başkanlık döneminde Trabzonspor Türkiye 1. Futbol Ligi'ne çıktı ve Kıbrıs Barış Kupası'nı kazanıp, Türkiye Kupası'nda final oynadı. 1975-76 sezonunda başkanlıktan ayrılan Erdem'den sonra, yerine geçen Şamil Ekinci ile takım ilk şampiyonluğunu yaşadı. Trabzonspor yönetiminden ayrıldıktan bir süre sonra Fiskobirlik Genel Başkanlığı'na seçildi. Kurumun 140 trilyonu aşan borcu nedeniyle zor durumda kaldı ve 2006'daki genel kurulu kaybederek, görevini Yaşar Pamuk'a bıraktı. Fiskobirlik'teki görevi sırasında; fındığın değerini arttırmak, yeni Fiskomar'lar açmak ve kurumsallaşmak için çalıştı. Billy Walker (1897 doğumlu futbolcu) William Henry "Billy" Walker (29 Ekim 1897; Sheffield, İngiltere - 28 Kasım 1964; Sheffield, İngiltere), İngiliz futbolcu ve teknik direktör. Futbol kariyerine 1915'te, Aston Villa'da başlayan Walker, 1919'da kulüple profesyonel kontrat imzaladı. 1934'te futbolculuğu bırakana kadar Villa forması giydi. 478 lig maçına çıkan ve 214 gol kaydeden Walker, kulüp forması giyen en iyi oyuncuları arasında gösterilmektedir. Toplamda attığı 244 golle ise kulüp tarihinin en golcü oyuncusu konumundadır. 1933'te Sheffield Wednesday'ın başına geçti. 1935'te takımla birlikte FA Cup şampiyonluğu yaşadı. 1937'de görevden ayrıldı ve 1938'de kısa süreliğine Chelmsford City'nin teknik direktörlük görevini yürüttü. 1939 ile 1960 yılları arasında çalıştırdığı Nottingham Forest'ı 1956-57 sezonunda Birinci Lig'e çıkardı. 1959'da kazandığı FA Cup şampiyonluğuyla birlikte her iki Dünya Savaşı öncesi kupa şampiyonluğu yaşayan tek teknik direktör oldu. Mart 2003'te, ölümünden yaklaşık 40 yıl sonra, BBC Sport tarafından 2002-03 sezonunda kötü bir performans sergileyen Aston Villa'nın ihtiyacı olan tarzda bir oyuncu olarak gösterildi. Regresyon YÃ¶ntemi Pazarlama yönetimi alt başlığı altında bulunan 'Pazarın Ölçümü' başlığında kullanılan tekniklerden birisidir. Regresyon yönteminin esası talebi etkileyen faktörlerin geçmişteki etkilerinin aynen devam edeceğini varsaymasıdır. Bu nedenle bu yöntemi kullanırken çok dikkat etmek gerekir. Çünkü yapısal değişiklikler, değişkenlerin talep üzerindeki etki derecesini zamanla değiştirebilirler. Sözgelimi belirli bir dönemde kişi başına gelirin talep üzerindeki etkisi çok güçlü iken, gelirdeki hızlı yükseliş nedeniyle gelirin etkisi azalabilir. Bunun yerine tüketim kalıplarının ya da reklamların etkisi yükselebilir. Regresyon yöntemi kullanırken dikkat edilmesi gereken bir nokta da fonksiyonel ilişkinin doğrusal, üstel, logaritmik ya da yarı-logaritmik mi olacağına karar vermektir. Daha çok değişkenli formüller için istatistik kitaplarından faydalanılabilir. Ancak zaman zaman yanlış uygulamalara rastlanılmaktadır. Bu yanlış uygulama bağımsız değişkeni zaman olarak almaktadır. Oysa zaman bir bağımsız değişken olmayıp keyfi bir değişkendir ve talebi etkileyen değişik faktörler toplamını temsil etmez. Suat Oyman Bekir Suat Oyman, (1905- 23 Kasım 1982) İstanbul'da doğan Türk devlet adamı. Kaymakamlık, spor kulübü yöneticiliği ve belediye başkanlığı yapmıştır. Trabzon'da adının verildiği bir park ve bir cadde bulunur. Oyman, İstanbul'da dünyaya geldi. Hukuk okuduktan sonra Trabzon'a kamu görevlisi olarak atandı ve çeşitli kamu hizmetlerinde bulundu, kaymakamlık yaptı. 1963'te CHP'den Trabzon Belediye Başkanlığı için adayı oldu. Bu ve sonraki seçimi kazanarak, iki dönem belediye başkanlığını yürüttü. Belediye başkanlığının son yıllarında Trabzonspor başkanı seçildi ve bu görevi 1971-72 sezonunda yürüttü. 1973'te hem belediye başkanlığı hem de kulüp başkanlığından ayrıldı. 23 Kasım 1982'de ölene dek, Trabzon'da avukat olarak görev yaptı. Ölümünden sonra, Trabzon-Atapark mevkisindeki parka ve yeşiltepe mevkiisinde bir caddeye ""Suat Oyman"" adı verildi. Mesir macunu Mesir macunu, 41 çeşit baharat ve şifalı olduğuna inanılan ottan oluşan bir macun çeşidi. İlk olarak Yavuz Sultan Selim'in eşi Ayşe Hafsa Sultan hastalanınca dönemin ünlü ve başarılı hekimi Merkez Efendi tarafından kullanılmıştır. Daha sonra halk tarafından ilgi görünce halka da dağıtılmaya başlanmış ve dilden dile dolaşan mesir macununun tarifi öğrenilmiş ve insanlar tarafından yapılmıştır. Manisa'da her yıl Mesir Macunu Festivali düzenlenir. Merkez Efendi'nin Ayşe Hafsa Sultan'ı mesir macunuyla iyileştirmesi canlandırılır, halk oyunları oynanır ve halka mesir macunu dağıtılır. 2017 tarihli bir çalışma, Manisa'da çeşitli üreticilerden alınmış 42 mesir macunu örneklerinden %9.5'inin, Avrupa Birliği'nin izin verdiği üst limiti aşan miktarda aflatoksin ihtiva ettiğini ortaya koymuştur. Viral vektör Viral vektör, moleküler biyologlar tarafından hücre içine genetik malzeme ulaştırmak için kullanılan bir araçtır. Bu işlem canlı organizmanın içinde ("in vivo") veya hücre kültüründe ("in vitro") yapılabilir. Virüsler, enfekte ettikleri hücrelerin içine genomlarını verimli şekilde taşımak için özelleşmiş moleküler mekanizmalar evrimleştirmiştir. Bir virüs tarafından genlerin aktarımı transdüksiyon olarak adlandırılır, bu yolla enfekte olmuş hücrelerin de transdüklenmiş olduğu söylenir. Moleküler biyologlar bu mekanizmayı ilk defa 1970'lerde kontrol altına almayı becermiştir. Paul Berg bakteriyofaj lambda DNA'sı içeren değiştirilmiş bir SV40 virüsü kullanarak kültürlenmiş maymun böbrek hücrelerini enfekte etmiştir. Viral vektörler kendi spesifik uygulamaları için tasarlanmış olurlar ama genelde bazı esas ortak özelliklere sahiptirler. Viral vektörler ilk olarak moleküler genetik deneylerinde çıplak DNA ile transfeksiyona alternatif olarak geliştirildiler. Kalsiyum fosfat çökelmesi gibi geleneksel yöntemlere kıyasla, transdüksiyon, hücre yaşayabilirliğini (viabilitesini) etkilemeden hücrelerin neredeyse tamamının enfekte olmasını mümkün kılar. Buna ilaveten, bazı virüsler hücre genomuna entegre olup kararlı gen ifadesini sağlarlar. Ancak, viral bir vektörün inşası çok daha emek-yoğun bir süreç olduğu için çoğu uygulamada transfeksiyon hâlâ tercih edilmektedir. Protein kodlayan genler viral vektörler kullanılarak ifade edilebilir, genelde belli bir proteinin işlevini çalışmak için. Belirteç ("marker") genleri (yeşil floresan protein gibi) kararlı şekilde ifade eden viral vektörler, özellikle retrovirüsler, hücreleri kalıcı şekilde işaretlemek için kullanılır. Bu şekilde işaretlenmiş hücreler kullanılarak, "in vitro" enfekte edilmiş hücrelerin bir konak hayvana transfer edildiği ksenotransplantasyon deneylerinde hücreler ve onları yavrularını takip etmek mümkün olur. Gen ensersiyonu gen nakavtından daha ucuzdur. Ama gen susturması bazen non-spesifiktir ve başka genler üzerinde hedef dışı etkiler gösterebilir, bu yüzden daha az güvenilir sonuçlar verir. Hayvan konak vektörleri de bazen önemli rol oynarlar. Gelecekte genetik bozuklukları tedavi etmenin bir yolu gen terapisi olabilir. Ciddi Kombine İmmün Yetmezlik, kistik fibrozis ve hatta hemofili A gibi hastalıklar belli genlerin DNA dizisinde mutasyonlardan meydana geldiği için, gen terapi denemelerinde hastanın vücudundaki hücrelerin içine mutasyonsuz gen kopyalarından götürmek amacıyla virüsler kullanılmıştır. Gen terapisi kullanılarak labortuvarda çok sayıda başarılar elde edilmiştir. Ancak, viral gen terapinin yaygın kullanılması için bazı önemli problemlerin çözülmesi gerekmektedir. Virüslere gösterilen bağışıklık tepkisi hedef hücrelere gen ulaştırılmasını engellemekle kalmaz, hasta için ciddi komplikasyonlara yol açar. 1999'da, ilk gen terapi denemlerinden birinde, adenoviral bir vektör ile tedavi edilmekte olan Jesse Gelsinger bu yüzden ölmüştür. Bazı viral vektörler, örneğin lentivirüsler, konak kromozomlardan birinde genomlarını rastgele konumlara sokarlar, bu durum hücresel genlerin işlevlerini bozup kansere yol açabilir. 2002'de yapılan, Ciddi Kombine İmmün Yetmezlik için retroviral gen terapi denemesinde, hastalardan ikisi tedavinin sonu olarak lösemi geliştirdiler. Adeno-ilişkili virüs-temelli vektörler bu bakımdan çok daha güvenilirdirler çünkü insan genomunda hep aynı konumda entegre olurlar. DNA aşılamasının mantığından hareketle, patojen protein ifade eden virüsler hâlen bu patojenlere karşı aşı olarak geliştirilmekteler. T-lenfositler hücre-içi parazitleri tanımak için hücre içinde üretilen yabancı proteinleri kullanırlar. T hücresi bağışıklığı viral enfeksiyonlar ve malarya gibi hastalıklardan korunmak için çok önemlidir. Viral bir aşı, patojen proteinlerin konak hücre içinde ifadesini indükler, Sabin Polio aşısı ve diğer zayıflatılmış aşılar gibi. Ancak, viral açılar patojen genlerin sadece ufak bir bölümünü içerdiği için, çok daha güvenlidirler ve aşı yapmakta kullanılan patojen tarafından bir enfeksiyon mümkün değildir. Adenovirüs türü viral aşıların geliştirilmesi aktif bir araştırma konusudur. Retrovirüsler gen terapisi uygulamalarının ana konularından biridir. Moloney mürin lösemi virüsü gibi rekombinant retrovirüsler, konak genomun içine stabil şekilde entegre olabilirler. Taşıdıkları ters transkriptaz bu virüslerin konak genom ile bütünleşmesini sağlar. Retroviral vektörler ikileşim-yeterli veya ikileşim-kusurlu olabilirler. İkileşim kusurlu vektörler deneysel çalışmalar için en yaygın seçenektir çünkü viral ikileşme ve paketleme için gerekli genler çıkarılmış veya başka genlerle değiştirilmiştir. Bu virüsler hedef hücrelerini enfekte edebilir ve taşıkdıkları yükü teslim edebilirler ama hücrenin parçalanması ve ölümü ile sonuçlanacak tipik bir litik bir yolak takip etmekten acizdirler. Benzer şekilde, replikasyon-yetkin viral vektörler virion sentezi için gerekli tüm genlere sahiptirler ve enfeksiyon başlayınca kendilerini çoğaltmaya devam edebilirler. Bu vektörlerdeki viral geno0mlar çok daha uzun olduğu için, hücre içine ulaştırılmak istenen DNA ensersiyonun uzunluğu sınırlıdır, replikasyon kusurlu viral vektörlerdekine kıyasla. Viral vektöre bağlı olarak, maksimum DNA parça uzunluğu genelde 8-10 kB kadardır.. Bu durum çoğu genomik dizinin kullamını kısıtlasa da, cDNA dizileri rahatlıkla sığar. Moloney retrovirüs gibi retrovirüslerin başlıca sakıncası, transdüksiyon olabilmesi için hücrelerin aktif olarak bölünüyor olma gereksinimidir. Bunun sonucu olarak, nöron gibi hücreler retrovirüs enfeksiyonu ve transdüksiyonuna çok dirençlidir. Ayrıca, ensersiyon mutagenezi bir endişe konusudur, çünkü konak genomunun içine entegrasyon kansere yol açabilir. Lentivirüsler retrovirülerin bir alt grubudur. Bölünmeyen hücrelerin genomlarına entegre olma özellikleri onları diğer retrovirüslerden farklı kılar. Virüs hücre içine girdikten sonra, RNA'dan oluşan viral genom ters transkripsiyona uğrayıp DNA üretir, bu da viral bir entegraz enzimi sayesinde genom içinde rastgele bir yere girer. Bu aşamada provirüs olarak adlandırılan vektör genom içinde kalır ve hücre bölününce yavru hücrelere aktarılır. Entegrasyon yeri öngörülemez olması sorun yaratabilir. Provirüs, hücresel genlerin işlevini bozabilir ve kanser gelişimine yol açan onkogenlerin aktivasyonuna yol açabilir, bu yüzden lentivirüslerin gen terapisi için uygulanmalarına çekince getirebilir. Ancak, lentivirüslerin kansere yol açabilecek yerlere entegre olma eğilimlerinin daha düşük olduğu bulunmuştur, gama-retroviral vektörlere kıyasla. Kansere eğilimli bir fare suşu üzerinde yapılan bir çalışmada lentiviral vektörlerin tümör insidansının artmasına veya tümörlerin daha erken belirmesine neden olmadığı bulunmuştur.. Üstelik, klinik denemelerde, HIV tedavisi için lentiviral vektörle gen terapisi yapıldığında mutagenik veya onkolojik olaylara rastlanmamıştır. Güvenlik nedenleriyle de lentiviral vektörler çoğalmaları için gerekli olan genler taşımazlar. Bir lentivirüs üretmek için bir "paketleme hücre suşu" (genelde HEK 293) içine birkaç plazmidin transfeksiyonu yapılır. Paketleme plazmidi olarak adlandırılan bir veya birkaç plazmit, gerekli virion proteinlerini (kapsit ve ters transkriptaz gibi) kodlar. Başka bir plazmit, vektör içine dahi edilmesi gereken genetik malzemeyi taşır. Bu genin transkripsiyonu yapılınca tek iplikli RNA viral genom üretilir ve ψ (psi) dizisini içerir. Bu dizi genomun virion içine paketlenmesini sağlar. Lentivirüslerden farklı olarak adenoviral DNA genoma içine entegre olmaz ve hücre bölünmesi sırasında ikileşmez. Bu özellik onların temel araştırmada kullanılmasını sınırlar ama adenoviral vektörler bazen "in vitro" deneylerde kullanılırlar. Bunların başlıca uygulaması gen terapisi ve aşılamadır. Adenovirüsler solunum yolu, sindirim yolu ve göz enfeksiyonlarına yol açar. İnsanlar genelde adenovirüslerle sık sık karşılaştıkları için bu virüsler hızla immün tepkilere yol açar, bunun da potansiyel olarak tehlikeli sonuçları olabilir. Bu problemin üstesinden gelmek için bilim insanları hâlen insanların bağışıklığı olmayan adenovirüsler üzerinde araştırmalarını sürdürmektedir. Adeno-ilişkili virüs (AİV) insan ve bazı primat türlerini enfekte edebilen küçük bir virüstür. AİV'nin bir hastalığa neden olduğuna dair bir bilgi yoktur ve dolayısıyla çok mülayim bir immün tepkiye neden olur. AİV hem bölünebilen hem de bölünmeyen hücreleri enfekte edebilir ve genomunu konak hücre içine entegre edebilir. Bu özellikler AİV'yi gen terapisinde kullanılacak viral vektör üretimi için cazip bir aday kılmaktadır. Ormosil gibi viral olmayan özdekler (substanslar) da DNA vektörü olarak kullanılmıştır ve DNA kargolarını canlı hayvanlarda spesifik olarak hedeflenmiş hücrelere ulaştırabilir. ("Ormosil", organik modifiye edilmiş silikat veya silika anlamına gelir.) DevletÅŸah Hatun Devletşah Hâtûn (Osmanlıca: دولت شاه خاتون) veya Sultan Hatun (Osmanlıca: سلطان خاتون) "(doğumu: 1365 - ölümü: 1414);" Germiyanoğlu Süleyman Şah’ın kızı; Yıldırım Bayezid'in Üçüncü eşi; Osmanlı Şehzâdeleri İsa Çelebi, "(Düzmece)" Mustafa Çelebi ile Büyük Musa Çelebi Han’ın öz annesidir. Germiyanoğlu Süleyman Şah'ın kızı olarak 1365'te Kütahya, Germiyanoğulları Beyliği'nde dünyaya geldi. Kütahya civarında hüküm sürmüş Germiyanoğulları Beyliği hükümdarı ve kurucusu Yakup bin Ali Şir'in 1341 yılında ölmesinden sonra yerine oğlu "Mehmet Bey", onun da ölümünden sonra 1361'de büyük oğlu "Süleymanşah (Şah Çelebi)" hükümdar oldu. Osmanlılar'la ilk ilişkiler Süleymanşah Şah zamanında kuruldu. "Şah Çelebi", Karamanoğulları'nın istilasından korkarak Osmanlılar'la uyuşmuş, kızı Devlet Şah Hâtûn'u Murad Hüdâvendîgâr'ın oğlu Yıldırım Bayezid'e vermiş, çeyiz olarak da Kütahya ile beraber Simav, Emet, Tavşanlı kazalarını Osmanlılar'a bırakmıştı. Bu izdivaçtan İsa Çelebi, Mustafa Çelebi "(Düzmece)", Şehzade Büyük Musa Çelebi Han "(Sultan Küçük Musa Çelebi Han ile karıştırılmamalıdır.)" doğmuştur. Karaman ve Osmanlı Devleti gibi iki kuvvetli hükümetin arasında kalmış olan Germiyan Devleti, bu iki hükümetin saldırılarına daima açıktı. Bu tehlikeli vaziyeti gören ve her iki devletle de dostluk ilişkileri iyi olmayan, bilhassa Karaman oğlunun düşmanca tutumundan fevkalade tedirgin olan Süleyman Şah, kızını I. Murad'ın oğlu Yıldırım Bayezid'e vermek isteyerek Edirne'ye bir heyet gönderdi ve kızına çeyiz olarak da en güzel memleketlerini Osmanlılar'a armağan etti. Geri kalanlarının da oğlu II. Yakub Bey'de kalmasını rica etti. Süleyman Şah, ulemadan Cemaleddin İshak Fakih'i bir heyetle I. Murad'a gönderdi. Beraberinde meşhur Germiyan atları, Denizli'nin ak bezleri ve Alaşehir'in kızıl üzümlerinden hediyeler takdim etti. I. Murad bu teklifi kabul etti. Gelini getirmek için Bursa Kadısı Koca Mahmut Efendi ve kapıkullarından Emir-i Alem Aksungur Ağa, Çavuşbaşı Demir Han, Yıldırım Bayezid'in dadısı, Kadı Mahmut ve Ak Sungur'ın zevceleri ile üç binden fazla kapıkulu Kütahya'ya gittiler. Bunlardan bazıları çeyiz olarak verilen şehirleri teslim alacak muhafız askerlerden oluşuyordu. Süleyman Şah, düğünün kendisine ait olanını Kütahya'da yaptı. Büyük ziyafetler verildi, hediyeler alındı-verildi ve nihayetinde gelin Ak Sungur ile Bayezid'in dadısına teslim edildi. Çeyiz olarak verilen şehirler teslim edildi ve Osmanlılar da oralar asker yerleştirdiler. Süleyman Şah, çaşnigirbaşısını ve onun zevcesini de beraberinde gönderdi. Çaşnigirbaşı ve zevcesi Devlet Hatun'un ricası üzerine geri dönmeyerek Sultan Bayezid'in hizmetinde kaldılar. Daha sonra kendisi Kütahya'yı terkederek Karahisar'a çekildi. Osmanlılar'ın 1381'de yaptıkları asıl düğün çok gösterişli oldu. Düğüne Mısır hükümdarı ile etraftaki Anadolu hükümdarları davet edildi. Nişan merasiminden sonra Rumeli sıkıntıları dolayısıyla düğün gecikmiştir. Devlet Şah Hâtûn'un oğullarından biri olan Büyük Musa Çelebi Han, "İkinci Rumeli Sultanı Musa Çelebi Han" "(18 Mayıs 1410 - 5 Temmuz 1413 )" ve Bizans Prensesi Angelina'nın oğlu "Şehzâde Musa" ile karıştırılmamalıdır. Michael Jackson'ın yayımlanmamış şarkıları listesi Michael Jackson, Afro-Amerikan şarkıcı ve şovmendir. Pop müziğe yaptığı katkılarla ""Pop'un Kralı"" olarak tanınan sanatçının yazdığı, kaydettiği fakat resmen piyasa sürülmeyen materyalleri bulunmaktadır. Şarkıcı yayınlanmamış şarkılarının çoğu Amerika Birleşik Devletleri Telif Hakkı Bürosu, Songwriters Hall of Fame, Broadcast Music Incorporated, American Society of Composers, Authors and Publishers, Canadian Musical Reproduction Rights Agency ve EMI Music Publishing gibi meslek kuruluşları tarafından tescil edilmiştir. Bu listede de resmen yayımlanmamış fakat varlığı tescil edilmiş materyaller listelenmiştir. 2003'te "One More Chance" şarkısına video klip çekimi sürerken çocuk istismarı davası kapsamında Neverland'e baskın yapılması üzerine bu çekim yarım kalmıştır. Bunun üzerine Jackson'ın kariyerinden çeşitli bölümler alınarak montaj edilmiş ve bir klip hazırlanmıştır. 13 Ekim 2010 günü, Michael Jackson'ın resmî internet sitesi video klibin, 22 Kasım 2010 tarihinde çıkacak olan "Michael Jackson's Vision" DVD kutusunda yer alacağını duyurmuştur. 19 Kasım 2010 günü ise One More Chance'in tam sürüm video klibi resmî Michael Jackson YouTube kanalında yayımlanmıştır. Jackson'ın ölümünden sonraki süreçte albümlerinin satışında artış görülmüştür. Sony Music Entertainment'e bağlı şirketler olan Columbia/Epic de bu süreçte Jackson'ın mirasçıları ile yeni bir anlaşma imzalamıştır. Bu anlaşmaya göre Jackson'ın yayınlanmayan materyalleri ve koleksiyonları 2017 yılına kadar şirketlerin projelerinde kullanılabilecektir. Bu anlaşmaya bir video oyunu ve diğer projeler de dahildir. Anlaşma gereğince yayınlanan ilk albüm 10 Aralık 2010 tarihinde piyasaya çıkan "Michael"'dır. Son albüm ise Aralık 2017 de çıkacaktır. Anlaşma gereğince Sony Music tarafından Jackson ailesine 250.000.000$ ödenmiştir. Bu rakam müzik piyasası tarihinde tek bir sanatçının eserleri için ödenen en yüksek miktar olarak tarihe geçmiştir. SN 1006 SN 1006 yaklaşık olarak 7,200 ışık yılı uzaklıkta bulunan ve 1006 yılında Dünya'dan yaygın olarak gözlemlenen bir süpernova. Yaklaşık -7.5 kadir'e ulaşan görsel büyüklüğüyle tarihin en parlak görünen yıldızlarından oldu. Bu "misafir yıldız" ilk olarak Kurt takımyıldızı içinde 1006 yılının 30 Nisan ve 1 Mayıs'ında Çin, Mısır, Irak, Japonya, İsviçre ve bir ihtimal Kuzey Amerika'dan gözlenmiştir. Çinli ve Arap gökbilimciler bu süpernova hakkında hazırlanmış en kapsamlı tarihsel açıklamaları vermektedirler. Mısırlı Arap astrolog ve gökbilimci Ali bin Rıdvan, Batlamyus'un "Tetrabiblos"'unu tefsirinde şöyle bahseder "...Venüs'ten 2.5, 3 kat daha büyük dairesel bir cisim. Işığı gökyüzünü aydınlatıyor. Işık yoğunluğu Ay'ın dörtte birinden daha fazla." Diğer gözlemciler gibi Ali bin Rıdvan da bu yeni yıldızı güney ufuk noktasının aşağısında olarak kaydetti. Bu patlamayla ilişkili süpernova kalıntısı 1965 yılına kadar teşhis edilemedi. Ta ki Doug Milne ve Frank Gardner'ın Parkes radyo teleskobu ile Beta Lupi yıldızı yakınlarındaki önceden bilinen bir radyo kaynağı olan PKS 1459-41'i gözlemlerken 30 yay-dakika dairesel kabuğu görene kadar. Sonraki birkaç yıl içinde kalıntıda X-ışını ve optik emisyon tespit edildi. 2010 yılında H.E.S.S. gama-ışın gözlemevi kalıntıdan gelen çok yüksek enerjili Gama ışını emisyonu algılandığını duyurdu. Neos Marmaras Neos Marmaras (Yeni Marmara) Yunanistan'ın Sithonia yarımadasında bulunan Halkidiki'ye bağlı bir yerleşim yeridir. Nüfusu 2001 yılında 2.854 olarak belirlenmiştir. Yaz döneminde ise nüfus 20.000'i bulmaktadır. Neos Marmaras'ın kurucuları, Türkiye-Yunanistan Nüfus Mübadelesi sırasında Marmara Adası'nda yaşayan Rum nüfustur. 1925 yılında Marmara Adası'ndan buraya nakledilen halk birkaç yıl çadırlarda barınmış olup, hâlâ nüfusun büyük çoğunluğunu oluşturmaktadırlar. Hermodamas Hermodamas, MÖ 510 yıllarında yaşamış olduğu bilinen Antik Yunan filozof. Pisagor'un bir öğretmeniydi. Doğum tarihi tam olarak bilinmemektedir. Günümüze hiçbir eseri ulaşmamıştır. Hermodamas, adını Yunan tanrısı Hermes'ten alır. Şiir ve müzik üzerine de çalışmalar yapmıştır. Mauro Formica Mauro Formica (d. 4 Nisan 1988), kariyerini Blackburn Rovers'ta sürdüren Arjantinli genç millî futbolcudur. Formica, profesyonel kariyerine 31 Eylül 2006 tarihinde henüz 18 yaşında iken Newell's Old Boys formasıyla Colón karşısında oynadığı maç ile başlamıştır. İlk golünü ise yine Newell's forması ile 12 Kasım 2008 tarihinde Racing maçında atmıştır. Bu takımda forma giydiği beş yıl boyunca toplamda 82 maçta forma giyerek 22 gol kaydetmiştir. 21 Ocak 2011 tarihinde Steve Kean'ın çalıştırdığı Lancashire merkezli futbol kulübü Blackburn Rovers'a transfer olmuştur. 31 Ocak 2011 günü transfer mevsiminin son transferi olarak 2014 yılına dek sözleşme imzalayan Formica'nın bonservisine ise 3.500.000£ ödenmiştir. "Son güncelleme: 1 Şubat 2011". Mauro'nun abisi olan Lautaro Formica da yine profesyonel bir futbolcudur. Kariyerine Cerro PorteÃ±o'da da devam etmektedir. Piotr Brożek Piotr Brożek (d. 21 Nisan 1983, Kielce),sol bek mevkiinde görev yapan Polonyalı defans oyuncusu. Orta sahada da zaman zaman kendini göstermiştir.Trabzonspor için oynayan Paweł Brożek'in ikiz kardeşidir.Kendisi 20 Temmuz 2012 tarihinde serbest kalmış ve Polonya 1. lig takımlarından Lechia Gdansk ile anlaşma sağlamıştır. Piotr, Polonia Białogon Kielce altyapısından yetişti ve 1998 yılında Wisła Kraków'a transfer oldu. Polonya Ligi'ne ilk çıkışını 8 Eylül 2001'de, GKS Katowice'ye karşı oynadığı maçta yaptı. Polonya Ligi'nin 2004-05 yıllarında Piotr, Górnik Zabrze'ye kiralandı ve orada 22 maça çıkıp 3 de gol attı. Kiralık oynadığı dönemler dahil 9 sene bu kulüpte forma giydi. İkiz Kardeşi Paweł Brożek ile birlikte 2010/11 sezonu devre arası, 30.12.2010 tarihinde toplam 2 milyon Euro karşılığında 1 yılı opsiyonlu olmak üzere 3,5 yıllığına anlaşma imzalandı.Yaaşadığı sakatlıklar sebebiyle kadro dışı kaldı ve yerine çek Ondrej Celustka transfer edildi.20 Temmuz 2012 tarihinde Bordo-mavili kulübün internet sitesinde yayımlanan açıklamada, Trabzonspor’un Polonyalı oyuncularından Piotr Brozek’in sözleşmesinin karşılıklı varılan mutabakat sonucu feshedildiği kaydedildi.Artık serbest bir futbolcudur. SIPOC diyagramı SIPOC diyagramı (İngilizce: Supplier Input Process Output Customer) iş süreçlerinin ana ve yardımcı dallara ayrılarak SIPOC tanımında yer alan tedarikçi, girdi, çıktı ve müşteri arasındaki ilişkilerin belirlenmesine yardımcı olan diyagramların genel adıdır. Süreçlerin kısıtları ve kritik noktaları az detay içerecek şekilde bu diyagram üzerinde gösterilir. Özellikle altı sigma projelerinde, "tanımlama" aşamasında süreçlere ait tüm bilgilere geniş perspektiften bakılmasını sağlayarak süreç problemlerinin tanımlanmasında kolaylık sağlamaktadır. Deming'in 14 Ä°lkesi Deming'in 14 İlkesi, Amerikalı istatistikçi William Edwards Deming'in kalite yönetimi yaklaşım unsurlarıdır. Standardizasyon Standart, Uluslararası Standardizasyon Birliği (ISO) tarafından yapılan tariflere göre, üretimde , anlayışta, ölçme ve deneyde bir örnekliktir. Bu standart ürünün üretilmesinde kullanılan fakat henüz üretim sürecine girmemiş hammaddelere ilişkin standartları ifade eder. Üretilmiş ürüne ait standartlardır. Ürünün standart olması, ilgili spesifikasyonları karşılaması ile ölçülür. Genellikle tarım ürünleri için kullanılan standartlardır... Bir mal veya hizmetin üretilme veya ortaya konma biçimi, herhangi bir işlemin veya denetimin yapılış koşullarını belirleyen standartlardır. Hizmetin sunulma biçimi, yeri zamanı ve karşılıklı iletişim ve etkileşimi de dikkate alır tarzda, hizmet kalitesinin müşteri tatmini sağlayacak şekilde belirlenmesi ile ilgili olarak düzenlenen standartlardır. Standardizasyon konusunda görevli kuruluşlar tarafından hazırlanıp yürürlüğe konulan, ancak uygulanmasına ilişkin hiçbir yasal zorunluluk olmayan standartlardır. Ulusal Standartlar Enstitüleri tarafından düzenlenirler. İlgili kuruluşlar tarafından hazırlandıktan sonra, resmi yetkililerce zorunlu olarak uygulamaya konulan standartlardır. işyerinin belirli ihtiyaçlarını karşılamak için düzenledikleri özel standartlardır. Aynı malı üreten sanayi kuruluşlarının mamülleri için hazırladıkları standarlardır milli standart kuruluşlarının milli sınırlar içinde uygulanmak üzere yapılan sıtandartlardır. Standardizasyon :Belirli bir faaliyetle ilgili olarak ekonomik fayda sağlamak üzere bütün ilgili tarafların yardım ve işbirliği ile belirli kurallar koyma ve bu kuralları uygulama işlemidir. Toplam Kalite Yönetimi 'nde sürekli iyileştirmenin temel unsurlarından birisi de PUKÖ veya Deming döngüsüdür. Bu döngü yapılan iyileştirmenin standart hale getirilmesi ve sürekli gözden geçirmelerle yapılacak iyileştirmelerin tekrar standartlara dönüştürülmesini vurgulamaktadır. Dolayısıyla kalite yolculuğu boyunca gerçekleştirilen bu standartlar, mükemmele ulaşmada önemli birer araç olarak göze çarpmaktadırlar. ISO 9000 Kalite Standartları Serisi, 1987 yılında ISO tarafından geliştirilmiştir. Ülkemizin de içerisinde bulunduğu 51 ülkede, doğrudan doğruya herhangi bir değişikliğe uğramadan tercüme edilen bu standartlar ile ürünler değil, bizzat ürünlerin üretildiği kalite sistemi, diğer bir ifade ile kalite sistemini kuran firmalar belgelendirilmektedir. En güncel hali ISO 9001:2015'tir. Bir test kuruluşunun düzenlediği belgelere güvenilebilmesi için, bu kuruluşların belirlenen uluslararası kriterlere göre çalışıyor olduğunun belgelenmesi gerekir. Dünyadaki uygulamalara paralel olarak Avrupa Birliği'nde de bu kriterler EN 45000 standartlar serisinde açıklanmıştır. Her AB üyesi ülkede uygulanmakta olan teknik düzenlemelerim birbirinden farklı oluşu, bir üye ülkenin kurallarına göre üretilmiş bir ürünün başka bir ülkede piyasaya arzını zorlaştırmaktaydı. Bu engelleri ortadan kaldırmak üzere kabul edilen yeni yaklaşıma göre, birbirine benzeyen ürünler bir grupta toplanarak bu ürünlerin sahip olması gereken asgari güvenlik koşulları belirlenmektedir. Bu asgari güvenlik koşullarının kriterleri, ürünün insan ve hayvan sağlık ve güvenliğine ve çevreye zarar vermemesi ve tüketicinin korunmasıdır. Yeni yaklaşım gereğince, üründe tek bir Birlik işaretinin yer alması sağlanmıştır. Bu işaret CE işareti dir. CE işareti Fransızca Avrupa normlarına uygunluk anlamına gelen "Conformite Europenne" sözcüklerinin baş harflerinden oluşur. Tüketiciye bir kalite güvencesi sağlamaz, ürünlerin bir ülkeden diğerine dolaşımları sırasında pasaport işlemi gösmektedir. 1.ÜRETİCİYE FAYDALARI -Üretimin belirli plan ve programlara göre yapılmasına yardımcı olur. -Uygun kalite ve seri imalâta imkân sağlar. -Kayıp ve artıkları asgariye indirir. -Verimliliği ve hasılayı artırır. -Depolamayı ve taşımayı kolaylaştırır, stokların azalmasını sağlar. -Maliyeti düşürür. 2.EKONOMÄ°YE FAYDALARI -Kaliteyi teşvik eder, kalite seviyesi düşük üretimle meydana gelecek emek, zaman ve hammadde israfını ortadan kaldırır. -Sanayii belirli hedeflere yöneltir. Üretimde kalitenin gelişmesine yardımcı olur. -Ekonomide arz ve talebin dengelenmesinde yardımcı olur. -Yanlış anlamaları ve anlaşmazlıkları ortadan kaldırır. -İhracatta ve ithalatta üstünlük sağlar. -Yan sanayi dallarının kurulması ve gelişmesine yardımcı olur. -Rekabeti geliÅŸtirir. -Kötü malı piyasadan siler. 3.TÜKETİCİYE FAYDALARI -Can ve mal güvenliğini sağlar. -Karşılaştırma ve seçim kolaylığı sağlar. -Fiyat ve kalite yönünden aldanmaları önler. -Ucuzluğa yol açar. -Ruh sağlığını korur. Stresi önler. -Tüketicinin bilinçlenmesinde etkili rol oynar. Selahattin Ã–zbir Selahattin Özbir (d. 22 Temmuz 1974, Mannheim), Türk eski millî futbolcudur. Fenerbahçe ve Yeni Afyonspor'da oynamiş eski defans oyuncusu. Almanya'nın Mannheim kentinde bir işçi ailenin çocuğu olarak dünyaya gelen Selahattin Özbir, genç yaşta burada futbola başladı ve 20 yaşına kadar farklı takımlarda amatör düzeyde futbol oynadı. Sonra Almanya'da aynı kentte büyümüş ve aynı takımlarda oynamış olan Ümit Davala gibi Türkiye'de şansını denemeye karar verdi ve Ümit Davala'nin tavsiyesi üzerine onun gibi ilk olarak Yeni Afyonspor'da oynamaya başladı. Burada 1. Lig'de oynarken millî takımlar baş antrenörü Fatih Terim tarafından Türkiye A millî takımına davet edilmesiyle dikkatleri üzerine çekti. Bunun üzerine yeni sezona Fenerbahçe'ye transfer oldu. Burada fazla forma şansı bulamayan Özbir, Fenerbahçe'deki üçüncü sezonunda Kocaelispor'a kiralandı. Fenerbahçe sezon sonu geri döndükten sonra bir buçuk sezon daha takımda kaldı ve sonrasında Antalyaspor'a transfer oldu. Burada bir sezon boyu hiçbir karşılaşmada görev almadan sezon sonu Yıldırım Bosnaspor'a transfer oldu. Yıldırım Bosnaspor'da bir sezon boyu sadece üç müsabakada görev aldıktan sonra takımdan ayrıldı ve bir sezonluğuna Göztepe ile anlaştı. Bir sezon da burada oynamadan kaldıktan sonra aktif futbola veda etti. 1. Lig'de Yeni Afyonspor'da oynadığı zamanlar Fatih Terim tarafından 2 kez 1996 Türkiye millî takımına davet edilen Selahattin Özbir iki kez Türkiye millî takım formasını giymiştir. Paweł Brożek Paweł Łukasz Brożek (d. 21 Nisan 1983 Kielce), Celtic takımında Trabzonspor'dan kiralık olarak oynayan, forvet mevkiinde görev yapan Polonyalı millî futbolcudur. Paweł Brożek, futbol kariyerine ikiz kardeşi Piotr Brożek ile 1992'de Polonia Białogon Kielce'nin altyapısında başladı. 1998 yılında SMS Zabrze takımında oynamak için Zabrze'ye taşındı. Devre arasında kardeşiyle Wisła Kraków'a transfer oldu. Wisła Kraków'da ilk maçına 8 Nisan 2001'de, takımının Górnik Zabrze'ye karşı oynadığı bir maçta çıktı. 21 Nisan 2001'de Ekstraklasa'daki ilk golünü Odra Wodzisław'a attı. Mayıs 2001'de Brożek, Wisła Kraków'la 10 yıllık sözleşme imzaladı. Ekstraklasa şampiyonluğunu 2000-01 sezonunda Wisła Kraków'da kazandı. Ocak 2005'te Paweł Brożek, Wisła Kraków'a geri döndü çünkü o zamanki Wisła teknik direktörü Werner Lička onu geri almak istedi. Brożek, Ekstraklasa şampiyonluğunu 2004-05 sezonunda Wisła Kraków'da yeniden kazandı. 2005-06 sezonunda, sürekli kendi mevkiinde ve ilk 11'de oynamaya başladı. Daha sonra 30 maçta 13 gol attı. 2006-07 sezonunda Brożek, UEFA Avrupa Ligi'nde çok güzel bir performans sergiledi ve grup maçlarında AS Nancy, FC Basel ve Feyenoord'a karşı 4 gol attı. 2007-08 sezonunda Brożek, 27 maçta 23 gol attı ve Wisła Kraków'un Ekstraklasa şampiyonluğunu kazanmasını sağladı. 2007/08 sezonunun Ekstraklasa Gol Kralı oldu. 2008-09 sezonunda Wisła'da altıncı Ekstraklasa şampiyonluğunu ve ikinci Ekstraklasa Gol Krallığı'nı kazandı. 2002'de Polonya Birinci Ligi'nde oynamak üzere ŁKS Łódź'a kiralandı. 2002/03 sezonu devre arasında Wisła Kraków'a geri döndü ve ikinci Ekstraklasa şampiyonluğunu kazandı. 2004'te GKS Katowice'ye 1,5 yıllığına kiralandı. GKS Katowice'de büyük beğeni topladı. Aralık 2004'te ikiz kardeşi Piotr ile West Ham United'a deneme yapmak için davet edildi. İkiz Kardeşi Piotr Brożek ile birlikte 2010/11 sezonu devre arası, 30.12.2010 tarihinde Trabzonspor'la toplam 2 milyon Euro karşılığında 1 yılı opsiyonlu olmak üzere 3,5 yıllığına anlaşma imzaladı.Trabzonspor formasıyla ilk resmi golünü Gaziantepspor takımına karşı atmıştır.(01/05/2011).Pawel Brozek Süper ligdeki ilk golünü 1 mayıs 2011 günü oynanan Gaziantepspor maçında atmıştır.Bordo-mavili kulübün internet sitesinde yayımlanan açıklamada, Trabzonspor’un Polonyalı oyuncularından Paweł Brożek’in sözleşmesinin karşılıklı varılan mutabakat sonucu feshedildiği kaydedildi.Artık serbest bir futbolcudur. Paweł Brożek, Polonya millî futbol takımında U-15'ten beri oynayıp A millî takıma kadar yükseldi. 1999 FIFA U-17 Dünya Şampiyonası'na katıldı. Paweł 2000 UEFA Avrupa U-16 Futbol Şampiyonası'na katıldı. Paweł, 2000 yılında Polonya 17 yaş altı millî futbol takımında Vaclav Jezek Turnuvası'nı kazandı ve 6 golle turnuvanın en golcü oyuncusu oldu 2001'de UEFA Avrupa U-19 Futbol Şampiyonası'nı kazandı. Turnuvadaki her maça ilk 11'de çıktı. Takımın en genç oyuncusuydu. U-18'deki diğer herkes 1982 doğumluydu ama Brożek 1983'lüydü. UEFA Avrupa U-21 Futbol Şampiyonası'nda harika bir performans sergiledi ve seçme turunda 8 maçta 9 gol attı. Brożek, Polonya millî futbol takımındaki ilk maçına 2005'te Meksika'ya karşı oynadıkları bir maçta çıktı. Polonya millî futbol takımındaki ilk golünü de bu maçta attı. 2006 FIFA Dünya Kupası için takımının 23 kişilik kadrosuna seçildi ve Almanya'daki finallere gitti. Son Güncelleme: 30 Aralık 2010 Eyyvah Eyvah 2 Eyyvah Eyvah 2, Ata Demirer ile Demet Akbağ'ın başrollerde yer aldığı, Hakan Algül tarafından yönetilen 2010 yapımı Türk komedi filmidir. 7 Ocak 2011 tarihinde Türkiye genelinde gösterime giren film, gösterime girdiği tarihten itibaren ilk üç gün boyunca 801 bin 863 kişi