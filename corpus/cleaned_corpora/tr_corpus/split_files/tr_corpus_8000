bağlı olarak da mozaik gelişim görülür. Organizasyon organ-sistem düzeyindedir. Protostomia üyeleri oldukları için, sadece ağız bulunur ve anüs olmaması nedeniyle sindirim tek yönlüdür. Boşaltım sistemleri bulunur. Alev hücreleri taşıyan protonefridiumları vardır. Vücut dorso-ventral olarak (alt-üst yönünde) yassılaşmıştır. Solunum, iskelet ve dolaşım sistemleri bulunmaz. Basit duyu organlarına sahiptirler. Çoğu tür monoiktir. Bazı denizel formlarda, silli ve serbest yüzücü olan Müller larvası görülür. Şubenin 4 sınıfı bulunur: Ankara Üniversitesi Eğitim Bilimleri Fakültesi Oyuncak Müzesi Ankara Üniversitesi Eğitim Bilimleri Fakültesi Oyuncak Müzesi, 20 Nisan 1990'da açılan Türkiye'nin ilk oyuncak müzesidir. Hâlen Ankara Üniversitesi bünyesinde ve Etnografya Müzesi Müdürlüğü denetiminde hizmet vermeyi sürdürmektedir. Müzede yer alan en eski özgün oyuncaklar "yabancı oyuncaklar" bölümünde sergilenen ve 1890 yılından kalan oyuncaklardır. Bununla birlikte Türkiye'nin dört bir yanında yer alan arkeoloji müzelerinde sergilenen kimi antik oyuncakların kopyaları da oyuncak müzesinde görülebilir. Türkiye'den oyuncaklar arasında en eskileri 1933 yılından kalan teneke oyuncaklardır. = Ayrıca Bakınız = Karadeniz (anlam ayrımı) Ã‡eneli solucanlar Çeneli solucanlar (Gnathostomulida), ince yapılı, denizlerde yaşayan omurgasız hayvanlar şubesi. Sölomları yoktur, sindirim kanalları tek bir açıklığa sahiptir. Çenelerinin sert olmasından dolayı bu adı alırlar. Yaklaşık 80 türü bilinmektedir. WTI Vicdan jürisi 27 Haziran 2005 tarihinde Irak Dünya Mahkemesi (WTI) adına Irak işgaliyle ilgili dünya kamuoyuna, tanıklık, kanıtlar ve bunların değerlendirmesini sunan jüri, hareket tarafından Vicdan Jürisi olarak tanımlanmıştır. Irak DÃ¼nya Mahkemesi Irak Dünya Mahkemesi (İngilizce ismi World Tribunal on Iraq; WTI), ABD'nin Irak'ı 2003 yılında işgal etmesinin ardından, savaş karşıtı hareketin Vietnam Savaşı'na yönelik olarak düzenlenen Russell Mahkemesi’nden ilham alarak tüm dünya organize ettiği bir girişimdir. Amacını savaş ve işgale ilişkin gerçekleri ortaya koymayı ve işgalin sessizce unutulmasını engelleyerek işlenen suç ve ihlallerin yanı sıra, çekilen acıların, susturulan seslerin ve direnişin de kayda geçirilmesi olarak açıklayan girişim somut kanıtlara dayalı bir dinleme, düşünme, değerlendirme ve yargı süreci ön görmüştür. Yatay organizasyon modelinde, tüm dünyada yürütülen çalışmaların sonucunda İstanbul'da yapılan değerlendirmeyle süreç boyunca işlenen tanıklıklar ve kanıtlar, katılımcıların değerlendirmesiyle birlikte kamuoyuna vicdan jürisi kararı olarak sunulmuştur. Konu: Askeri operasyon ve işgal sırasında Koalisyon Güçleri’nce savaş suçu işlendi mi? Konu: Savaşın suç olduğuna ilişkin dünya kadın mahkemesi - ABD’nin savaş suçları Düzenleyen: Dünya Sosyal Forumu’ndan El Taller Konu: Irak’ın Koalisyon Güçleri tarafından işgali hakkında halk soruşturması DÃ¼zenleyen: Peacerights Konu: Savaş ve işgal sırasında, Irak kamu kuruluşlarının ve kaynaklarının satışa çıkarılmasının ve 20.000’i aşkın kişinin hiçbir hukuki sürece bağlı olmaksızın kamp ve hapishanelerde tutulmasının uluslararası hukuk açısından yasallığı Konu: Yeni Amerikan Yüzyılı Projesi (PNAC) çerçevesinde Irak’a açılan savaşın ideolojik arka planı Konu: Uluslararası hukukun, BM şartlarının ve dünya halklarının 15 Şubat’ta ortaya koyduğu iradenin ihlali dahilinde savaş ve işgal suçları Konu: Uluslararası hukukun ihlali ve Alman hükûmetinin ambargo, savaş ve işgaldeki suç ortaklığı Konu: Kültürel mirasa karşı işlenen suçlar Konu: Bush ve Blair yönetimlerinin Irak’ı işgal ederek yaptıkları uluslararası hukuk ve temel insan hakları ihlalleri; Irak Dünya Mahkemesi’nin bu ana kadar elde ettiği bulguların ortak deklarasyonu; Asker aileleri ve savaşmayı reddeden ordu mensuplarının dinlenmesi DÃ¼zenleyen: International Action Center Konu: Seyreltilmiş uranyum kullanımı ve Japon hükûmetinin suç ortaklığı Düzenleyen: Irak Uluslararası Ceza Mahkemesi (ICTI) Konu: İşgalin Irak toplumu üzerindeki sosyal, ekonomik ve kültürel etkileri ve sonuçları Konu: Yıl boyu çeşitli kentlerde yapılan oturum sonuçlarının değerlendirilmesi Konu: Güney Kore hükûmetinin savaş ve işgaldeki suç ortaklığı Konu: Irak savaşının hukuka aykırılığı ve İtalyan hükûmetinin suç ortaklığı Konu: Almanya oturumlar dizisi kapsamındaki üçüncü oturum düzenlenecek. Konu: Medyanın, gerçeklere ve insanlığa karşı işlediği suçlar ve dezenformasyon politikası Konu: Irak’a karşı savaş hazırlıklarında, savaş sırasında ve işgal süresince, Portekiz devletinin, diğer kişilerin ve kuruluşların sorumluluğu Konu: Medyanın savaş ve işgaldeki rolü Konu: A.B.D. sömürgeci hakimiyet projesi karşısında Irak toplumu: Egemenlik nasıl yeniden kazanılabilir? Avustralya Aborijin dillerinin transkripsiyonu Avrupalıların gelişinden önce, Avustralya Aborijin dilleri yalnızca konuşma dilleriydi ve yazma sistemleri yoktu. Kolonicilerin latin alfabesi Avustralya Aborijin dillerinin transkripsiyonu için kaçınılmaz şekilde kullanılmıştır, fakat seslerin nasıl temsil edildiğinin detayları zamanla ve yazardan yazara değişmiştir, bazen aynı sözcük veya ismin çok büyük şekillerde farklı yazımı oluşmuştur. İlk başlarda, Avustralya dilleri yazarın duyduğu şekilde İngilizce yazım kurallarına göre yazılmaktaydı. Bu ise Avustralya dillerinde farklı olan fakat İngilizce olmayan seslerin yazımda tek olarak yazılmasına sebep olmuştur. Aynı zamanda Avustralya dillerinde alofon olan fakat İngilizcede farklı olan seslerin farklı yazılmasına sebep olmuştur. İngilizcedeki birçok Avustralya Aborijin dili kökenli sözcük, aşağıdaki kuralları kullanmıştır ve asıl dilinde sözcüğün nasıl telaffuz edildiği konusunda kesin bir fikir veremez. Dilbilimsel konuda daha çok bilgiye sahip yazarlar, bazen ŋ veya ġ sembollerini için kullanmışlardır, ñ sembolünü için, sesli harfin uzun olduğu göstermek için (¯) veya inceltme işareti (^) uzun ünlüler için, sesli harflerin kısa okunması için (˘) sembolleri kullanılmıştır, fakat bunlar genellikle tutarsız olarak kullanılmıştır. Bugün Avustralya dilleri üzerinde çalışan dilbilimciler belirli fonemik yazımları kullanmaktadırlar, bu sayede her konuşulan sözcük yalnız bir şekilde yazılır ve her yazılan sözcük yalnız bir şekilde okunabilir. Genellikle, fakat her zaman değil, pratik yazımlar yalnızca temel Roman alfabesi harflerini kullanır. Bu ise standart karakteri olmayan sesler için digrafların kullanılmasını gerektirir. Bazı durumlarda bu belirsizliklere yol açar, örneğin tek ses ve sessiz harflerinin her ikisi de ng olarak yazılabilir. Genellikle n.g (araya nokta eklenerek), n’g (kesme işareti ekleyerek) veya nk şekillerinde yazılarak bu sorunun üstesinden gelinebilir. Çoğu Avustralya dilleri üç sesli kullanır, bunlar i, a ve u olarak yazılırlar. Bazı durumlarda "e" veya "o" olarak ses verebilir, fakat e veya o olarak yazılmazlar, örneğin Martuthunira sözcüğü wirrirri "alev" kabaca vereri olarak telaffuz edilir. Uzun sesliler çift harfle gösterilirler, örneğin ii , aa , uu . İngilizcedeki yarı seslilerden w ve y İngilizcede olduğu gibi telaffuz edilir. Bazı dillerde w u sesinin yanında, ve y i sesine yanında telaffuz edilmez fakat dilbilimciler yine de onları yazmayı terchi eder. Örneğin Gamilaraay yinarr "kadın" gerçekte "inar" olarak telaffuz edilir . Az sayıda dilde dişsel yarı sesli mevcuttur, bu ise yh olarak telaffuz edilir (aşağıdaki boğumlamanın yeri kısmına bakınız). Avustralya dillerinin birçoğu iki rotiğe veya "r"-gibi seslere sahiptir: Amerikan İngilizcesinde olduğu gibi r olarak yazılan bir üstdamaksıl aproksiman; ve ses titremesi şeklinde veya çarpma şeklinde bir ses (her ikisi de İspanyolcada bulunur) olan ve rr olarak yazılan ses. Bu iki r'den sadece birine sahip dillerde, yalnızca r yazılır. Çiftdudaksıl, artdamaksıl ve alveoler sessizler genellikle İngilizcede olduğu gibi yazılırlar, örneğin p , b , m , k , g , ng , t , d , n , l . Ng ayrıca eng olarak adlandırılan ŋ karakteri ile de yazılabilir. Damaksal sessizler bir alveoler sessiz + j şeklinde eklenen digraf ile gösterilirler, örneğin tj , dj , nj , lj . J tek başına dj yerine veya ny nj yerinede kullanılabilir. Dişsel sessizler alveoler sessiz + h şeklinde eklenen digraf ile gösterilirler. Örneğin th , dh , nh , lh . th Avustralya İngilizcesinde olduğu gibi frikatit değildir, fakat İrlanda İngilizcesinde olduğu gibi kesme şeklindedir. Üstdamaksıl sessizler r + alveoler sessiz şeklinde digraf ile gösterilirler. Örneğin rt , rd , rn , rl . Bazı dillerde damaksıl-artdamaksıl sessizler vardır, damaksıl ile artdamaksıl arasındadır. Yanyuwa için, yk , nyk (bir ön-genizsel duruş— Ön-genizsel için aşağıya bakınız), nyng olarak yazılırlar. Avustralya dillerinin birçoğu seslendirilmiş ve sessiz duruşları ayırt etmez, bu nedenle "t" ve "d" aynı sesin farkları olarak olur. Her iki alofon aynı şekilde yazılır, fakat sessiz veya sesli sembollerden hangisinin kullanılacağı o dilde kullanım sıklığına göre değişir. Bazı diller bir dilbilimci tarafından sesli sembolle yazılırken, diğer tarafından sessiz sembolle yazılabilir. Daha fazlası, bazı dilbilimciler bir dildeki bazı sessizler için sessiz olanı kullanırken diğeri için sesli sembolü kullanmayı seçebilirler. Ancak bazı diller sesli ve sessiz duruşları ayırmaktadır. Bazı diller ön-genizsel sessizlere sahiptir, genizsel bir sesten önce bir duruş olur ve bu tek ses olarak kabul edilir. Yanyuwada bunlar mb , ngk , nj , nth , nd , rnd olarak yazılırlar. Robert Prosinečki Robert Prosinečki (d. 12 Ocak 1969; Schwenningen, Almanya), Hırvat eski millî futbolcu ve teknik adam. Süper Lig ekiplerinden Kayserispor'u çalıştırmaktadır. Sırp takımı Crvena Zvezda ile teknik direktörlük kariyerine başlamış ve 15 Ekim 2012 itibarıyla Türkiye Spor Toto Ligi takımlarından Kayserispor'un teknik direktörü olmuştur. 9 Kasım 2013 tarihinde, Beşiktaş'a 3-0 yenildikten sonra istifa kararı aldığını açıkladı. 31 Aralık 2013 tarihinde, Kayserispor yönetimi ile Prosinečki karşılıklı anlaşarak sözleşmesine son verildi. Crvena Zvezda, Real Madrid, Real Oviedo, Sevilla FC, FC Barcelona, Dinamo Zagreb, R. Standard de Liège, Portsmouth, Olimpija Ljubljana ve NK Zagreb'de oynamıştır. Kariyerini ülkesi Hırvatistan'ın Dinamo Zagreb takımında noktalamıştır. İki ayrı ülkenin millî takımıyla (Yugoslavya ve Hırvatistan) Dünya Kupası'nda gol atmış tek futbolcudur. Usun Usun ya da Wusun ya da Vusun, (Çince: 乌孙 veya 烏孫, "Wūsūn"), Han Hanedanı döneminde (MÖ 206 - MS 220) yaşamış göçebe-yarı göçebe Türk ve Hint-Avrupa (Hint-Aryan) kökenli bir halk. Çin kaynaklarının aktardığına göre Çin'in kuzey batısında (Batı Gansu bölgesinde) Yüeçiler'e yakın bir bölgede yaşamış, Yüeçiler tarafından yenilgiye uğratılınca MÖ 176 yıllarında Hiung-nu'ların egemenliğine girmiş, daha sonra İli Nehri ve Issık Göl bölgesine yerleşmiş ve en azından beş yüzyıl boyunca bölgedeki gücünü korumuştur. "Wusun" sözcüğünün anlamı hakkında farklı görüşler bulunmaktadır. Buna göre Türkçe bir sözcük olduğu düşünülen Wusun/Usun Sözcüğünün "birlik", "bağlılık" anlamına geldiği görüşünün yanı sıra etnonimin Çince transkripsiyonu olan Wusun(烏孫)'un bir totem olan "Wu" = ('karga' ya da 'kuzgun','siyah')'dan geldiği görüşü de vardır. Bu karga kültü Usun efsanelerinde de yer almaktadır. Efsanelerde yabani hayata bırakılan bir çocuğun dişi bir kurt tarafından açlıktan ölmek üzere iken bulunup emzirildiği ve karga tarafından da etle beslendiği bir öyküden bahsedilir. Aynı öğeler daha sonra Göktürklerde de yer almıştır. Usunlardan ilk defa Çin kaynaklarında Hiung-nu hükümdarı Mo-Tu (Mete)'nin Usunları kendi devletine katması olayı ile Mo-Tu'nun bir mektubunda söz edilmektedir. Usunların başlangıcı Çin kaynaklarında bir efsane ile anlatılır: ""Usun kralının adı Kun-mo idi. Babasının, Hiung-nuların batısında küçük bir devleti vardı. Hiung-nular onlara saldırıp babasını öldürdüler.Küçük yaştaki kralın oğlu kun-mo'yu ise öldürmeyip canlı olarak otların içine attılar. Kara bir kuş(karga) onun üzerine doğru uçup et verdi. Sonra dişi bir kurt gelip onu emzirdi. Hiung-nu hükümdarı buna çok şaşırdı ve onun tanrı tarafından kutsanmış olduğunu düşündü. Onu otların arasından çıkarttırıp büyüdüğünde ordusunda komutan yaptı. Çok defalar başarı gösterdi, bunun üzerine Hiung-nu hükümdarı Kun-Mo'ya halkının yönetimini yeniden verdi. Usun kralı Kun-Mo kendi halkını topladı ve geliştirdi. Komşu şehirlere akın yapıp aldı. Birkaç on bin kişilik okçu askeri oldu. Savaşlarda tecrübe kazandı. Hiung-nu hükümdarı öldükten sonra Kun-Mo halkını geri çekerek Hiung-nulardan uzaklara gitti. Kendisini kral olarak tahta çıkardı. Bundan sonra artık artık Hiung-nu sarayındaki kurultaya gitmedi. Bunun üzerine Hiung-nular üzerine atlı birlikler göndererek saldırdılar ama yenemediler. bunun üzerine Usun kralını bir Tanrı'nın gücünü tuttuğunu ve kendilerinden uzaklaştırdığını sandılar. Bunun için yine Hiung-nu idaresine girmiş saydılar, bundan sonra büyük bir akında bulunmadılar."" Yine Çin kaynaklarında (Han-shu'da) benzer bir öykü daha anlatılmaktadır: ""Usun kralının oğlu yeni doğmuştu. Oğlanın hocası Pu-chiou Yabgu çocuğu kucağına larak kaçtı ve çalıların arasına sakladı. Çocuğu beslemek için yiyecek aramaya gitti. Döndüğünde çocuğu bir dişi kurdun emzirdiğini gördü. gagasında et parçası taşıyan bir kara kuş (karga) da çocuğun çevresinde dolanıp duruyordu. Yabgu bunu görünce çocuğun kutlu olduğunu anladı. Onu alarak Hiung-nu hükümdarının yanına gitti. Hiung-nu hükümdarı onu görünce çok sevdi ağırladı ve büyüttü. Yüeçiler'in öldürdüğü Usun kralının oğlu yetişkin olunca, Hiung-nu hükümdarı babasının halkını ona verdi. Orduya komutan yaptı. Birkaç başarı kazandı. Bu sırada Kun-Mo güçlenmişti. Babasını öldüren Yüeçiler'den intikam almak için Hiung-nu hükümdarından izin istedi. Batıya doğru gitti ve Yüeçiler'e saldırarak onları yendi. Yüeçiler batıya doğru yeniden göç ettiler, Toharistan'a gittiler. Kun-Mo da kendi halkını topladı ve orada oturup kaldı. Ordusu ve savaş gücü gittikçe çoğaldı."" Hiung-nular ilk ortaya çıktıklarında Usunlar, Tunguzlar ve Yüeçiler ile birlikte bölgede bağımsız olarak yaşıyorlardı. Daha sonra hiç mücadele etmeden Hiung-nuların hakimiyetine girmişlerdir. Usunların bilinen ilk hükümdarı Nan-tuo-mi'dir. Yüçeiler tarafından öldürünce Usunlar Kansu bölgesini terk edip Tanrı dağları bölgesine yerleşmişlerdir. Burada Hiung-nuların hakimiyetine girdikleri düşünülmektedir. Nan-tuo-mi'nin ölümün ardına küçük amcası Pu-chiou Hsi-huo, yeni doğmuş oğlu Kun-Mo'yu alarak hiung-nulara tabi olmuş, Hiung-nu hükümdarı çocuğu kabul edip büyütmüş, kendi idaresinde ordu ve makam vermiştir. Kun-Mo ise komutanlığı ve askeri başarısı ile ünlenmiştir. Bundan sonra Mo-tu'nun oğlu Hiung-nu hükümdarı Lao-shang (MÖ 174-161), Kun-mo'ya yardım ederek Mo-tu'nun dağıtıp, Batı Türkistan'a göç etmelerine neden olmuş Yüeçilere ağır bir darbe vurmasını sağlamıştır. Bu saldırıda Yüeçilerin reisi öldürülmüş, geriye kalanlar daha da batıya göç etmek zorunda kalmıştır. Bu olayın ardına Usunlar, İli Irmağının yukarı bölgelerine yerleşmeye başlamışlardır. Başkentleri bugünkü Doğu Türkistan'da, Wen-su(Onsu İlçesi) ilçesinin batı sınırındaki Na-lun ırmağının yukarı ağzında kalan "Chi-ku" kalesi idi. Burada gittikçe büyüyüp güçlenmiş, Lao-shang öldükten sonra Hiunglar-dan kopmaya başlamışlardır. MÖ 121 yıllarında Chang Chien, Çin imaparatoru Wu'ya sunduğu raporunda Hiung-nu'lara karşı Usunlarla işbirliği yapmayı teklif etmiştir. İmparator da bu teklifi kabul edip kendisiyle birlikte Usunlara hediyeler göndererek Usunları Hiung-nulara karşı kışkırtmaya çalışmış ama Usunların çekinceleri yüzünden bu girişim başarılı olamamıştır. Buna rağmen Hiung-nular bu olayı işitmiş ve saldırı planlamışlardır. Usunlar da bunun üzerine Çin'den yardım istemiştir. Çin hanedanı ile evlilik ilişkileri kurarak iyice yakınlaşmışlardır. MÖ 74 yılında Hiung-nular, Şanyüleri Chih-yen komutasında Turfanlılarla işbirliği yaparak Usunlara saldırmış, E-shen'i alıp halkını esir etmiştir. Bunun üzerine Usun hükümdarı Çin'e mektup yollayıp yardım istemiş, İmparator Chao-ti, 200.000 atlıyı yardımlarına göndermiş, yapılan savaşta Hiung-nulara ağır bir darbe indirilmiştir. Buna rağmen Hiung-nu hükümdarı 10.000 kişilik atlı birliği ile Usunlara saldırabilmiş, ancak dönüş yolunda fırtınaya yakalanarak birliklerinin tamamına yakınını kaybetmiştir. Bunu fırsat bilen Usunlar Hiung-nulara saldırmış, bunun sonucunda Hiung-nular çok zayıflamışlardır. Bununla birlikte Usunlar kendi bağımsızlıklarını kazanmış, Hiung-nulara bağlı Wu-hanlar ve Tinglingler'in de bağımsız kalmalarına yol açmışlardır. Bu olaylardan sonra Semerkand, Hiung-nu hükümdarı Chih-hi'yi kendisini diğer devletlere karşı desteklemesi için elçiler aracılığıyla yardım istemiştir. Kurulan ittifak sonucunda Chih-hi Sermekand krallığını birkaç kez desteklemiş ve daha sonra Hiung-nular, Usunlara saldırmıştır. Başkentleri Kızıl Vadi (Chih-ku)'ya kadar girmiş, halkın bir kısmını öldürüp birçoğunu esir etmiştir. Çin kaynaklarında Bin li'lik (500 km) arazi içerisinde yaşayan kimsenin kalmadığı belirtilir. Daha sonra MÖ 44'te Hiung-nular Usunlara birkez daha saldırmış, ağır bir darbe vurmuşlardır. Yaşanan olaylar üzerine Usunlar Çin ile daha da yakınlaşmış, MÖ 5 yılında Usunlar da Hiun-nulara saldırıp insanlarını öldürüp hayvanlarına el koymuş, bunun üzerine Hiung-nular da karşı saldırıya geçip Birçok kiyi öldürmüş ve esir almışlardır. Bunların sonucunda Usun hükümdarı kendi oğlunu Hiung-nulara esir vermek zorunda kalmış, Çin'in araya girmesi sonucu oğlan geri iade edilmiştir. Kuzey Wei Hanedanı döneminde Juan Juanların akınlarına maruz kalan Usunlar, Pamir dağlarına göç etmişlerdir. 437 yılında Tabgaç kağanının kendilerine elçi gönderdiği bilinmektedir. En son 938 yılında Liao hanedanı imparatoru ile karşılıklı elçi yollamışlardır. Bu tarihlerden sonra sayıları çok azaldığı için haklarında bilgi alınamamıştır. Çin kaynaklarında Usunlar'dan kızıl saçlı ve yeşil gözlü olarak bahsedilmektedir. Yedisu bölgesi'ndeki arkeolojik çalışmalarda elde edilen, milattan önceki ve sonraki 1. yüzyıla ait 6 ayrı iskeletin kafatasları üzerinde yapılan antropolojik çalışmalar Usunlar'ın az da olsa "mongoloid" özellikler göstermekle birlikte brakisefal beyaz ırk'a ait olduğunu ortaya koymuştur. Yaşam tarzlarına ilişkin, M.Ö 110-105 yılları arasında Usun hükümdarı ile evlendirilen Han Hanedanı Prensesi'nin aktardığına göre Usunlar: "göçebe, keçeden çadırlarda yaşayan, çiğ et yiyen ve mayanlanmış kısrak sütü içen bir halk"tır. Ayrıca bu anlatımlarda erken dönem Çin kaynaklarında sıkça rastlanan (barbar, açgözlü, güvenilmez v.b.) pejoratif anlatım dikkat çekmektedir. Bir Usun kralının "Fu-li" (kurt) ismiyle çağrıldığını, Çinli bilgin Han Rulin ve ayrıca G. Vambery (1879), Scherbak (1961), P. Budberg, L. Bazin ve V.P. Yudin söylerler. Ayrıca Ön-Türkçe bir sözcük olan "böri"'nin ("böri = kurt"), Usunların adlarında ve unvanlarında çok sık görüldüğünü yazmışlardır. Diğer Türkçe, "Kun"; "Bag/Beg" ve "Ulug" gibi kelimelerinin kaydedilmiş olduğunu da onaylarlar. K. Shiratori'ye göre de MÖ 2. yüzyılda Orta Asya'ya giden Wu-sunlar Türk kökenlidir. Buna rağmen Peter B. Golden ve Carter V. Findley gibi bazı tarihçiler Usunlar'ın dillerinde saptanan sözcüklerin kökeninin Türkçe olmadığını ve Hint-Avrupa, İrani kökenli olduğunu öne sürerek bu görüşlere karşı çıkmıştır. Buna göre "Beg-bey" sözcüğü Soğdca'daki "Baga" sözcüğünden alıntıdır. Aynı zamanda Orta Farsça'daki (Sasani hükümdarlarının da kullandığı) "Bay", Sanskritçe'deki "Bhaga" ve Rusça'daki "Bog" sözcükleri de aynıdır. Bir diğer iddia ise, Türk dillerinde ortak kullanımı olan ve "kurt" anlamına gelen "Böri" sözcüğünün, Doğu İran dillerine ait olduğu ve Türk dillerine oradan alıntılandığı yönündedir. Bu iddialar tartışmalı olup ""Bay"" sözcüğü üzerine etimolojik çalışmaları bulunan Rus dil bilimci Sergei Starostin, sözcüğün kökeninin Ön-Türkçe olduğunu ve ödünçlemenin diğer dillere Türkçeden yapıldığını belirtir. Aynı şekilde Starostin, "böri" sözcüğünü de Ön-Türkçe olarak verir. Bu sözcüğün(Böri) Hint-Avrupa dil ailesi içerisinde hiçbir dilde yer almıyor oluşu da bu iddiaları zayıflatmaktadır. Usunların ana yerleşim bölgeleri Tanrı Dağları'nın kuzey kenarlarıdır. Doruk dönemlerinde İli Nehri boyunca, bütün nehir alanına ve Tanrı Dağları'nın batısına kadar yayıldılar. Kralları Issık Gölü'nün güneyinde otururdu. Yaşam alanları, şimdiki Sincan Uygur Özerk Bölgesi'nin kuzeybatısını, Kazakistan'ın güneydoğusunu ve doğu ve orta Kırgızistanı kapsardı. Xinjiang Tuzhi (新疆圖志; Coğrafya kitapı) şöyle aktarır, Manas Usunlarla Han Hanedanlığının doğu sınırıdır. Çolpon-Ata'da biraz kıyıdan uzakta batık köy Çengu -kızıl vadi- antik Usun Devleti başkenti (milattan önce ikinci yüzyıl) olduğu tahmin edilir. Güneyde, Usunlar Tarım Havzası'ında yaşayan diğer insanlarla sınırdılar.. Tanrı Dağlarının kuzeyi, Karaşahr, Kuça, Aksu ve Uçturfan Usunlara aitti. Büyük Han Kitabı (漢書 veya 汉书, "Hànshū") - Batı bölgesini şöyle aktarır, Usunlar kuzeybatıda Kangju (康居, "Kāngjū", önceleri "Kang-gü", "K'ang-kü") ve batıya doğru Dayuan (大宛, "Dàyuān", anlamı: "Büyük Yuan", Wade-Giles: "Ta-Yüan") sınırdılar. "Xiyu Tuzhi" (西域圖志) şöyle aktarır, Kangju doğu sınırı Balkaş Gölü batı kıyısında bulunurdu, bu sırada Dayuan Fergana Vadisi ve Hokand'da bulunurlardı. Sovyetler Birliği zamanında, İli Nehri kıyısında yapılan geniş kapsamlı arkeolojik kazılarda eski Usunlara ait mezarlar bulunmuştur. Bu demektir ki Usunlar İli Nehrinin her iki kıyısında da yaşamışlardır. "Xiyu Tuzhi" Tarbagatay Dağı Hiung-nu (匈奴, "Xiōngnú") ve Usunlar arasında sınır oluştururdu diye aktarır. Bir ara millattan önce 53 yılında oluşan kargaşalıkta, daha sonra küçük kral olan "Niaojiutu" kendi adamlarını kuzey dağında toplar ve kendi ailesine ve annesine saldıran Hiung-nu'ları tehdit eder. Burada anlatılan "kuzey dağı" Tarbagatay Dağı'na uymaktadır. Bu dağ Hiung-nu ile Usunlar arasında sınır oluşturmuş, dağın kuzeyi Hiung-nu bölgesidir. "Matsuda Hisao"'nun fikrine göre, Usunlar Tanrı Dağlarının kuzeyinde değil de, arasında yaşarlardı. Bir varsayıma göre Usunlarla Herodot ( IV.16-25) tarafından tanımlanan insanlarla ve Batlamyus'un "Geography" coğrafya haritasındaki "Issedones" bağlantısı olduğu öne sürülür. Ses aygıtı Konuşmayı sağlayan organların tümüne ses aygıtı adı verilir. Göğüs boşluğu ile karın boşluğunu birbirinden ayıran diyaframdan dudaklara kadar olan kısıma ise ses yolu denir. İnsanlarda göğüs boşluğunu karın boşluğundan ayıran ve diyafram adı verilen ince geniş bir zar bulunur. Göğüs, diyafram ve karın kasları soluk alıp vermede görev alır. Konuşma için gerekli olan havayı akciğer sağlar. Akciğerden gelen hava gırtlakta bulunan ses tellerine çarpar, ses telleri titrer, ses tonlanır ve geniz, burun, ağız boşluğu, damak, dişler ve diş etlerinde biçimlenerek konuşmayı sağlayan sesleri oluşturur. Konuşmayı sağlayan organlardan birinde hastalık ya da sakatlık olması halinde sesler düzenli ve güzel şekilde çıkartılamaz. örneğin, dişleri dökülen, ses tellerinde rahatsızlık olan kişilerin sesleri hemen değişir, konuşmalarında aksamalar olur. Hatta, nezle veya grip olan kişilerin seslerinde bile bazı değişiklikler görülür. SÃ¶z Söz ile şu maddeler kastedilmiş olabilir: Dağıstan Dağıstan Cumhuriyeti, (Rusça: Республика Дагестан/ "Respublika Dagestan") Kafkasya'da Rusya'ya bağlı, özerk bir cumhuriyet. Kafkas cumhuriyetleri arasında nüfus ve yüzölçümü bakımından en büyük cumhuriyettir. Dağıstan ismi Türkçe ve Farsça kökenlidir. Türkçe kökenli Dağ ve Farsça İstan kelimesi birleşiminden oluşur. 20 Ocak 1921'de SSCB'ye bağlı olarak Dağıstan Özerk Sovyet Sosyalist Cumhuriyeti adıyla kuruldu. 1991'de Sovyetler Birliği'nin dağılmasından sonra, Rusya içinde Dağıstan adını aldı. Rusya Federasyonu'nun Avrupa'daki kesiminin güneyinde yer alan Dağıstan, Kafkas Dağları'nın kuzey yamacının en doğu ucundan 50.278 km² bir alanı kaplar. Güney ve batısı Güton dağında 3646 metreye, Bazardyuzu (Pa Dağı'nda da 4480 metreye ulaşan Kafkas Dağları'nın ana doruk hattıyla çevrilidir. Doğusunda Hazar Denizi, kuzeyinde Kalmuk Özerk Cumhuriyeti, batı ve kuzeybatısında Çeçenistan ve Kuzey Kafkasya, güneybatısında Gürcistan ve güneyinde de Azerbaycan yer alır. Dağıstan doğudan batıya 200, kuzeyden güneye 400 kilometre kadar bir uzunluğa sahiptir. Başkenti Mahaçkala'dır. Diğer önemli şehirler Derbent, "Kızılyar", "İzberbaş" ve "Buynak"'tır. Dağıstan adı bir kavmi değil, coğrafi-topografik bir anlam ifade eder. Rusça'da da 'Dağlar Ülkesi' anlamında "Strana Gor" ifâdesi kullanılmaktadır. Dağıstan coğrafi açıdan beş bölgeye ayrılır; birinci bölgede "Kafkas Dağları" ve Dağıstan iç platosu yer alır. Dağlar arasından Hazar Denizi'ne akan "Sulak", "Samur" ve "Kurak" gibi ırmaklar buralarda derin vadi ve uçurumlar meydana getirmiştir. Kafkas Dağları'nın genellikle güneye bakan yamaçlarında yağış çok azdır. Bu yüzden bazı bölgelerde bitkisel hayat yoktur. İkinci bölge, birinci bölgenin kuzeyinde yüksekliği 920 m'ye ulaşan ve çıkıntı tepelerinden oluşan ikinci bir dağ kuşağından ibarettir. Bu bölge kuzey ve kuzeybatıdan esen rüzgarlar sebebiyle oldukça yağışlı olup, sık ormanlarla kaplıdır. Dağlar ile Hazar Denizi arasında kalan dar kıyı düzlüğü üçüncü bölgeyi oluşturur. Dar boğazlardan çıkıp yayılan ırmaklar tarafından kesilir. Petrol ve Doğalgaz yatakları barındıran bu ovanın genişlediği yerde başlayan dördüncü bölge alçak ve bataklık ovalar ile "Terek ırmağı" deltasından oluşur. Deltanın hemen ilerisinde uzun ve kumluk Agragan Yarımadası başlar. Son olarak Terek'in hemen kuzeyinde kumullarla kaplı Nogay Bozkırları beşinci bölgeyi oluşturur. Bu bölgenin iklimi ise sıcak ve kuru olup, bitkisel hayat yarı yarıya çöl özellikleri gösterir. Dağıstan'ın başlıca ırmakları, "Gazi Kumuk", "Kara", "Avar" ve "Andi" "Koysu" akarsularının birleşmesinden oluşan ve Mohaçkale'nin kuzeyinde Hazar Denizi'ne kavuşan Sulak, daha kuzeyde Çeçenistan'dan gelen Terek, güneydoğu istikametinde akarak aynı şekilde Hazar'a kavuşan Samur'dur. Genellikle dağlara paralel olarak akan bu ırmaklar 1.000 metreye varan derinlikte ve genişlikte kanal ve mecralar oluşturarak, Dağıstan'ın yerşekillerinin oluşmasında önemli rol oynarlar. Dağıstan'ın iklimi genel olarak sıcak ve kurudur. Alçak kesimlerde ortalama sıcaklık ocak ayında sıfıırın altında 3 ile 6 derece arasında seyretmekte, temmuz ayında ise 23 dereceye kadar ulaşmaktadır. Dağıstan'ın kuzey kısmını teşkil eden Sulak-Terek-Kuma düzlüğü, ülkenin en yüksek yeri olup, 26 metreyi geçmeyen ve denize doğru gittikçe alçalan, susuz ve kıraç bir bozkırdan ibarettir. Bu bölgenin sahil boyu, yılın belli zamanlarında su altında kalır ve nüfûs yoğunluğu çok düşüktür. Kuma ile Terek arasında birçok tuz gölü ve bataklık vardır. Terek ile Sulak arasında yer alan ve kumsallarda kaybolan Aktaş, Yarıksu, Yamansu ve Aksay çaylarından günümüzde tarım alanı olarak yararlanılmaktadır. Sahil boylarına nispeten yüzeyi biraz yüksek olan kuzeybatı bölgeleri hariç olmak üzere, bu düzlüğün iklimi son derece kurudur. Düz, ırmaktan ve ormandan mahrum, yağmursuz ve kuzey rüzgarlarına açık olan daha kuzeydeki bölgede sıcaklık yazın 40 derecelere kadar çıkmakta, kışın ise sıfırın altında 40 dereceye kadar düşebilmektedir. Tarım, Terek boyunda ve yapay sulama yöntemi ile güneybatı kısmında yapılır. Diğer kısımlarda çeşitli Türk boyları göçebe halinde yaşar ve hayvan beslerler. Sahil boyunda ise balıkçılık ile uğraşılır. Dağıstan doğal zenginlikler bakımında verimli bir bölgedir. Dağlık bölgenin bitki örtüsü, vadilerde ve kanyonlarda yaprak döken ormanlardan, yüksek tepelerde çam ve huş ağacı ormanlarından ve ağaç sınırının üstünde de Alp çayırlarından oluşur. Tepe yamaçlarında yer yer çöl bitkisiyle kesintiye uğrayan sık yaprak döken ormanlar bulunur. Alçak yamaçlarda seyrek esmer toprak alanlarıyla bölünen verimli kestane rengi topraklar egemendir. Hazar Denizi kıyılarında ise tuzlu bataklık topraklar yaygındır. Dağıstan'ın nüfusu 14 Ekim 2010 itibarıyla 2.910.249'dur. Türk halkları olan Kumuklar, Azeriler ve Nogaylar nüfusun % 21'ini oluşturmaktadır. Nüfusun çok hızlı artış sürecine girmesi şaşırtıcıdır, zirâ ülkedeki Ruslar ve Dağ Yahudileri göç etmektedirler. Özellikle Rusya ve İsrail'e büyük bir göç olmaktadır. Ruslar'ın toplam nüfusa oranı % 4'e düşmüştür. Bu azalmaya karşılık nüfus artış hızının sürmesindeki en önemli sebep, 1990'lı yılların başından beri eski sovyet toprakları üzerindeki bütün cumhuriyetlere zamanında çoğu ekonomik sebeplerden göçmüş bulunan Dağıstanlılar'ın yeniden kendi ülkelerine dönmeleridir. Rusya, Ukrayna ve Orta Asya cumhuriyetleri dağılmayı izleyen yıllardan beri çeşitli sebeplerle onları kendi sınırlarının içlerine çekilmeye zorladılar. Gerçekte Dağıstan, Hazar Denizi'nin ince kıyı şeridi toprağı dışında pek de verimli olmayan bir ülkedir. Halkın % 99,9'u okuma yazma bilmekte ve neredeyse tamamı 2'den fazla dili en iyi şekilde konuşabilecek şekilde bilmektedir. Dağıstan'ın nüfus artış hızı, Rusya Cumhuriyeti genelinde ilk sırada yer almaktadır. Bu artış hızı korunduğu ve ülke dışındaki insanları yurtlarına geri dönmeyi sürdürdükleri takdirde Dağıstan nüfusu 2050 yılında altı milyonu yakalayacaktır. Mahaçkala, Hasavyurt, Buynakski, Kaspiski, Kızılyar, İzberbaş ve Derbent ülkenin önemli şehirlerindendir. Dağıstan'ın kuzeyi ve doğusundaki düzlük bölgelerde Türki gruplar, ülke geneline egemen olan dağlık ve plato yerleşimlerinde ise Kafkas kökenli etnik gruplar yaşamaktadır. Dağıstan nüfusunun %90,6'sı Müslümandır. Geri kalanı ise Hristiyandır. Güney Amerika Uluslar Birliği Güney Amerika Uluslar Topluluğu, Peru'daki tarihi İnka kenti Cuzco'da buluşan 12 Latin Amerika ülkesinin üst düzey yetkililerinin öncülüğünde; ABD, Avrupa ve Asya'ya karşı ellerini siyasi ve ekonomik olarak güçlendirmek için temellerini attıkları yeni oluşum. Peru Devlet Başkanı Alejandro Toledo, And Dağları'ndaki güneş tapınağı Coricancho'da temeli atılan Güney Amerika Uluslar Topluluğunun (GAUT) emelini, "Bugün 361 milyon sakini olan yeni bir ülkemiz oldu. Bu, küreselleşmenin meydan okumalarıyla başa çıkmamıza, daha adil ve eşitlikçi bir sürece dönüştürmemize yardım edecek" diye duyurmuştur. Simón Bolívar önce Venezuela’yı bağımsız kıldı. Daha sonra; 1819’da Kolombiya, 1822’de Ekvador, 1824’te Peru ve 1825’te Bolivya bağımsız oldu. Bugünkü Kolombiya, Ekvador, Venezuela ve Panama topraklarını içeren Büyük Kolombiya Cumhuriyeti ilan edildi ve Simón Bolívar da başkan oldu. Bolivar daha sonra Büyük Kolombiya Cumhuriyeti’nin başkanlığını, ölümünden kısa bir süre önce, 1830’da bıraktı. Sith Sith, Yıldız Savaşları serisinde geçen bir terimdir. Kullanım itibarıyla Seth'e benzer. Çoğu Sith isminden önce "darth" sıfatını kullanır. Bu sıfat bazı zamanlarda Sithler tarafından reddedilmiş olsa da daha sonra Darth Bane tarafından tekrar kullanılmaya başlanmıştır. Genelde "Güç'ün" karanlık tarafına bağlı olan savaşçılar grubunu tanımlamak için kullanılır. Bu savaşçılar Güç'ün iyi tarafına bağlı olan Jedi şövalyelerinin benzeri özellikler taşırlar, fakat kötülüğe hizmet ederler. Güçlerini nefret,öfke ve korkudan alırlar. Bu savaşçıların liderleri Sith Lordu olarak bilinir. "Sith" kelimesinin ilk kullanımı, 'un senaryosunda, Darth Vader'ın unvanının "Karanlık Sith Lordu" olarak geçmesi ile olmuştur. George Lucas bu ifadenin kötülüğü simgelediği ile ilgili kesin bir açıklama yapmıştır. Bununla beraber, Yıldız Savaşları Evreni'nin geliştirilmesi ile ilgili önceki çalışmalarda "Sith Lordu" teriminin karanlık tarafa hizmet eden "Darth Vader" lordluğundaki bir gruptan ve "Sith Irkı" hikâyesinden gelen bir terim olduğu anlaşılmaktadır. Sith Lordu, çeşitli gezegenlerde çıraklar aramaya başlar. Sith olmaya uygun öfke, kuvvet, güç ve nefrete sahip olan çocuk, veya genci bulduğunda onu eğitmek için yanına alır. Sith Lordu, seçtiği çırağa daha fazla öfke ve nefrete sahip olması için işkenceler uygular. Buna örnek olarak Palpatine'in, Darth Maul'u acımasız sınavlarla eğitmesini ve bunlardan birisinde Maul'un asılıp çırılçıplak bırakılarak, Palpatine tarafından her tarafına iğneler batırılması örnek verilebilir. Çırak, son olarak bir efendisi olmasına rağmen bir Sith Lordu olur. Bununla birlikte ustasından sonraki en yetkili kişi olur ve büyük bir orduyu yönetir. (Klon Askerler veya Droid gibi.) Leisha Hailey Leisha Hailey (d. 11 Temmuz 1971, Okinawa) Amerikalı film oyuncusu, film yapımcısı ve müzisyen. 11 Temmuz 1971'de Okinawa, Japonya'da doğmuştur. Nebraska'da büyüyen Hailey lezbiyen olduğunu ailesine söyledikten sonra New York'a taşınmıştır.Orada sınıf arkadaşı ile The Murmurs adında bir grup kurmuş ve New York'un çeşitli bölgelerinde çalmıştır. 1990'ların ortalarında grubuyla birlikte Los Angeles'a taşınmış, birçok albüm çıkarmış ve Lilith Fair grubuyla konserler vermiştir. Albümlerinin çoğunluğunda yapımcılığı Leisha'nın o dönemki sevgilisi K.D. Lang üstlenmiştir. 1997'de Ellen DeGeneres ile Ellen isimli dizinin bir bölümünde oynamıştır. 2001'de Leisha grubun adını ve müzik tarzını değiştirmiştir. Şu an halen Uh Huh Her adlı elektropop grubunun üyesidir. "Never Been Kissed" filmindeki "Smash" isimli parçanın yazarı (1999) The Murmurs adlı kendi grubundan çıkardığı "Genius" isimli parçanın yazarı (1998) And tilkisi And tilkisi ("Pseudalopex culpaeus"), And çakalı, Ateş Toprakları tilkisi, Macellan tilkisi, Culpeo, Culpeo tilki veya Patagonya tilkisi olarak da bilinir, yeleli kurtdan sonra Güney Amerika'nın en büyük yaban köpeği türü. And tilkisi, 60–115 cm arası gövde uzunluğuna sahip olup buna ilave yaklaşık 40 cm uzunluğunda kuyruğu vardır. Ortalama 7,5 kg gelirken büyük örneklerinde 13 kg ağırlığa ulaşabilirler. Post rengi gridir. Sırtının üzerinden genelde zayıf olarak fark edilen koyu bir şerit geçer. Türün karekteristik özelliği beyaz çene ve kırmızımsı kahve bacak kısımlarıdır. And tilkisi, Ekvador ve Peru'dan Bolivya üzerinden Şili ve Arjantin'e kadar dağılmıştır. Yaşamak için Andlar'ın batı tarafını tercih eder ve 1000 ile 4500 m yükseklikte bulunur. Burada açık arazide yaşarken yapraklı sık ormanlarda bulunmaz. Ateş Toprakları'nda da az sayıdaki yerli memelilerden biri olarak yaşar. And tilkisinin beslenmesi bulunduğu yaşam alanına bağlıdır. Kuzey populasyonları tamamen etobur olup tavşan ve kemirgen ile beslenir, ender olarak kuş, kertenkele, böcek ve leş yerler. Dağılım alanları güneyde olanlar bitkisel gıda da yerler. Ateş Toprakları'nda bu oran yaklaşık %30'unu tutar. And tilkileri, alfa çiftin yönettiği gruplar halinde yaşarlar. Sürünün yönetimi dişiye miras kalırken erkekler grubu terk etmek zorundadır. Bir batında yaklaşık beş yavru dünyaya gelir. Çiftçiler And tilkisini koyunları için bir tehlike olarak görse de koyun sürülerine saldırı çok azdır. Buna rağmen bazı çevrelerde çokça avlanır ve yerleşim bölgelerinde neredeyse nesli tüketilmiştir. Fakat türün tamamı tehdit altında olarak kabul edilmez. Oyak-Renault Kuruluşundan günümüze kadar çalışmalarında kalite standartlarını hep ön planda tutmasıyla dikkat çeken Oyak-Renault, ISO 9001 Kalite Güvence Sistem Belgesi'ni sektörde ilk alan kuruluş olmuştur. Şirket ayrıca ISO 14001 Çevre Yönetim Sistem Belgesi'ne sahiptir. Merkezi İstanbul'dadır. Sermayesinin %51'i Fransız Renault SA grubuna, %49'u da Türk Oyak grubuna aittir. Firma 2018 yılında 336 bin 888 adet otomobil, 602 bin 421 adet motor üretmiştir. Aynı yılda otomobil üretiminin yaklaşık %80'ini ihraç ettiği açıklamıştır. Invincible (albüm) Invincible, Amerikalı sanatçı Michael Jackson'ın onuncu ve son stüdyo albümüdür. Albüm, 30 Ekim 2001'de Epic Records etiketiyle yayımlandı. "Invincible", Jackson'ın 1997'de yayınlanan "" albümünden beri yeni materyal içeren ilk ve ""dan beri ilk stüdyo albümüdür. Albümün yazımında ve yapımında Jackson, Rodney Jerkins, R. Kelly ve Teddy Riley görev aldı. Jackson'ın önceki çalışmaları gibi, "Invincible"daki konular da genel olarak Jackson'ın kişisel tecrübeleri, aşk ve paranoyadır. "Invincible", müzik eleştirmenleri tarafından olumlu karşılandı. Albümden üç adet single piyasaya çıktı; "You Rock My World", "Cry" ve "Butterflies". İlk ikisi uluslararası alanda yayımlanırken, üçüncüsü yalnızca ABD'de radyolarda çalındı. Albümün birinci ve üçüncü single'ları "Billboard" Hot 100 listesinde ilk ona girmeyi başarırken; "Cry" daha az başarılı oldu. Jackson ve plak şirketi arasında yaşanan bazı anlaşmazlıklardan dolayı, Sony Music albümün tanıtımını durdurdu. Albüm, En İyi Pop Vokal Performansı - Erkek dalında bir Grammy'ye aday gösterilirken; "Billboard" dergisi okurları tarafından son on yılın en iyi albümü seçildi. Albüm ticarî anlamda da başarılı oldu. İçlerinde Amerika Birleşik Devletleri (ilk haftasında 363.000 kopya ile), Birleşik Krallık, Avustralya, Fransa ve İsviçre'nin de bulunduğu dünya çapında on ülkede bir numaraya yükseldi. "Invincible" altı ülkenin listelerinde ilk ona girmeyi başarırken; en düşük başarıyı elde ettiği ülke yirmi dokuzuncu sırada kaldığı Meksika oldu. "Invincible", son on yıl içinde birkaç kez daha listelere giriş yaptı. Albümün dünya çapında satış rakamının on üç milyona ulaştığı bilinmekle birlikte, Jackson'ın önceki albüm satışlarıyla karşılaştırıldığında bu albüm, ticarî bir başarısızlık olarak görülmektedir. Jackson, The Jackson 5 üyesi olduğu zamanlarda grup için şarkılar yazdı. Daha sonraları solo projelere yöneldi ve "Off The Wall" (1979) ve "Thriller" (1982) gibi bağımsız stüdyo albümleri kaydetti. "Thriller", günümüzde hâlen dünyanın en çok satan albümü unvanına sahiptir ve Jackson'ın diğer projeleri arasında bu başarıyı elde eden olmamıştır. "Invincible"dan önce Jackson, 1997'deki "" albümünden beri hiç yeni şarkı yayınlamamıştı. Ayrıca 1995'teki ""dan beri piyasaya çıkardığı ilk stüdyo albümüdür. "Invincible", Jackson'ın 'kariyerine dönüşü' olarak görülmektedir. Jackson, albüm için yeni parçalar kaydetmeye Ocak 1997'de başladı ve albümün çıkışından sekiz hafta önce "You Are My Life" parçasıyla kayıtları bitirdi. Jackson, en az bir şarkıda bir rapçiye yer vermek istiyordu; ancak bunun 'tanınmış bir rapçi' olmasını istemiyordu. Jackson'ın sözcüsü, ona, Fats adında New Jerseyli bir rapçi önerdi. İlk şarkıyı tamamladıktan sonra dinleyen ikili, birlikte bir şarkı daha kaydetmeye karar verdi. Rodney Jerkins, Jackson'ın bu albümde önceki çalışmalarına göre farklı bir müzikal yönelim aradığını ifade etti ve bu yönelimi "daha sinirli" olarak tanımladı. Jackson, "Invincible"daki parçaların çoğunda yazar ve yapımcı olarak görev aldı. Jackson'ın yanı sıra albümün yapımına Jerkins, Teddy Riley, Andraeo "Fanatic" Heard, Kenneth "Babyface" Edmonds, R. Kelly ve Dr. Freeze ve yazımına Kelly, Fred Jerkins III, LaShawn Daniels, Nora Payne ve Robert Smith katıldı. Albüm, daha önce "Dangerous" ve "Blood on the Dance Floor" albümlerinde birlikte çalışmış olan Jackson ve Riley ikilisi arasındaki üçüncü iş birliğiydi. "Invincible", Jackson'ın kaydettiği ve yayımladığı onuncu ve son stüdyo albümü oldu. Albümün yapımı için otuz milyon dolar harcandığı bilinmektedir. "Invincible", Ocak 2001'de Norveç'in başkenti Oslo'da, neonazi bir grup tarafından bıçaklanarak öldürülen Afro-Norveçli, on beş yaşındaki Benjamin "Benny" Hermansen'e ithaf edildi. Bu ithafın nedeni, Jackson'ın ve aynı zamanda Hermansen'in de bir arkadaşı olan Oslolu genç Omer Bhatti'dir. Bu ithaf, albümde ""Michael Jackson 'özel teşekkürlerini' sunar. Bu albüm Benjamin 'Benny' Hermansen'e ithaf edilmiştir. İnsanları derisinin rengine göre değil, karakterine göre yargılamayı unutmamamız gerek. Benjamin ... seni seviyoruz ... huzur içinde yat."" şeklinde görünmektedir. Albüm; ayrıca Jackson'ın büyük annesi Nicholette Sottile ile anne ve babası Joseph ve Katherine Jackson'a ithaf edildi. "Invincible" albümü R&B, hip hop, dans-pop, adult contemporary ve urban şarkılardan oluşmuştur. Albümdeki on altı şarkıdan on dördü Jackson tarafından kaleme alındı. Albümün toplam uzunluğu yetmiş yedi dakika sekiz saniyedir. Şarkılar Jackson'ın kişisel tecrübelerini yansıtmakta ve şarkılarda aşk, paranoya, mahremiyetin işgale uğraması ve korkutucu durumlar konu edilmektedir. Albüm, genel anlamda agresif şarkılarla balladlar arasında gidip gelmektedir. "Invincible" albümü R&B tarzındaki "Unbreakable" ile açılmaktadır; ilk bölümün son dizesi tüm sözleri anlatmaktadır: "İçinde olduğum her şey ile/Hâlâ buralardayım". 2002'de "Vibe" dergisine verdiği bir röportajda Jackson, "Speechless" şarkısını şöyle açıkladı: "Privacy"de Jackson'ın kişisel deneyimlerinden yola çıkılmakta ve medya istilası ile magazin gazetelerinin yanlışlarından bahsedilmektedir. "The Lost Children" tehlikedeki çocuklar hakkındadır. Jackson, "Whatever Happens"da üçüncü kişinin ağzından konuşmaktadır. Şarkının sözlerinde "sarp bir gerilimin" içinde olmaktan bahsedilmekte ve iki kişinin içinde bulunduğu adı konmamış korkutucu bir durum anlatılmaktadır. "Invincible"da dört tane ballad bulunmaktadır; "You Are My Life", "Butterflies", "Don't Walk Away" ve "Cry". "Cry", Jackson'ın "Man in the Mirror" şarkısına benzemekte ve birlikte dünyayı daha iyi bir yere getirmek hakkındadır. "Butterflies" ve "Break of Dawn"ın sözleri "ışıl ışıl" ve dinleyicilere "akma" yeteneğine sahip olarak görülmektedir. Bir öykü anlatılmakta olan "Threatened" şarkısı, "Thriller'ın dirilmişi" olarak kabul edilmektedir. "You Are My Life" şarkısı aşık olmak hakkındadır ve bir dizede "Sen güneşsin, beni parlatıyorsun, yıldızlardan da çok." denmektedir. Jackson, albümlerinin haklarının hak sahiplerinden kendisine dönmesini bekliyordu. Böylece eski eserlerinin reklamını yapabilecek ve Sony'nin kârdan pay almasını önleyebilecekti. Jackson bunun yeni milenyumun başlarında olacağını umut ediyordu. Bununla birlikte sözleşmedeki bazı ayrıntılar ve çeşitli şartlara bağlı olarak, hakların geri dönüş tarihine hâlâ uzun yıllar vardı. Jackson bir araştırma yaptı ve sözleşmede kendisini temsil eden avukatın Sony'yi de temsil etmekte olduğu, dolayısıyla bir çıkar çatışması olduğu ortaya çıktı. Jackson ayrıca başka çıkar çatışmaları konusunda endişeliydi. Birkaç yıldır Sony, Jackson'ın müzik kataloğunu almak için müzakere etmekteydi. Eğer Jackson'ın kariyeri ya da finansal durumu kötüye gitseydi, müzik kataloğunu satmak, finansal açıdan Jackson'ın yararına olacaktı. Buna bağlı olarak, Jackson'ın kariyerindeki başarısızlıktan Sony'nin kazancı olacaktı. Jackson bu çatışmaları, sözleşmeyi erken sona erdirmek için bir sebep olarak kullanabilirdi. "Invincible" yayınlanmadan önce Jackson, Sony Music Entertainment başkanı Tommy Mottola'ya plak şirketinden ayrılacağını bildirdi. Sonrasında tüm single'lar, video klip çekimleri ve promosyonlar iptal edildi. Jackson, Temmuz 2002'de Mottola'dan "kötü" ve "ırkçı" olarak bahsetti ve Mottola'nın Afrikalı-Amerikalı sanatçıları desteklemediğini, hatta onları kendi çıkarları için kullandığını ifade etti. Ayrıca Mottola'yı, meslektaşı Irv Gotti'ye "şişman siyah nigger" demekle suçladı. "Invincible"ın promosyonunu yeterli bir çabayla yapmayan Sony, iddiaları reddetti ve Jackson da Amerika Birleşik Devletleri'nde bir turne düzenlemedi. Jackson, Sony'yi ve müzik sanayisini ırkçılıkla suçladı. Albümün promosyon haricinde yirmi beş milyon dolara mal olduğu bilinmektedir. Albümü tanıtmak ve Jackson'ın solo kariyerindeki otuzuncu yılını kutlamak için Eylül 2001'de Madison Square Garden'da düzenlendi. Sanatçı, "Invincible" albümündeki şarkıları seslendirdi ve 1984'teki Victory Tour'dan bu yana birlikte sahne almadığı The Jackson 5 ile birlikte sahneye çıktı. Britney Spears, Gloria Estefan, Usher, Whitney Houston, Marc Anthony, 'N Sync ve Slash de gecede sahne aldılar. Konser, Kasım 2001'de iki saatlik bir yayınla CBS kanalında gösterildi. Albümden üç single piyasaya çıktı; "You Rock My World", "Cry" ve "Butterflies". "You Rock My World", albümün ilk single'ı olarak Ekim 2001'de yayınlandı. "Billboard" Hot 100'e ilk onun içerisinden giriş yapan ve üç hafta boyunca ilk onun içinde kalan şarkı; uluslararası alanda da başarılı oldu ve yirmi ülkenin listelerinde ilk beş ile ilk onun içerisine girmeyi başardı. "You Rock My World" Fransa'da bir; Belçika, Danimarka, Finlandiya ve Norveç'te iki; İtalya'da üç; Avustralya'da dört ve İsveç ve İsviçre'de beş numaraya yükseldi. Albümün ikinci single'ı "Butterflies", Kasım 2001'de piyasaya çıktı. "Billboard" Hot 100 listesine on dördüncü sıradan giriş yaptı ve R&B/Hip-Hop listesinde beş hafta boyunca zirve ortağı olarak kaldı. Üçüncü single "Cry", uluslararası listelerde ilk kırka girebildi. Şarkının en başarılı olduğu ülkeler sırasıyla on altı, otuz ve otuz birinci sıraya yerleştiği Danimarka, Fransa ve Belçika oldu. "Heaven Can Wait", single olarak yayımlanmaksızın, aldığı radyo istekleriyle R&B/Hip-Hop listesine yetmiş ikinci sıradan giriş yapabildi. "Unbreakable", albümün dördüncü single'ı olacaktı, ancak sonradan iptal edildi. Şarkı daha sonra "" adlı box sette yer aldı. "Speechless", promosyon single'ı olarak piyasaya çıktı, ancak dünya çapında hiçbir listeye giremedi. "Invincible", müzik eleştirmenlerinden genellikle olumlu yorumlar aldı. Yorumlarda en çok tekrarlanan argümanlardan biri, "Invincible"ın, Jackson'ın en az seviyede etkileyici kayıtlarından biri olduğuydu, bunun sebebi de albümün uzunluğu olarak gösterildi. AllMusic yazarı Stephen Thomas Erlewine, albüme beş üzerinden üç yıldız verdi. "Invincible"da bir "kıvılcım" olduğunu ve albümün "Jackson'ın "Dangerous" albümünden beri yaptığı kulağa iyi gelen ilk şey" olduğunu ifade etti. Erlewine, albümdeki materyalin ""Invincible"ı Jackson'ın ihtiyaç duyduğu geri dönüş hâline getirmeye yetmediğine ve zoraki şeyler yerine kulağa daha serbest gelen bir albüm olması gerektiğine - fakat bu albümün de Jackson'ın hala iyi pop yapabildiğini gösterdiğine" dikkat çekti. "Rolling Stone" dergisinden James Hunter, albüme beş üzerinden üç yıldız verdi. Albümdeki şarkıları överken, bir yandan da sonlardaki ballad'ların albümü çok uzattığını belirtti. Ayrıca Hunter, Jackson ve Riley'nin "Invincible"ı "gerçekten etkileyici ve zekice bir şey hâline getirdiklerini ve Santana'nın tutkulu nidaları ile Lubbock'ın harika düzenlenmiş senfonik akınları gibi önemli ritimlere dinleyicilerin konsantre olmasını sağladıklarını" ifade etti. "NME" yazarı Mark Beaumont, albüme on üzerinden altı verdi ve ""Invincible", amacına uygun ve gençleştirilmiş çok uzun bir geri dönüş albümü" dedi. Robert Christgau, albüme "A-" verdi ve Jackson'ın müzisyen yeteneklerinin çoğunlukla unutulduğunu ifade etti, ancak albümün önceki Jackson albümleriyle karşılaştırıldığında çok uzun olduğuna dikkat çekti. Christgau bazı sözleri "saldırgan" bulduğunu belirtirken; albümün ilk üç parçasını "yılın Rodney Jerkins"i olarak değerlendirdi ve bunun "aldatmaca olduğuna" inanmadığını söyledi. "Entertainment Weekly" dergisinden David Browne, albüme "C-" verdi ve "Invincible"ın "Jackson'ın "Off the Wall"dan beri yeni eğilimler sunmayan ilk albümü" olmasının yanı sıra, "bir antoloji gibi geldiğini" ifade etti. "Invincible", 2002 Grammy Ödülleri'nde bir ödüle aday gösterildi. Ayrıca "You Rock My World", En İyi Pop Vokal Performansı - Erkek dalında bir ödüle aday oldu, ancak ödülü James Taylor'ın "Don't Let Me Be Lonely Tonight" adlı şarkısı kazandı. Albüm Ekim 2001'de çıktığından, başka Grammy'ye aday olması mümkün olmadı. Albümün yayınlanmasından kısa süre sonra "Billboard" dergisi bir anket düzenledi. Ankete katılanların "büyük çoğunluğu" - 5.195 kişinin % 79'u - "Invincible"ın "Billboard" 200 listesine birinci sıradan giriş yapmasına şaşırmadıklarını belirttiler. Ayrıca % 44'lük kesim de Jackson'ın "hala Pop'un Kralı" olduğu görüşüne katıldı. % 35'lik bir kesim albümün liste başarısına şaşırmadıklarını, ancak "Invincible"ın ikinci haftasında listenin zirvesine kalabileceğinden şüphe duyduklarını ifade ettiler. Katılanların % 12'si Jackson'ın son altı yıllık kariyerinden dolayı albümün liste başarısına şaşırdıklarını belirttiler. % 9'luk bir bölüm ise, albümün çıkışından önceki negatif ışıktan ötürü albümün başarısına şaşırdıklarını ifade ettiler. Aralık 2009'da, "Billboard" dergisi okurları albümü son on yılın en iyi albümü seçtiler. "Invincible", Jackson'ın 1995'teki "" albümünden beri yayınladığı ilk stüdyo albümüdür. Albüm, piyasaya çıktığı hafta 363.000 kopya sattı ve 17 Kasım 2001'de "Billboard" 200 listesine birinci sıradan giriş yaptı. "Invincible", Jackson'ın "Billboard" 200'de bir numaraya yükselen beşinci ve listeye zirveden giriş yapan dördüncü albümü oldu. "Invincible"ın ilk hafta satışları iyi olmakla birlikte, ilk haftasında 391.000 kopya satan önceki albümü "HIStory"nin altında kaldı. "Invincible", "Billboard"un R&B/Hip-Hop listesinin dört hafta boyunca bir numarasında yer aldı. Çıkışından sekiz hafta sonra, Aralık 2001'de beş yüz bin adetlik satış yapan "Invincible", Recording Industry Association of America (RIAA) tarafından altın plak ile ödüllendirildi. Albüm, aynı ay içinde bir milyonluk satış yakaladı ve platin plak kazandı. 25 Ocak 2002'de ise albümün satış adedi iki milyona ulaştı ve ikinci kez platin plak aldı. Albüm uluslararası alanda da başarılı oldu. Albüm dünya çapında dokuz ülkede bir numaraya yükseldi; Almanya, Avustralya, Belçika, Birleşik Krallık, Danimarka, Hollanda, İsveç, İsviçre ve Norveç. Ayrıca Avusturya, Finlandiya, İtalya, Kanada, Portekiz ve Yeni Zelanda'da ilk onun içine girmeyi başardı. Albümün en düşük başarıyı elde ettiği ülke yirmi dokuzuncu sırada kaldığı Meksika oldu. Albümün dünya çapında on üç milyon kopya sattığı bilinmektedir. Bununla birlikte, "Invincible"ın satışları Jackson'ın önceki albümlerine göre daha düşük oldu. Buna da büyük ölçüde promosyon eksikliği, turne yapılmaması ve plak şirketinin desteğini kesmesi neden oldu. "The Sydney Morning Herald"dan Bernard Zuel, 2003 sonunda albümün satışıyla ilgili olarak şunları yazdı: "Holly Valance ya da Delta Goodrem, dünya çapında beş veya altı milyon albüm satsalar Noel'in geldiğini düşünürlerdi. Michael Jackson, son yedi yılda ikinci albümü Invincible ile buna benzer bir şey yaptı ve sanayi ve medyadan başarısız damgası yedi. Bu adil mi? Elbette değil, çünkü Invincible'ın rakamları her yıl binlerce sanatçının yayımladığı albümlerin yüzde 95'inden daha iyi ve herkes için iyi bir emeklilik parası. Üstelik, bu başarısız etiketi sürekli olarak Jackson'ın 1982 çıkışlı 100 milyon kadar kopya satan Thriller ve 30 milyon kopya satan Bad albümleriyle karşılaştırılarak yapıştırılmaktadır. Yine de, 10 milyon albüm satmak birçok sanatçıyla karşılaştırıldığında hâlâ olağanüstüdür." 2004'te "Invincible", "Billboard" listelerine bir kez daha giriş yaptı. 4 Aralık 2004'te "Billboard" 200'de 154. sırada yer alan albüm, aynı hafta R&B/Hip-Hop listelerine kırk sekizinci sıradan girdi. Jackson'ın 25 Haziran 2009'da ölümünden sonra, müziğinin de popülerliğinde artış meydana geldi. "Invincible", 11 Temmuz 2009'da "Billboard"un Digital Albums listesinde on iki numarada yer aldı. Albüm, listede yaşanan en büyük dokuzuncu sıçramayı gerçekleştirdi. Ayrıca, 18 Temmuz'da "Billboard" Catalog Albums listesinde dokuz numaraya ulaştı. Amerika Birleşik Devletleri dışında ise; 19 Temmuz'da İtalya'da on sekiz ve İsviçre'de seksen dört, 25 Temmuz'da Avrupa'da altmış dört ve aynı ay Meksika'da yirmi dokuz numaraya yükseldi. Uluslararası alanda albüm, çeşitli sertifikalar elde etti. "Invincible", Birleşik Krallık'ta 300.000 adetlik satışla British Phonographic Industry'den platin plak kazandı. International Federation of the Phonographic Industry (IFPI)'den İsviçre'de 40.000 kopya ile platin ve Avusturya'da 15.000 kopya ile altın plak kazandı. "Invincible", Avustralya'da 140.000 adet kopya satışıyla Australian Recording Industry Association'dan iki kez platin plak ile ödüllendirildi. Ayrıca, Arjantin'de 40.000 kopya ile Cámara Argentina de Productores de Fonogramas y Videogramas'tan altın plak aldı. Bilgiler albüm kitapçığından alınmıştır. Türkiye Kupası (anlam ayrımı) Blood on the Dance Floor: HIStory in the Mix Blood on the Dance Floor: HIStory in the Mix (genellikle Blood on the Dance Floor şeklinde kısaltılır), pop müzik sanatçısı Michael Jackson tarafından 1997 yılında yayımlanan bir düzenleme albümüdür. Albümde sanatçının bir önceki albümü "HIStory"'den sekiz şarkının remiks sürümü ve beş yeni şarkı bulunmaktadır. Jackson yeni şarkıların yapımında etkin bir rol üstlenirken, remiks şarkılar başka sanatçılar tarafından düzenlendi. Yeni şarkılarda uyuşturucu bağımlılığı, kadınlar ve paranoya üzerinde ağırlıklı olarak durulmaktadır. Albüm önceki birçok Jackson albümüne göre daha az tanıtıldı. Ancak yine de 1997 yılında gösterime giren Ghosts adlı filmde "Blood on the Dance Floor" ve "HIStory/Ghosts" şarkıları yer aldı. Ayrıca üç tane de albümden tekli yayımlandı. Albüm, sanatçının nispeten daha az olumlu eleştiri topladığı bir albüm olup, özellikle albümdeki yeni şarkıların daha önce sanatçının kullancığı türlerden olması ve sanatçının vokallerde yeteri kadar ilgisi bulunmaması bazı olumsuz eleştirileri beraberinde getirdi. Ancak medya genelde albümü olumlu karşıladı. Albüm 2007 yılına kadar 6.000.000 sattı ve böylece dünya müzik tarihinde en çok satan remiks albümü oldu. Albümün yapım aşaması, sanatçının HIStory World Tour için ülkeleri dolaştığı sırada gerçekleşti. Bu nedenle şarkının yapım yerleri arasında İsveç, İsviçre ve Almanya bulunmaktadır. Albümde HIStory'deki "HIStory"—"Scream Louder", "Money", "2 Bad", "Stranger in Moscow", "This Time Around", "Earth Song", "You Are Not Alone" ve "HIStory" adlı şarkılar düzenlendi. Ayrıca "Blood on the Dance Floor", "Morphine", "Superfly Sister", "Ghosts" ve "Is It Scary" adlı yeni şarkılar albüme dahil edildi. Jackson, yeni şarkıların yapımında ve söz yazarlığında etkin rol oynadı. Todd Terry, "Stranger in Moscow"ı düzenlerken, Jimmy Jam ve Terry Lewis de "Scream" adlı şarkıyı düzenledi. The Fugees grubu da "Blood on the Dance Floor" adlı şarkıda ve "2 Bad" adlı şarkının düzenlenmesinde görev aldı. Gruptan Wyclef Jean, MTV'ye verdiği bir demeçte, grubun başta Jackson için bir remiks yaptığını, ancak daha sonra Jackson'ın onları arayarak bir tane daha yapmalarını istediğini beyan etti. Jean, bu durumun onları çok mutlu ettiğini de ekledi. "Morphine" adlı şarkıda "The Elephant Man" adlı filmden ses kayıtları bulunmaktadır. Bu şarkıda Jackson tek aranjman olduğu gibi, klasik, vokal ve orkestral aranjmanları yalnız kendi üstlendi. Sanatçı ayrıca solo perküsyonları ve vurmalıları kendi çalarken Slash ile beraber gitarda da yer aldı. Yine Andrae Crouch'ın korosu da şarkıda yer aldı. Şarkıların ana temalarından biri ilaç bağımlılığı olduğu gibi, Jackson'ın o dönemde üstesinden geldiği ilaç bağımlılığından esinlenerek belirlenmiştir. "Scream" şarkısının yeni sürümü olan "Scream Louder" adlı eserde "Thank You (Falettinme Be Mice Elf Agin)" adlı şarkıdan bir örnek bulunmaktadır. Aynı şarkı, Jackson'ın kız kardeşi Janet Jackson tarafından 1989 yılında "Rhythm Nation" adlı şarkı için örnek olarak kullanılmıştı. "2 Bad" adlı yeni düzenlemede ise sanatçını 1982 yılı şarkısı "Beat It"'ten örnekler, John Forté tarafından bir rap bölümü ve Wyclef Jean tarafından bir gitar solosu barındırmaktadır. Albümle beraber gelen yirmi üç sayfalık kapak kitapçığında "Blood on the Dance Floor", "Stranger In Moscow" ve "HIStory" şarkılarının sözlerini içermektedir. Ayrıca önceki albümdeki sekiz şarkının düzenlemeleri, bu albümde yeni ek adlar almaktadır. Kitapçıkta ayrıca HIStory World Tour'dan ve Ghosts adlı filmden çeşitli fotoğraflar içermektedir. Kitapçığın sonuna doğru, sanatçı Elizabeth Taylor, Elton John, kendi ailesi, işçileri ve hayranlarına teşekkür etmektedir. Albüm 20 Mayıs 1997 tarihinde Epic Records tarafından satışa sunuldu. Aynı gün, "HIStory on Film, Volume II" adlı video koleksiyonu da satışa çıktı. Önceki albümlerden farklı olarak, bu albümün yayımlanma tarihinden önce özel bir tanıtım yapılmadı. "The New York Times" bunu "kafa karıştırıcı" olarak nitelendirdi. Amerika Birleşik Devletleri'nde hemen hemen hiç tanıtım yapılmazken dünya çapında bazı reklamlar yapıldı. Epic Records ise böyle bir durumun söz konusu olmadığını belirtti. Haziran 1997 itibarıyla önceki albümün sadece %10u ABD'de satmıştı. Bu nedenle Jackson ABD'yi ön plana almıyordu. Sanatçı ayrıca albümden önce Cannes Film Festivali'nde de görüntülenen "Ghosts" adlı filmde yer almıştı. Bu film ABD'de Ekim 1996'da, İngiltere'de Mayıs 1997'de gösterime girdi. Daha sonra da kaset halinde tüm dünyada satışa çıktı. Film, Jackson ve Stephen King tarafından yazıldı ve Stan Winston tarafından yönetildi. Film için kaydedilen "Ghosts" adlı şarkını, sanatçının önceki çalışmalarından "Thriller" ile benzer bir formatı bulunmaktadır. Üstelik otuz sekiz dakikalık klibi nedeniyle de Guinness Rekorlar Kitabı'na geçti. Klip, "En İyi Koreografi" dalında Bob Fosse Ödülü aldı. Albümün Amerika Birleşik Devletleri'nde etkisi düşük oldu. Amerikan albüm listesinde yirmi dört numaraya kadar yükselebilen şarkı bir ayda sadece 92.000 adet sattı. Ancak albüm uzun vadede başarılar elde ettiği gibi bir milyondan fazla satarak Mayıs 2000'de platin plaket elde etti. Albüm Kanada'da da 50,000'den fazla sattı ve altın plaket elde etti. Ancak albüm, Avrupa'da iki milyondan fazla satarak yüksek başarılar elde etti. Temmuz 1997'de İngiltere albüm listesinin zirvesine kadar çıkan albüm, bu ülkede 250.000, Almanya'da 445.000 kadar sattı. Albüm ayrıca Fransa, Belçika, İspanya ve Yeni Zelanda'da da bir numarayı gördü. 2007 yılına kadar albüm toplamda altı milyondan fazla satarak tarihin en çok satan remiks albümü oldu. Number Ones (Michael Jackson albümü) "Number Ones", ünlü pop şarkıcısı Michael Jackson'ın 18 Kasım 2003 tarihinde piyasaya sürdüğü ve eskiden bir numara olmuş olan şarkıları yayımladığı albüm. Albüm dört ayrı kapak tasarımıyla piyasa çıkmıştır. R. Kelly bestesi olan "One More Chance" isimli yeni bir tekliyi de içeren albüm, İngiltere başta olmak üzere tüm dünyada iyi bir satış rakamına ulaşmıştır. "(10 milyon)" Aynı isimli ve içerikli DVD olarak da piyasa sürülen albümün Amerika sürümlerinde Jackson'ın ilk bir numaralı hiti olan "Ben" şarkısının canlı kaydı, "Human Nature" yerine bulunmaktadır. Chuck Palahniuk Chuck Palahniuk veya tam adıyla Charles Michael Palahniuk (d. 21 Şubat 1962, Washington) Amerikalı yazar. Palahniuk Washington eyaletinin doğusundaki bir çiftlikte büyüdü. Bir süre Eyalet Üniversitesi'ne devam ettikten sonra Oregon Üniversitesi'ne geçti ve öğrenimini orada tamamladı. Otuzlu yaşlarına kadar herhangi bir edebi metin yazmayan, sanıldığının tam aksine, ilk romanı olan Invisible Monsters (Görünmez Canavarlar) dır. Bu romanı yayıncılar tarafından içeriği nedeniyle kabul görmemiştir ancak Palahniuk yayıncılara olan bu öfkesi nedeniyle içeriği çok daha "yok edici" olan Dövüş Kulübü'nü yazmıştır ve bu romanı yayıncılar tarafından zevkle kitaplaştırılmıştır. Palahniuk, üniversite yıllarından sonra üç yıl boyunca Freightliner adlı bir şirkette montaj hattında, ardından tamirci olarak çalıştı. İlk yazdığı metinler taşıt modifikasyon prosedürleri ve kamyonların onarımı üzerinedir. Dövüş Kulübü'nün ortaya çıkmasında büyük etkisi bulunan bir olayı da bu yıllarda yaşar. Arkadaşlarıyla birlikte tatildedir. Bitişikteki kamp yerinde müzik rahatsız edici derecede açılır ve bu nedenle başlayan tartışma yerini kavgaya bırakır. Bu olayda yaralanan Chuck tatilden döndüğünde iş yerinde kimse tarafından ilgi görmez çünkü kimse korkunç derecedeki yüzü hakkında bir şey sormaya, yorum yapmaya cesaret edemez. Bunun üzerine Chuck, eğer insanın yeterince kötü görünürse dilediği gibi hareket edebileceğini keşfeder. Bu olayın ardından devam ettiği bir edebiyat grubu bünyesinde yaptıkları çeşitli gösteri ve eylemler "Kargaşa Projesi"ni esinler. Kısa bir süre sonra aynı isimle bir kısa öykü yayımlar ve bu öykü,üç ay içinde Fight Club (Dövüş Kulübü) romanına dönüşür. Romanlarındaki tavır isyan gibi görünse de, aslında varoluşumuza özlem duymamıza neden olur. Yarattığımız değer yargıları, para, şöhret, saygınlık, güzellik gibi tüm önemli şeylerin anlamsız yalanlar olduğunu söyler. Yaban Hayatını Araştırma ve Rehabilitasyon Derneği Yaban Hayatını Araştırma ve Rehabilitasyon Derneği (YARD), Türkiye’deki yaban hayvanları ve yaban hayatı ile ilgili araştırmalar yapmak, hasta, yaralı ve bakıma muhtaç her türlü yaban hayvanının bakımı, iyileştirilmesi, rehabilitasyonu ve tekrar doğaya kazandırılması yönünde çalışan dernek. Dernek, faaliyetleri ile yaban hayvanları ile ilgili hayvan refahı, hayvan sağlığı ve bu konularla bağlantılı halk sağlığı hususunda çalışmaları gerçekleştirmek, toplumsal açıdan bilgilendirici, eğitici faaliyetlerde bulunuyor ve yaban hayatını koruma faaliyetlerine destek veriyor. YARD, yaban hayatı rehabilitasyonu ile ilgili çalışmalarını, dernek üyeleri, Ankara Üniversitesi Veteriner Fakültesi'nden gönüllü öğrenciler, öğretim üyeleri ve araştırma görevlileri ile birlikte sürdürüyor. Derneğin geleceğe yönelik perspektifleri arasında yaban hayatı veteriner hekimliğini kurmak, yaban hayatı hayvan hastaneleri ve rehabilitasyon merkezleri açmak, yaban hayatı konusunda eğitimli veteriner hekim ve rehabilitasyon uzmanları yetiştirmek için eğitim seminerleri ve çalıştaylar düzenlemek, bölgesel dernekleri ve rehabilitasyon merkezlerini altyapısını oluşturmak gibi konular yer alıyor. Dernek, bir "Yaban Hayatı Merkezi" olarak çalışmalarını sürdürürken ve henüz kuruluş çalışmaları aşamasında, "Hellenic Wildlife Hospital" (Atina-Yunanistan), International Wildlife Rehabilitation Council (IWRC) (Kaliforniya-ABD), Green Balkans (Stara Zagora-Bulgaristan), Drustvo Za Zastitu Dıvljıh Ptica Jugoslavije (Belgrad-Yugoslavya) gibi kuruluşlarla ortak çalışmalarda bulunmayı sürdürüyor. Michael Jackson: The Ultimate Collection Michael Jackson: The Ultimate Collection, Michael Jackson'ın biri DVD, beş disk halinde 16 Kasım 2004 tarihinde piyasaya sürdüğü kutu seti. Ağustos 1969 - Eylül 2004 arası tüm şarkılarını bu albüme koymuştur. "İlk diskteki 1. 3. ve 7. şarkılar The Jackson 5 performanslarıdır. The Jacksons performansları ise ilk diskteki 8. 11. 12. 18. 19. ve ikinci diskteki 8. şarkılardır." 1 Disk 2. Disk 3. Disk 4. Disk DVD - Sadece 5 şarkı Japonca olarak söylenmiştir: "Blame It on the Boogie", "Human Nature", "Another Part of Me", "Heal the World" ve "One More Chance". The Essential Michael Jackson The Essential Michael Jackson, Michael Jackson'ın 19 Temmuz 2005'te çıkardığı ve Invincible'dan sonraki tüm albümler gibi eski şarkılarını içeren toplama bir albümdür. "Uluslararası" ve "Amerikan" sürümleri bulunmaktadır. Her iki sürüm de iki diskten oluşmaktadır. 1. Disk 2 Disk 1. Disk 2 Disk Hayvan KurtuluÅŸ Cephesi Hayvan Kurtuluş Cephesi ("Animal Liberation Front", ALF), 1976'da radikal hayvan hakları eylemcisi Ronnie Lee'nin kurduğu aktivist gruptur. Hayvan hakları hareketi 1960'larda Avrupa ve ABD'nin birçok yerinde kendi şiarlarıyla bağımsız bir güç olarak ortaya çıktı. Genel kitlesel hareketlerin içinden 'kadın talepleri ve dili' ekseninde özerkleşen feministlerin duruşlarına benzer bir yönelim, hayvan hakları aktivistlerini de yeni, makro alanların içine hapsolmayan özgün bir eyleyiş doğrultusunda etkiledi. Bu uğurda hayvan hakları ekseni, başlı başına bir politika yapma zemini olarak işlev kazanmaya başladı. İngiltere'de kurumlaşmış bir geleneğe dayanan avcılığı engellemek için çalışmalar yapan aktivistler, yasal çalışmalarının uğradığı baskı ve saldırılar karşısında yasalarla kısıtlanmayan eylemleri 1970'lerde benimsedi. Çeşitli sabotaj grupları, hayvanları sömüren sektörlere ve mallarına yönelik eylemlere o yıllarda giriştiler. "Band of Mercy" adlı av sabotaj grubu, kundaklama alanında etkili işler yapmaya girdi ve bu süreç iki üyelerinin 1974'te tutuklanmasına kadar vardı. Hapisten daha da motive olmuş biçimde çıkan Ronnie Lee, 1976 yılında Hayvan Kurtuluş Cephesi (ALF- "Animal Liberation Front") adını verdiği militan eylemci bir örgütü kurarak devlete meydan okuyordu. ALF, hayvanları deney laboratuvarlarından kurtarmak, kötü muameleye maruz kaldıkları yerlerden kaçırarak doğal ihtiyaçlarını karşılayabilecekleri yerlere yerleştirmek gibi eylemleriyle bir anda radikal hayvan hakları aktivistleri arasında müthiş bir çekicilik kazandı. ABD'de ilk ALF hücresi 1982 yılında kuruldu ve aynı yıl Howard Üniversitesi'ne düzenledikleri baskınla deneylerde sakat bıraktırılmış yirmi dört kediyi özgürlüğüne kavuşturdu. ALF, merkezsiz ve hiyerarşik organlara sahip olmayan özerk örgütlenme modeliyle, kendi ilkelerine uyan her eylem grubunun ALF adıyla eylem düzenlemesine uygun yapısıyla yirmiyi aşkın ülkede faaliyet sürdürmekte. Doğrudan eylemi benimseyen otonom eylemci grupların özgürlükçü ilkeleri ALF'e, geleneksel sınıfsal muhalefet odaklarından soğumuş gençler için müthiş bir çekicilik kazandırıyor. Modernizmin büyük anlatıları ekseninde şekillenen pozitivist anti-kapitalist odakların yaşamın ve doğanın çeşitliliğine yönelik politika üretemeyişi, böylesi duyarlılıkların ALF benzeri parçaya - salt hayvan hakları gibi- yoğunlaşan hareketlerin kanalına akması sonucunu yaratıyor. Kaynak: Birgün Gazetesi (Kaynak gösterilerek alıntı yapmaya izin verilmiştir). Türkçe dilbilgisi Türkçe dilbilgisi, Türkçeyi meydana getiren ses, kelime yapılışı, kelime hazinesi, anlam değişmeleri, cümle kuruluşu ve yapısı gibi ögeleri inceleyip kurallara bağlayan dilbilgisi bütünüdür. Yazılı metinlere göre en eski Türkçe 6.-10. yüzyıl arasında Orhun ve Yenisey Anıtları'nın, Uygurca metinlerin bulunduğu dönemdedir. Bunların Göktürk dilini Vilhelm Thomsen 1893'te okudu. 11.-15. yüzyıl arasında Karahanlı, Harezm, Oğuz, Kıpçak ve 16.-21. yüzyıl arasında Osmanlı, Çağatay, Türkmen lehçeleriyle gelişen Türk dili, 19. yüzyıldan sonra Türkiye Türkçesi, Azeri Türkçesi, Türkmen, Özbek, Kazak, Kırgız lehçeleriyle gelişmiştir. Eski döneme ilişkin en önemli eser Kaşgarlı Mahmud'un "Divan-u Lugat-it Türk"'üdür (1072). Türkiye Türkçesi Türkiye'de Anadolu ve Rumeli'de, Kırım, Kıbrıs, Irak, Suriye'de konuşulmaktadır. Mîzân-ül-Hak fî İhtiyâr-il-Ehak Mîzân-ül-Hak fî İhtiyâr-il-Ehak, Avrupalılarca "Hacı Kalfa", Osmanlılarca "Hacı Halife" olarak anılan Kâtip Çelebi'nin 1656 yılında yazdığı eser. İçinde Hızır, Taganni, Raks, Salavat, Tütün, Kahve, Keyif Verici Maddeler, Firavun imanı, İbni Arabi, Regaib, Berat, Kadir, Millet, Rüşvet başlıkları bulunmaktadır. Orhan Şaik Gökyay'ın editörlüğünü yaptığı yeni basımı MEB Yayınları'nca 1972'de basılmıştır. Kitap, Tercüman 1001 Temel Eser Dizisi'nde de yer almıştır. Barry Horne Barry Horne (d. 1952 - ö. 5 Kasım 2001), Britanyalı hayvan hakları savunucusudur. Hayvan deneylerinin yapıldığı laboratuvarlara patlayıcı madde yerleştirmekten on sekiz yıla mahkûm olan Barry Horne, hapiste başladığı bir dizi açlık grevinin ardından karaciğer yetmezliğinden 2001'de hayatını kaybederek bu mücadelenin en önemli sembolü oldu. Horne'un açlık grevi eyleminin amacı Britanya hükümetini hayvan deneyleriyle ilgili soruşturma başlatmaya zorlamaktı. Horne'un cenazesinde hayvan hakları aktivistleri "İşçi Partisi yalan söyledi, Barry öldü" yazılı dövizler taşıdılar. Merv Merv (Türkmence: Merw; Rusça: Мерв, Merv; Farsça: مرو, Marv, bazı çevirilerde Marw veya Mary; Çince: 木鹿, Mulu), Türkmenistan sınırları içinde tarihi İpek yolu güzergâhı üzerinde kurulmuş, Karakum Çölü'nde bir vaha şehridir. Taş devri'nden beri çeşitli yerleşimlere ev sahipliği yapan ve uzun bir süre “"Horasan’nın Kabesi"” ve “"Horasan’daki tüm şehirlerin anası"” olarak tarif edilecek ölçüde siyasi, iktisadi ve ilmi bir merkez olan tarihi Merv şehri, 135 bin nüfusluönemli bir sanayi merkezi olan Mary şehrine yaklaşık 30 km. mesafededir. Tarihi şehrin yanındaki modern şehir (Mary veya Marw), 1884 tarihinde Rusya'nın askeri ve idari merkezi olarak kurulmuş; Sovyetler Birliği zamanında pamuk üretim merkezi haline gelmiştir. 1968 yılında şehrin 20 km batısında büyük bir doğal gaz rezervi ortaya çıkarıldı. Tarihi Merv şehri ise 1987’de Türkmenistan tarafından arkeolojik park haline getirilmiş ve 1999’da UNESCO Dünya Mirası listesine girmiştir. İbn-i Haldun ("Abū Zayd ‘Abdu r-Raḥman bin Muḥammad bin Khaldūn"), Mukaddime (Muqaddimah) ismindeki eserinde şöyle yazmıştır; "Güneyinde dağlar ve doğusunda çöl, Nişabur yatar sonra Marw ash-Shihijan gelir." Türk Dili'nin en eski ve değerli sözlüklerinden Divân-ı Lügati't-Türk'te; ""... Bir takımları da Türk sınırının " Merv-eş-şahıcan" dan başladığını söylerler. Çünkü Kaz'ın babası olan " Tonğa Alp er" Afrasyap demektir; " Merv" şehrini yapan zattır. Afrasyap burayı, "Tahmures" tarafından şehrin iç kalesi yapıldıktan üç yüz sene sonra kurmuştur." Merv, Yeni Taş Devri ("Cilalı Taş Devri" veya "Neolitik Devir")nden beri konumlanmış, ilk defa en yüksek çağını Milâttan önce 2. yüzyıldan kalma "Erk-Kala" diye tanınan oniki hektar büyüklüğünde bir yerleşim yerinden bilinir. Büyük İskender’in seferinde burayı ele geçirmiş ve "Alexandria margiane" (eski Yunanca: Άλεξάνδρεια μαργιάνη) ismini verip, böylece Polis ("pólis", πόλις, çoğul: "póleis") denilen antik yunan şehir devletini kurmuştur. Selevkos İmparatoru Antiokus I Soter şehri yıkıp, yerine "Antiochia in Parthien" denilen yeni bir şehir yaptırmıştır. Şehir sonraki yüzyılda Partlar'ın eline geçti;, daha sonra antik çağın sonuna kadar Sasaniler tarafından yönetilmiştir. Milâttan sonra Sasani İmparatorluğu'nun son kralı III. Yezdigirt (Farsça'da: یزدگرد سوم, ""Tanrı tarafından yaratılan"") İslam ordularına yenilip doğuya doğru kaçtığında buraya sığınmış; yakındaki bir köyde öldürülmüştür. Şehir bu olaydan hemen sonra Müslüman Arapların eline geçti. Halife Osman devrindeki fetih harekatı sırasında Merv şehrinin reisi Araplarla anlaşıp şehri teslim etti ve şehre "Benî Mâhân Camii" inşa edildi. Emeviler devrinde Merv şehrini bazen Irak genel valisi, bazen de bizzat halifenin tayin ettiği valiler yönetmekteydi. 697’de Mühelleb b. Ebû Sufre’nin Horasan’a atanmasından sonra şehrin hâkimiyeti üç nesil boyunca Mühellebîler’in elinde kaldı. Merv’in ikinci camisi olan "Mescid-i Atîk"’in bu dönemde inşa edildiği düşünülür. Abbâsî ihtilâli 747’de Merv’de patlak verdi. Merv doğumlu komutan Ebû Müslim Horasânî, İranlı köylülerle diğer mevâlîden oluşturduğu ordusunun başında şehre girdiğinde Emevîler’in(Arapça: بنو أمية/الأمويون, Farsça: اموىان) son Horasan valisi Nasr b. Seyyâr ailesiyle birlikte kaçtı. Şehir, Abbasi halifesi Memun (Arapça: المأمون‎; "al-Ma'nun") (yönetimi 813-833) zamanında başkentlik yaptı. Müşkân kapısı yakınlarında bir saray ve askerî garnizon inşa ettirmesinden sonra şehir o yönde genişlemeye başladı. Ünlü yahudi gökbilimci, matematikçi Saul ben ibn Bishr ("Saul ibn Bishr al-Israili"; "Zahel" veya "Zael" isminde de tanınır), Abbasiler devrinde Merv'de yetişmiştir. Halife Memun’un Bağdat’a dönmesinin ardından Merv idaresi Horasan Tâhir b. Hüseyin’e verildi; şehir bir süre Abbasi Devleti’ne bağlı Tâhirî hânedanının idare merkezi oldu. Zamanla Tâhirîlerin merekzi Nişabur’a kaysa da Merv, ekonomik önemini korudu. Tahirilerin ardından Samanî ve Gazne yönetimine girdi. Merv, merkez olma özelliğini yitirse de büyük bir şehir olarak varlığını sürdürdü. Türk Hakanı Afrâsîâb'ın kurduğu rivayet edilen Merv şehrini Selçuklu Çağrı Beğ 1037 yılında feth ederek, iç kaleye girmiş ve atının örtüsünü yere koyup "taht gibi" üstüne oturmuştur Bu tarihten sonra Merv şehri Selçuklular’ın önemli yönetim merkezlerinden biri haline geldi. Selçuklu tehlikesine son vermek için 1040 yılında Merv şehrine yürüyen Gazne Sultanı Mesut'un yenildiği Dandanakan Muharebesi'nden sonra Büyük Selçuklu Devleti kurulmuş kabul edilir. Çağrı Bey'in 1060’ta Merv ve Nişabur arasındaki ölümünden sonra cenazesi Merv’e getirildi; Büyük Selçuklu tahtına oğlu Alp Arslan çıktı. Merv şehri, yönetimi Selçuklu şehzadelerine bırakılan Horasan vilayetinin merkezi oldu. Alp Arslan 1072’de Mâverâünnehir Seferi sırasında öldürüldüğünde cenazesi Merv'e getirilerek babası Çağrı Bey'in yanına gömüldü. Büyük Selçuklu Devleti’nin son sultanı Sencer, tahta çıkmadan önce yirmi yıl devamlı Merv şehrinde Horasan vilayetini yönetmişti. 1118’de Selçuklu tahtına çıktıktan sonra batıda yeni bir kale (Sultan Kale) inşa etti ve şehir yeni kalenin etrafında gelişti. Sultan Sencer tarafından başkent ilan edilen Merv, bir ilim merkezi haline geldi. Sultan Sancar’ın Katvan Muharebesi’nde Karahitaylar’a yenilmesinden sonra Merv şehri kısa bir süre için Harezm Şahı Atsız’ın yönetimine girdi; halkından pek çok kimse katledildi. Ertesi yıl şehre yeniden hakim olan Sultan, 1153’te çıkan Oğuz isyanı’nda esir düşüp Merv hankahına kapatıldı; şehir ise 3 gün 3 gece yağmalanıp tahrip edildi. Sultan Sencer 3 sene esaretten sonra kurtarılmış; ertesi yıl hayatını kaybedip Merv’de daha önce yaptırdığı türbeye defnedilmiştir. Türbe, Türkmenistan’ın sembolü durumundadır. Merv’deki Selçuklu eseri Sultan Kale içinde günümüze kadar gelen başlıca yapılar Sultan Sencer türbesi, Yusuf Hemedani'nin mezarı ve Şehriyâr-Erk kurganıdır. Muhammed ibn Zayd türbesi, çanak, çömlek ve diğer kalıntılar bu alanda bulunur. Sultan Sencer’in ölümü ile Büyük Selçuklu İmparatorluğu’nun yıkılmasının ardından Harzemşahlar ve Gurlular arasında el değiştiren Merv, 1221’de Cengiz Han'ın emrindeki Moğollar tarafından yağma edilmiş, halkının neredeyse tamamı öldürülmüştür. Timurlu hükümdarı Şahruh, şehri tekrar eski günlerine döndürmeye çalışmıştır.1410’da Merv vadisinde bulunan Murgab barajının (Sultanabad diye de bilinir) yeniden temizlenmesi ve yeniden açılmasını emretti. Barajın restorasyonu bir ayda tamamlandı. 1418’de Sultan Kale’ye 2 km. mesafede yeni bir kale ve kale içi yerleşim kurdu. O dönemden kalan kale yıkıntıları Abdulllah Han Kale olarak bilinir. Şâhruh’un attığı temeller üzerine selefleri Sultan Ebu Said ve Sultan Hüseyin, Herat ve Merv bölgelerinde sulama ağlarını genişletmeye devam ettiler. Cengiz Han işgalinden bu yana harabe haline gelen Merv vadisi canlandırıldı. Şehir, 16. yüzyılda Özbekler ve Safeviler arasında rekabet konusu oldu. Bu dönemde Merv’den geçen ticaret yolları güvenlik endişesiyle Herat’a taşındı. 1785’te Buhara Emiri Şah Murad’ın Murgab bendini yıkıp halkı sürgüne göndermesi yüzünden şehir canlılığını tamamen kaybetti. 1795’ten sonra Türkmen kabilelerinin Merv şehrinde tekrar yoğunlaştı. 19. yüzyıl başında Merv, Buhara ve Hive Hanlıkları arasında sürekli el değiştirdi. Rusya, 1865’te Hokand, Buhara ve Hive hanlıklarının işgal ettikten sonra Türkmenlere karşı harekete geçti. Göktepe Savaşı’ndan sonra yaşanan Göktepe katliamının yaşandığı işgal sürecinde Merv şehri 1884’te Rusların eline geçti. Merv’in işgali, on dokuzuncu asır boyunca devam eden İngiliz-Rus rekabetinin önemli bir halkasını oluşturmuştur. Rusların, Hindistan üzerinde gizli emelleri ve planları olduğuna inanan İngilizler, onların Orta Asya’da Hindistan’a doğru işgal ettikleri her toprak parçasında büyük kaygılar duymuşlardır. Bu kaygılarından dolayı bölgeye ajanlar göndermişler, Ruslarla çetin bir diploması trafiği kurmuşlar ve zaman zaman da Afganistan ve İran'da işgallerde bulunmuşlardır. "Büyük Oyun" olarak isimlendirilen İngiliz-Rus rekabeti, Merv'in 1884 yılında Farslılarla Türkmenler arasındaki anlaşmazlıktan fırsat bilen Alexander Wissarionowitsch Komarow komutasındaki Ruslar tarafından işgali sırasında ateşli bir seyir izlemiştir. Rus hakimiyeti altında askerî ve bozuk bir düzenin baskısına maruz kalan Türkmenlerin geleneksel yaşam tarzlarında hemen değişiklik olmamış, ancak şehirleri ve zengin toprakları yeni gelen Rus ve yabancı göçmenler tarafından ele geçirilmiştir. Ruslar ile İngilizler arasındaki sınır belirleme siyaseti nedeniyle bir kısım Türkmenler Afganistan ve İran idaresi altında kalmışlardır. Rusların istilası sırasında 2,500 km büyüklüğündeki Merv vahasında konumlanan, Merv bir küçük şehirdir, Türkmenistanın bir parçası ve çoğunlukla Teke, Sarı, Salor, Ersari, Ata, Mahtim ve Yamud isminde Türkmen (Oğuz) boy ve oymakları tarafından yerleşilmiştir. Teke Türkmenleri ortalama sayıları 250.000 olan en büyük oymak, Türkistan'da mükemmel savaşçı niteliktedirler. Horasan'daki kardeş şehirler; Off the Wall (albüm) "Off the Wall", pop müzik sanatçısı Michael Jackson'ın beşinci stüdyo albümüdür. 10 Ağustos 1979 tarihinde Epic Records etiketiyle yayımlanan albüm, eleştirmenlece olumlu yorumlar elde etmiş olup, Jackson'ın yine The Wiz filmindeki başarısının ardından yayımlanmıştır. Bu film projesinde yapımcı Quincy Jones ile tanışan Jackson, onunla anlaşarak bir sonraki albümde beraber çalışmaya onu ikna etti. Kayıt dönemi Aralık 1978 ile Haziran 1979 arasında, Los Angeles'taki Allen Zentz Kayıt, Westlake Kayıt Stüdyoları ve Cherokee Stüdyoları'nda tamamlandı. Albüm için üç şarkı yazan sanatçı, diğer şarkılarda Paul McCartney, Stevie Wonder ve Rod Temperton gibi önemli isimlerle de işbirliği